{
  "dokument_id": "e2484aa8-8659-5ae1-9571-bc3d442ad9e1",
  "doc_type": "case_minutes",
  "kommune": 4601,
  "tittel": "Saksprotokoll UHSO, 17012024, Sak 6/24, H\u00f8ringsuttalelse - Forslag til endringer i pasientbetalingsforskriften, skatteloven og skattelovforskriften vedr\u00f8rende helseforetaks tilbud om NIPT",
  "url": "https://bergen.kommune.no/politikere-utvalg/api/fil/bk360/9727719/Innstilling-vedtak-Horingsuttalelse-Forslag-til-endringer-i-pasientbetalingsforskriften-skatteloven-og-skattelovforskriften-vedrorende-helseforetaks-tilbud-om-NIPT",
  "tekst": "H\u00f8ringsuttalelse - Forslag til endringer i pasientbetalingsforskriften, skatteloven og skattelovforskriften vedr\u00f8rende helseforetaks tilbud om NIPT Utvalg for helse og sosial behandlet saken i m\u00f8tet 17.01.2024 sak 6/24 og avga f\u00f8lgende innstilling: Bergen kommune avgir h\u00f8ringsuttalelse til \u00abForslag til endringer i pasientbetalingsforskriften, skatteloven og skattelovforskriften vedr\u00f8rende helseforetaks tilbud om NIPT\u00bb slik den fremkommer av byr\u00e5dets forslag. Utvalg for helse og sosials behandling F\u00f8lgende representanter tok ordet: Kjersti Pettersen (H), Elin Brandt \u00c5dlandsvik (INP), Per- Erik G\u00e5skjenn (KrF), Christine Henriksen \u00d8degaard (MDG) Forslag fremsatt i utvalget: Elin Brandt \u00c5dlandsvik (INP) fremsatte p\u00e5 vegne av INP f\u00f8lgende alternativt forslag: Bergen kommune avgir f\u00f8lgende h\u00f8ringsuttalelse til \u00abForslag til endringer i pasientbetalingsforskriften, skatteloven og skattelovforskriften vedr\u00f8rende helseforetaks tilbud om NIPT\u00bb: \u00d8kt ressursbruk til en medisinsk unders\u00f8kelse, p\u00e5 i utgangspunktet friske gravide, vil g\u00e5 p\u00e5 bekostning av annet helsetilbud og andre grupper, og derfor vil Bergen kommune frar\u00e5de dette. Utstyr, testing og arbeidstid m\u00e5 helseforetakene selv dekke. Spesialisthelsetjenesten er i en presset situasjon allerede, b\u00e5de n\u00e5r det gjelder \u00f8konomiske og personalressurser, og vi mener derfor at denne prioriteringen er feil p\u00e5 dette tidspunkt. Votering: Alternativt forslag fra INP, fremsatt av Elin Brandt \u00c5dlandsvik (INP) fikk 2 stemmer (INP, KrF). Innstillingen ble tiltr\u00e5dt med 15 stemmer (H, A, FrP, SV, MDG, BL, R, PP) Byr\u00e5det behandlet saken i m\u00f8tet 21.12.2023 sak 468/23 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}