{
  "dokument_id": "1d67579b-b7b3-5890-a036-5eadef2aa4f7",
  "doc_type": "case_presentation",
  "kommune": 4601,
  "tittel": "Utnevning av Bergen kommunes representant og vararepresentant til styret for stiftelsen Maritime Bergen for valgperioden 2023 - 2027.",
  "url": "https://bergen.kommune.no/politikere-utvalg/api/fil/bk360/10562903/Framstilling-Utnevning-av-Bergen-kommunes-representant-og-vararepresentant-til-styret-for-stiftelsen-Maritime-Bergen-for-valgperioden-2023-2027-",
  "tekst": " Bergen bystyre Saksframstilling V\u00e5r referanse: 2024/91144-2 Saksbehandler: Bjarte K. Fr\u00f8nsdal Utnevning av Bergen kommunes representant og vararepresentant til styret for stiftelsen Maritime Bergen for valgperioden 2023 - 2027. Hva saken gjelder: Bystyrets kontor mottok 22. mai 2024 brev fra byr\u00e5dsleders avdeling vedr\u00f8rende oppnevning av medlem og varamedlem til styret for stiftelsen Maritime Bergen. Bystyret behandlet i m\u00f8te 27. september 2023 f\u00f8lgende sak: \u2018Prinsipper for deltakelse i og oppnevning av kommunens representanter i styrer, r\u00e5d og utvalg - bystyreperioden 2023 \u2013 2027.\u2019 Det ble fattet f\u00f8lgende vedtak i pkt 1 og 2: 1. Etablerte prinsipper for arbeidsdeling mellom bystyret og byr\u00e5det hva ang\u00e5r oppnevning av representanter til styrer, r\u00e5d og utvalg, videref\u00f8res. Dette inneb\u00e6rer at byr\u00e5det tar stilling til hvem som skal oppnevnes til styrer, r\u00e5d og utvalg innenfor byr\u00e5dets ansvarsomr\u00e5de, og at bystyret tar stilling til oppnevning av kommunens \u00f8vrige representanter i styrer, r\u00e5d og utvalg. 2. Bystyret slutter seg til den konkrete fordeling hva ang\u00e5r oppnevning av kommunens representanter i styrer, r\u00e5d og utvalg for perioden 2023 \u2013 2027 mellom bystyret og byr\u00e5det, slik dette fremg\u00e5r av vedlagte oversikter. I saksfremstillingen st\u00e5r det blant annet f\u00f8lgende vedr\u00f8rende stiftelser: \u00abArbeidsdelingen mellom bystyret og byr\u00e5det hva gjelder ansvaret for oppnevning av styrer, r\u00e5d og utvalg inneb\u00e6rer at det er bystyret som forest\u00e5r oppnevning av kommunens representanter i stiftelser hvor kommunen skal oppnevne representanter.\u00bb Som nevnt i pkt 2 i bystyrets vedtak baserer fordelingen av hva bystyret og hva byr\u00e5det skal oppnevne til av det som fremkommer av de ulike vedlegg til saken. I vedlegget vedr\u00f8rende stiftelser er det oppf\u00f8rt at det er byr\u00e5det, og ikke bystyret, som skal oppnevne til stiftelsen Maritime Bergen. Her skulle det ha st\u00e5tt \u00abbystyret\u00bb som valgmyndighet. Bystyret oppnevnte derfor ikke medlem og varamedlem til styret i sitt m\u00f8te 19. desember 2023. Det legges med dette frem sak for bystyret for \u00e5 rette opp i dette. I henhold til stiftelsens vedtekter \u00a7 6 skal valg til styret gjennomf\u00f8res innen utgangen av juni m\u00e5ned. 1 I perioden 2020 \u2013 2024 er Hallgeir Utne Hatlevik (A) kommunens representant med Chris J\u00f8rgen Rydland (H) som vara (fra 2021). Forslag til innstilling: 1. Som styremedlem i Maritime Bergen for valgperioden 2023-2027 velges: Petter Haraldsen Haugland (H) 2. Som varamedlem til styret i Maritime Bergen for valgperioden 2023-2027 velges: Reidar Staalesen (A) Dato: 17. juni 2024 Trine P. Gr\u00f8nbech - bystyredirekt\u00f8r Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. 2 "
}