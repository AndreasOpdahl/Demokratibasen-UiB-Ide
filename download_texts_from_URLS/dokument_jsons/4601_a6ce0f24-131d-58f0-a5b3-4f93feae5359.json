{
  "dokument_id": "a6ce0f24-131d-58f0-a5b3-4f93feae5359",
  "doc_type": "case_attachment",
  "kommune": 4601,
  "tittel": "Overordnet strategi for Helsefellesskapet i bergensomr\u00e5det",
  "url": "https://bergen.kommune.no/politikere-utvalg/api/fil/bk360/10303836/Overordnet-strategi-for-Helsefellesskapet-i-bergensomradet",
  "tekst": " Vedteken i Partnarskapsm\u00f8te 15. februar 2024 1 Vedteken i Partnarskapsm\u00f8te 15. februar 2024 Strategiske hovudm\u00e5l Helse- og omsorgstenestene vil i framtida m\u00f8te p\u00e5 utfordringar knytt til blant anna f\u00e6rre sysselsette, auka sosiale helseforskjellar og auka forventningar i befolkninga. Sj\u00f8lv om utfordringane er store, skal vi saman finna gode l\u00f8ysingar for innbyggjarane v\u00e5re. Dette skal skje ved: \u2022 sterkare samhandling \u2022 tydelege prioriteringar \u2022 smart bruk av kompetanse \u2022 samhandlingsbudsjett \u2022 heilskaplege digitale l\u00f8ysingar Prioriterte omr\u00e5de Sterkare samhandling \u2013 ein felles kultur Med kunnskap om og respekt for tenestene til kvarandre vil vi byggja ein felles kultur. Stor variasjon blant kommunane i helsefellesskapet, b\u00e5de i tal innbyggjarar og avstandar, gjev moglegheiter og avgrensingar. Som likeverdige partnarar har vi eit felles ansvar for helse- og omsorgstenestene til innbyggjarane i omr\u00e5det v\u00e5rt, uavhengig av kvar dei bur. Partnarane m\u00e5 alltid involvera fellesskapet f\u00f8r dei endrar tenester som kan f\u00e5 konsekvensar for andre. Samhandlingsstrukturen skal brukast til \u00e5 overf\u00f8ra kunnskap mellom partnarane. Helsefellesskapet skal byggjast ut med faglege nettverk som utviklar gode prosedyrar og pasientforl\u00f8p. Helsefellesskapet skal leggja til rette for at frivillige kan utfylla tenestene v\u00e5re der det er fornuftig. Prioriteringar \u2013 kloke val saman Med knappe ressursar m\u00e5 vi prioritera tydeleg. I m\u00f8te med auka forventningar, skal vi ogs\u00e5 vurdera fagleg kva vi kan gjera for \u00e5 unng\u00e5 un\u00f8dvendige utgreiingar. Det skal utarbeidast felles kriterium s\u00e5 heile helsefellesskapet prioriterer likt. Vi skal sj\u00e5 innbyggjarane i eit livsperspektiv, og vi m\u00e5 prioritera framtidsretta og langsiktig. Innbyggjarane skal f\u00e5 riktig behandling til rett tid. P\u00e5 den m\u00e5ten unng\u00e5r vi overbehandling og overdiagnostisering. 2 Vedteken i Partnarskapsm\u00f8te 15. februar 2024 Rekruttering og bemanning \u2013 smart bruk av kompetansen v\u00e5r Vi skal vidareutvikla samarbeidet mellom helsefellesskapet og utdanningsinstitusjonane, og jobba for \u00e5 rekruttera, utvikla og behalda dyktige fagpersonar. Heilskapleg bruk av personell skal sikra at kompetansen blir brukt mest mogleg effektivt og p\u00e5 rett stad. Det inneber at vi m\u00e5 vurdera \u00e5 dela og overf\u00f8ra oppg\u00e5ver mellom faggrupper. Saman skal vi dela kunnskap og gjera kvarandre gode, mellom anna \u00e5 nytta hospitering. Helsefellesskapet skal utvikle l\u00f8ysingar for \u00e5 dele helsepersonell p\u00e5 tvers av kommune- og spesialisthelsetenesta. \u00d8konomi \u2013 tiltak som gagnar samfunnet Helsefellesskapet skal jobba mot nasjonale styresmakter for \u00e5 etablera eit tenleg finansieringssystem. Dette skal i st\u00f8rre grad enn no stimulera til samhandling og meir heilskaplege pasientforl\u00f8p. Dette kan til d\u00f8mes gjerast gjennom eit samhandlingsbudsjett. I strategiperioden skal vi utvikla tiltak som vi finansierer saman. M\u00e5lsetjinga er l\u00f8ysingar som er fornuftige og l\u00f8nsame for innbyggjarane og samfunnet som heilskap, ikkje berre for den enkelte partnar. Teknologi og digitalisering \u2013 l\u00f8ysingar som samsnakkar og avlastar Helsefellesskapet skal nytta heilskaplege teknologiske og digitale l\u00f8ysingar. Partnarane skal velja l\u00f8ysingar som kommuniserer saman og som legg til rette for samhandling. Dei digitale l\u00f8ysingane m\u00e5 kopla oss saman p\u00e5 b\u00e5de lokalt og nasjonalt niv\u00e5. Vi skal vidareutvikla og ta i bruk \u00abPasientens legemiddelliste\u00bb. Bruk av ny teknologi vil auka sj\u00f8lvstendet og eigenmeistringa til innbyggjarane. Vi skal ogs\u00e5 leita etter teknologiske og digitale nyvinningar som er arbeidssparande. 3 "
}