{
  "dokument_id": "119535eb-a1d3-5063-bd69-ff1b5aa10ddd",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 155/24, Innbyggerforslag - Bibliotek i Bunnpris-bygget",
  "url": "https://bergen.kommune.no/politikere-utvalg/api/fil/bk360/10446958/Innstilling-vedtak-Innbyggerforslag-Bibliotek-i-Bunnpris-bygget",
  "tekst": "Innbyggerforslag - Bibliotek i Bunnpris-bygget Bergen bystyre behandlet saken i m\u00f8tet 08.05.2024 sak 155/24 og fattet f\u00f8lgende vedtak: 1. Basert p\u00e5 vurdering av kostnader og prosess knyttet til erverv av gnr. 160/bnr. 216 (Bunnpris Sletten) vil etablering av bibliotek i bygget ikke vurderes videre. 2. Byr\u00e5det vil fortsette \u00e5 unders\u00f8ke andre muligheter for \u00e5 etablere bydelsbibliotek i Slettenomr\u00e5det for \u00e5 svare ut vedtaket i sak 156/18. Bergen bystyres behandling Lars Selmar Alsaker (H) ba om habilitetsvurdering til saken. Bakgrunnen er at SANDS Advokatfirma er fast advokat for Bunnpriskjeden. Alsaker mener selv Bunnpris m\u00e5 anses som part i saken, og legger derfor selv til grunn at han er inhabil. Vurdering om habilitet er gjort etter forvaltningsloven \u00a7 6, andre ledd. Bystyret er enig med Alsaker i hans vurdering og at det derfor foreligger \u00abs\u00e6regne forhold\u00bb. Bergen bystyre kjente Alsaker inhabil til \u00e5 delta i behandlingen av sak 155/24. Anne Aurora Ekeland Bj\u00f8rkly (H) m\u00f8tte. F\u00f8lgende representanter tok ordet: Richard Martin Laloo Storevik (A), Anette Strand (H), Andreas Madsen Berg (SV), Eline Aresdatter Haakestad (MDG), Heine Johansen (V), Marte Stadheim Teigen (R), Knut Vindenes (H). Forslag fremsatt i bystyret: Richard Martin Laloo Storevik (A) fremsatte p\u00e5 vegne av A, MDG og R f\u00f8lgende alternative forslag: Det er sv\u00e6rt viktig for barn og unge i \u00c5rstad bydel at det etableres et fullverdig bydelsbibliotek i tr\u00e5d med bystyrevedtak 156/18. Dersom KVN for Slettebakken skole anbefaler at biblioteket ikke skal inng\u00e5 i skoleprosjektet, ber bystyret byr\u00e5det om \u00e5 legge frem en sak som inneholder en realitetsvurdering av kostnader og prosess knyttet til erverv av gnr. 160/bnr. 216 (Bunnpris Sletten) med det form\u00e5l \u00e5 benytte bygget til offentlig bibliotek med tilh\u00f8rende funksjoner, samt ogs\u00e5 en vurdering av alternative tomter/lokasjoner i n\u00e6romr\u00e5det for dette form\u00e5let. Bystyret understreker behovet for at et nytt bibliotek m\u00e5 inneha gode egenskaper for \u00e5 v\u00e6re et forsamlingshus og samlingspunkt i bydelen. Andreas Madsen Berg (SV) fremsatte p\u00e5 vegne av SV f\u00f8lgende alternative forslag: Bystyret understreket at det er sv\u00e6rt viktig for barn og unge i \u00c5rstad bydel at det etableres et fullverdig bydelsbibliotek i tr\u00e5d med vedtak 156/18. Bystyret ber om en sak om etablering av et fullverdig bydelsbibliotek i n\u00e6romr\u00e5det rundt Sletten Merknader fremsatt i bystyret: Eline Aresdatter Haakestad (MDG) fremsatte p\u00e5 vegne av A og MDG f\u00f8lgende merknad: Bystyret viser til det p\u00e5g\u00e5ende planarbeidet for Wiers-Jenssens vei. Slik planavgrensning for denne planen er gjort, er eiendommen gnr.160/bnr. 216 (Bunnpris Sletten) innebefattet i planomr\u00e5det. Bystyret ber derfor byr\u00e5det vurdere om denne delen av planen kan benyttes til blandet form\u00e5l, eksempelvis n\u00e6ringsform\u00e5l og/eller offentlig tjenesteyting. Dersom parkeringsdekningen reduseres som f\u00f8lge av endret form\u00e5l, kan overskytende areal benyttes til offentlig byrom. Richard Martin Laloo Storevik (A) fremsatte p\u00e5 vegne av A f\u00f8lgende merknad: Bystyret ber byr\u00e5det om at det jobbes parallelt med \u00e5 utrede flere alternativ for bibliotek i bydelen for \u00e5 f\u00e5 fortgang i prosessen slik at ikke grupper utestenges lengre enn n\u00f8dvendig. Andreas Madsen Berg (SV) fremsatte p\u00e5 vegne av SV f\u00f8lgende merknad: Bystyret ber om et notat som tar for seg kommunens spillerom i festeavtaler der det offentliges interesser strider med etablert bruk. Marte Stadheim Teigen (R) fremsatte p\u00e5 vegne av R f\u00f8lgende merknad: Bystyret oppmodar sterkt byr\u00e5det om \u00e5 prioritera saka med sikte p\u00e5 ei snarleg l\u00f8ysing. Votering: Alternativt forslag fra A, MDG og R fremsatt av Richard Martin Laloo Storevik (A), fikk 27 stemmer (A, SV, MDG, R), og var dermed falt. Alternativt forslag fra SV, fremsatt av Andreas Madsen Berg (SV), fikk 32 stemmer (A, SV, MDG, V, R, KrF), og var dermed falt. Innstillingen punkt 1-2 ble vedtatt med 40 stemmer (H, FrP, BL, V, INP, KrF, Sp, PP). Merknad 1-2 fra utvalg for barnehage, skole og idrett fikk 29 stemmer (A, SV, MDG, R, KrF), og var dermed falt. Merknad fra A og MDG, fremsatt av Eline Aresdatter Haakestad (MDG), fikk 27 stemmer (A, SV, MDG, R), og var dermed falt. Merknad fra A, fremsatt av Richard Martin Laloo Storevik (A), fikk 32 stemmer (A, SV, MDG, V, R, KrF), og var dermed falt. Merknad fra SV, fremsatt av Andreas Madsen Berg (SV), fikk 29 stemmer (A, SV, MDG, R, KrF), og var dermed falt. Merknad fra R, fremsatt av Marte Stadheim Teigen (R), fikk 32 stemmer (A, SV, MDG, V, R, KrF), og var dermed falt. Utvalg for finans, kultur og n\u00e6ring behandlet saken i m\u00f8tet 24.04.2024 sak 55/24 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for milj\u00f8 og byutvikling hadde saken til orientering i m\u00f8tet 25.04.2024 sak 132/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for helse og sosial hadde saken til orientering i m\u00f8tet 24.04.2024 sak 50/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. 2 Utvalg for barnehage, skole og idrett hadde saken til orientering i m\u00f8tet 23.04.2024 sak 41/24: Utvalg for barnehage, skole og idrett tok saken til orientering. Utvalg for finans, kultur og n\u00e6ring innstiller til bystyret. Merknad 1 Det er sv\u00e6rt viktig for barn og unge i \u00c5rstad bydel at det etableres et fullverdig bydelsbibliotek i tr\u00e5d med bystyrevedtak 156/18. Dersom KVN for Slettebakken skole anbefaler at biblioteket ikke skal inng\u00e5 i skoleprosjektet, ber bystyret byr\u00e5det om \u00e5 legge frem en sak som inneholder en realitetsvurdering av kostnader og prosess knyttet til erverv av gnr. 160/bnr. 216 (Bunnpris Sletten) med det form\u00e5l \u00e5 benytte bygget til offentlig bibliotek med tilh\u00f8rende funksjoner, samt ogs\u00e5 en vurdering av alternative tomter/lokasjoner i n\u00e6romr\u00e5det for dette form\u00e5let. Merknad 2 Bystyret viser til det p\u00e5g\u00e5ende planarbeidet for Wiers-Jenssens vei. Slik planavgrensning for denne planen er gjort, er eiendommen gnr.160/bnr. 216 (Bunnpris Sletten) innebefattet i planomr\u00e5det. Bystyret ber derfor byr\u00e5det vurdere om denne delen av planen kan benyttes til blandet form\u00e5l, eksempelvis n\u00e6ringsform\u00e5l og/eller offentlig tjenesteyting. Dersom parkeringsdekningen reduseres som f\u00f8lge av endret form\u00e5l, kan overskytende areal benyttes til offentlig byrom. Byr\u00e5det behandlet saken i m\u00f8tet 04.04.2024 sak 89/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 3 "
}