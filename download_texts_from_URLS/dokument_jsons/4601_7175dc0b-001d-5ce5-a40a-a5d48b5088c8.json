{
  "dokument_id": "7175dc0b-001d-5ce5-a40a-a5d48b5088c8",
  "doc_type": "case_attachment",
  "kommune": 4601,
  "tittel": "Fagnotat, datert 20.11.2023.",
  "url": "https://bergen.kommune.no/politikere-utvalg/api/fil/bk360/9428591/Fagnotat-datert-20-11-2023-",
  "tekst": " Plan- og bygningsetaten Til Fagnotat BKMB - Seksjon byutvikling (Arbeidssted) V\u00e5r referanse: PLAN-2022/23824-39 Saksbehandler: Malin Aasen Dato: 20.11.2023 Fra Plan- og bygningsetaten Forslag til oppheving av eldre reguleringsplan anbefales vedtatt \u00c5rstad/Fana, Mindereguleringen, Arealplan-ID 30010000 Om planforslaget Plan- og bygningsetaten (PBE) i Bergen kommune foresl\u00e5r \u00e5 oppheve en eldre reguleringsplan Mindereguleringen, planID 30010000, vedtatt i 1920, med tilh\u00f8rende mindre endringer, planID 30010004 og planID 30010006. Planomr\u00e5det ligger i \u00c5rstad og Fana bydel, og omfatter et omr\u00e5de mellom Minde og Fj\u00f8sanger, vist i figur 1. Reguleringsplanen best\u00e5r av plankart og reguleringsbestemmelser. Planen regulerer i hovedsak veier og bygninger, noe gr\u00f8ntstruktur og vannarealer, samt byggelinjer, vist i figur 2. Figur 1 Planomr\u00e5det. Figur 2 Planavgrensning vist med plankartet til plan 30010000. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planen fra 1920 samsvarer ikke med slik omr\u00e5det faktisk er blitt bygget ut. Planen er teknisk utdatert, og viser heller ikke \u00f8nsket utvikling av omr\u00e5det. Den er i stor grad tilsidesatt av nyere overordnet plan, og egner seg ikke som et godt styringsverkt\u00f8y. Intensjonen med planforslaget er rydde i planregisteret og forenkle plangrunnlaget i byggesaksbehandling, slik at kommunens plangrunnlag er entydig, oppdatert og et godt styringsverkt\u00f8y i byggesaker. Etter oppheving av eldre reguleringsplan kan saker innenfor planomr\u00e5det behandles etter overordnede planer eller gjennomg\u00e5 ny regulering. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 26.08.2023. H\u00f8ringsfristen var 10.10.2023. Det kom inn 1 privat merknad og 4 uttalelser fra h\u00f8ringsinstanser. Disse er oppsummert og kommentert i merknadsskjema datert 19.10.2023. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Privat: Bekymret for at utkj\u00f8rselen deres vil bli ber\u00f8rt. \u2022 Tverrforbindelser: Det er viktig \u00e5 sikre gode tilkomstmuligheter til L\u00f8vstien like vest for planomr\u00e5det. Opphevingen vil medf\u00f8re at mulighetene for \u00e5 anlegge ikke-realiserte, regulerte tverrforbindelser over privat grunn vil svekkes. Dette er noe uheldig. Samtidig ser vi at reguleringsplanen er utdatert og at tverrforbindelsene trolig ikke vil la seg realisere akkurat slik som de ble regulert i 1920. \u2022 Samlet sett har Bymilj\u00f8etaten ingen innvendinger til at reguleringsplanen oppheves. \u2022 Vestland fylkeskommune forutsetter at bestemmelser og f\u00f8ringer i kommuneplanens arealdel KPA 2018 vil v\u00e6re utfyllende som grunnlag for sakshandling p\u00e5 den enkelt eiendom innenfor planomr\u00e5det. \u2022 Statens vegvesen er enig med Bergen kommune om at denne planen med fordel kan oppheves og har ingen vesentlige merknader til offentlig ettersyn. Endringer etter offentlig ettersyn Kort oppsummert inneb\u00e6rer endringene: \u2022 Oppdatert planbeskrivelse i henhold til offentlig ettersyn. \u2022 Tilf\u00f8yd forbehold i vedlegget Kartserie Byggegrense mot offentlig veg. Til varsel om oppstart er det blitt avholdt m\u00f8te med vegmyndighetene, herunder Statens vegvesen, Vestland fylkeskommune og Bymilj\u00f8etaten. Det er ogs\u00e5 avholdt m\u00f8te med Bymilj\u00f8etaten hvor det ble diskutert mulige konsekvenser av en oppheving. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Plan- og bygningsetaten anbefaler oppheving av eldre reguleringsplan. Saksnummer PLAN-2022/23824 Side 2 av 8 Forhold til overordnet plan I kommuneplanens arealdel (KPA) 2018 (planID 65270000, vedtatt i 2019) er planomr\u00e5det avsatt til ytre fortettingssone, byfortettingssone, friluftsomr\u00e5der, gr\u00f8nnstruktur, LNF, grav- og urnelund, energianlegg og sentrumskjerne. Deler av planomr\u00e5det omfattes ogs\u00e5 av kommunedelplan (KDP) Land\u00e5s (planID 9730000, vedattt i 1996), hvor omr\u00e5det er avsatt til boligomr\u00e5der, vannareal for allment friluftsliv, friomr\u00e5der, industri og forretning. Vestland fylkeskommune forutsetter i sin uttale til offentlig h\u00f8ring at bestemmelser og f\u00f8ringer i kommuneplanens arealdel (KPA) 2018 vil v\u00e6re utfyllende som grunnlag for saksbehandling p\u00e5 den enkelte eiendom innenfor planomr\u00e5det. Reguleringsplanen Mindereguleringen er av eldre dato, og er i stor grad tilsidesatt av kommuneplanens arealdel. Det generelle plankravet i KPA 2018 inntrer for en rekke nye tiltak innenfor planomr\u00e5det i dag. KPA 2018 gjelder foran eldre reguleringsplaner ved motstrid. Store deler av planomr\u00e5det er innenfor ytre fortettingssone (sone 3) og byfortettingssone (sone 2) i KPA 2018, hvor arealutnyttelse i KPA 2018 gjelder foran lavere utnyttelsesgrad i eldre reguleringsplan (innenfor sone 1-3). Reguleringsplanen for Mindereguleringen regulerer blant annet \u00abtrebygg\u00bb, \u00abmurbygg\u00bb, \u00aboffentlig bygg\u00bb, \u00abgammel bebyggelse\u00bb og \u00abbyggelinje\u00bb, og har bestemmelse om murbygg. Dette forsvinner ved oppheving. Regulert materialvalg er ikke blitt fulgt opp i byggesaksbehandling i dag. Bakgrunnen for regulert materialvalg i 1920 var brannsikkerhet. I dag er brannsikkerhet ivaretatt i byggteknisk forskrift. Det er i hovedsak bestemmelsene og f\u00f8ringene i KPA 2018 som gir premissene for videre utvikling av planomr\u00e5det. Det er kun en begrenset utbygging som er mulig \u00e5 f\u00e5 gjennomf\u00f8rt i byggesak, uten en ny reguleringsplan grunnet det generelle plankravet i KPA 2018 \u00a7 3.1. For s\u00f8knad om nye tiltak, som f\u00e5r unntak fra plankravet, vurderer Plan- og bygningsetaten at bestemmelsene og f\u00f8ringene i overordnede planer til \u00e5 v\u00e6re tilfredsstillende plangrunnlag i byggesaksbehandling. Bl\u00e5gr\u00f8nne verdier Gr\u00f8ntomr\u00e5der vist i reguleringsplanen Mindereguleringen og som er ubebygget i dag, er avsatt til arealform\u00e5l gr\u00f8nnstruktur i KPA 2018. Kristianborgvannet, Storetveitvannet og Tveitevannet er avsatt til arealform\u00e5l friluftsomr\u00e5de i KPA 2018. Plan- og bygningsetaten vurderer bl\u00e5gr\u00f8nne verdier innenfor planomr\u00e5det til \u00e5 v\u00e6re tilstrekkelig ivaretatt i overordnet plan. Kulturmilj\u00f8verdier Reguleringsplanen Mindereguleringen sikrer ikke verdier knyttet til kulturminner eller kulturmilj\u00f8. Omr\u00e5der som har kulturmilj\u00f8verdier, er omfattet av hensynssone for kulturmilj\u00f8 i KPA 2018. I KPA 2018 omfattes planomr\u00e5det av flere hensynsoner for kulturmilj\u00f8, ref. figur 3. Saksnummer PLAN-2022/23824 Side 3 av 8 Figur 3 Hensynssoner for kulturmilj\u00f8 i KPA 2018 innenfor planomr\u00e5det. Byantikvaren har ingen merknad til at planen oppheves. Plan- og bygningsetaten vurderer kulturmilj\u00f8verdier til \u00e5 v\u00e6re tilstrekkelig ivaretatt i overordnet plan. Forhold til eksisterende reguleringsplan Reguleringsplanen for Mindereguleringen er foresl\u00e5tt opphevet i dette planarbeidet, vist i figur 4. Utfordringen med \u00e5 fortsatt ha reguleringsplanen som gjeldende plangrunnlag for eiendommene er at regulert situasjon p\u00e5 plankartet ikke stemmer overens med slik omr\u00e5det er blitt utbygget flere steder innenfor planomr\u00e5det. Dette gir ukorrekt arealstatus for flere av eiendommene. Reguleringsplanen er teknisk utdatert og ikke vektorisert (ikke gitt digitale arealform\u00e5l). Linjene p\u00e5 plankartet hadde en annen juridisk betydning i 1920, enn etter dagens planverk. For grunneiere kan det v\u00e6re utfordrende \u00e5 finne og forst\u00e5 plansituasjonen for eiendommene innenfor planomr\u00e5det. I tillegg dannes det ulik praksis for hvordan planmyndigheten h\u00e5ndterer planinformasjonen i eldre reguleringsplaner. For s\u00f8knad om nye tiltak m\u00e5 kommunen og grunneiere forholde seg til det som er regulert, s\u00e5 lenge reguleringsplanen er gjeldende. Dette skaper en uhensiktsmessig saksbehandling i en eventuell byggesak for nye byggetiltak innenfor planomr\u00e5det, og skaper tolkning-, h\u00e5ndtering og dispensasjonssp\u00f8rsm\u00e5l. Figur 4 Opprinnelig plankart for reguleringsplanen Plan- og bygningsetaten vurderer at intensjonen Mindereguleringen. for den eldre reguleringsplanen Mindereguleringen er oppfylt ved at bebyggelse og vegnettet er etablert, og det er avsatt egne gr\u00f8ntomr\u00e5der i omr\u00e5det. Plan- og bygningsetaten vurderer at reguleringsplanen Mindereguleringen ikke har de n\u00f8dvendige forutsetningene for \u00e5 fungere som et godt og forst\u00e5elig plangrunnlag i dag. Saksnummer PLAN-2022/23824 Side 4 av 8 Etter et vedtak om oppheving av reguleringsplanen kan saker i det aktuelle omr\u00e5det behandles etter overordnede planer, inntil eventuelt ny reguleringsplan er utarbeidet og vedtatt. Reguleringsplanen har fem mindre endringer. To av dem er foresl\u00e5tt opphevet i dette planarbeidet, herunder arealplan-ID 30010004 og arealplan-ID 3010006. Dette er delingssaker, og ikke egne reguleringsplaner. De kan derfor oppheves som reguleringsplaner for \u00e5 rydde i planregisteret, men de vil fortsatt gjelde i matrikkelen. Det er vurdert \u00e5 ikke oppheve tre mindre endringer vedtatt i 2000, 2003 og 2005, da disse fortsatt fungerer som styringsverkt\u00f8y i dag. Snarveier Reguleringsplanen Mindereguleringen regulerer \u00abbyggelinje\u00bb i henhold til tegnforklaringen til plankartet, og p\u00e5 plankartet fremst\u00e5r byggelinjene til \u00e5 forme vegnettet innenfor planomr\u00e5det. Vegnettet innenfor planomr\u00e5det er etablert, men ikke helt i samsvar med plankartet. Snarveier og gangveier i planomr\u00e5det er i hovedsak blitt etablert, men de er blitt etablert et annet sted enn det som er regulert og vist i plankartet fra 1920. Vegstatuskartet til kommunen viser hvor vegene er etablert i dag, og er et bedre verkt\u00f8y for \u00e5 vise dagens vegnett. I uttalelsen fra Bymilj\u00f8etaten til offentlig ettersyn blir det p\u00e5pekt at \u00abDet er viktig \u00e5 sikre gode tilkomstmuligheter til L\u00f8vstien like vest for planomr\u00e5det. Opphevingen vil medf\u00f8re at mulighetene for \u00e5 anlegge ikke-realiserte, regulerte tverrforbindelser over privat grunn vil svekkes. Dette er noe uheldig. Samtidig ser vi at reguleringsplanen er utdatert og at tverrforbindelsene trolig ikke vil la seg realisere akkurat slik som de ble regulert i 1920\u00bb. Plan- og bygningsetaten vurderer at det ikke vil v\u00e6re hensiktsmessig \u00e5 unnta tverrforbindelser som er regulert, men som ikke er etablert i dag, fra opphevingen. Bergen kommune holder p\u00e5 med en gangekartlegging i sentrale deler av kommunen. Vi vurderer at gangekartleggingen i st\u00f8rre grad vil belyse hvor det \u00f8nskes tiltak for gangforbindelser i fremtiden, enn hva den eldre reguleringsplanen viser. Det anbefales dermed \u00e5 oppheve hele reguleringsplanen slik at plangrunnlaget forbedres. Forhold til vegloven Oppheving av eldre reguleringsplan Mindereguleringen medf\u00f8rer \u00f8kt byggegrense mot offentlig veg. Vedtaksmyndigheten knyttet til byggegrensen mot offentlig veg endres fra planmyndighet til vegmyndighet for omr\u00e5der uten en reguleringsplan, og hvor det ikke er fastsatt andre byggegrenser i kommuneplanens arealdel som gjelder foran. Dette gjelder ogs\u00e5 tillatelse til nye avkj\u00f8rsler og utvidet bruk av avkj\u00f8rsler. Virkninger og konsekvenser er omtalt i planbeskrivelsen kapittel 8.1. Ved oppheving av reguleringsplanen vil det v\u00e6re dagens veglov som fastsetter byggegrense mot offentlig veg, jf. vegloven \u00a7 29. Dette inneb\u00e6rer at byggegrensen mot offentlig veg \u00f8ker fra 3,5 meter til 15 meter for kommunal veg, og fra 12 meter i byfortettingssone og 18 meter i ytre fortettingssone til 50 meter for riks- og fylkesveg i planomr\u00e5det, samt til 15 meter for offentlig gang- og sykkelveg. Dette gir vegmyndighetene \u00f8kt mulighet til \u00e5 avgrense bygging n\u00e6r veg, og grunneiere vil samtidig f\u00e5 innskrenket handlingsrom p\u00e5 egen eiendom som f\u00f8lge Saksnummer PLAN-2022/23824 Side 5 av 8 av \u00f8kt byggegrense. Endringen av byggegrensen er illustrert i vedlegget \u00abKartserie Byggegrense mot offentlig veg\u00bb. Ber\u00f8rte parter ble bedt om \u00e5 uttale seg til offentlig ettersyn. Statens vegvesen er enig med Bergen kommune om at denne planen med fordel kan oppheves. Vestland fylkeskommune ved avdeling for infrastruktur er enige i vurderingen til plan- og bygningsetaten. De mener at virkningene for vegmyndighet og grunneiere er godt grunngitt i plandokumentene. Derfor stiller de seg positiv til oppheving av den eldre reguleringsplanen. Bymilj\u00f8etaten har ingen kommentarer til opphevelsen av reguleringsplanen med tanke p\u00e5 temaene mobilitet og trafikk, og samlet sett har ikke Bymilj\u00f8etaten innvendinger til at reguleringsplanen oppheves. I en privat merknad ble det ytret bekymring for at avkj\u00f8rselen deres ble ber\u00f8rt. Det er ikke planlagt \u00e5 gj\u00f8re noe fysisk med avkj\u00f8rslene. Avkj\u00f8rslene vil som en konsekvens av \u00e5 oppheve reguleringsplanen bli uregulerte. Mange av avkj\u00f8rslene innenfor planomr\u00e5det er i dag ikke vist p\u00e5 plankartet eller s\u00e5 samsvarer ikke faktisk etablerte avkj\u00f8rsel med slik avkj\u00f8rselen er regulert i den eldre reguleringsplanen. Ved s\u00f8knad om ny eller endret avkj\u00f8rselstillatelse vil dette i mange tilfeller kreve dispensasjon fra reguleringsplanen, samt at vegmyndighet f\u00e5r s\u00f8knaden til uttale. Etter oppheving blir omr\u00e5det uregulert, og det vil v\u00e6re vegmyndighet som behandler s\u00f8knad om ny og endret avkj\u00f8rselstillatelse etter vegloven. Med bakgrunn i uttalelsene til offentlig ettersyn vurderer plan- og bygningsetaten at reguleringsplanen Mindereguleringen kan anbefales opphevet. Blir omr\u00e5det regulert i en ny reguleringsplan eller det blir fastsatt byggegrense i kommuneplanens arealdel som gjelder foran vil det v\u00e6re disse byggegrensene og avkj\u00f8rslene som gjelder, og kommunens plan- og bygningsmyndighet som behandler s\u00f8knader for disse forholdene. Dette gjelder uansett om det er riksveg, fylkesveg eller kommunal veg. Forhold til nye byggetiltak Det er ikke planlagt ny regulering eller nye byggetiltak i dette planarbeidet. Planarbeidet skal kun oppheve eldre reguleringsplan etter samme bestemmelser som for utarbeiding av ny plan, jf. \u00a7 pbl. 12-14 f\u00f8rste ledd. Naturmangfold skal vurderes i alle plan- og byggesaker, og rikspolitiske retningslinjer for barn og unge skal legges til grunn for arealplanleggingen, samt universell utforming skal omtales i fagnotatet. Forslaget om oppheving av eldre reguleringsplan vurderes ikke \u00e5 gi negative konsekvenser for disse temaene. Temaene er bedre ivaretatt i overordnet plan, byggteknisk forskrift og plan- og bygningsloven, samt annet lovverk. Etter et vedtak om oppheving av reguleringsplanen med mindre endringer vurderer Plan- og bygningsetaten at nye byggetiltak, som f\u00e5r unntak fra plankravet, er tilstrekkelig ivaretatt i byggteknisk forskrift (TEK 17 eller nyere), overordnet plan, plan- og bygningsloven og andre lover og forskrifter. Saksnummer PLAN-2022/23824 Side 6 av 8 Anbefalt vedtak: 1. I medhold av plan- og bygningsloven \u00a7 12-14, vedtas f\u00f8lgende forslag til oppheving av reguleringsplan: a. \u00c5rstad/Fana, Mindereguleringen, arealplan-ID 30010000 vist p\u00e5 plankart vedtatt 13.02.1920 b. Tilh\u00f8rende reguleringsbestemmelser, vedtatt 13.02.1920. c. Med f\u00f8lgende mindre endringer: i. FANA. GNR 15 BNR 1, NYHAUGEN, arealplan-ID 30010004, vedtatt 27.05.2002. ii. \u00c5RSTAD. GNR 15 BNR 7, NYHAUGEN, OMREGULERING TIL PARKERINGSPLASS, DELINGSSAK, arealplan-ID 30010006, vedtatt 17.03.1997. Plan- og bygningsetaten Tarje Iversen Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Saksnummer PLAN-2022/23824 Side 7 av 8 Vedlegg: Plankart foresl\u00e5tt opphevet vedtatt 13.02.1920 Reguleringsbestemmelser foresl\u00e5tt opphevet vedtatt 13.02.1920 Planbeskrivelse datert 23.10.2023 Merknadsskjema datert 19.10.2023 Planavgrensning datert 22.04.2022 Detaljkart serie datert 18.10.2022 Evalueringsskjema plan 30010000 datert 06.06.2023 Kartserie Byggegrense mot offentlig veg 30010000 datert 09.06.2023 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/23824 Saksnummer PLAN-2022/23824 Side 8 av 8 "
}