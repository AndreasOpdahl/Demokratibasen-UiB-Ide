{
  "dokument_id": "6cca57cc-4c4d-5426-a8a8-cd1ff6a895f2",
  "doc_type": "case_presentation",
  "kommune": 4601,
  "tittel": "Svar p\u00e5 grunngitte sp\u00f8rsm\u00e5l fra R\u00e5det for byforming og arkitektur i m\u00f8te av 20.08.2024",
  "url": "https://bergen.kommune.no/politikere-utvalg/api/fil/bk360/11291046/Framstilling-Svar-pa-grunngitte-sporsmal-fra-Radet-for-byforming-og-arkitektur-i-mote-av-20-08-2024",
  "tekst": " R\u00e5det for byforming og arkitektur (RBA) 47-24 Saksframstilling V\u00e5r referanse: 2017/11811-331 Saksbehandler: \u00c5ge Vallestad Svar p\u00e5 grunngitte sp\u00f8rsm\u00e5l fra R\u00e5det for byforming og arkitektur i m\u00f8te av 20.08.2024 Hva saken gjelder: Vararepresentanten Arne Smedsvig kom med to grunngitte sp\u00f8rsm\u00e5l i m\u00f8tet av 20.08.2024 rundt problemstillingen med parkerte biler p\u00e5 tog og plasser i Bergen. 1. Det vises til Vestre Murallmenning som er full av parkerte biler selv om Klostergarasjen som har inngang fra denne har en kapasitet p\u00e5 900 biler. Dette i motsetning til \u00d8stre Murallmenning som i dag anlagt som et mer parkmessig anlegg med trappearrangementer. Representanten siller derfor sp\u00f8rsm\u00e5l om det er mulig \u00e5 opparbeide et mer parkmessig anlegg p\u00e5 Veste Murallmenning uten parkerte biler i gaten p\u00e5 lik linje med Vestre Murallmenning. 1 2. Selv om det er etablert beboerparkering under Skansedammen, er gatene som f\u00f8rer opp mot P-anlegget er fremdeles fulle av biler. Som et tiltak for \u00e5 forbedre bokvaliteten i omr\u00e5det kunne solsiden av gatene f\u00e5 et forbud mot gateparkering, der det kan anlegges et fortau p\u00e5 5 meter. Slik kan man f\u00e5 mer attraktive gater og torg i omr\u00e5det i tr\u00e5d med den f\u00f8rste byfornyelsen som fant sted i Sandviken p\u00e5 1990-tallet. De som bor n\u00e6r garasjeanlegget kan da f\u00e5r valg mellom P-plass i garasjen eller tilbud om flere delebiler i omr\u00e5det Tord Honne Holgernes, Bymilj\u00f8etaten, svarte i e-post av 24.09.2024: Vi gir her et generelt svar p\u00e5 begge sp\u00f8rsm\u00e5lene, uten \u00e5 g\u00e5 inn i detaljene, da det ikke virker hensiktsmessig. Gateparkeringen det henvises til i begge sp\u00f8rsm\u00e5lene, betjener n\u00e6romr\u00e5dene p\u00e5 en litt annen m\u00e5te enn parkeringsanleggene gj\u00f8r. Dette kan v\u00e6re med tanke p\u00e5 beboerne selv, gjesteparkering for bes\u00f8kende, parkering knyttet til n\u00e6ringslivet i omr\u00e5det med mer. Med dagens parkeringspolitikk opplever vi at det er \u00f8nskelig \u00e5 legge til rette for nettopp denne type parkering i sentrumsomr\u00e5dene, og dermed er det neppe aktuelt \u00e5 fjerne slik parkering p\u00e5 n\u00e5v\u00e6rende tidspunkt. Bymilj\u00f8etaten har heller ingen oppdrag eller midler knyttet til \u00e5 gj\u00f8re denne type grep i disse omr\u00e5dene. Forslag til vedtak: Legges frem i m\u00f8te. Dato: 28. oktober 2024 \u00c5ge Vallestad - Utvalgssekret\u00e6r 2 "
}