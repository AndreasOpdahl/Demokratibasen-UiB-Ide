{
  "dokument_id": "5dc17cda-0f60-5331-a9bc-1faceff77303",
  "doc_type": "case_attachment",
  "kommune": 4601,
  "tittel": "Fagnotat datert 10.04.2024",
  "url": "https://bergen.kommune.no/politikere-utvalg/api/fil/bk360/10247800/Fagnotat-datert-10-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11960-7 (Arbeidssted) Saksbehandler: Herman Gr\u00f8m Dato: 10.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 43/920/0/0 Kjenndalstoppen 26. Klage p\u00e5 tillatelse fra byr\u00e5den. Bruksendring bolig mm. Stiegler Advokatfirma AS, p\u00e5 vegne av nabo Elizabeth R\u00f8ttingen, 43/915 Hvem klager? Kjenndalstoppen 32, klager i brev datert 18.03.2024. Lisa Kleppe Gulbrands\u00f8y, 43/914 Kjenndalstoppen 28, klager i brev datert 18.03.2024 Tilbygg til bolig i to etasjer, 1. etg 19,3 m2 BYA, 2. etg 20 m2 BRA, og bruksendring fra tilleggsdel til hoveddel av totalt 13 m2 i f\u00f8rste og andre Tiltaket etasje og fasadeendring. Det var s\u00f8kt om dispensasjon fra reguleringsplanens \u00a7 3 d) og KPA2018 \u00a7 26.5.3 om grad av utnytting, og reguleringsplanens form\u00e5l gangvei. Vedtaket Byr\u00e5den ga tillatelse og innvilget dispensasjoner i vedtak av 22.02.2024. Eiendommen omfattes av reguleringsplan 6985300 Fana. Gnr 43 bnr 823, Sandal/S\u00e6dal/Nattland, plan for utbygging og er regulert til Planstatus konsentrert sm\u00e5husbebyggelse. KPA2018 viser eiendommen som \u00f8vrig byggesone, og delvis innenfor hensynssone vei st\u00f8y-gul sone. Klagene anf\u00f8rer blant annet at det ikke kan gis dispensasjoner som innvilget. Det vises til naboulemper, krav til utnyttingsgrad p\u00e5 Klagegrunner eiendommen og brannsikkerhet. Krav til avstand til nabogrense og samtykker til plassering av tiltaket er ikke tilstrekkelig behandlet. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad mottatt 04.05.2023 gjaldt tilbygg i to plan, oppgitt til totalt 38 m2 BRA, inkludert inngangsparti markert som vindfang. I tillegg ble det s\u00f8kt om bruksendring fra tilleggsdel til hoveddel av totalt 13 m2, hvorav 9,6 m2 i f\u00f8rste etasje og 3,4 m2 i andre etasje, og endring av deler av planl\u00f8sning. Det ble redegjort for positivt vedtak i \u00e5rsm\u00f8te i Kjenndalstoppen huseierlag den 20.03.2023, og innsendt nabosamtykker til plassering n\u00e6rmere nabogrense enn 4 m. Nabosamtykke (vedlegg C4) til plassering n\u00e6rmere nabogrense enn 4 m ble trukket fra Kjenndalstoppen 32, Elizabeth R\u00f8ttingen. Merknaden ble f\u00f8rst framsatt 23.05.2023, og senere bekreftet av ansvarlig s\u00f8ker den 01.06.2023. Den 28.06.2023 framsatte nabo ny merknad til s\u00f8knaden, utformet av Stiegler Advokatfirma AS. Den 04.07.2023 og 19.07.2023 ble s\u00f8knaden endret ved at tidligere oms\u00f8kt tilbyggs del ved inngangspartiet (vindfang) ble fjernet. Med denne endringen overholdt tiltaket avstandskravet, og tiltaket fordret derfor ikke nabosamtykke eller dispensasjon for plassering. Endringene ble nabovarslet p\u00e5 nytt samme dag. Nye plantegninger er datert 04.06.2023. S\u00f8knaden ble behandlet av plan- og bygningsetaten den 12.09.2023. Det ble gitt avslag, jf. KPA2018 \u00a7 26.5.3 om grad av utnytting og reguleringsplanens \u00a7 3 d) om grad av utnytting, ettersom det ikke det ble innvilget dispensasjon fra disse bestemmelsene. Vedtaket ble p\u00e5klaget av tiltakshaver i brev datert 02.10.2023. Klagen anf\u00f8rte i hovedsak at gangveien ville beholde like gode kvaliteter som i eksisterende situasjon, at den trafikale situasjonen ville forbedres, at nabo sine ulemper er sv\u00e6rt begrenset, og at det ikke kunne v\u00e6re s\u00e6rlige presedensvirkninger av dispensasjoner i saken. Fagetaten behandlet klagen administrativt den 29.11.2023 hvor avslaget ble opprettholdt. Klagen ble behandlet av byr\u00e5den den 22.02.2024. Klagen ble tatt til f\u00f8lge, og det ble fattet f\u00f8lgende vedtak: Saksnummer KLAGE-2024/11960 Side 2 av 6 Sakens parter mottok underrettelse om vedtaket fra plan- og bygningsetaten den 26.02.2024. Byr\u00e5dens vedtak ble formalisert i administrativt vedtak i rammetillatelse av 08.03.2024. Byr\u00e5dens vedtak har blitt p\u00e5klaget to ganger den 18.03.2024, av Stiegler Advokatfirma AS, p\u00e5 vegne av nabo Elizabeth R\u00f8ttingen, seksjonseier av gnr 43 bnr 915 Kjenndalstoppen 32, og av nabo Lisa Kleppe Gulbrands\u00f8y, seksjonseier av gnr 43 bnr 914 Kjenndalstoppen 28. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det ble mottatt merknad fra g\u00e5rdsnummer 43 bruksnummer 915. Endringer i s\u00f8knaden av 04.07.2023 ble nabovarslet p\u00e5 nytt. I tillegg til tidligere innsendte merknader som ble opprettholdt, ble det innsendt ny merknad p\u00e5 vegne av nabo p\u00e5 bnr 915 fra Stiegler Advokatfirma AS. Opprinnelig merknad fra Elizabeth R\u00f8ttingen, eier av Kjenndalstoppen 32, gnr 43 bnr 915, datert 24.03.2023, beskriver i hovedsak ulemper for nabo i form av utsikt, innsyn, sollys, parkering, plassbehov og trafikksikkerhet, og uttaler seg negativt til \u00f8kning i tomteutnyttelse. Det er ogs\u00e5 innsendt takstrapport om eventuell verdireduksjon av Kjenndalstoppen 32 datert 10.04.2023, utf\u00f8rt av Arnar Taks Eiendom. Notatet viser at oms\u00f8kt tilbygg vil ta all utsikt og redusere dagslysinnslipp. Utsiktsforringelsen vil medf\u00f8re vesentlig redusert markedsinteresse, og det ansl\u00e5s et verditap p\u00e5 mellom om lag 10 og 15 %. Verdivurderingen er kun gjort med bakgrunn i utsiktsforringelse, men det p\u00e5pekes i tillegg en rekke andre faktorer som ikke er spesielt vurdert, inkludert blant annet trangere adkomst, avstand til nabogrense og fellesarealer, tak og utnyttelsesgrad. I tillegg nevnes at s\u00f8ker i nabovarselet ikke har p\u00e5pekt ulemper og andre forhold for naboer knyttet til dispensasjonss\u00f8knadene, og at innhentingen av samtykker fra huseierlaget kan se ut til \u00e5 v\u00e6re ikke korrekt gjennomf\u00f8rt. Merknad til endret s\u00f8knad er datert 28.06.2023, og innsendt av Stiegler Advokatfirma AS, p\u00e5 vegne av R\u00f8ttingen. Innhold i opprinnelig merknad opprettholdes, i tillegg til at oms\u00f8kt tiltaks plassering og avstand til nabogrensen problematiseres, ettersom det vil p\u00e5virke nabos utsikt og lysinnslipp. Oms\u00f8kte l\u00f8sning kan ikke v\u00e6re innenfor det en nabo skal m\u00e5tte forvente i omr\u00e5det. Videre framheves at s\u00f8knaden strider mot b\u00e5de lovens avstandskrav og krav til utnyttelsesgrad, tilsier at tiltaket er problematisk. Det konkluderes videre med at en dispensasjon vesentlig vil tilsidesette hensynene bak bestemmelsen, og at fordelene ikke er klart st\u00f8rre enn ulempene. Det er ikke fremmet fordeler av objektiv art. Eiere av gnr 43 bnr 915 seksjon 1 og 2, og bnr 847, har sendt inn samtykke til plassering av tiltaket n\u00e6rmere nabogrensen enn 4 meter. Bnr 915 seksjon 1, R\u00f8ttingen, har senere trukket sitt samtykke den 23.05.2023, se dokument BYGG-2023/12933-4. Saksnummer KLAGE-2024/11960 Side 3 av 6 2. Om klagen Klage datert 18.03.2024 innsendt av Stiegler Advokatfirma AS, p\u00e5 vegne av nabo Elizabeth R\u00f8ttingen, eier av 43/915 Kjenndalstoppen 32, anf\u00f8rer at byr\u00e5dens vedtak er ugyldig fordi hun ikke har behandlet n\u00f8dvendige forutsetninger for \u00e5 kunne gi rammetillatelse til tiltaket. Det vises til at byr\u00e5den ikke har tatt stilling til byggets plassering iht. pbl. \u00a7 29-4 eller manglende samtykker til plassering mot nabogrenser. Det anf\u00f8res at dette forholdet klart har virket inn p\u00e5 vedtaket. Det vises til partens kommentar til nabovarselet knyttet til dette. Videre at parten har trukket sitt samtykke til plassering, noe som gj\u00f8r at tiltaket er avhengig av dispensasjon fra avstandskravet. Slik dispensasjon er ikke oms\u00f8kt, og kan ikke gis. Det anf\u00f8res uansett at slik dispensasjon ikke kan gis, ettersom tiltaket vesentlig vil tilsidesette hensynene bak bestemmelsen. Det vises til bilder. Videre mener klager at de rettslige vilk\u00e5rene for \u00e5 innvilge dispensasjoner fra krav til grad av utnytting ikke er oppfylt. Det vises til fagetatens tidligere dispensasjonsvurderinger. Det anf\u00f8res ogs\u00e5 manglende vurdering av sakens forhold, og viser blant annet til beregningene som legges til grunn for eiendommens overskridelse av krav til grad av utnytting i %-BRA og netto tomteareal. Klager mener riktig tall er at tiltaket vil medf\u00f8re en overskridelse p\u00e5 13,6 %- BRA fra kravet i KPA, som er det mest liberale kravet av de to. Videre vises til uttalelse om arealenes karakter som bebygget, der klager mener at dette ikke stemmer, og viser til konsekvenser tilbygget vil ha for man\u00f8vreringsareal p\u00e5 parkeringsplassen, romf\u00f8lelse og for sol- og siktforhold for klager. Klager framholder videre tidligere p\u00e5pekte naboulemper i form av sol- og siktforhold og press p\u00e5 ubebygde arealer. Klager er uenig i byr\u00e5dens vurdering av ulempene. I tillegg er det ingen objektive fordeler ved tiltaket, og tiltak som betinger flere dispensasjoner, som har klare ulemper og i strid med plan, kan ikke anses som p\u00e5regnelige tiltak i tettbygde str\u00f8k. Det vises avslutningsvis til tidligere innsendte merknader fra klager og eier av Kjenndalstoppen 32, og til fagetatens vurderinger av dispensasjonene. Vedlagt klagen ligger merknader fra eier av Kjenndalstoppen 32 med bilder og redegj\u00f8relse for hvordan tilbygget vil p\u00e5virke hennes inneklima og forholdet til sameiet. Klage datert 18.03.2024 fra nabo Lisa Kleppe Gulbrands\u00f8y, eier av 43/914 Kjenndalstoppen 28, anf\u00f8rer sterk motstand mot byr\u00e5dens vedtak. Klager mener at tiltaket kan stride mot krav til brannsikkerhet og avstand mellom bygningene. Det bes om at vedtaket gjennomg\u00e5s n\u00f8ye p\u00e5 nytt hvor bekymringene blir hensyntatt. Klager trekker samtidig tidligere samtykke til plassering fra Kjenndalstoppen 28. Vedlagt klagen ligger henvendelse til tiltakshaver om tilbaketrekning av tidligere gitt samtykke. Tilsvar til klagene fra tiltakshavere Sigrid Bardsley og Bergfinn S\u00f8rlie datert 04.04.2024, framholder at byr\u00e5dens tillatelse er gyldig. Det vises til at klager Elizabeth R\u00f8ttingen ikke er nabo til eiendommen, ettersom en parsell eid av huseierlaget ligger mellom eiendommene, bnr 847. Tiltaket krever derfor ikke samtykke fra klager. Huseierlaget har derimot gitt samtykke. Det vises videre til at byr\u00e5den i sitt vedtak tilla plan- og bygningsetaten \u00e5 utferdige rammetillatelse og stille n\u00f8dvendige vilk\u00e5r, og at plan- og bygningsetaten vurderte plassering etter \u00a7 29-4 i vedtak den 08.03.2024. Ang\u00e5ende dispensasjoner fra krav til utnyttingsgrad kommenteres at dispensasjonene er gyldige, at huseierlaget har gitt samtykke til plassering, at alle boliger opprettholder tilkomst til egne boenheter, og at man\u00f8vreringsareal ikke Saksnummer KLAGE-2024/11960 Side 4 av 6 p\u00e5virkes fordi tiltaket etableres innenfor egne eiendomsgrenser. Ulemper for naboer er marginale, det vises s\u00e6rlig til at klagere ligger p\u00e5 h\u00f8yere koteh\u00f8yde enn tiltakseiendommen, avstandene til andre konstruksjoner gj\u00f8r at tetthetsopplevelsen ikke blir h\u00f8yere, samt at dagslys ikke p\u00e5virkes. Det trekkes videre fram at tiltaket har store fordeler, blant annet at realiseringen bidrar til \u00f8kt mangfold i familiest\u00f8rrelser i omr\u00e5det. Tiltakshaver er videre uenig i klagers presentasjon av sakens forhold, og det vises til at klager ble informert om tiltaket i god tid f\u00f8r nabovarsling, forhold ved huseierlagets samtykke, og at tidligere prosjektert vindfang ble frafalt i s\u00f8knadsomgangen. Det vises til tidligere merknader og tilsvar i s\u00f8knadsomgangen der partene har kommentert hverandre knyttet til blant annet p\u00e5stand om verditap p\u00e5 eiendommen og parkeringsforhold. Ang\u00e5ende klage fra Kjenndalstoppen 28 kommenterer tiltakshaver at det ikke tidligere har blitt gitt samtykke til plassering fra denne eiendommen, at forhold knyttet til manglende informasjon om utbyggingsplaner ved kj\u00f8p av bolig er et privatrettslig forhold, og at forhold til avstandskrav og brannsikkerhet er avklart. Det vises til klagene og tilsvaret i sin helhet. 3. Vurdering av klagen Fagetaten har gjennomg\u00e5tt klagene og tilsvaret, og \u00f8nsker \u00e5 rette noen kommentarer til sakens forhold og problemstillinger. Klage og tilsvaret reiser sp\u00f8rsm\u00e5l rundt hvorvidt tiltaket er avhengig av ytterligere byggesaksbehandling knyttet til tiltakets avstand til nabogrense og tiltakets plassering. I fagetatens opprinnelige vedtak av 12.09.2023 ble tiltaket i sin helhet avsl\u00e5tt, og som f\u00f8lge av dette ble ikke tiltakets plassering vurdert. Det ble heller ikke behandlet krav til avstand til nabogrense, ettersom s\u00f8knaden ble avsl\u00e5tt p\u00e5 annet grunnlag. I byr\u00e5dens vedtak, og senere rammetillatelse av 08.03.2024, ble det gitt tillatelse til tiltaket og innvilget flere dispensasjoner. Tiltakets plassering er vurdert og godkjent i punkt 2.2 i rammetillatelsen, med hjemmel i pbl. \u00a7 29-4 tredje ledd bokstav a. Det vises til at eier av gnr 43 bnr 847, Kjenndalstoppen Huseierlag, i erkl\u00e6ring av 20.03.2023 har gitt samtykke til plassering. Plan- og bygningsetaten har godtatt uttalelse fra huseierlaget som offentligrettslig samtykke til plassering etter pbl. \u00a7 29-4. Vi ser videre at sakens parter er uenige om virkningen av dette samtykket. Vi vurderer disse uenighetene som privatrettslige forhold som ikke ang\u00e5r byggesaksbehandlingen. Kommunens byggesaksbehandling l\u00f8ser ikke privatrettslige problemstillinger, se pbl. \u00a7 21-6. Situasjonsplan datert 23.02.2023 er lagt til grunn for kommunens saksbehandling. Situasjonsplanen viser m\u00e5lsatte avstander mellom tiltaket og eiendomsgrenser. Denne viser at tiltaket kun fordrer samtykke fra huseierlaget p\u00e5 bnr 847. Det er derfor ikke p\u00e5krevd med andre samtykker for at kommunen skal kunne godkjenne plassering etter pbl. \u00a7 29-4 tredje ledd bokstav a. Vi gj\u00f8r oppmerksom p\u00e5 at situasjonsplan datert 23.02.2023 ogs\u00e5 viser vindfang, som inngikk som del av opprinnelig innsendt s\u00f8knad. Denne delen av tiltak ble frafalt i s\u00f8knaden f\u00f8r det ble truffet vedtak. Plan- og bygningsetaten ans\u00e5 innsendt tegningsgrunnlag som tilstrekkelig til \u00e5 kunne byggesaksbehandle s\u00f8knaden p\u00e5 vedtakstidspunktet. Saksnummer KLAGE-2024/11960 Side 5 av 6 Klage fra bnr 914 nevner forhold ved brannsikkerhet ved tiltaket. Vi viser til at hensyn til lys, luft, avstand mellom byggverk og brannspredning i hovedsak er ivaretatt i pbl. 29-4. Byggteknisk forskrift oppstiller videre generelle krav til sikkerhet ved brann i kapittel 11. Fagetaten har ikke ansett disse forholdene som s\u00e6rlig problematiske i denne saken. Saken oversendes uten innstilling. For sakens forhold og problemstillinger for \u00f8vrig viser vi til fagnotat datert 29.11.2023. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Tilsvar til klager datert 05.04.2024 5. Klage datert 18.03.2024 6. Klage 2 datert 18.03.2024 7. Rammetillatelse datert 08.03.024 8. Byr\u00e5dens vedtak datert 22.02.2024 9. Fagnotat datert 29.11.2023 10. Klage datert 02.10.2023 11. Avslag datert 12.09.2023 12. Nabomerknader og tilsvar 13. S\u00f8knad 14. Tegninger Saksnummer KLAGE-2024/11960 Side 6 av 6 "
}