{
  "dokument_id": "fd70404a-2327-5af0-807e-03871a5d05e9",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 39 fra Even S\u00f8rland (A) om f\u00f8ringer til kommunale barnehager om \u00f8konomistyring - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/10469433/Svar-pa-skriftlig-sporsmal-nr-39-fra-Even-Sorland-A-om-foringer-til-kommunale-barnehager-om-okonomistyring-Utvalg-for-barnehage-skole-og-idrett",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2024/81682-3 Saksbehandler: Laila Revheim Samset Fra Dato: 3. juni 2024 Byr\u00e5d for barnehage og skole Svar p\u00e5 skriftlig sp\u00f8rsm\u00e5l nr. 39 fra Even S\u00f8rland (A) om f\u00f8ringer til kommunale barnehager om \u00f8konomistyring - Utvalg for barnehage, skole og idrett Representanten Even S\u00f8rland (A) har 15.05.2024 sendt inn f\u00f8lgende skriftlige sp\u00f8rsm\u00e5l: \u00abNi barnehagestyrere og en hovedtillitsvalgt slo nylig alarm i BA: \u00abDet er ikke bare bergensskolen som m\u00e5 spare penger. Ogs\u00e5 de kommunale barnehagene har f\u00e5tt sparekniven p\u00e5 strupen.\u00bb De som uttaler seg i artikkelen er tydelige p\u00e5 at kritikken ikke er rettet mot etatens oppf\u00f8lging, men \u00abtil politisk ledelse som ikke forst\u00e5r at det koster \u00e5 drive barnehager og at Bergens barn fortjener bedre\u00bb. Sp\u00f8rsm\u00e5l til byr\u00e5den: Hvilken f\u00f8ring er det som er gitt til barnehagene mtp. \u00e5 unng\u00e5 merforbruk i 2024? Hvordan mener byr\u00e5den at barnehagene skal forholde seg n\u00e5r de ser at budsjettet ikke strekker til for \u00e5 gi et forsvarlig tilbud?\u00bb Svar fra byr\u00e5den: Det medf\u00f8rer riktighet at det p\u00e5g\u00e5r dialog mellom byr\u00e5dsavdelingen, Etat for barnehage og de kommunale barnehagene om den \u00f8konomiske situasjonen i enhetene. Bakgrunnen er at de kommunale barnehagene hadde et totalt merforbruk p\u00e5 20 mill. i 2023. Merforbruket skyldes hovedsakelig \u00f8kte utgifter til vikarer, sammenlignet med \u00e5rene f\u00f8r korona. For perioden 2020-2022 ble det tildelt ekstra midler (\u00abkoronamidler\u00bb) til barnehagene for \u00e5 dekke merkostnader i forbindelse med pandemien. Disse midlene ble ikke videref\u00f8rt i 2023, men kan ha ledet til en endret kultur og forventning til at det settes inn vikarer ved frav\u00e6r. Den viktigste enkeltkostnad som styrere har en viss p\u00e5virkning p\u00e5 i egen barnehage er utgifter til vikarer. Kommunenes vikartjenester har imidlertid ikke har hatt kapasitet til \u00e5 levere tilstrekkelige tjenester i en periode med h\u00f8yt sykefrav\u00e6r, noe som har f\u00f8rt til at kj\u00f8p av eksterne vikarer har \u00f8kt med 22 prosent fra 2022 til 2024. Etat for barnehage har i m\u00f8te med styrere sett p\u00e5 mulige tiltak for \u00e5 avb\u00f8te situasjonen, som o bruke egne ringevikarer som har lavere kostand enn vikarer fra byr\u00e5er o begrense bruk av vikarer fra bemanningsbyr\u00e5 o begrense bruk av vikarer i forbindelse med ferieavvikling og i arbeidsgiverperioden o se p\u00e5 omorganisering og strukturer i barnehagen for \u00e5 unng\u00e5 un\u00f8dvendig vikarbruk o etablere gode rutiner for \u00e5 sikre n\u00e6rv\u00e6r, og involvere AMG i \u00e5 utarbeide rutiner for oppf\u00f8lging av frav\u00e6r o informasjon om \u00f8konomifullmakter og krav om dokumentasjon og kvalitet i prosessarbeidet Byr\u00e5den vil i denne sammenheng vise til at det nye n\u00e6rv\u00e6rprosjektet, som ogs\u00e5 inkluderer barnehage, vil kunne ha effekt. Prosjektets m\u00e5lsetning er \u00e5 fokusere mer p\u00e5 n\u00e6rv\u00e6r enn frav\u00e6r, og identifisere og iverksette tiltak som gir en bedre arbeidshverdag og trivsel p\u00e5 jobb. De kommunale styrerne har gjennom sitt lederansvar for barnehagen i oppdrag b\u00e5de \u00e5 holde seg til tildelt budsjett og til \u00e5 overholde p\u00e5lagte lovkrav. I de tilfeller det ligger an til merforbruk i barnehagen, m\u00e5 styrer melde fra til Etat for barnehage, og merforbruket m\u00e5 forklares og dokumenteres gjennom prognosearbeidet. Sammen med Etat for barnehage vurderes mulig tiltak for \u00e5 redusere merforbruket. I tillegg skal barnehagene melde avvik knyttet til bemanning i BK-kvalitet, som er barnehagenes avvikssystem, og til dette har Etat for barnehage utarbeidet en prosedyre for \u00e5 melde inn stort frav\u00e6r i barnehagene: Dokument \u00abEFB - Prosedyre ved stort frav\u00e6r i barnehagene\u00bb, ID 13952 - BkKvalitet (extend.no) Daniel C.E. H\u00e4gglund \u2013 Byr\u00e5d for barnehage og skole Dokumentet er godkjent elektronisk. "
}