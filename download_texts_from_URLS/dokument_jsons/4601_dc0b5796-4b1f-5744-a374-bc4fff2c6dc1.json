{
  "dokument_id": "dc0b5796-4b1f-5744-a374-bc4fff2c6dc1",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 8/25, Interpellasjon nr. 8 fra Sunniva Andresdottir Vik (R) om gratistilbud for fattige familier Bergen bystyre 26.03.2025",
  "url": "https://bergen.kommune.no/politikere-utvalg/api/fil/bk360/12402687/Innstilling-vedtak-Interpellasjon-nr-8-fra-Sunniva-Andresdottir-Vik-R-om-gratistilbud-for-fattige-familier-Bergen-bystyre-26-03-2025",
  "tekst": "Interpellasjon nr. 8 fra Sunniva Andresdottir Vik (R) om gratistilbud for fattige familier Bergen bystyre 26.03.2025 Bergen bystyre behandlet saken i m\u00f8tet 26.03.2025 sak 8/25 og fattet f\u00f8lgende vedtak: Bystyret ber byr\u00e5det se p\u00e5 hvordan \u00c5pen hall-tilbud for barn og ungdommer kan utvides. Bergen bystyres behandling F\u00f8lgende representanter tok ordet: Sunniva Andresdottir Vik (R), Eva Synn\u00f8ve Hagewick Steigen (A), Diane Alexandra Berbain (SV), Katrine Berg N\u00f8dtvedt (MDG), Karianne Fed\u00f8y Magnussen (KrF), Thomas Modulv Flesland (Sp). Forslag fremsatt i bystyret: Sunniva Andresdottir Vik (R) fremsatte p\u00e5 vegne av R f\u00f8lgende forslag i 4 punkt: 1. Bystyret ber byr\u00e5det gjennomf\u00f8re kvartalsvise informasjonskampanjer for \u00e5 synliggj\u00f8re kommunens gratistilbud. 2. Bystyret ber byr\u00e5det sikre at informasjon om kommunens gratistilbud er lett tilgjengelig i barnehager, skoler, helsestasjoner, fritidsklubber og andre relevante m\u00f8teplasser, slik at barn, unge og familier enkelt kan f\u00e5 kjennskap til tilbudene. 3. Bystyret \u00f8ker budsjettposten til aktivitetskort med 10 millioner kroner for \u00e5 sikre at flere barn og unge f\u00e5r muligheten til \u00e5 delta i fritidsaktiviteter. 4. Bystyret ber byr\u00e5det s\u00f8rge for at informasjon om kommunens gratistilbud er lett tilgjengelig p\u00e5 kommunens nettsider p\u00e5 flere spr\u00e5k. Eva Synn\u00f8ve Hagewick Steigen (A) fremsatte p\u00e5 vegne av A f\u00f8lgende forslag: Bystyret ber byr\u00e5det se p\u00e5 hvordan \u00c5pen hall-tilbud for barn og ungdommer kan utvides. Votering: Forslag punkt 1 og 3 fra R, fremsatt av Sunniva Andresdottir Vik (R), fikk 27 stemmer (A, SV, MDG, R), og var dermed falt. Forslag punkt 2 og 4 fra R, fremsatt av Sunniva Andresdottir Vik (R), fikk 32 stemmer (A, SV, MDG, V, R, KrF), og var dermed falt. Forslag fra A fremsatt av Eva Synn\u00f8ve Hagewick Steigen (A) ble vedtatt enstemmig. Byr\u00e5d Reidar Digrenes besvarte sp\u00f8rsm\u00e5let. "
}