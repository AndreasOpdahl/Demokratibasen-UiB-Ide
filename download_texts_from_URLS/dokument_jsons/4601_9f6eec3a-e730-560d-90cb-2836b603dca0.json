{
  "dokument_id": "9f6eec3a-e730-560d-90cb-2836b603dca0",
  "doc_type": "case_attachment",
  "kommune": 4601,
  "tittel": "~ PLAN-2024_12233-15 Beslutning om at planinitiativet stoppes  1330569_19_1",
  "url": "https://bergen.kommune.no/politikere-utvalg/api/fil/bk360/10699521/-PLAN-2024-12233-15-Beslutning-om-at-planinitiativet-stoppes-1330569-19-1",
  "tekst": " Plan- og bygningsetaten Adresseinformasjon fylles inn ved ekspedering. V\u00e5r referanse: PLAN-2024/12233-15 Se mottakerliste nedenfor. Saksbehandler: Eirik Haukanes Aasheim Dato: 04.06.2024 Beslutning om at planinitiativet stoppes: Fana, Gnr. 47, Bnr. 148 Lilletvedt g\u00e5rd, Reguleringsplan Saken gjelder Lilletvedt g\u00e5rd AS \u00f8nsker \u00e5 fremme planforslag for et omr\u00e5de p\u00e5 Lilletvedt i Fana bydel. Intensjonen med planinitiativet er \u00e5 legge til rette for oppf\u00f8ring av 5-7 nye tomannsboliger (10-14 boenheter) med tilh\u00f8rende infrastruktur. Figur 1: Oversiktskart med planavgrensning (t.v.), illustrasjon av utbygging og skr\u00e5foto sett fra s\u00f8r. Planinitiativet foresl\u00e5r utbygging i et omr\u00e5de som er avsatt til \u00f8vrig byggesone i kommuneplanens arealdel. Eiendommen er ikke bebygget eller detaljregulert i dag. Den aktuelle eiendommen har relevant sakshistorikk: \u2022 2008: Planomr\u00e5det ble regulert til blokkbebyggelse (planID 4601_16650000). \u2022 2012: Mindre endring av detaljplan for blokkbebyggelse (planID 4601_16650001) \u2022 2020: Midlertidig forbud mot tiltak grunnet vesentlig strid med KPA.1 \u2022 2021: veiledningsm\u00f8te for mulig ny detaljplan. Forslagsstiller \u00f8nsket \u00e5 diskutere 43 enheter fordelt p\u00e5 rekkehus, kjedet enebolig og enebolig (saksnr. 202118688). \u2022 2022: Nytt veiledningsm\u00f8te for planomr\u00e5det (saksnr. PLAN-2022/27623). \u2022 2022: Detaljplan for blokkbebyggelse og tilh\u00f8rende infrastruktur ble opphevet.2 \u2022 2023: Nytt veiledningsm\u00f8te (saksnr. PLAN- 2023/17176). 1 Bergen kommune - M\u00f8ter og sakskart politiske utvalg. 2 Bergen kommune - M\u00f8ter og sakskart politiske utvalg. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Beslutning om at planinitiativet stoppes Private, tiltakshavere, organisasjoner og andre myndigheter har rett til \u00e5 fremme forslag til detaljregulering, jf. plan- og bygningsloven (pbl.) \u00a7 12-3, 2. ledd. Finner kommunen at et privat planinitiativ ikke b\u00f8r f\u00f8re frem, kan kommunen beslutte at initiativet skal stoppes, jf. pbl. \u00a7 12-8, 2. ledd. Etter en helhetsvurdering er det besluttet at planinitiativet stoppes i foreliggende sak. Begrunnelsen er tematisk gjennomg\u00e5tt under. Overordnede f\u00f8ringer Kommuneplanens m\u00e5l er blant annet \u00e5 s\u00f8rge for en gr\u00f8nn, b\u00e6rekraftig og kliman\u00f8ytral byutvikling. Kommuneplanens arealdel skal bidra til \u00e5 oppn\u00e5 m\u00e5lene i kommuneplanens samfunnsdel ved blant annet \u00e5 ivareta byens natur- og kulturlandskap, sammenhengende bl\u00e5gr\u00f8nn struktur, naturmangfold og for \u00e5 minimere folks transportbehov i hverdagen. For \u00e5 f\u00e5 til dette er det viktig \u00e5 spare gr\u00f8ntarealer fra nedbygging ved \u00e5 fortette og transformere langs allerede bebygde areal. Kommuneplanen f\u00f8lger opp vedtatte regionale og nasjonale planer, m\u00e5l og retningslinjer. S\u00e6rlig relevant er statlige planretningslinjer for samordnet bolig- , areal- og transportplanlegging (2014), regional areal- og transportplan for Bergensomr\u00e5det (2017) og regional plan for klima (2022). F\u00f8ringene er godt oppsummert i nasjonale forventninger til regional og kommunal planlegging 2023-2027: \u00abDet er viktig for Norges evne til \u00e5 oppfylle natur- og klimam\u00e5lene at fylkeskommunene og kommunene bruker planverkt\u00f8yene til \u00e5 hindre nedbygging av karbonrike arealer som skog og myr, men ogs\u00e5 jordbruksjord (s\u00e6rlig beitemark). Dette inneb\u00e6rer blant annet \u00e5 ta i bruk mulighetene for fortetting, gjenbruk og transformasjon av allerede bebygde arealer, f\u00f8r jordbruksarealer, viktige natur- og friluftslivsarealer og karbonrike arealer som myr, skog og annen n\u00e6ringsrik jord blir omdisponert.\u00bb (v\u00e5r utheving) Planinitiativet foresl\u00e5r utbygging i et omr\u00e5de som er avsatt til \u00f8vrig byggesone i kommuneplanens arealdel. I \u00f8vrig byggesone tillates ikke vesentlig nybygging. Planinitiativet legger opp 10-14 nye boenheter som er \u00e5 anse som vesentlig nybygging. Det kan tillates eneboliger eller tomannsboliger, forutsatt at \u00f8vrige krav er oppfylt. Historikk Deler av reguleringsplan Fana, Gnr. 47, Bnr. 1 mfl., Lilletveit g\u00e5rd ble opphevet 18.08.2022 i sak 1223/22 (arealplan-ID 16650002). Bakgrunnen er at Bergen bystyre vedtok 22.04.2020 (sak 110/20) \u00e5 legge ned midlertidig forbud mot tiltak innenfor omr\u00e5de B1, B2 og B3 i reguleringsplan for Lilletveit g\u00e5rd. Det ble samtidig vedtatt at Plan- og bygningsetaten skulle starte arbeid med \u00e5 oppheve reguleringsplan for Fana, gnr 47, bnr 1 mfl, Lilletveit g\u00e5rd, med planID 16650000 og 16650001, i tr\u00e5d med plan- og bygningsloven \u00a7 12-14. I saksutredningen for opphevingsvedtaket i sak 1223/22 er det vektlagt at: \u00abGjeldende kommuneplanens arealdel (KPA2018) legger opp til at hovedtyngden av ny utbygging i kommunen skal komme i senteromr\u00e5dene med god kollektivdekning og korte avstander til handel og tjenestetilbud. Kompakt byutvikling bidrar til at flere kan g\u00e5, sykle og ta kollektivtransport til daglige gj\u00f8rem\u00e5l slik at vi unng\u00e5r vekst i personbiltrafikken. I tillegg sparer vi mer ubebygd areal av hensyn til matjord, naturmangfold og rekreasjon.\u00bb Det har v\u00e6rt avholdt tre veiledningsm\u00f8ter p\u00e5 eiendommen. I det siste veiledningsm\u00f8te 16.12.2023 gav vi f\u00f8lgende tilbakemelding: Saksnummer PLAN-2024/12233 Side 2 av 7 \u00abPlan- og bygningsetaten vurderer at samlet sett er omr\u00e5det ikke egnet til utbygging p\u00e5 grunn av alle hensynene i omr\u00e5det. Det er overflatedyrka jord og skog, aktsomhetssone for flom og rasproblematikk som m\u00e5 utredes. Videre har omr\u00e5det som er skissert utbygget interesse som sv\u00e6rt viktig friluftsomr\u00e5de, og det er kartlagt \u00f8kologisk korridor og hjortetrekk p\u00e5 resterende del av eiendommen. Vi vurderer at en utbygging i det aktuelle omr\u00e5de vil kreve store terrenginngrep grunnet terrengets helning. En utbygging p\u00e5 dette arealet vil ogs\u00e5 bidra til en bit for bit nedbygging av gr\u00f8nnstruktur. Som er sv\u00e6rt uheldig og ikke \u00f8nskelig i \u00f8vrig byggesone.\u00bb Plan- og bygningsetaten har vektlagt at det ikke er \u00f8nskelig med vesentlig nybygging p\u00e5 denne eiendommen med hensyn til bystyresak 110/20 og 1223/22Dette er ikke et omr\u00e5de som er prioritert for utbygging i KPA, det er sannsynlig at prosjektet vil bli bilbasert, og initiativet er vurdert til \u00e5 ha negative konsekvenser for viktige hensyn (se vurdering under). Plan- og bygningsetaten vurderer at planinitiativet er i strid med b\u00e5de overordnede f\u00f8ringer og grunnlag for oppheving av tidligere vedtatt plan for omr\u00e5det. Terrenginngrep I planinitiativet er omr\u00e5det beskrevet som f\u00f8lger: \u00abPlanomr\u00e5det best\u00e5r i stor grad av gr\u00f8nne arealer i bratt terreng. Planomr\u00e5det ligger \u00f8stvendt i skr\u00e5nende terreng med en h\u00f8ydeforskjell p\u00e5 28 meter fra det h\u00f8yeste punkt i vest til laveste punkt \u00f8st i omr\u00e5det.\u00bb Nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer (KPA 2018 \u00a7 8.2.9). Store h\u00f8ydeforskjeller som er tilfelle i denne konkrete saken, kan f\u00f8re til behov for st\u00f8rre terrenginngrep og h\u00f8ye skj\u00e6ringer og murer. Ved tiltak i og ved brattere terreng enn 27 grader skal det redegj\u00f8res for sikkerhet mot ras (se ogs\u00e5 hensynssone \u00a7 33.7). (KPA 2018 \u00a7 19.6) Naturmangfold og jordvern Planinitiativet foresl\u00e5r utbygging av et omr\u00e5de som i dag er ubebygd. Planomr\u00e5det best\u00e5r if\u00f8lge arealressurskartet (AR5) av skog med s\u00e6rs h\u00f8g bonitet, \u00e5pen fastmark og overflatedyrket jord. Nord for planomr\u00e5det er det registrert myr, kartlagt \u00f8kologisk korridor og hjortetrekk. Figur 2: Arealressurskart av planomr\u00e5de. Bymilj\u00f8etaten vurderer i uttale 06.05.2023 at omr\u00e5det samlet sett ikke er egnet til utbygging. Eiendommen ligger i \u00f8vrig byggesone der det ikke er \u00f8nskelig med vesentlig ny boligbygging, jfr. KPA \u00a7 26.5.1. Arealendring og \u00abbit-for-bit-nedbygging\u00bb er hovedtrusselen for naturmangfoldet i Norge, hvor oppstykket natur hindrer og vanskeliggj\u00f8r arters Saksnummer PLAN-2024/12233 Side 3 av 7 bevegelsesm\u00f8nstre mellom omr\u00e5der. Seksjon n\u00e6ring og landbruk anbefaler i uttale datert 15.12.23 at denne eiendommen ikke b\u00f8r bebygges, at det ikke gj\u00f8res inngrep i natur og terreng, og at eiendommen bevares slik den er i dag. Plan- og bygningsetaten slutter seg til Bymilj\u00f8etaten og seksjon for n\u00e6ring og landbruk sine vurderinger, og p\u00e5peker at bit-for-bit-nedbygging og arealendring er den st\u00f8rste trusselen mot naturmangfold. Skissert utbygging er foresl\u00e5tt plassert hvor det i dag er overflatedyrka mark og skog. Jord som fjernes fra dyrka mark skal disponeres slik at den er permanent tilgjengelig og egnet for jordbruksform\u00e5l. (KPA 2018 \u00a7 24.1.3). Vi viser til retningslinjene til KPA \u00a7 29 som fremsetter at omr\u00e5der i byggesonen som er viktige for naturmangfold, landskap eller som har en viktig funksjon for rekreasjon og friluftsliv, b\u00f8r avsettes til gr\u00f8nnstruktur. I \u00e5rsoppdraget for 2024 er Plan- og bygningsetaten bedt om \u00e5 sikre at gr\u00f8nne lunger i byen bevares og at jordvernet i kommunen styrkes, jf. \u00a7 3.2.6. I naturstrategien (vedtatt 29.03.2023) er hovedm\u00e5let \u00e5 sikre gode levek\u00e5r for naturmangfoldet, og samtidig sikre at innbyggerne har god kontakt med natur. I f\u00f8rste omgang b\u00f8r det unng\u00e5s \u00e5 bygge p\u00e5 arealer der det er konflikt med viktige verdier. Om dette ikke er mulig, m\u00e5 tiltakene tilpasses til hensynene, slik at hensynene er ivaretatt tilstrekkelig for \u00e5 kunne etablere tiltakene. I dette aktuelle omr\u00e5det vekter plan- og bygningsetaten hensynet til verdiene eiendommen har for jordvern, friluftsliv og tilknytningen til et st\u00f8rre sammenhengende naturomr\u00e5de p\u00e5 eiendommen tyngre enn hensynet for utbygging av det aktuelle arealet. Eiendommene har viktige verdier, som totalt sett kan f\u00e5r vesentlige negative konsekvenser ved utbygging. Plan- og bygningsetaten vurderer at planinitiativet er i strid med overordnede planer, statlige og regionale rammer og m\u00e5l, og andre lokale f\u00f8ringer. Friluftsomr\u00e5de Omr\u00e5det hvor det foresl\u00e5s bebyggelse er definert som et sv\u00e6rt viktig friluftsomr\u00e5de. Figur 3: Sterk r\u00f8d farge p\u00e5 bilde til venstre viser at planomr\u00e5de er kartlagt som et sv\u00e6rt viktig friluftsomr\u00e5de. Bilde til h\u00f8yre viser bl\u00e5gr\u00f8nn forbindelse i omr\u00e5de. Saksnummer PLAN-2024/12233 Side 4 av 7 Figur 4: Den r\u00f8de ringen illustrerer planomr\u00e5de og bl\u00e5 strek illustrerer adkomstveien. Adkomstveien er planlagt \u00e5 starte p\u00e5 kote +53 meter og slynger seg igjennom planomr\u00e5de opp til de \u00f8verste boligene p\u00e5 kote ca. 67 meter. En h\u00f8ydeforskjell p\u00e5 ca. 14 meter. Forslagsstiller skriver at: \u00abplaninitiativet vil s\u00f8ke \u00e5 styrke omr\u00e5dets kvaliteter som et friluftsomr\u00e5de ved \u00e5 utbedre eksisterende stiforbindelse til Osvegen og p\u00e5 den m\u00e5ten tilgjengeliggj\u00f8re omr\u00e5det i st\u00f8rre grad for aktivitet og opphold. Videre skriver forslagsstiller at planlagt bebyggelse skal sikre sollys, korridorer for gr\u00f8nne kvaliteter og at omr\u00e5de som friluftsomr\u00e5de sannsynligvis benyttes i sv\u00e6rt liten grad\u00bb. Bymilj\u00f8etaten skriver i sitt innspill: \u00abEiendommen er kartlagt som del av et sv\u00e6rt viktig friluftsomr\u00e5de (Bergen kommune i regi av Bymilj\u00f8etaten i Bergen, 2016). Det er kartlagt som et n\u00e6rturterreng og bidrar til \u00e5 danne en gr\u00f8nn korridor for de som ferdes til bl.a. Myrdalsvatnet. Privat veg Lilletvedtvegen er inntegnet som turtraseer og andre viktige gangtraseer i bl\u00e5gr\u00f8nt temakart til kommuneplanens arealdel. Den har ogs\u00e5 angitt hensynssone historisk vegfar. Vegen benyttes i dag som turveg gjennom gr\u00f8ntomr\u00e5det. Arealet har viktige friluftsverdier og planforslaget vil bygge ned deler av friluftsomr\u00e5det.\u00bb Plan- og bygningsetaten stiller seg bak vurderingen til Bymilj\u00f8etaten. Omr\u00e5der som er viktige for rekreasjon og friluftsliv skal i st\u00f8rst mulig grad ivaretas i plan- og byggesaksbehandling (KPA 2018 \u00a7 11.1). Vi viser ogs\u00e5 til \u00a7 8.2.2 som sier at sammenhengende bl\u00e5gr\u00f8nne Saksnummer PLAN-2024/12233 Side 5 av 7 strukturer skal v\u00e6re en av de overordnede prinsippene for bystrukturen. Det kan ikke anbefales at det gj\u00f8res tiltak som reduserer verdien av det viktige friluftsomr\u00e5det. Aktsomhetsomr\u00e5de for flom Prosjektet viser at adkomstveien m\u00e5 krysse en sidebekk til Storelva. Bekken omfattes av byggegrense mot vassdrag p\u00e5 20 meter i \u00f8vrig byggesone, jf. KPA \u00a7 6.2.2. Bymilj\u00f8etaten sier f\u00f8lgende om bekken og flomfaren: \u00abEttersom Nesttunvassdraget er sv\u00e6rt flomutsatt er det viktig at utbyggingen ikke medf\u00f8rer \u00f8kt flomfare. Bevaring av terreng og vegetasjon, samt tilrettelegging for \u00e5pne, bl\u00e5gr\u00f8nne overvannsl\u00f8sninger anbefales. Innsendte skisser viser at bebyggelsen har tatt hensyn til 20 meter byggegrense mot vassdraget. Derimot er adkomstvegen, alternativ 1, i konflikt med flomsonen. En utbygging her kan f\u00f8re til at adkomstveien fra tid til annen blir \u00f8delagt av flom. Adkomstveien kan ogs\u00e5 p\u00e5virke vannf\u00f8ringen videre mot Nesttunvassdraget, som er flomutsatt. Nye tiltak skal oppf\u00f8res og plasseres med n\u00f8dvendig sikkerhet mot flom, jf. KPA 2018 \u00a7 33.8.1. Figur 5: Bilde over viser to forskjellige adkomstveier til planomr\u00e5de. Adkomstvei alternativ 2 er foretrukket da den ikke er i konflikt med flomsonen. Alternativ 2 er ogs\u00e5 \u00e5 foretrekke med tanke p\u00e5 at det gir minst avrenning til vassdraget, jf. KPA 2018 \u00a7 33.8.1. Konklusjon Plan- og bygningsetaten vurderer at planinitiativet er i strid med overordnede planer, statlige og regionale rammer og m\u00e5l, samt kommunale f\u00f8ringer for arealplanlegging. I dette omr\u00e5det \u00e5pnes det ikke for vesentlig nybygging, og omr\u00e5det har viktige verdier som totalt sett vil bli vesentlig skadelidende som f\u00f8lge av foresl\u00e5tt utbygging. Omr\u00e5det er ikke prioritert for fortetting. Plan- og bygningsetaten vurderer at verdien eiendommene har for jordvern, friluftsliv, og tilknytningen til et st\u00f8rre sammenhengende naturomr\u00e5de, veier tyngre enn hensynet for utbygging av det aktuelle arealet. P\u00e5 denne bakgrunn stoppes planinitiativet. Saksnummer PLAN-2024/12233 Side 6 av 7 Beslutningen kan ikke p\u00e5klages, men kan kreves forelagt for bystyret (ved utvalg for milj\u00f8 og byutvikling i henhold til delegasjonsvedtak) til endelig avgj\u00f8relse. Anmodning om politisk behandling m\u00e5 sendes til kommunen innen 3 uker. Med hilsen Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Kopi til LILLETVEDT G\u00c5RD AS c/o L T L AS 4633 KRISTIANSAND Vige havnevei 4 S Saksnummer PLAN-2024/12233 Side 7 av 7 "
}