{
  "dokument_id": "d69b260a-9a5b-558f-bb59-a4bac0c39d72",
  "doc_type": "case_attachment",
  "kommune": 4601,
  "tittel": "Tilleggsavtale til utbyggingsavtale for deler av Minde all\u00e9 35",
  "url": "https://bergen.kommune.no/politikere-utvalg/api/fil/bk360/11372727/Tilleggsavtale-til-utbyggingsavtale-for-deler-av-Minde-all-35",
  "tekst": "Tilleggsavtale til utbyggingsavtale for deler av Minde all\u00e9 35 Dokumentet er signert digitalt av f\u00f8lgende undertegnere: \u2022 CHRISTINE FLATAKER JOHANNESSEN, signert 23.10.2024 med ID-Porten: BankID \u2022 GEIR HAVERAAEN, signert 23.10.2024 med ID-Porten: BankID Det signerte dokumentet innholder \u2022 En forside med informasjon om signaturene \u2022 Alle originaldokumenter med signaturer p\u00e5 hver side \u2022 Digitale signaturer Dokumentet er forseglet av Posten Norge Signeringen er gjort med digital signering levert av Posten Norge AS. Posten garanterer for autentisiteten og forseglingen av dette dokumentet. Slik ser du at signaturene er gyldig Hvis du \u00e5pner dette dokumentet i Adobe Reader, skal det st\u00e5 \u00f8verst at dokumentet er sertifisert av Posten Norge AS. Dette garanterer at innholdet i dokumentet ikke er endret etter signering. TILLEGGSAVTALE TIL UTBYGGINGSAVTALE mellom Frydenb\u00f8 Minde AS, org. nr. 976 006 895 (\u00abUtbygger\u00bb) og Bergen kommune, org. nr. 964 338 531, v/Bymilj\u00f8etaten (\u00abBK\u00bb) 1. BAKGRUNN OG FORM\u00c5L Utbygger er part i fremforhandlet utbyggingsavtale med BK, Vestland fylkeskommune og Statens vegvesen for deler av Minde all\u00e9 35 (\u00abUtbyggingsavtalen\u00bb), signert av partene med unntak av BK den 26.9.2024. Kontantbidraget Utbygger skal betale etter Utbyggingsavtalen pkt. 7.2.1 forfaller til betaling iht. Utbyggingsavtalen pkt. 7.2.1. Frem til innbetaling av kontantbidrag skal Utbygger stille sikkerhet i form av \u00abon demand\u00bb- bankgaranti iht. Utbyggingsavtalen pkt. 7.3, med mindre Utbygger velger \u00e5 betale inn hele kontantbidraget. Utbygger har valgt \u00e5 stille garanti frem til forfallstidspunktene inntrer. Garanti ILG811538 \u2013 128796 er utstedt av Handelsbanken (\u00abGarantien\u00bb) og oversendt BK, jf. e-post den 14.10.2024. I den forbindelse er det avdekket at Garantien ikke har den l\u00f8petiden som Utbyggingsavtalen fastsetter, men er begrenset til 31.12.2026. Den uriktige l\u00f8petiden p\u00e5 Garantien gj\u00f8r at BK v/Bymilj\u00f8etaten ikke kan bekrefte til Plan- og bygningsetaten at rekkef\u00f8lgekravet Utbyggingsavtalen gjelder er sikret opparbeidet gjennom Utbyggingsavtalen Av ulike \u00e5rsaker er det ikke et alternativ for Utbygger \u00e5 be om ny garanti i saken. Form\u00e5let med denne tilleggsavtalen er \u00e5 sikre at BK v/Bymilj\u00f8etaten skal bekrefte at rekkef\u00f8lgekravet Utbyggingsavtalen gjelder er \u00e5 anse som sikret opparbeidet, slik at dette vilk\u00e5ret for brukstillatelse er oppfylt. Det gj\u00f8res ved \u00e5 avtalefeste at Utbyggers kontantbidrag forfaller i god tid f\u00f8r utl\u00f8pet av den eksisterende garantiperioden, slik at BK kan gj\u00f8re gjeldende betalingsplikten som f\u00f8lger av Utbyggingsavtalen og eventuelt gj\u00f8re gjeldende Garantien f\u00f8r utl\u00f8pet av garantitiden. 2. TILLEGG TIL UTBYGGINGSAVTALEN PKT. 7.2.1 Som tillegg til Utbyggingsavtalen pkt. 7.2.1 andre avsnitt, skal f\u00f8lgende regulering gjelde: \u00abAnleggsbidrag iht. denne utbyggingsavtalen som ikke er forfalt tidligere, forfaller likevel senest til betaling den 30.9.2026.\u00bb 3. VIRKNINGER AV TILLEGGSAVTALEN N\u00e5r denne tilleggsavtalen er inng\u00e5tt, skal Bymilj\u00f8etaten bekrefte til Plan- og bygningsetaten at rekkef\u00f8lgekravet Utbyggingsavtalen gjelder er anse som sikret opparbeidet. N\u00e5r denne tilleggsavtalen er inng\u00e5tt er Utbygger forpliktet til \u00e5 innbetale samlet anleggsbidrag iht. Utbyggingsavtalen pkt. 7.2.1 og denne tilleggsavtalens pkt. 2. 4. FORBEHOLD OM ENDRING Utbyggingsavtalen pkt. 13 fastsetter at denne ikke er bindende for BK f\u00f8r den er godkjent av byr\u00e5det og signert av fullmaktshaver. Inneb\u00e6rer byr\u00e5dets kommende behandling av Utbyggingsavtalen at innholdet i denne m\u00e5 endres p\u00e5 punkter som er relevante for denne tilleggsavtalen, m\u00e5 tilleggsavtalen justeres tilsvarende. LEGAL - 131594112.1 Dokumentet er signert digitalt av: Forseglet av \u2022 CHRISTINE FLATAKER JOHANNESSEN, 23.10.2024 \u2022 GEIR HAVERAAEN, 23.10.2024 Posten Norge 5. SIGNATURER Denne avtalen signeres elektronisk ______________________________ ____________________________ Bergen kommune v/Bymilj\u00f8etaten Frydenb\u00f8 Minde AS Geir Haveraaen Christine Flataker Johannessen LEGAL - 131594112.1 2 Dokumentet er signert digitalt av: Forseglet av \u2022 CHRISTINE FLATAKER JOHANNESSEN, 23.10.2024 \u2022 GEIR HAVERAAEN, 23.10.2024 Posten Norge "
}