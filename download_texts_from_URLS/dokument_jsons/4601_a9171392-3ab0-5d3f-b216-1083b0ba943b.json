{
  "dokument_id": "a9171392-3ab0-5d3f-b216-1083b0ba943b",
  "doc_type": "case_attachment",
  "kommune": 4601,
  "tittel": "Fagnotat datert 27.02.2024",
  "url": "https://bergen.kommune.no/politikere-utvalg/api/fil/bk360/10932030/Fagnotat-datert-27-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17680-4 (Arbeidssted) Saksbehandler: Stine Stephansen Dato: 27.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 92/117/0/0 Fanafjellsvegen 393. Klage p\u00e5 avslag. Flytebrygge med landgang Takst & Byggmester Eriksen AS p\u00e5 vegne av tiltakshaver Trond Erling Hvem klager? S\u00e6terdal i brev mottatt 03.12.2023. Plassering/etablering av flytebrygge med landgang. Flytebrygge og Tiltaket landgang m\u00e5ler til sammen 2,5 x 11,5 meter. Avslag datert 12.11.2023. S\u00f8knad om tillatelse til plassering av flytebrygge avsl\u00e5s, jf. pbl. \u00a7 29-2 Visuelle kvaliteter og KPA 2018 \u00a7 3.1 Vedtaket Plankrav, \u00a7 6.1.1 Byggegrense langs sj\u00f8 og \u00a7 32.8 arealform\u00e5l Friluftsomr\u00e5de i sj\u00f8. Det gis ikke dispensasjon fra kommuneplanens bestemmelser. Verken eiendommen eller ber\u00f8rt sj\u00f8omr\u00e5de inng\u00e5r i detaljregulering. KPA 2018, planID 65270000, ikrafttr\u00e5dt 19.06.2019: Arealform\u00e5l Planstatus Landbruks-, natur- og friluftsomr\u00e5de p\u00e5 land og friluftsomr\u00e5de i sj\u00f8. Hensynssone: Landskap \u2013 funksjonell strandsone. En bred landgang vil bedre personsikkerheten og redusere faremomentene ved tilkomst fra land og sj\u00f8, ha bedre brukervennlighet, solid innfestning og holdbarhet. Terrenget og topografien ved og rundt Klagegrunner naustene er ikke f\u00f8rstevalg for allmennheten n\u00e5r det gjelder rekreasjon eller bading. Det er muligheter for bading og rekreasjon lenger inne i Nordvika og flere andre naturlige omr\u00e5der. Behov for ytterligere Det er ikke behov for ytterligere saksbehandling ved en eventuell saksbehandling ved omgj\u00f8ring. eventuell omgj\u00f8ring Anbefalt vedtak Avslag datert 12.11.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken Saken gjelder s\u00f8knad om p\u00e5bygg til naust og plassering/oppf\u00f8ring av flytebrygge med landgang. Flytebrygge og landgang m\u00e5ler til sammen 2,5 x 11,5 meter. Tiltakene er allerede etablerte. Det ble utstedt p\u00e5legg om retting og ilegging av tvangsmulkt den 13.04.2023 (v\u00e5rt saksnummer ULOV-2022/21267-6). Det er gitt tillatelse til p\u00e5bygg til naust i eget vedtak datert 12.11.2023. Avslag datert 12.11.2023 knytter seg til flytebryggen med landgang. Det er dette avslaget som er p\u00e5klaget og gjenstand for klagebehandling. Flytebryggen er oppf\u00f8rt en gang mellom 2014-2016. Tiltaket krever dispensasjon fra KPA 2018 \u00a7 3.1 Plankrav, \u00a7 6.1.1 Byggegrense langs sj\u00f8 og \u00a7 32.8 arealform\u00e5l Friluftsomr\u00e5de i sj\u00f8. Det er s\u00f8kt om dispensasjon fra bestemmelsene. Statsforvalteren i Vestland har i uttalelse datert 19.10.2023 blant annet uttalt at: \u00abFlytebryggeanlegget er relativt stort og dominerende i strandsonen. Anlegget endrer derfor betydelig strandsonelandskapet. Anlegget legger beslag p\u00e5 friluftsomr\u00e5de i sj\u00f8 og bidrar til privatisering av strandsonen i naustomr\u00e5det. Vi har merket oss at det s\u00f8kes om ytterligere vindusflate p\u00e5 naustet i denne sammenheng. Det er viktig \u00e5 hindre tiltak i strandsonen som hindrer allmennhetens ferdsels- og oppholdsmuligheter i strandsonen. Landskapet rundt Lysefjorden og strandsonen med n\u00e6re sj\u00f8omr\u00e5de er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har stor verdi for friluftsliv, landskap og naturmangfold. Flytebryggeanlegget bidrar til nedbygging og privatisering av strandsonen og vil slik vi vurderer det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 92, bnr. 117 Fanafjellsvegen i Fana bydel.\u00bb Bymilj\u00f8etaten har 02.11.2023 uttalt at denne under tvil ikke vil frar\u00e5de at det gis tillatelse til oms\u00f8kt flytebrygge og landgang, og frar\u00e5der ikke at det gis tillatelser til oms\u00f8kte endringer p\u00e5 naustet. Bymilj\u00f8etaten bemerker samtidig at tiltaket m\u00e5 sees i sammenheng med tiltakene p\u00e5 de n\u00e6rliggende eiendommene. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3 og bekrefter at det ikke er mottatt noen merknader. 2. Om klagen Det anf\u00f8res i hovedsak i klagen at en bred landgang vil bedre personsikkerheten og redusere faremomentene ved tilkomst fra land og sj\u00f8. En bred landgang vil ha bedre brukervennlighet, solid innfestning og holdbarhet med tanke p\u00e5 bevegelse i sj\u00f8. Etablert flytebrygge med landgang gj\u00f8r det mulig \u00e5 oppankre flytebryggen uten kryssfort\u00f8yning flere meter ut i sj\u00f8. Flytebryggen forringer ikke landskapet eller sj\u00f8en mer enn hva en 1- meter landgang hadde gjort. Videre anf\u00f8res det at terrenget og topografien ved og rundt naustene ikke er f\u00f8rstevalg for allmennheten n\u00e5r det gjelder rekreasjon eller bading. Etter at omr\u00e5det er bygget ut med naust, kaier, tilkomstveier (gangstier) og flytebrygger s\u00e5 har det \u00e5pnet seg opp en mulighet Saksnummer KLAGE-2023/17680 Side 2 av 6 for bruk og tilkomst, og denne tilkomsten er \u00e5pen for allmennheten ved at man kan bevege seg langs sj\u00f8kanten n\u00e5. Omr\u00e5det er bebygd med private boliger, garasjer, hagestuer, naust, kaier og brygger med landganger. Omr\u00e5det er historisk sett ikke benyttet som et rekreasjonsomr\u00e5de for allmennheten. Det er muligheter for bading og rekreasjon lenger inne i Nordvika og flere andre naturlige omr\u00e5der. Klager anf\u00f8rer at alternativet hadde v\u00e6rt 2-4 fort\u00f8yninger i b\u00f8ye (moring), som hadde f\u00f8rt med seg mye tauverk, oppankring og innfesting ut i sj\u00f8, noe som medf\u00f8rer stor sannsynlighet for un\u00f8dvendig fors\u00f8pling i sj\u00f8. Disse problemstillingene er ikke et tema ved flytebrygger med landgang. Tiltakshaver har 27.12.2023 supplert klagen og anf\u00f8rer at omr\u00e5det rundt flytebryggen stort sett er kaianlegg, og like bortenfor er det to flytebryggeanlegg. Det st\u00f8rste har nylig f\u00e5tt utvide med fire b\u00e5tplasser. Tiltakshavers flytebrygge gir muligheter og enklere tilkomst til strandsonen for mange beboere og naboer i Nordvik. Det bades hele \u00e5ret, og det vil gj\u00f8re tilkomsten vanskeligere for bading dersom flytebryggen blir fjernet. Det vises til klagen i sin helhet. 3. Vurdering av klagen 3.1 Dispensasjoner Tiltaket krever dispensasjon fra KPA 2018 \u00a7 3.1 Plankrav, \u00a7 6.1.1 Byggegrense langs sj\u00f8 og \u00a7 32.8 arealform\u00e5l Friluftsomr\u00e5de i sj\u00f8. Flyfoto I avslaget er dispensasjonsvurderingene vurdert samlet i punkt 3.6: \u00abPlankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Saksnummer KLAGE-2023/17680 Side 3 av 6 Av kommuneplanens bestemmelse \u00a7 32.8.1 fremg\u00e5r at friluftsomr\u00e5der merket F er forbeholdt rekreasjon. B\u00e5de form\u00e5let og byggegrensen langs sj\u00f8 skal alts\u00e5 sikre allmenne ferdsels- og friluftsinteresser. Byggegrensen skal videre verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser. Bestemmelsen skal ogs\u00e5 hindre at tilgjengeligheten til sj\u00f8 og vassdrag reduseres. Kommuneplanen har v\u00e6rt gjennom en grundig prosess for \u00e5 f\u00e5 fastlagt \u00f8nsket arealform\u00e5l. Endret bruk fra offentlig friluftsomr\u00e5de til privat flytebrygge er et stort avvik som vi mener m\u00e5 avgj\u00f8res i en plansammenheng. Tillatelse til flytebrygge i dette omr\u00e5det vil ogs\u00e5 ha stor presedensvirkning. Etter v\u00e5rt skj\u00f8nn vil flytebryggen endre strandsonelandskapet og f\u00f8re til at store deler av omr\u00e5det opptas til privat form\u00e5l. Landskapet rundt Lysefjorden og strandsonen med det n\u00e6re sj\u00f8omr\u00e5de er s\u00e6rlig verdifullt for friluftsliv og naturmangfold og under sterkt press for nedbygging og privatisering. Det er derfor spesielt viktig \u00e5 f\u00f8re en streng praksis p\u00e5 hvilke tiltak som kan aksepteres. Vi mener at flytebryggen vil privatisere omr\u00e5det og forringe b\u00e5de landskap og allmennhetens interesser. Vi vurderer vi at tiltaket i vesentlig grad vil tilsidesette de hensyn bestemmelsene skal ivareta. Vi ser at tiltaket har fordeler for tiltakshaver, men vi kan ikke se at tiltaket har samfunnsmessige fordeler. Tvert imot s\u00e5 vil tiltaket ha vesentlige ulemper for allmennheten ved at omr\u00e5det blir forbehold privat bruk. Ulempene vil v\u00e6re klart st\u00f8rre enn fordelene og ikke minst f\u00f8re til en uheldig presedensvirkning.\u00bb Vi bemerker at klagers anf\u00f8rsler om at en bred landgang vil bedre personsikkerheten og redusere faremomentene ved tilkomst fra land og sj\u00f8, ha bedre brukervennlighet, solid innfestning og holdbarhet, samt at flytebryggen gir muligheter og enklere tilkomst til strandsonen for mange beboere og naboer i Nordvik i hovedsak er private fordeler som tiltakshaver har av flytebryggen. Anf\u00f8rselen om at flytebryggen ikke forringer landskapet eller sj\u00f8en mer enn hva en 1- meter landgang hadde gjort, og at alternativet hadde v\u00e6rt 2-4 fort\u00f8yninger i b\u00f8ye er ikke momenter som tillegges vekt i dispensasjonsvurderingen. I vurderingen av hvorvidt de rettslige vilk\u00e5rene for dispensasjon er oppfylt, vurderes det konkrete tiltaket det faktisk er s\u00f8kt om \u2013 i dette tilfellet flytebryggen med landgang p\u00e5 2,5 x 11,5 meter. N\u00e5r det gjelder klagers anf\u00f8rsel om at terrenget og topografien ved og rundt naustene ikke er f\u00f8rstevalg for allmennheten n\u00e5r det gjelder rekreasjon eller bading, og at det er muligheter for bading og rekreasjon lenger inne i Nordvika og flere andre naturlige omr\u00e5der p\u00e5peker vi at flytebryggeanlegget uansett legger beslag p\u00e5 et friluftsomr\u00e5de i sj\u00f8. Flytebryggen med landgang er relativt stor og dominerende og bygger ned den aktuelle strandsonen og bidrar til privatisering som hindrer allmennhetens ferdsels- og oppholdsmuligheter. At det er muligheter for bading og rekreasjon andre steder i omr\u00e5det er ikke et moment som taler for at ikke det aktuelle arealet skal ivaretas ubebygget. Flytebryggen og landgangen er med p\u00e5 \u00e5 endre landskapsbildet i strandsonen. Tiltakshaver anf\u00f8rer at omr\u00e5det rundt flytebryggen stort sett er kaianlegg, og like bortenfor er det to flytebryggeanlegg hvor det st\u00f8rste nylig har f\u00e5tt utvide med fire b\u00e5tplasser. Saksnummer KLAGE-2023/17680 Side 4 av 6 Vi bemerker at oms\u00f8kt flytebrygge med landgang ikke kan sammenlignes faktisk med de to kaianleggene som ligger s\u00f8r\u00f8st for oms\u00f8kt eiendom. Flytebryggen som ligger p\u00e5 gnr 91 bnr 134 (v\u00e5rt saksnummer 200210572, Fana 91-134 Sagstadvika Flytebrygge) ble godkjent 13.12.2002 med ca. 18 meters lengde og 8 meters bredde med plass til seks b\u00e5ter. I den saken ble det gitt dispensasjon etter plan- og bygningsloven fra 1985 \u00a7 70 nr. 1, og eiendommen var regulert etter dagjeldende kommuneplanens arealdel. N\u00e5r det gjelder flytebryggen (med 12-14 plasser for sm\u00e5b\u00e5ter) p\u00e5 eiendom gnr 91 bnr 2 ble det i vedtak datert 19.05.1993 bekreftet at byggesaksavdelingen ikke hadde merknader til de anmeldte arbeidene etter pbl. 1985 \u00a7 84. Begge de to nevnte flytebryggene er oppf\u00f8rt etter et annet regelverk enn i n\u00e5gjeldende sak, og er s\u00e5ledes ikke rettslig sammenlignbare med oms\u00f8kt flytebrygge. En utvidelse av godkjent flytebrygge er heller ikke faktisk sammenlignbart med f\u00f8rstgangsetablering/- godkjenning. Det er derfor ikke tale om usaklig forskjellsbehandling i dette tilfellet. Vi viser til og opprettholder vurderingene som er gjort i avslaget om at hensynene bak bestemmelsene vil bli vesentlig tilsidesatt ved en dispensasjon, jf. pbl. \u00a7 19-2. V\u00e5r oppfatning er videre at fordelene ved dispensasjon heller ikke er \u00abklart st\u00f8rre\u00bb enn ulempene. 3.2 Visuelle kvaliteter Det f\u00f8lger av pbl. \u00a7 29-2 at ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Klager anf\u00f8rer at flytebryggen ikke forringer landskapet eller sj\u00f8en mer enn hva en 1- meter landgang eventuelt hadde gjort. I avslaget er det lagt til grunn at: \u00abI likhet med Statsforvalteren, mener vi at flytebryggen er relativt stor og at den vil dominere i strandsonen. Flytebryggen vil endre landskapet og vil dermed komme i konflikt med intensjonen om befaring av landskap. Det m\u00e5 ogs\u00e5 vektlegges at omr\u00e5det er registrert som friluftsomr\u00e5de og avsatt til rekreasjon i kommuneplanen. Etter v\u00e5r vurdering vil tiltaket forringe naturlige omgivelser og derfor ikke oppfylle plan- og bygningslovens bestemmelse om visuelle kvaliteter\u00bb. Vi kan ikke se at det fremkommer noen nye momenter i klagen som endrer v\u00e5r vurdering. Vi presiserer at pbl. \u00a7 29-2 inneb\u00e6rer et krav til gode visuelle kvaliteter i forhold til tiltakets \u00abbygde og naturlige omgivelser og plassering\u00bb. Vi viser til og opprettholder vurderingen som er gjort i avslaget om at de visuelle kvalitetene ikke er ivaretatt for oms\u00f8kt tiltak. 4. Konklusjon Avslag datert 12.11.2023 opprettholdes. Klagen tas ikke til f\u00f8lge. Saksnummer KLAGE-2023/17680 Side 5 av 6 Vedlegg: 1. Situasjonskart 2. Flyfoto 3. Skr\u00e5foto 4. Situasjonsplan 5. Tegninger 6. Klage datert 02.12.2023 7. Avslag datert 12.11.2023 8. Tillatelse datert 12.11.2023 9. S\u00f8knad om dispensasjon 10. P\u00e5legg om retting og ilegging av tvangsmulkt datert 13.04.2023 Saksnummer KLAGE-2023/17680 Side 6 av 6 "
}