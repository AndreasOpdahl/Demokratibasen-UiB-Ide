{
  "dokument_id": "a44b1417-41dc-5359-b849-063c9a76b50b",
  "doc_type": "case_attachment",
  "kommune": 4601,
  "tittel": "E-post innspill 07.01.25 Annen merknad til plan. 65150000 \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan",
  "url": "https://bergen.kommune.no/politikere-utvalg/api/fil/bk360/11801334/E-post-innspill-07-01-25-Annen-merknad-til-plan-65150000-Arstad-Gnr-13-Bnr-1132-Sykkelvei-fra-Hagerupsvei-til-Mindemyren-Offentlig-reguleringsplan",
  "tekst": "Fra: \"Beate Hope\" <lektor.hope@gmail.com> Sendt: tirsdag 7. januar 2025 16:26:00 Til: \"Berg, Andreas\" <Andreas.Berg@bergen.kommune.no>; \"Signe BR\" <signebara@gmail.com>; \"Postmottak Bystyrets kontor\" <Bystyrets.Kontor@bergen.kommune.no> Emne: Re: Haster - sak 2022/20461 Videresender og dette: Hei! Jeg sendte dere i g\u00e5r et forslag til hvordan man kan bevare 3 av villaene langs storetveitvegen. Jeg tenkte at det kunne v\u00e6re et kompromiss mellom sykkelvei, verneinteresser, boligeiere og utbygger. Det g\u00e5r i hovedsak ut p\u00e5 \u00e5 kutte ut fortauet p\u00e5 \u00f8stsiden. Jeg h\u00e5per dere leser det f\u00f8r dere tar noen beslutning. Fint om dere ogs\u00e5 kunne gi meg tilbakemelding p\u00e5 at dere har f\u00e5tt det. Mvh Signe Barratt Rafoss man. 6. jan. 2025 kl. 12:52 skrev Beate Hope <lektor.hope@gmail.com>: Videresender mail ---------- Forwarded message --------- Fra: Signe BR <signebara@gmail.com> Date: man. 6. jan. 2025 kl. 11:55 Subject: Haster - sak 2022/20461 To: postmottak@bergen.kommune.no <postmottak@bergen.kommune.no>, Chris.Rodland@bergen.kommune <Chris.Rodland@bergen.kommune>, Lars.Alsaker@bergen.kommune.no <Lars.Alsaker@bergen.kommune.no>, N\u00f8dtvedt, Katrine Berg <Katrine.Nodtvedt@bergen.kommune.no>, Trond.Tystad@bergen.kommune.no <Trond.Tystad@bergen.kommune.no>, Lexau, Didrik <Didrik.Lexau@bergen.kommune.no>, Erlend.Mjanger@bergen.kommune.no <Erlend.Mjanger@bergen.kommune.no>, Thomas.Flesland@bergen.kommune.no <Thomas.Flesland@bergen.kommune.no>, endre.buanes@bergen.kommune.no <endre.buanes@bergen.kommune.no> Cc: Beate Hope <lektor.hope@gmail.com> Sykkelvei fra Hagerupsvei til Mindemyren - kutt ut fortau i \u00f8st og finn l\u00f8sning p\u00e5 utkj\u00f8rsler s\u00e5 kan noen verneverdige villaer bevares med sykkelvei Jeg viser til forslag til reguleringsplan for sykkelveien. Her er det utarbeidet flere alternativer til hvordan bilvei, sykkelvei og fortau kan plasseres i Storetveitvegen. De ulike alternativene medf\u00f8rer rivning av ulike boliger. Det st\u00e5r at alternativ 1 b er det som anbefales. Og dette begrunnes med: \"Ettersom omr\u00e5det p\u00e5 vestsiden av Storetveitvegen er avsatt som byfortettingsomr\u00e5de i gjeldende KPA og det p\u00e5g\u00e5r detaljplanlegging av dette omr\u00e5det, er det grunn til \u00e5 tro at verneverdige bygninger i omr\u00e5det uansett vil g\u00e5 tapt ved fremtidig fortetting. Kommunens interne planforum behandlet den 26.11.2019, ulike alternativer for foreliggende plan. Planforumet kom til at alternativ 1 \u00abgir den beste helhetlige l\u00f8sningen for omr\u00e5det, sett i forhold til fortetting, samferdsel og kulturminner\u00bb. Planforumet konkluderte ogs\u00e5 med at dette alternativet samsvarer med de premissene som er gitt i behandlingen av planforslaget for Nyhaugveien, jf. referat fra planforum av 26.11.2019.\" Siden politikerne ikke er blitt helt enig om dette enda, vil jeg komme med et nytt alternativ, nr 4. Dette er alternativ 2a justert med alternativ 3a, se vedlegg (noen med skikkelig tegneutstyr kan sikkert tegne dette bedre enn meg). I alternativ 2a blir nr 27 og 29 bevart. Disse er de mest verneverdige p\u00e5 vestsiden og de h\u00f8rer p\u00e5 en m\u00e5te sammen som to \"tvillingt\u00e5rn\", se foto. Justeringen best\u00e5r i at man forskyver veien litt mot \u00f8st n\u00e6rmest Wergeland sentrum, slik at ogs\u00e5 nr 23 blir bevart. Dette burde v\u00e6re mulig uten at noen boliger p\u00e5 \u00f8stsiden m\u00e5 rives (se alternativ 3a). \u00c5 bevare denne er viktig fordi den er eid av noen som ikke \u00f8nsker \u00e5 gi den fra seg. Det kan ogs\u00e5 nevnes at det ser ut som at man kan kutte litt av nr 23 uten at hele huset m\u00e5 falle. Alt i alt kan det vanskelig forsvares at denne boligen m\u00e5 vike for sykkelveien. Dette alternativet inneb\u00e6rer at det ikke lages fortau p\u00e5 \u00f8stsiden. Jeg kan ikke se at reguleringsplanen gir noen god begrunnelse for hvorfor det skal lages fortau p\u00e5 \u00f8stsiden. Det ser mer ut som et luksusgode. Nytten av fortauet m\u00e5 i s\u00e5 fall veies mot kostnadene ved \u00e5 ekspropriere og rive de tre nevnte boligene. Kostnadene vil her best\u00e5 av ekspropriasjonskostnader og d\u00e5rlig omd\u00f8mme for kommunen, traume for boligeierne, negative effekter for naboer og lokalbefolkningen og tap av verne- og milj\u00f8verdier. Alts\u00e5, uten fortau p\u00e5 \u00f8stsiden, vil ikke disse 3 boligene komme i veien for sykkelveien. Det er imidlertid mulig man m\u00e5 finne nye l\u00f8sninger p\u00e5 utkj\u00f8rsel for to av dem, hvis de ikke kan ha det i Storetveitvegen. Nr 23 har uansett ikke utkj\u00f8rsel der, men i Nyhaugveien. Nr 27 kan muligens f\u00e5 utkj\u00f8rsel til Nyhaugveien gjennom en nabo. Mens man kan forhandle med utbygger av prosjektet Nyhaugveien om at han bevarer nr 29 og gir boligen utkj\u00f8rsel sammen med de nye byggene han skal bygge. Nr 27 kunne ogs\u00e5 f\u00e5tt utkj\u00f8rsel her. Den private reguleringsplanen Nyhaugveien er ikke godkjent, og den b\u00f8r ikke v\u00e6re noe argument for hvordan man skal legge sykkelveien. Det er tross alt 2 boligeiere (nr 23 og 27) som ikke vil selge boligene sine til utbygger, s\u00e5 denne planen kan ikke tas for gitt slik som den n\u00e5 foreligger. Og hvis en g\u00e5r tilbake i denne saken, s\u00e5 ser en at utbygger i utgangspunktet bare \u00f8nsket \u00e5 utvikle et f\u00e5tall eiendommer (dok 5 i sak 2014/06550). Utbygger har ogs\u00e5 tidligere tilbudt seg \u00e5 redusere planomr\u00e5det om det viste seg at enkelte boligeiere ikke \u00f8nsket \u00e5 utvikle eiendommen sin (dok 17 i sak 2014/06550). S\u00e5 derfor - la utbygger f\u00e5 lov til \u00e5 trekke seg vekk fra disse tre eiendommene. Brevet sendes b\u00e5de til kommunens administrasjon og til en del politikere, og jeg vil be dem om \u00e5 se p\u00e5 dette om igjen. F\u00f8r saken avgj\u00f8res. Sender det ogs\u00e5 til Byantikvaren i eget brev. Mvh Signe Barratt Rafoss Medlem av \"La Wergeland leve\" https://www.facebook.com/groups/La.Wergeland.Leve/ Gruppen er p\u00e5 ca 600 personer og vokser stadig. "
}