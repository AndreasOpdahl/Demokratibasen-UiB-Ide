{
  "dokument_id": "8620d7ba-d49a-5e6f-89ea-3dc5f9ccf4c4",
  "doc_type": "case_attachment",
  "kommune": 4601,
  "tittel": "Forslag til fullmakter for byr\u00e5d for byutvikling",
  "url": "https://bergen.kommune.no/politikere-utvalg/api/fil/bk360/12735665/Forslag-til-fullmakter-for-byrad-for-byutvikling",
  "tekst": " Dokumentkategori: Dok.nr: SD-22-84 Fullmakt Rev.nr.: 06 Revisjonsdato: Gyldig til: 25.05.2025 31.12.2025 Side 1 av 3 Forslag til fullmakter for byr\u00e5d for byutvikling 1. Form\u00e5l og rammer for delegasjonen Delegasjon av myndighet er et sentralt element i kommunens interne styring og kontroll. Bystyrets delegasjon av myndighet til byr\u00e5det skjer etter prinsippet om negativ avgrensning. Det inneb\u00e6rer at den myndighet som ligger til bystyret defineres og at all \u00f8vrig myndighet er delegert til byr\u00e5det. Byr\u00e5dets videre-delegasjon av myndighet til byr\u00e5dene skjer tilsvarende etter prinsippet om negativ avgrensning. Den myndighet som ligger til byr\u00e5det selv defineres, og all \u00f8vrig myndighet er delegert til byr\u00e5dene. \u00abByr\u00e5dets fullmakter som kollegium\u00bb beskriver myndighet som ligger til byr\u00e5det selv. Byr\u00e5det kan treffe vedtak p\u00e5 delegerte saksomr\u00e5der uten f\u00f8rst \u00e5 tilbakekalle delegert myndighet. Den myndighet som er delegert til byr\u00e5den gjelder inntil byr\u00e5det foretar et nytt delegasjonsvedtak. Byr\u00e5dens enemyndighet er presisert ved at fullmakten bruker \u00abbyr\u00e5den selv\u00bb, for myndighet som etter vedtak i byr\u00e5det er bestemt at ikke kan delegeres videre til kommunaldirekt\u00f8r. Fullmakts-dokumentet gir en ikke-utt\u00f8mmende beskrivelse av vesentlige myndighetsomr\u00e5der som ligger til byr\u00e5den. Byr\u00e5det setter krav til hvordan delegert myndighet skal ivaretas gjennom prosedyrer, reglement m.m. Rammene for delegasjon til kommunaldirekt\u00f8r fastsettes av byr\u00e5den i et eget delegasjonsvedtak. 2. Byr\u00e5dens myndighet \u2013 \u00abbyr\u00e5den selv\u00bb. Myndighetsomr\u00e5der som ligger til \u00abbyr\u00e5den selv\u00bb kan ikke delegeres til kommunaldirekt\u00f8r. 2.1 Byr\u00e5den selv gir innstilling til byr\u00e5det. 2.2 Byr\u00e5den selv har myndighet i henhold til settebyr\u00e5dsordning. 3. Byr\u00e5dens myndighet- generell og gjennomg\u00e5ende myndighet for hele kommunens organisasjon/konsernansvarsomr\u00e5der Byr\u00e5den har ingen generell og gjennomg\u00e5ende myndighet for hele kommunens organisasjon/konsernansvarsomr\u00e5der. 4. Byr\u00e5dens myndighet i egen administrasjon 4.1 Byr\u00e5den har myndighet til drift, utvikling og oppf\u00f8lging av egen byr\u00e5dsavdeling. Dok.nr.: SD-22-84 Side 2 av 3 Byr\u00e5den har instruksjonsrett og ledelsesansvar for egen administrasjon. Instruksjonsmyndigheten overfor etater og underliggende virksomheter ut\u00f8ves gjennom kommunaldirekt\u00f8ren. 4.2 Byr\u00e5den har myndighet til, og ansvar for, \u00e5 p\u00e5se at det er etablert god styring og kontroll i egen byr\u00e5dsavdeling, i henhold til kommuneloven kapittel 25. 4.3 Byr\u00e5den kan foreta organisatoriske endringer i egen byr\u00e5dsavdeling innenfor de begrensninger byr\u00e5dets fullmakter gir p\u00e5 dette punktet. 4.4 Byr\u00e5den er l\u00f8nnsfastsettende myndighet ved ansettelser i egen byr\u00e5dsavdeling basert p\u00e5 de overordnete retningslinjer for lokal l\u00f8nnsfastsettelse som til enhver tid foreligger. 4.5 Byr\u00e5den har personal- og \u00f8konomifullmakter. Arbeidsgiver \u2013 og personalmessig oppf\u00f8lgingsansvar for kommunaldirekt\u00f8r ligger imidlertid til byr\u00e5dsleder. 4.6 Byr\u00e5den er behandlingsansvarlig etter lov om behandling av personopplysninger og personvernforordningen for de personopplysninger som behandles av byr\u00e5dsavdelingen og underliggende enheter. 5. Byr\u00e5den - \u00f8vrig myndighet 5.1 Byr\u00e5den gir bevilgninger til 3. person innenfor eget ansvarsomr\u00e5de. 5.2 Byr\u00e5den har innenfor eget ansvarsomr\u00e5de generell myndighet til \u00e5 fatte beslutninger som ikke er av prinsipiell betydning. Alle beslutninger som er av prinsipiell betydning legges frem for byr\u00e5det. 5.3 Straffesaker o Byr\u00e5den kan innenfor eget ansvarsomr\u00e5de anmelde straffbare forhold der kommunen er forn\u00e6rmet eller der kommunen har en interesse i at et mulig straffbart forhold etterforskes eller straffeforf\u00f8lges. o Byr\u00e5den kan innenfor eget ansvarsomr\u00e5de samtykke til konfliktr\u00e5dsbehandling av straffesaker etter konfliktr\u00e5dsloven \u00a7 11. o Byr\u00e5den kan innenfor eget ansvarsomr\u00e5de kreve sivile krav p\u00e5d\u00f8mt i forbindelse med offentlig straffesak, jf. straffeprosessloven \u00a7 427. Sivile saker: o Byr\u00e5den har innenfor eget ansvarsomr\u00e5de myndighet til \u00e5 ivareta kommunens interesser i alle saker hvor kommunen er part i tvistel\u00f8sningsorganer, klagenemnder, Sivilombudet, mv. 5.4 Byr\u00e5den har myndighet til \u00e5 forberede klagesaker for eget ansvarsomr\u00e5de, jf. forvaltningslovens \u00a7 33, 2. ledd. 5.5 Byr\u00e5den har myndighet til l\u00f8pende eierstyring gjennom \u00e5 representere kommunen p\u00e5 generalforsamlingen i aksjeselskaper innenfor byr\u00e5dens ansvarsomr\u00e5der. 6. Byr\u00e5dens myndighet \u2013 fag og tjenesteomr\u00e5der Dok.nr.: SD-22-84 Side 3 av 3 Byr\u00e5den har alle fagfullmakter hjemlet i lov og forskrift tillagt byr\u00e5det innenfor byr\u00e5dens myndighetsomr\u00e5de, og som ikke eksplisitt er lagt til byr\u00e5det som kollegium. Byr\u00e5den har det overordnete ansvaret for at kommunen har en helhetlig politikk for byr\u00e5dsavdelingens ansvarsomr\u00e5de. F\u00f8lgende ikke-utt\u00f8mmende oversikt angir vesentlige myndighetsomr\u00e5der: 6.1 Byggesak og \u00f8vrig byutvikling o byr\u00e5den har myndighet til oppgavel\u00f8sning for omr\u00e5dene byggesak, offentlige og private planer m.m. Det inneb\u00e6rer blant annet myndighet til: - saksbehandling etter plan- og bygningsloven, matrikkelloven og eierseksjonsloven. - utredninger, strategisk arealplanlegging, samordnet areal- og transportplanlegging inkl. omr\u00e5deregulering m.m. 6.2 Tekniske tjenester o byr\u00e5den har myndighet til oppgavel\u00f8sning for omr\u00e5dene kommunale veger, vannforsynings- og avl\u00f8psanlegg. \u25aa Det inneb\u00e6rer ogs\u00e5 forvaltning, bygging, fornying, drift og vedlikehold m.m. 6.3 Byr\u00e5den har myndighet til oppgavel\u00f8sning for omr\u00e5det samferdsel. 6.4 Byr\u00e5den har ansvar for myndighet til ut\u00f8velse av den kommunale parkeringsmyndigheten. 6.5 Byr\u00e5den har myndighet til oppgavel\u00f8sning for omr\u00e5det kulturminnevern. 6.6 Byr\u00e5den har myndighet til oppgavel\u00f8sning for omr\u00e5desatsingen som en m\u00e5lrettet innsats i levek\u00e5rsutsatte omr\u00e5der. 6.7 Byr\u00e5den har myndighet til oppgavel\u00f8sning for omr\u00e5det kart- og geodata. 6.8 Byr\u00e5den har myndighet til oppgavel\u00f8sning for omr\u00e5dene parkforvaltning, friluftsliv og landskapsdesign. 6.9 Brann og redningstjenesten o Byr\u00e5den har myndighet til \u00e5 drive og utvikle Bergen brannvesen og \u00e5 f\u00f8lge opp Bergen kommunes interesser i VBR (Vest brann og redning), 110 Vest/Alarmsentral og IUA (Interkommunalt utvalg mot akutt forurensning). Byr\u00e5den har myndighet som f\u00f8lger av samarbeidsavtale mellom Bergen kommune og kommunene Oster\u00f8y, Samnanger og Vaksdal etter LOV-2002-06-14-20 (brann- og eksplosjonsvernloven). 6.10 Byr\u00e5den har myndighet til \u00e5 h\u00e5ndheve politivedtekten for Bergen som gjelder forbud mot fors\u00f8pling og frittst\u00e5ende reklameskilt samt kontroll av g\u00e5rdeiers ansvar for sn\u00f8rydding og str\u00f8ing mv. 6.11 Byr\u00e5den har myndighet til oppgavel\u00f8sning for omr\u00e5det landbruksveier. "
}