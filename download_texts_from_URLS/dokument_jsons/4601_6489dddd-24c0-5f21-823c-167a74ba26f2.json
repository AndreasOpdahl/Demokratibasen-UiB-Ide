{
  "dokument_id": "6489dddd-24c0-5f21-823c-167a74ba26f2",
  "doc_type": "case_attachment",
  "kommune": 4601,
  "tittel": "Innstilling-vedtak-Fana-Gnr-12-Bnr-44-mfl-Fana-brannstasjon-og-boligtun-arealplan-ID-64070000-detaljreguleringsplan-2-gangsbehandling",
  "url": "https://bergen.kommune.no/politikere-utvalg/api/fil/bk360/11573557/Innstilling-vedtak-Fana-Gnr-12-Bnr-44-mfl-Fana-brannstasjon-og-boligtun-arealplan-ID-64070000-detaljreguleringsplan-2-gangsbehandling",
  "tekst": "Fana, Gnr. 12, Bnr. 44 mfl. Fana brannstasjon og boligtun, arealplan-ID: 64070000, detaljreguleringsplan, 2.gangsbehandling Utvalg for milj\u00f8 og byutvikling behandlet saken i m\u00f8tet 14.11.2024 sak 382/24 og avga f\u00f8lgende innstilling: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Fana, Gnr. 12, Bnr. 44 mfl. Fana brannstasjon og boligtun, arealplan-ID 64070000 vist p\u00e5 plankart, sist datert 08.08.2024. B. Tilh\u00f8rende reguleringsbestemmelser, sist datert 05.08.2024, med f\u00f8lgende endringer: a) Endring av \u00a7 3.1.3.b siste strekpunkt under \u00abBilparkering\u00bb: \u00abDet tillates til sammen maksimalt 14 parkering- og biloppstillingsplasser. Plasser som ikke benyttes av T1 skal v\u00e6re felles og tilgjengelig for T2.\u00bb b) Supplering av \u00a7 2.1.2 med nytt underpunkt c): \u00abBygningenes formspr\u00e5k skal ellers tilpasses den historiske og klassiske str\u00f8ksidentiteten i kulturhensynsone h570 Paradis.\u00bb 2. F\u00f8r kunngj\u00f8ring m\u00e5 reguleringsbestemmelser oppdateres i samsvar med bystyrets vedtak. Merknad Bystyret peker p\u00e5 at det i fremtidige offentlige prosjekter skal det vurderes mindre omfattende gang- og sykkelvegl\u00f8singer, som b\u00e5de er mer kostnadseffektive og er mindre arealkrevende. Utvalg for milj\u00f8 og byutviklings behandling F\u00f8lgende representanter tok ordet: Rebekka Helle Stensb\u00f8 (H), Torstein Gya (SV), Ingrid Nergaard Fjeldstad (V), Geir Steinar Dale (A), Endre Buanes (barn og unges representant), Sonja Ljostveit (KRPF), Chris J\u00f8rgen Knudsen R\u00f8dland (H), Trond Tystad (BL). Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende alternative forslag: Planen sendes tilbake for \u00e5 f\u00e5 innarbeidet f\u00f8lgende punkter - Flere parkeringsplasser - St\u00f8rrelse p\u00e5 terrasser/balkonger tilpasset rullestoler - St\u00f8rrelse p\u00e5 boligene Merknader fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende merknad: Bystyret peker p\u00e5 at det i fremtidige offentlige prosjekter skal det vurderes mindre omfattende gang- og sykkelvegl\u00f8singer, som b\u00e5de er mer kostnadseffektive og er mindre arealkrevende. Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, INP og Sp f\u00f8lgende merknad: Bystyret fremhever at det i fremtidige offentlige prosjekter skal s\u00f8rges for at fasadeutrykket er mest mulig symmetrisk. Torstein Gya (SV) fremsatte p\u00e5 vegne av SV f\u00f8lgende merknad: Omr\u00e5det rundt Fana Brannstasjon har hatt en stor vekst etter at bybanen kom til omr\u00e5det, men vi ser at den sosiale infrastrukturen ligger bakp\u00e5. Da spesielt fritidstilbud for unge. Det f\u00f8rer til noen negative konsekvenser som f.eks at ungdom henger p\u00e5 blant annet Lagunen. N\u00e5r en lokal aksjonsgruppe da kommer med et forslag for \u00e5 tilby unge fritidstilbud b\u00f8r dette verdsettes h\u00f8yt. Lokale initiativ har h\u00f8yere sannsynlighet for \u00e5 v\u00e6re en suksess. Bystyret mener det er viktig \u00e5 prioritere h\u00f8yt Aksjonsgruppens \u00f8nske om \u00e5 bruke Fana brannstasjon til nabolagshus p\u00e5 ettermiddager, kvelder, i helger og i ferier, samt at garasjen blir gjort om til et forsamlingslokale. I fremtidig arbeid med bygget skal dette behovet v\u00e6re f\u00f8rsteprioritet. Votering: Alternativt forslag fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H), fikk 0 stemmer. Innstillingen punkt 1 innledning og 1 A ble tiltr\u00e5dt enstemmig. Innstillingen punkt 1 Ba og 1Bc, ble tiltr\u00e5dt med 9 stemmer (H, FrP, BL, INP, Sp). Innstillingen punkt 1Bb, fikk 8 stemmer (H, FrP, INP, Sp). Innstillingen punkt 2 ble tiltr\u00e5dt enstemmig. Merknad fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble tiltr\u00e5dt med 9 stemmer (H, FrP, BL, INP, Sp). Merknad fra H, FrP, INP og Sp, fremsatt av Chris J\u00f8rgen Knudsen R\u00f8dland (H), fikk 8 stemmer (H, FrP, INP, Sp). Merknad fra SV, fremsatt av Torstein Gya (SV), fikk 7 stemmer (A, SV, MDG, R). Byr\u00e5det behandlet saken i m\u00f8tet 31.10.2024 sak 336/24 og Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Fana, Gnr. 12, Bnr. 44 mfl. Fana brannstasjon og boligtun, arealplan-ID 64070000 vist p\u00e5 plankart, sist datert 08.08.2024. 2 B. Tilh\u00f8rende reguleringsbestemmelser, sist datert 05.08.2024, med f\u00f8lgende endringer: a) Endring av \u00a7 3.1.3.b siste strekpunkt under \u00abBilparkering\u00bb: \u00abDet tillates til sammen maksimalt 14 parkering- og biloppstillingsplasser. Plasser som ikke benyttes av T1 skal v\u00e6re felles og tilgjengelig for T2.\u00bb b) Supplering av \u00a7 2.1.2 med nytt underpunkt b: \u00abFasadenes innhold i form av vinduer, balkonger og detaljeringer skal etterstrebe symmetrisk plassering.\u00bb Eksisterende bestemmelse i 2.1.2 endres til underpunkt a). c) Supplering av \u00a7 2.1.2 med nytt underpunkt c): \u00abBygningenes formspr\u00e5k skal ellers tilpasses den historiske og klassiske str\u00f8ksidentiteten i kulturhensynsone h570 Paradis.\u00bb 2. F\u00f8r kunngj\u00f8ring m\u00e5 reguleringsbestemmelser oppdateres i samsvar med bystyrets vedtak. 3 "
}