{
  "dokument_id": "26e3e3e3-138f-5c94-a2b0-261bd36d9342",
  "doc_type": "case_attachment",
  "kommune": 4601,
  "tittel": "20250108 Oppf\u00f8lgingsbrev til Statsforvaltaren",
  "url": "https://bergen.kommune.no/politikere-utvalg/api/fil/bk360/11872698/20250108-Oppfolgingsbrev-til-Statsforvaltaren",
  "tekst": " Til Statsforvaltaren i Vestland v/assisterande statsforvaltar Gunnar O. H\u00e6reid Bergen, 08.01.2025 Vedr. dykkar svar p\u00e5 v\u00e5rt brev av 25.10.2024 Vi viser til v\u00e5rt brev til dykk datert 25.10.24 vedr. p\u00e5standar om l\u00f8gn fr\u00e5 Naturvernforbundet Hordaland og v\u00e5r tillitsvalt Synn\u00f8ve Spangelo, framsatt av Fylkesskogmeister Torkel Hofseth p\u00e5 Bergen kommune si h\u00f8yring om skogsbilvegar 25. september 2024; samt dykkar svar datert 11.12.24 (begge brev vedlagt). Naturvernforbundet Hordaland ser det naudsynt \u00e5 f\u00f8lgje opp to moment i dykkar svar; For det f\u00f8rste er v\u00e5rt brev handsama/besvart av Fylkesskogmeister Torkel Hofseth, alts\u00e5 personen som framsatte p\u00e5standane som vi i utgangspunktet reagerte p\u00e5; og p\u00e5standar som v\u00e5rt brev s\u00f8kte \u00e5 oppklare om faktisk representerte Statsforvaltaren i Vestland sitt syn. Det reiser sp\u00f8rsm\u00e5l om det er ordin\u00e6r forvaltningspraksis hos Statsforvaltaren i Vestland. For det andre forsvarer brevet l\u00f8gn-beskyldningane fr\u00e5 Hofseth med at \u00abdet er ikkje slik vi oppfattar r\u00f8ynda\u00bb. Det framst\u00e5r alts\u00e5 som at ein meiner det er akseptabelt \u00e5 beskylde organisasjonar og enkeltpersonar for l\u00f8gn av di dei har ei anna meining enn Statsforvaltaren i Vestland. Vi f\u00f8ler oss difor tvungne til \u00e5 be om avklaring p\u00e5 om dette faktisk er Statsforvaltaren i Vestland si forst\u00e5ing og linje. Vi im\u00f8teser dykkar snarlege tilbakemelding. Venleg helsing Naturvernforbundet Hordaland v/P\u00e5l Fidjest\u00f8l, fylkessekret\u00e6r Kopi til fylkesskogmeister Torkel Hofset. Naturvernforbundet Hordaland, Tverrgaten 4-6, 5017 Bergen | +47 55 30 06 60 | hordaland@naturvernforbundet.no naturvernforbundet.no/hordaland | Bankgiro: 9013 05 39377 | Org.nr.: 966020075 "
}