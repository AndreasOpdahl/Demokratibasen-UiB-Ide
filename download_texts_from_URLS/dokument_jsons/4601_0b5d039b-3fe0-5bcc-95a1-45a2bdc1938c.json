{
  "dokument_id": "0b5d039b-3fe0-5bcc-95a1-45a2bdc1938c",
  "doc_type": "case_attachment",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 28.01.2025",
  "url": "https://bergen.kommune.no/politikere-utvalg/api/fil/bk360/12062846/Protokoll-kommunalt-rad-for-personer-med-funksjonsnedsettelse-28-01-2025",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 28. jan. 2025 holdt kommunalt r\u00e5d for personer med funksjonsnedsettelse m\u00f8te i Bergen r\u00e5dhus, m\u00f8terom Store Milde. Til stede: Alexander Lunde Petersen Kari Tungesvik Bj\u00f8rn Greve Ellinor Hj\u00f8rnevik Geir Ivar Kval\u00f8y Kavlie \u00c5slaug Kalstad Sonja Ljostveit Gro Stalheim Iversen (vara) Annett Eidsv\u00e5g Garvik (vara) Forfall: Michael S\u00f8nnesyn Kristian Thorkildsen Olaug Nilssen Fra administrasjonen: Seniorr\u00e5dgiver P\u00e5l Bj\u00f8rseth (til sak 17/25), seksjonsleder Richard Taule (til sak 17/25), jurist \u00d8yvind Andr\u00e9 Slemdal Teigen (til sak 19/25), byr\u00e5d Charlotte Spurkeland (til sak 22/25); seksjonssjef Siv T\u00f8njum (til sak 22/25) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 13:00 og ble hevet kl. 16:30 1 Saksliste Saksnr. Arkivsak Sakstittel Side 15/25 2025/05083-4 Godkjenning av innkalling og saksliste 3 16/25 2025/05083-5 Godkjenning av protokoll 3 17/25 2023/246006-92 Orientering om byr\u00e5dets arbeid med 3 kommuneplanens samfunnsdel 18/25 2025/05084-1 Skriftlige orienteringer 4 19/25 2023/246006-93 Omorganisering av det spesialpedagogiske feltet 5 20/25 2025/05084-2 Innspill fra r\u00e5dets medlemmer 6 21/25 2025/05090-1 Oppstartssak for arkitekturveileder for Bergen 7 22/25 2025/05088-1 Byr\u00e5dens halvtime: byr\u00e5d for barnevern, sosiale 9 tjenester og mangfold 23/25 2025/05090-3 Kommuneplanens arealdel KPA 2027. Oppstart 9 av planarbeid og h\u00f8ring av planprogram 24/25 2025/05090-2 Forvaltningsrevisjon av sosiale tjenester 10 25/25 2025/05084-3 Eventuelt 10 2 15/25 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 15/25 og fattet f\u00f8lgende vedtak: Innkalling og saksliste godkjennes 16/25 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 16/25 og fattet f\u00f8lgende vedtak: Protokoll fra m\u00f8tet 7. januar godkjennes 17/25 Orientering om byr\u00e5dets arbeid med kommuneplanens samfunnsdel Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 17/25 og fattet f\u00f8lgende vedtak: F\u00f8lgende brev sendes til byr\u00e5dsleders avdeling R\u00e5det har f\u00f8lgende innspill til det videre arbeidet. Inkludering I presentasjonen ble det poengtert at det er viktig for Bergen at s\u00e5 mange som mulig kan komme i jobb, ogs\u00e5 dersom man ikke kan st\u00e5 i full jobb. For personer med funksjonsnedsettelse er dette et spesielt viktig poeng. Det legges for liten innsats i \u00e5 hjelpe personer med funksjonsnedsettelse ut i arbeid og det offentlige systemet er dessverre ikke spesielt flinke her. Det har ogs\u00e5 v\u00e6rt en utfordring at kommunen i s\u00e5 stor grad har fremhevet at man \u00f8nsker at alle skal jobbe fulltid. Dersom denne planen i st\u00f8rre grad \u00e5pner for at det er mulig \u00e5 jobbe deltid vil det v\u00e6re en fordel. For mange vil det v\u00e6re n\u00f8dvendig med assistanse, for eksempel BPA, for \u00e5 kunne st\u00e5 i jobb. Det er derfor uheldig at det oppleves som at Bergen kommune \u00f8nsker \u00e5 begrense muligheten til \u00e5 bruke BPA. For mange studenter er det vanskelig \u00e5 gjennomf\u00f8re studier fordi man ikke kan bruke BPA i studiesituasjonen og man heller ikke kan f\u00e5 funksjonsassistent, som man kan f\u00e5 n\u00e5r man er ferdig utdannet og er kommet ut i jobb. Universell utforming Universell utforming var ikke nevnt i presentasjonen r\u00e5dene fikk. R\u00e5dene mener at universell utforming er en forutsetning for mange av de m\u00e5lene byr\u00e5det \u00f8nsker \u00e5 oppn\u00e5 gjennom kommuneplanens samfunnsdel. En reelt universelt utformet by vil gj\u00f8re det mulig for flere \u00e5 v\u00e6re i arbeid og vil gj\u00f8re det mulig for flere eldre \u00e5 bli boende hjemme lengre. En reelt universelt utformet by vil gj\u00f8re det mulig for flere barn \u00e5 gjennomf\u00f8re skolegang og kanskje unng\u00e5 det store frafallet man ser i videreg\u00e5ende skole, s\u00e6rlig for barn med funksjonsnedsettelser. 3 KRPFs opplevelse er at det er lite fokus p\u00e5, og lite kompetanse p\u00e5 universell utforming i Bergen kommune. Oppstart av plan for universell utforming ble vedtatt i 2017, arbeidet har s\u00e5 langt startet opp tre ganger, men det har fremdeles ikke blitt presentert noen plan. Etter at r\u00e5det sommeren 2024 fikk beskjed om at den var \u00abrett rundt hj\u00f8rnet\u00bb s\u00e5 st\u00e5r den likevel ikke p\u00e5 oversikten over st\u00f8rre planer som Bergen kommune planlegger \u00e5 fremme v\u00e5ren 2025. Det har v\u00e6rt argumentert med at man ikke trenger en plan for universell utforming, ettersom dette er noe som alle byr\u00e5dsavdelinger og planer skal v\u00e6re opptatt av. Utfordringen er at det ikke kommer frem som et viktig poeng for kommunen. I de planene r\u00e5det behandler er universell utforming enten ikke nevnt, eller s\u00e5 er det en kort setning om at det \u00abskal ivaretas\u00bb, men uten at det er definert eller beskrevet. R\u00e5det opplever ogs\u00e5 at mange som kommer med saker selv er usikre p\u00e5 hva universell utforming er og hvordan det skal ivaretas i deres saksomr\u00e5de. Solsikkeprogrammet KRPF har tidligere spilt inn ett \u00f8nske om at Bergen kommune vurderer \u00e5 bli med i solsikkeprogrammet, som er en mulighet for personer med usynlige funksjonsnedsettelser \u00e5 vise at de trenger litt ekstra hjelp. R\u00e5det mener at dette b\u00e5de kunne gitt st\u00f8rre oppmerksomhet rundt usynlige funksjonsnedsettelser, men ogs\u00e5 gjort det mulig for flere \u00e5 leve uavhengige liv uten \u00e5 trenge tilrettelegging. Byr\u00e5d for barnevern, sosiale tjenester og mangfold har tidligere svart at det ikke er aktuelt \u00e5 bli en del av dette programmet, men r\u00e5det ber om at man tar en ny vurdering av saken. Kommunalt r\u00e5d for personer med funksjonsnedsettelses behandling P\u00e5l Bj\u00f8rseth fra byr\u00e5dsleders avdeling informerte. 18/25 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 18/25 og fattet f\u00f8lgende vedtak: \u2022 Ang\u00e5ende brev fra NHF om l\u00e5ste heiser p\u00e5 skoler F\u00f8lgende brev sendes til byr\u00e5dsavdeling for barnehage og skole Utfordringen med l\u00e5ste heiser p\u00e5 skoler i Bergen er godt kjent for mange representanter i r\u00e5det og r\u00e5det vil st\u00f8tte brevet fra Norges handikapforbund. Skolene i Bergen kan ikke anses \u00e5 v\u00e6re universelt utformet dersom man m\u00e5 be om hjelp til \u00e5 bruke heisen. Ett av prinsippene for universell utforming er nettopp at man skal kunne bruke l\u00f8sningen uten \u00e5 be om spesiell hjelp. R\u00e5det vil be om en tilbakemelding p\u00e5 om heisene p\u00e5 skolene i Bergen er l\u00e5ste eller ikke og hva som gj\u00f8res for \u00e5 rette det opp dersom de er l\u00e5st. Skriftlige orienteringer Brev fra KRPF og eventuell oppf\u00f8lging \u2022 Teigane bofelleskap o Brev til Etat for utbygging 4 \u2022 Plan for universell utforming o Sp\u00f8rsm\u00e5l til byr\u00e5d for byutvikling \u2022 Rullevennlig tras\u00e9 til L\u00f8vstien. o Brev til Bymilij\u00f8etaten \u2022 Loddefjord skole \u2013 konseptvalgutredning. o Brev til Etat for utbygging \u2022 Tilgjengelighet p\u00e5 Bergen internasjonale kultursenter o Svar fra byr\u00e5dsavdeling for kultur, n\u00e6ring og idrett Saker avgjort av byr\u00e5det - H\u00f8ringsuttalelse til h\u00f8ring av pilotering av ambulant spesialisthelseteam til barn og unge med h\u00f8y risiko for \u00e5 skade andre Svar p\u00e5 skriftlige sp\u00f8rsm\u00e5l \u2022 Svar p\u00e5 skriftlig sp\u00f8rsm\u00e5l nr 108 fra Diane A. Berbain (SV) vedr\u00f8rende nedleggelsen av etat for vurdering og rehabilitering. Utvalg for helse og sosial. \u2022 Svar p\u00e5 skriftlig sp\u00f8rsm\u00e5l nr 110 fra Diane A. Berbain (SV) om beredskap til mennesker avhengig av elektrisk utstyr Andre henvendelser \u2022 Informasjon om befaringer med utvalg for helse og sosial \u2022 Henvendelse fra NHF om l\u00e5ste heiser p\u00e5 skoler 19/25 Omorganisering av det spesialpedagogiske feltet Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 19/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnehage og skole R\u00e5det setter pris p\u00e5 invitasjonen til \u00e5 uttale seg til arbeidet med omorganisering av det spesialpedagogiske feltet og vil gjerne be om \u00e5 bli holdt orientert videre. R\u00e5det er bekymret for det som er definert som delprosjekt 4, eventuell avvikling av SAPT. Det ble opplyst i m\u00f8tet at dette punktet ikke kom til \u00e5 bli behandlet f\u00f8r til h\u00f8sten. R\u00e5det \u00f8nsker likevel allerede n\u00e5 \u00e5 komme med en tilbakemelding om at SAPT, slik det er organisert i dag oppleves som et tilbud som det er lett \u00e5 komme i kontakt med og som har v\u00e6rt viktig for mange. Organisasjonene for h\u00f8rsels- og synshemmede er bekymret for at dette tilbudet skal bli borte dersom SAPT blir avviklet. R\u00e5det ber om \u00e5 bli h\u00f8rt ogs\u00e5 n\u00e5r dette prosjektet skal startes opp. Det ble opplyst i m\u00f8tet at formuleringen \u00ablikartet vurdering mellom byomr\u00e5dene\u00bb skal leses som at man skal sikre at barn f\u00e5r likeverdige tilbud uavhengig av hvor de bor. Dette st\u00f8tter r\u00e5det selvsagt. R\u00e5det \u00f8nsker likevel \u00e5 understreke at det er forskjell p\u00e5 like og likeverdige. Barn er ikke like og det er viktig at de vurderes og f\u00e5r hjelp individuelt. 5 R\u00e5det er bekymret for at en \u00ablikartet vurdering mellom byomr\u00e5dene\u00bb vil bli tolket som at de byomr\u00e5dene som n\u00e5 tildeler flest timer med spesialpedagogikk skal m\u00e5tte redusere sin tildeling. \u00d8nsket er selvsagt at de byomr\u00e5dene som tildeler f\u00e6rrest timer skal v\u00e6re de som m\u00e5 revurdere sine vurderinger. R\u00e5det er bekymret for formuleringen om at \u00abvedtak og tildelinger skal ha et b\u00e6rekraftig niv\u00e5\u00bb. Vedtak og tildelinger m\u00e5 f\u00f8lge barnas behov og ikke kommunens \u00f8konomi. I et samfunns\u00f8konomisk perspektiv er det dyrere p\u00e5 lang sikt om barn faller utenfor utdanning og arbeidsliv. R\u00e5det har ved flere anledninger tatt opp at det er for lang ventetid p\u00e5 utredning for ulike utfordringer. Og at det tilbudet barn f\u00e5r f\u00f8r de er utredet ikke er godt nok. Det er spesielt viktig at en omorganisering ikke f\u00f8rer til lengre ventetider i de ulike tjenestene. R\u00e5det h\u00e5per at en eventuell omorganisering vil f\u00f8re til et system som er mer oversiktlig, der b\u00e5de skole, elever og foresatte kan forst\u00e5 hvor man skal henvende seg for \u00e5 f\u00e5 hjelp. Kommunalt r\u00e5d for personer med funksjonsnedsettelses behandling \u00d8yvind Slemdal fra byr\u00e5dsavdeling for barnehage og skole informerte. 20/25 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 20/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg I forkant av m\u00f8tet 28. januar fikk en representant i KRPF tilsendt en kopi av informasjonsfolderen fra hjemmesykepleien. Hjemmesykepleien_brosjyre_4_2023 Saken ble behandlet i m\u00f8tet under sak 20/25 Innspill fra r\u00e5dets medlemmer. KRPF vil gjerne vite om det har v\u00e6rt brukermedvirkning i utarbeidelse av brosjyren og hvilke tanker som ligger bak et spr\u00e5k som oppfattes som ovenfra og ned. Personer som mottar hjemmesykepleie i Bergen kommune er syke og hjelpetrengende. Da virker det spesielt nedlatende at det fremheves en stor sirkel med sp\u00f8rsm\u00e5let \u00abVisste du at hverdagsaktiviteter er viktig for \u00e5 bevare god helse og selvstendighet?\u00bb Kommunalt r\u00e5d for personer med funksjonsnedsettelses behandling Kari Tungesvik tok opp sp\u00f8rsm\u00e5let om informasjonsfolder fra hjemmesykepleien Bj\u00f8rn Greve informerte om arbeidet i arbeidsgruppen for rehabilitering og ba om innspill fra r\u00e5dets medlemmer \u00c5slaug Kalstad informerte om m\u00f8te med Likestillingssenteret 6 21/25 Oppstartssak for arkitekturveileder for Bergen Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 21/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for byutvikling Arkitekturveilederen skal f\u00f8lge opp arkitekturstrategien for Bergen, som ble vedtatt i 2019. Det dav\u00e6rende r\u00e5det for funksjonshemmede sendte f\u00f8lgende innspill til arkitekturstrategien: KRFF etterlyser et st\u00f8rre fokus p\u00e5 universell utforming i denne planen. Vi har tidligere hatt m\u00f8ter med byarkitekten og er overrasket over at den positive holdningen hun der viste til universell utforming ikke gjenspeiler seg i planen. Det er nevnt bare ett sted, under punkt 6 Sosialt b\u00e6rekraftige nabolag. KRFF mener at det burde v\u00e6re et av hovedpunktene i strategien. Det er flere punkter i strategien, som kan tolkes som at de viser til universell utforming, men der det ikke eksplisitt er nevnt. KRFF mener av erfaring at universell utforming b\u00f8r v\u00e6re eksplisitt for \u00e5 bli husket. \u00abG\u00e5byen Bergen\u00bb er et godt og viktig m\u00e5l. Men hvilke hensyn gj\u00f8r man for de som trenger bilen for \u00e5 klare seg i hverdagen. KRFF er enig i at vakker er et viktig m\u00e5l, men det er sentralt for \u00e5 skape vakker arkitektur at man planlegger med universell utforming for \u00e5 unng\u00e5 at det m\u00e5 komme ombygginger i etterkant, som ikke \u00f8ker estetikken. Man skal \u00abutvise omsorg for byggenes f\u00f8rsteetasjer\u00bb, men KRFF mener at man ogs\u00e5 burde utvise omsorg for byens befolkning Slik r\u00e5det leser oppstartssaken til arkitekturveilederen er ingen av de punktene det dav\u00e6rende KRFF spilte inn blitt tatt hensyn til. Til en arkitekturveileder der man legger opp til inkludering er det en skuffelse for r\u00e5det at universell utforming ikke en gang er nevnt. Universell utforming Bystyret i Bergen vedtok i 2017 at det skulle skrives en plan for universell utforming. Etter dette vedtaket har arbeidet med en slik plan startet opp tre ganger uten at det har blitt noen plan. KRPF fikk i juni 2024 vite at planen snart skulle v\u00e6re klar, men har ikke h\u00f8rt noe etter det. Planen st\u00e5r ikke p\u00e5 oversikten over st\u00f8rre planer som byr\u00e5det forventer \u00e5 fremme v\u00e5ren 2025. R\u00e5det mener at Bergen kommune trenger denne planen for \u00e5 komme i gang med en bevisstgj\u00f8ring og en kompetanseheving som kommunen trenger for \u00e5 bli den inkluderende byen vi alle \u00f8nsker oss. Ettersom Bergen ikke har en slik plan velger r\u00e5det \u00e5 vise til Stavanger kommune sin kommunedelplan for universell utforming: kommunedelplan-universell-utforming.pdf Synet p\u00e5 hva som kjennetegner et fullverdig menneske har endret seg mye de siste hundre \u00e5rene. Hvis et menneske er forhindret fra \u00e5 delta i samfunnslivet, er det som regel samfunnet som har mangler, ikke mennesket. Graden av universell utforming av samfunnet vil gjenspeile hvor gode vi er til \u00e5 ta vare p\u00e5 v\u00e5re egne innbyggere. Norge ratifiserte FN-konvensjonen om rettighetene til mennesker med nedsatt funksjonsevne 3. juni 2013. Universell utforming er et verkt\u00f8y for inkludering. Verkt\u00f8yet gj\u00f8r det mulig \u00e5 inkludere alle innbyggere til \u00e5 delta i samfunnet p\u00e5 egne premisser, ved at omgivelsene tilpasses brukerne. 7 Arbeidet med universell utforming m\u00e5 handle vel s\u00e5 mye om kommunens innbyggere, som bygningene, uterommene og IKT-l\u00f8sningene. Den faglige definisjonen av prinsippet universell utforming er den mest kjente til n\u00e5: \u00abUniversell utforming er utforming av produkter og omgivelser p\u00e5 en slik m\u00e5te at de kan brukes av alle mennesker, i s\u00e5 stor utstrekning som mulig, uten behov for tilpassing og en spesiell utforming.\u00bb Den juridiske definisjonen av universell utforming er noe annerledes enn den faglige: \u00abMed universell utforming menes utforming eller tilrettelegging av hovedl\u00f8sningen i de fysiske forholdene, herunder informasjons- og kommunikasjonsteknologi (IKT), slik at virksomhetens alminnelige funksjon kan benyttes av flest mulig.\u00bb Forskjellen i definisjonene er blant annet begrunnet med rimelighetshensyn, s\u00e6rlig n\u00e5r det rettes krav mot private bedrifter. Hvis en bedrift eller n\u00e6ringsdrivende f\u00e5r p\u00e5legg om \u00e5 gjennomf\u00f8re uu-tiltak som kan true virksomhetens eksistens, m\u00e5 det v\u00e6re mulig \u00e5 f\u00e5 unntak fra lov- og forskriftskrav. Det er nok enn\u00e5 en utbredt oppfatning at universell utforming inneb\u00e6rer tiltak rettet mot mennesker med nedsatt bevegelsesevne, og det er viktig \u00e5 understreke at begrepet omfatter fem hovedgrupper av funksjonsnedsettelse: Nedsatt bevegelses-, h\u00f8rsels- og synsevne er vante begreper, mens nedsatt orienteringsevne eller forst\u00e5elsesevne, samt milj\u00f8hemming er mindre kjente begreper. For eksempel kan barn eller fremmedspr\u00e5klige turister ha vansker med \u00e5 orientere seg hvis de ikke kan lese tekst p\u00e5 gateskilt, og astmatikere og allergikere er milj\u00f8hemmede p\u00e5 grunn av pollen eller annen partikkelforekomst i lufta. (Kommunedelplan for universell utforming s. 11-12) R\u00e5det viser ogs\u00e5 til en nyere artikkel fra forskning.no om manglende fokus p\u00e5 universell utforming i de mest aktuelle studieprogrammene Ny unders\u00f8kelse: Universell utforming er ikke tydelig nok i utdanningen av de som skal designe bygninger, produkter og tjenester i fremtiden R\u00e5det har gjentatte ganger spilt tilbake til byr\u00e5dsavdelingen at universell utforming enten ikke er tatt med i planbeskrivelser eller er for d\u00e5rlig beskrevet. Alle planer som skrives i Bergen kommune skal kunne leses og forst\u00e5s ogs\u00e5 av mennesker som ikke er fagpersoner. Derfor er det spesielt viktig at s\u00e5 viktige begreper som universell utforming b\u00e5de tas med og beskrives p\u00e5 en god og lettfattelig m\u00e5te. Inkludering Det er positivt at man nevner inkludering i oppstartssaken, men der ligger ingen f\u00f8ringer p\u00e5 hva som skal v\u00e6re inkludering. Saken bruker to sider p\u00e5 \u00e5 beskrive hva som er vakkert og s\u00e6rpreget. R\u00e5det ber om at man ogs\u00e5 beskriver hva man mener med inkludering. Et viktig poeng her er at man lettere kan f\u00e5 en vakker universell utforming dersom man planlegger med dette som utgangspunkt heller enn \u00e5 m\u00e5tte rette opp i ettertid. I eksempelsamlingen trekkes bybanestoppet ved Haukeland, som er sv\u00e6rt krevende for synshemmede, frem som det eneste eksempelet p\u00e5 universell utforming. Det er ikke beskrevet hva som er universelt utformet her. Det er positivt at man \u00f8nsker medvirkning. R\u00e5det er likevel skuffet over at man bruker Mindemyren som eksempel. I denne saken har r\u00e5det gjentatt ganger pr\u00f8vd \u00e5 komme med innspill til det videre arbeidet og s\u00e6rlig lagt vekt p\u00e5 behovet for parkeringsplasser for de som ikke kan bruke kollektivtilbudet. Ingen av r\u00e5dets innspill er tatt med i de videre prosessene. 8 22/25 Byr\u00e5dens halvtime: byr\u00e5d for barnevern, sosiale tjenester og mangfold Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 22/25 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Byr\u00e5d Charlotte Spurkeland informerte 23/25 Kommuneplanens arealdel KPA 2027. Oppstart av planarbeid og h\u00f8ring av planprogram Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 23/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for byutvikling R\u00e5det vil f\u00f8rst gjerne gi ros for godt og lettlest spr\u00e5k i saken. KRPF ser hensikten med fortetting og st\u00f8tter dette s\u00e5 lenge det blir gjort p\u00e5 en m\u00e5te som ivaretar alle grupper i samfunnet. For eksempel parkeringsmuligheter for personer som er avhengig av bil for \u00e5 kunne delta i samfunnet, st\u00f8rre boliger for personer som trenger plasskrevende hjelpemidler, muligheter for parkering og lading av av el-rullestoler, boliger p\u00e5 alle plan inkl. bakkeplan, boliger med egen inngang ogs\u00e5videre. I tillegg mener r\u00e5det at en ved fortetting m\u00e5 ha s\u00e6rlig fokus p\u00e5 bomilj\u00f8 og forebyggende tiltak (f.eks. at det avsettes areal til ungdomsklubb). I tidligere KPA ble bestemmelsen om 10% HC-parkeringsdekning av totalt antall parkeringsplasser opprettholdt selv om totalt antall parkeringsplasser ble sterk redusert der de noen plasser ikke fikk ha noen parkeringsplasser. R\u00e5det vil be om at den nye KPA tar hensyn til dette og bruker en h\u00f8yere % HC-parkeringsplasser ved reduksjon av totalt antall parkeringsplasser. I tillegg ber r\u00e5det om at det ved prosjekter der det ikke er lagt opp til parkeringsplasser likevel legges til rette for HC-parkeringsplasser, spesielt om prosjektet involverer boliger, arbeidsplasser eller publikumsrettede aktiviteter. Det er noen grupper som ikke kan bruke kollektivtrafikk, men som heller ikke har rett til HC- parkeringsplasser. Ett eksempel som kan nevnes her er familier med barn med utviklingshemming/kognitive utfordringer, som blir stresset av kollektivtilbud med mange reisende. Av hensyn til disse, og andre grupper, vil det alltid v\u00e6re n\u00f8dvendig med noe parkeringstilbud. KRPF opplever at Bergen kommune ikke hensyntar plan og bygningsloven i tilstrekkelig grad, spesielt punktet om at langsiktige l\u00f8sninger skal vektlegges i \u00a7 1-1. Lovens form\u00e5l, i plan og bygningssaker. Eksempler her er Mindemyren og Fana brannstasjon. For sistnevnte er det i papirene skrevet at boligene ogs\u00e5 skal kunne bebos av personer med funksjonsnedsettelser n\u00e5 eller i fremtiden, men uten parkering og med s\u00e5 sm\u00e5 boliger vil ikke det v\u00e6re mulig. Mindemyren har sv\u00e6rt f\u00e5 HC-parkeringsplasser i forhold til alle tjenestene og tilbudene som skal v\u00e6re der og det er dermed ikke sikret god nok tilgjengelighet til omr\u00e5det eller arbeidsmuligheter der for personer med funksjonsnedsettelse. 9 R\u00e5det er ogs\u00e5 overrasket over at universell utforming og krav om tilgjengelighet ikke er nevnt i punktet lovgrunnlag p\u00e5 side 26 i forslag til planprogram. R\u00e5det vil gjerne bli holdt informert om og f\u00e5 muligheten til \u00e5 komme med flere innspill i prosessen. 24/25 Forvaltningsrevisjon av sosiale tjenester Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 24/25 og fattet f\u00f8lgende vedtak: F\u00f8lgende brev sendes til byr\u00e5d for barnevern, sosiale tjenester og mangfold R\u00e5det har ikke sendt noen forslag videre til den politiske behandlingen, men har noen tilbakemeldinger til byr\u00e5dsavdelingens arbeid. R\u00e5det st\u00f8tter Deloittes kritikk av spr\u00e5ket i vedtaksskrivene. Vedtak m\u00e5 kunne skrives p\u00e5 en lettfattelig m\u00e5te slik at alle brukere kan forst\u00e5 dem. R\u00e5det har v\u00e6rt opptatt av NAVs \u00e5pningstider og muligheten til drop-in. Ikke alle er i stand til \u00e5 lage digitale avtaler. P\u00e5 NAV \u00c5rstad skal det v\u00e6re mulig \u00e5 komme uten avtale hver dag mellom kl. 10 og 14.30. Men, r\u00e5det har erfart at de som m\u00f8ter opp der kan risikere \u00e5 m\u00f8te en vekter som forteller dem at de m\u00e5 lage avtale. R\u00e5det er mest opptatt av hvordan denne forvaltningsrevisjonen f\u00f8lges opp. R\u00e5det vil gjerne invitere deg tilbake etter at den skriftlige rapporten om hvordan revisors anbefalinger er fulgt opp er ferdig. I utgangspunktet blir dette til m\u00f8tet 19. august. Kommunalt r\u00e5d for personer med funksjonsnedsettelses behandling Siv T\u00f8njum fra byr\u00e5dsavdeling for barnevern, sosiale tjenester og mangfold informerte. 25/25 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 28.01.2025 sak 25/25 og fattet f\u00f8lgende vedtak: \u2022 Sonja Ljostveit og Ellinor Hj\u00f8rnevik oppnevnes som kontaktpersoner for Likestillingssenteret \u2022 R\u00e5det \u00f8nsker \u00e5 pr\u00f8ve ut modellen med rullerende vara, slik det praktiseres i ungdomsr\u00e5det Kommunalt r\u00e5d for personer med funksjonsnedsettelses behandling Sonja Ljostveit tok opp sp\u00f8rsm\u00e5let om kontaktperson for Likestillingssenteret Kari Tungesvik tok opp sp\u00f8rsm\u00e5let om datautstyr til medlemmer av r\u00e5det Kari Tungesvik tok opp sp\u00f8rsm\u00e5let om bruk av varalisten. 10 "
}