{
  "dokument_id": "38b02bb6-707c-581e-96e4-d4da1519b22d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 37 fra Eline Aresdatter Haakestad (MDG) vedr\u00f8rende flagging p\u00e5 transpersondagen. Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/10356599/Svar-pa-skriftlig-sporsmal-nr-37-fra-Eline-Aresdatter-Haakestad-MDG-vedrorende-flagging-pa-transpersondagen-Utvalg-for-finans-kultur-og-naering",
  "tekst": " Byr\u00e5dsleder Til Intern korrespondanse Bystyrets kontor V\u00e5r referanse: 2024/70935-3 Saksbehandler: Stine Mari Nytun Leirdal Fra Dato: 8. mai 2024 Byr\u00e5dsleder Svar p\u00e5 skriftlig sp\u00f8rsm\u00e5l nr. 37 fra Eline Aresdatter Haakestad (MDG) vedr\u00f8rende flagging p\u00e5 transpersondagen. Utvalg for finans, kultur og n\u00e6ring Representanten Eline Aresdatter Haakestad (MDG) har 24.04.24 sendt inn f\u00f8lgende skriftlige sp\u00f8rsm\u00e5l: I \u00e5r var transsynlighetsdagen den 31. mars og Bergen kommune kunne ikke markere dette med \u00e5 flagge fordi det var offisiell flaggdag. Sp\u00f8rsm\u00e5l til byr\u00e5dsleder: Vil byr\u00e5det flagge p\u00e5 transpersondagen eller andre dager i \u00e5r for \u00e5 markere st\u00f8tte til transpersoners rettigheter? Svar fra byr\u00e5dsleder: Bergen kommunes flaggreglement er vedtatt av Bergen bystyre i sak 63/22 den 30.03.2022 med hjemmel i Lov om flagging p\u00e5 kommunenes offentlige bygninger og Forskrift om adgang til i s\u00e6rlige tilfeller \u00e5 benytte fremmed lands flagg ved siden av det norske flagg p\u00e5 kommunale offentlige bygninger. I flaggreglementet er det vedtatt flere lokale flaggdager, blant annet p\u00e5 \u00e5pningsdagen for Regnbuedagene i Bergen. Regnbuedagene er Norges nest st\u00f8rste synlighetsfestival for kj\u00f8nns- og seksualitetsmangfold. Bergen kommune vil markerer st\u00f8tte til transpersoners rettigheter ved \u00e5 flagge p\u00e5 \u00e5pningsdagen for Regnbuedagene. Christine B. Meyer - Byr\u00e5dsleder Dokumentet er godkjent elektronisk. "
}