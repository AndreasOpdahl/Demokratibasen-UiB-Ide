{
  "dokument_id": "bc881be2-4287-5b74-861d-a4bcea094bc8",
  "doc_type": "case_attachment",
  "kommune": 4601,
  "tittel": "Notat om finansielle m\u00e5ltall og kommunal \u00f8konomisk b\u00e6rekraft (K\u00d8B) - til m\u00f8te i Kontrollutvalget 12. mars 2024",
  "url": "https://bergen.kommune.no/politikere-utvalg/api/fil/bk360/10050193/Notat-om-finansielle-maltall-og-kommunal-okonomisk-baerekraft-KOB-til-mote-i-Kontrollutvalget-12-mars-2024",
  "tekst": " BYR\u00c5DSAVDELING FOR FINANS \u00d8konomi konsern Sekretariat for kontrollutvalget (Arbeidssted) V\u00e5r referanse: 2022/18381-6 Postboks 7700 Saksbehandler: \u00d8yvind Svanevik Vaage 5020 BERGEN Dato: 8. mars 2024 Deres ref.: Notat om finansielle m\u00e5ltall og kommunal \u00f8konomisk b\u00e6rekraft (K\u00d8B) - til m\u00f8te i Kontrollutvalget 12. mars 2024 Det vises til henvendelse av 26. februar vedr\u00f8rende orientering i kontrollutvalgets m\u00f8te den 12. mars om finansielle m\u00e5ltall og kommunal \u00f8konomisk b\u00e6rekraft (K\u00d8B), og foresp\u00f8rsel om tilh\u00f8rende notat. Kommunens driftsinntekter for 2023 kom p\u00e5 27 572 mill., opp 941 mill. (3,5 %) fra 2022. Driftsutgiftene kom p\u00e5 28 150 mill., opp 1 948 mill. (7,4%) fra \u00e5ret f\u00f8r. Dette medf\u00f8rte et negativt brutto driftsresultat p\u00e5 578 mill., tilsvarende -2,1%. Brutto driftsresultatet svekket seg dermed betydelig, fra 1,6% i 2022. Svekkelsen av driftsresultatet er i hovedsak knyttet til \u00f8kningen i driftsutgifter, b\u00e5de n\u00e5r det gjelder l\u00f8nnsutgifter (7,8%) og kj\u00f8p av varer og tjenester (6,0%). \u00d8kte utgifter i forbindelse med den ukrainske flyktningsituasjonen er tiln\u00e6rmet fullt ut kompensert i form av statlige overf\u00f8ringer. Den relativt svake veksten i driftsinntektene, sett opp mot driftsutgiftene, henger i stor grad sammen med de frie inntektene (skatt og rammetilskudd) som utgj\u00f8r 68% av de totale inntektene og som \u00f8kte med kun 1,1% i 2023. Skatteinntektene p\u00e5 11 606 mill. falt med 5,4% fra \u00e5ret f\u00f8r. Underliggende skattevekst, som i all hovedsak f\u00f8lger l\u00f8nns- og sysselsettingsvekst, var marginalt negativ. Det som likevel slo mest negativt ut var effektene av fordelings- og marginoppgj\u00f8ret1, som kom til utbetaling i november 2023. Oppgj\u00f8rene var uvanlig h\u00f8ye i 2022 (om lag 1 mrd.) og ga da betydelige merinntekter mot slutten av \u00e5ret, utover det som var budsjettert. I 2023 ble det utbetalt 168 mill. kroner til Bergen gjennom disse oppgj\u00f8rene, noe som var mer i tr\u00e5d med budsjett og det som anses som et normalt niv\u00e5. Samtidig som skatteinngangen falt s\u00e5 \u00f8kte rammetilskuddet betydelig, med 13,7%. \u00d8kningen kom som f\u00f8lge av st\u00f8rre justeringer i rammetilskuddet for \u00e5 kompensere for sterk l\u00f8nns- og prisvekst gjennom 2023, samt for \u00e5 tilpasse regjeringens intensjon om at skattene skal utgj\u00f8re 40% av de samlede inntektene. Bergen fikk ogs\u00e5 redusert sitt trekk gjennom inntektsutjevningen (som kommer til fratrekk mot rammetilskuddet) ettersom Bergen sitt skatteniv\u00e5 sammenliknet med resten av landet ble redusert. 1 Marginoppgj\u00f8r: For \u00e5 unng\u00e5 un\u00f8dvendige svingninger i kommunenes skatteinngang tilbakeholdes en margin (7,5% av innbetalt forskuddsskatt, \u00abmarginprosenten\u00bb) som benyttes til \u00e5 dekke inn l\u00f8pende utbetalinger i forbindelse med skatteoppgj\u00f8ret. Dersom det er avsatt en st\u00f8rre margin enn n\u00f8dvendig sett i forhold til utbetalinger i forbindelse med skatteoppgj\u00f8ret, utbetales dette i november \u2013 dette kalles marginoppgj\u00f8ret. Fordelingsoppgj\u00f8r: I november foretas ogs\u00e5 en korrigering av hvor stor andel av de totale skattene som skal tilfalle kommunen (\u00abfordelingstallet\u00bb), og avvik fra opprinnelig fordeling utbetales til eller tilbakebetales fra kommunene \u2013 \u00abfordelingsoppgj\u00f8ret\u00bb. Postadresse: Telefon: 55566422 Postboks 7700, 5020 BERGEN E-post: Budsjett@bergen.kommune.no Kontoradresse: Internett: www.bergen.kommune.no R\u00e5dhusgaten 10 Netto finansutgifter ble redusert sammenliknet med 2022 (-22,6 %), og skyldes i stor grad mer enn en dobling av renteinntektene og over 50% \u00f8kning i utbytte fra kommunens eierinteresser. Det \u00f8kte renteniv\u00e5et bidro samtidig til en vesentlig \u00f8kning i renteutgifter (84,8%), som i bel\u00f8p var st\u00f8rre enn \u00f8kningen i renteinntektene. \u00d8kningen i renteutgifter ble noe dempet av at kommunen har en vesentlig andel l\u00e5n med fastrente. Utbytte fra selskaper kom p\u00e5 721 mill. kroner, 251 mill. h\u00f8yere enn i 2022. \u00d8kningen kommer i all hovedsak som f\u00f8lge av h\u00f8yere utbytte fra Eviny, og m\u00e5 sees i sammenheng med de h\u00f8ye str\u00f8mprisene. Samlet oppn\u00e5dde kommunen et netto driftsresultat p\u00e5 171 mill., tilsvarende 0,6% av driftsinntektene, ned fra 3,6 % \u00e5ret f\u00f8r. Et generelt lavere brutto driftsresultat enn netto driftsresultat henger sammen med at f\u00f8rstnevnte p\u00e5virkes av avskrivninger, mens sistnevnte p\u00e5virkes av netto finansutgifter (herunder renteutgifter og -inntekter, avdrag p\u00e5 l\u00e5n og utbytter. Som f\u00f8lge av flere \u00e5r med h\u00f8ye investeringsniv\u00e5er har avskrivningene \u00f8kt. Samtidig har netto finansutgifter holdt et mer moderat niv\u00e5. Dette fordi \u00f8kte renteutgifter og \u00f8kte avdrag til dels har blitt kompensert av \u00f8kte renteinntekter og h\u00f8ye utbytter. Av driftsresultatet p\u00e5 171 mill. er 261 mill. overf\u00f8rt til investeringsregnskapet som driftsfinansiering av investeringer og 31 mill. avsatt til disposisjonsfond. I tillegg ble det brukt 120 mill. av bundne fond. Sammenliknet med 2022 er driftsfinansiering av investeringer (679 mill. i 2022) og avsetning til disposisjonsfond (429 mill.i 2022) betydelig redusert. Finansielle m\u00e5ltall Kommuneloven sier at kommunestyret skal fastsette finansielle m\u00e5ltall for kommunens \u00f8konomiske utvikling. De vedtatte m\u00e5ltallene er som f\u00f8lger: \u2022 Netto driftsresultat p\u00e5 minimum 1,7 % av driftsinntektene \u2022 Gjeldsgrad p\u00e5 innenfor 70 % av driftsinntektene for ikke-avgiftsfinansiert gjeld \u2022 Disposisjonsfond p\u00e5 minimum 10 % av driftsinntektene \u2022 Verdibevarende vedlikeholdsniv\u00e5, etter Holtestandard, p\u00e5 bygg. Regnskapet for 2023 viser at resultatet for Bergen kommune oppfyller de tallfestede m\u00e5lene: M\u00e5ltall 2015 2016 2017 2018 2019 2020 2021 2022 2023 M\u00e5l Driftsresultat 3,0% 5,3% 5,3% 4,3 % 3,6 % 2,4 % 4,6 % 3,6% 0,6% >1,7% Disposisjonsfond 3,0 % 5,4 % 8,3 % 10,2 % 10,6 % 12,0 % 13,8% 15,0% 14,6% >10% Gjeld 52 % 50 % 52 % 52 % 54 % 56 % 57 % 58% 60% <70% Netto driftsresultat Driftsresultatet for 2023 endte p\u00e5 0,6 %, ned fra 3,6 % i 2022. Med reduksjonen er niv\u00e5et p\u00e5 driftsresultatet n\u00e5 under m\u00e5ltallet p\u00e5 1,7 %. Side 2 av 4 Disposisjonsfond og premieavvik Etter overf\u00f8ring av 31 mill. til disposisjonsfondet, utgj\u00f8r fondet 4 016 mill. ved utgangen av 2023. Dette utgj\u00f8r 14,6 % av driftsinntektene og er dermed over minimumsm\u00e5let p\u00e5 10 %. I disposisjonsfondet inng\u00e5r avsetninger til framtidige pensjonsforpliktelser for kommunen, s\u00e5kalte pensjonspremieavvik. Ved utgangen av 2023 er 3 055 mill. balansef\u00f8rt til slike avsetninger, alts\u00e5 76 % av disposisjonsfondet. Dette er en betydelig \u00f8kning fra 2022 da forpliktelsen utgjorde like over 50% av fondet. Fondet vurderes \u00e5 v\u00e6re tilstrekkelig stort til dekke opp for et oppsamlet premieavvik, mens rommet til \u00e5 kunne dekke opp for \u00f8konomisk utfordrende perioder og uforutsette ikke-varige utgifter blir stadig mer utfordret. Gjeldsgrad og investering Gjelden \u00f8kte med 1 880 mill. til 26 226 mill. i 2023. \u00d8kningen skyldes generelt h\u00f8y investeringsaktivitet. Den ikke-avgiftsfinansierte delen av gjelden \u00f8kte med 893 mill. til 16 415 mill., eller 60 % av driftsinntektene. Gjeldsniv\u00e5et er s\u00e5ledes innenfor m\u00e5lsettingen p\u00e5 70 %. Belastningen p\u00e5 driften \u00f8ker imidlertid, og i 2023 utgjorde betalinger av renter og avdrag 6,2% av totale inntekter, opp fra 4,8% i 2022. Det ble i 2023 investert for n\u00e6rmere 3,5 mrd., som er 9% h\u00f8yere enn i 2022. 2023 har v\u00e6rt preget av gjennomf\u00f8ring av flere store prosjekter og h\u00f8y aktivitet p\u00e5 enkeltinvesteringer. Det ble investert mest innenfor tjenesteomr\u00e5dene skole (761 mill.), vann og avl\u00f8p (610 mill.), tjenester til eldre (237 mill. kroner) og introduksjons- og tolketjenester (206 mill.). Verdibevarende vedlikehold Kommunens budsjettering av vedlikehold av egne bygg er basert p\u00e5 Holtestandarden. Standarden gir retningslinjer for effektiv byggforvaltning, herunder tilstrekkelig avsetning av midler til verdibevarende vedlikehold. Det er en forutsetning at midlene som avsettes brukes til vedlikeholdstiltak og ikke til \u00e5 l\u00f8se behov i den daglige driften eller til tiltak av investeringsmessig art. I 2023 ble hele rammen for vedlikehold brukt til vedlikeholdstiltak som f\u00f8lger av vedlikeholdsplanen utarbeidet av Etat for bygg og eiendom (EBE). Planen utarbeides p\u00e5 bakgrunn av identifiserte behov gjennom tilstandskartleggingen samt i forbindelse med det daglige tilsynet av kommunens bygg. EBE har startet tilstandskartlegging for bygningsmassen, de f\u00f8rste 20% av bygningsmassen skal v\u00e6re tilstandskartlagt innen utgangen av mars i \u00e5r. Neste 20% skal v\u00e6re tilstandskartlagt innen 1. juli i \u00e5r og innen nytt\u00e5r skal tilstandsrapporter for 60% av bygningsmassen v\u00e6re klare. Innen utgangen av 2025 skal tilstandsrapporter for alle Side 3 av 4 form\u00e5lsbyggene i EBE v\u00e6re ferdigstilt. Fra 2026 skal 20% av tilstandsrapportene revideres hvert \u00e5r. Innev\u00e6rende \u00e5r vil det v\u00e6re et s\u00e6rlig fokus p\u00e5 forbedring, med m\u00e5l om \u00e5 ha en ferdig vedlikeholdsplan klar innen 1. juni. Perioden fra 1. juni og ut \u00e5ret skal brukes p\u00e5 bedre planlegging av tiltak og prosjekter som skal gjennomf\u00f8res i 2025. Dette vil sikre bedre gjennomf\u00f8relse og st\u00f8rre m\u00e5loppn\u00e5else i 2025. Strykninger av avsetning til disposisjonsfond i forbindelse med \u00e5rsavslutning Det er foretatt strykninger av avsetninger til disposisjonsfond p\u00e5 61,8 mill. i driftsregnskapet i tr\u00e5d med Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner \u00a7 4-2. Dette fremkommer av sak 1035/24. Strykninger forekommer ved mer- eller mindreforbruk etter at alle disponeringer er gjort. Med disponeringer menes n\u00f8dvendig bruk/avsetning av bundne fond i tr\u00e5d med faktisk bruk, overf\u00f8ring til investeringsregnskapet og bruk/avsetning til disposisjonsfond. \u00c5rsaken til at det er foretatt strykninger er at det var avsatt 61,8 mill. mer til disposisjonsfond enn det driftsresultatet gir rom for. Netto driftsresultat - 170 853 Disponering av netto driftsresultat 260 663 Avsetninger (+) / bruk (-) av bundne fond - 120 306 Avsetninger (+) / bruk (-) av disposisjonsfond 92 328 Sum disponeringer 232 685 Regnskapsmessig merforbruk 61 832 Strykning av avsetning til disposisjonsfond 61 832 Med hilsen \u00d8konomi konsern Dokumentet er godkjent elektronisk. Side 4 av 4 "
}