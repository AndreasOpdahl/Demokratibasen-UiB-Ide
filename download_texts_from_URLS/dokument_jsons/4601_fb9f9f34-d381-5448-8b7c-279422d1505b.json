{
  "dokument_id": "fb9f9f34-d381-5448-8b7c-279422d1505b",
  "doc_type": "case_attachment",
  "kommune": 4601,
  "tittel": "Fagnotat for oppjustering av kostnadsramme for prosjekt 720030, Sykkeltiltak Lyngfaret og Vestre Vadmyra",
  "url": "https://bergen.kommune.no/politikere-utvalg/api/fil/bk360/10088089/Fagnotat-for-oppjustering-av-kostnadsramme-for-prosjekt-720030-Sykkeltiltak-Lyngfaret-og-Vestre-Vadmyra",
  "tekst": " Bymilj\u00f8etaten Til BBU - Seksjon organisasjonsutvikling og Fagnotat V\u00e5r referanse: 2022/41201-27 virksomhetsstyring (Arbeidssted) Saksbehandler: Bao Nam Manh Nguyen Dato: 24. april 2024 Fra Bymilj\u00f8etaten Fagnotat for oppjustering av kostnadsramme for prosjekt 720030, Sykkeltiltak Lyngfaret og Vestre Vadmyra 1. Hva saken gjelder Saken gjelder behov for oppjustering av kostnadsramme for prosjekt 720030 Sykkeltiltak Lyngfaret og Vestre Vadmyra. Det er tidligere fattet gjennomf\u00f8ringsvedtak med en kostnadsramme p\u00e5 19 millioner i 2022. Som f\u00f8lge av konkurs hos forrige entrepren\u00f8r, omprosjektering, ny anskaffelse med oppdatert kostnadsgrunnlag for prosjektferdigstillelse og generell kostnads\u00f8kning i markedet, er det behov for \u00e5 oppjustere kostnadsrammen med 13 millioner. Prosjektet har frem til 2024 gjort en viktig gang- og sykkelveg rullevennlig med utbedret overvannsh\u00e5ndtering i Vestre Vadmyra (Hundestien). I tillegg er det p\u00e5begynt rivearbeider langs kommunal veg p\u00e5 Lyngfaret, men disse er ikke ferdigstilt pga. byggestans hos entrepren\u00f8r grunnet konkurs. Gjenst\u00e5ende arbeider omfatter bl.a. asfaltering av veg og nytt fortau, overvannsh\u00e5ndtering, belysning, vegoppmerking og skilting. P\u00e5begynt entreprise for ny entrepren\u00f8r kan ikke fullf\u00f8res f\u00f8r det er bevilget ytterligere midler til prosjektet. Konkurransen er lyst ut og er i avslutningsfase f\u00f8r tildeling. Med et vedtak om nye midler i l\u00f8pet av mai, kan kontrakt inng\u00e5s og prosjekt startes opp f\u00f8r sommeren. Prosjektet vil da kunne ferdigstilles i begynnelsen av 2025. 2. Om prosjektet \u2013 kort prosjektbeskrivelse, bakgrunn og styrende dokumenter 2.1 Kort prosjektbeskrivelse \u2013 hva skal gj\u00f8res, prosjektets form\u00e5l og hvor det befinner seg Prosjektet omfatter utbedringer langs kommunal veg fra krysset ved Vadmyrveien (Fv5202) til krysset mot Brakestien, en strekning p\u00e5 ca. 730 meter i Loddefjord bydel. Bakgrunnen for prosjektet er \u00e5 fremme trygg ferdsel til Vadmyra skole og fritidsaktiviteter i Vadmyra idrettsanlegg. Satsing p\u00e5 sykkelprosjektet vil v\u00e6re et viktig bidrag til \u00e5 bedre omr\u00e5dets oppvekstsvilk\u00e5r. 2.2 Bakgrunn for prosjektet og styrende dokumenter Strekningen er prioritert i offentlig utbyggingsfase 1 i Sykkelstrategi for Bergen 2020-2030 og inng\u00e5r i Handlingsplan for sykkelsatsing 2021-2024 med prioritering om tilrettelegging og bygging innen 2030. Strekningen er en viktig kobling til sykkel- og gangsystemene p\u00e5 Loddefjord til og fra Vestkanten storsenter. Bakgrunnen for prosjektet er \u00e5 f\u00e5 flere til \u00e5 sykle mer med en felles ambisjon om at sykkelandelen skal \u00f8ke til 10 % i Bergen kommune. 2.3 Usikkerhetsvurdering I dette prosjektet har konkursen hos entrepren\u00f8r medf\u00f8rt \u00f8kte prosjektkostnader under gjennomf\u00f8ringsfasen. Gjenst\u00e5ende arbeid er avklart og i konkurranse for valg av ny entrepren\u00f8r gjenst\u00e5r kun tildelingen. Entrepren\u00f8rtilbudet for \u00e5 gjennomf\u00f8re resten av prosjektet kommer p\u00e5 ca. 13 500 000 NOK inklusiv moms. Vurdering av \u00f8konomiske usikkerheter i prosjektet er vurdert internt til 25 %, ref. vedlagt kostnadskalkyle. Det legges ogs\u00e5 til usikkerhet knyttet til generelle administrative aktiviteter i form av forventet timebruk til prosjektleder, byggeleder, prosjekterende, juridiske r\u00e5dgivere og andre f\u00f8r prosjektet kan ferdigstilles. 3. Status og framdrift Tidligere deltiltak p\u00e5 Vestre Vadmyra (Hundestien) er ferdigstilt med unntak av utskiftet belysning. I Lyngfaret er det p\u00e5begynt riving av eksisterende veg, men ingen arbeider knyttet til opparbeidingen er startet. Med dette ligger anlegget i Lyngfaret delvis \u00e5pent og uferdig. Gjenoppstart av arbeidene forventes i sommerhalv\u00e5ret og ferdigstillelse i begynnelsen av 2025. 4. Totalkostnad og finansiering Det er tidligere fattet gjennomf\u00f8ringsvedtak med en kostnadsramme p\u00e5 19 millioner i 2022. Som f\u00f8lge av konkurs hos forrige entrepren\u00f8r stoppet prosjektet opp i l\u00f8pet av h\u00f8sten 2023. Det er pr. 2023 p\u00e5l\u00f8pt ca. 12 millioner. Det er behov for \u00e5 oppbudsjettere kostnadsrammen med 13 millioner, dvs. til totalt 32 millioner. Grovt fordelt fordeles kostnadene slik: \u2022 Entreprise inkl. prisstigning p\u00e5 2 millioner: 13,5 mill. \u2022 P\u00e5l\u00f8pte kostnader, inkl. kostnader som f\u00f8lge av konkurs: 12,0 mill. \u2022 Byggeherrekostnader: 2,0 mill. \u2022 Usikkerhet: 4,5 mill. Konkursen har p\u00e5f\u00f8rt prosjektet kostnader i st\u00f8rrelsesorden 3 millioner, noe som inkluderer b\u00e5de h\u00e5ndteringen av selve konkursen og fortsatt l\u00f8pende utgifter i form av n\u00f8dvendig skilt og sikring, samt drift og vedlikehold p\u00e5 det \u00e5pne og uferdige anlegget. Som del av konkursboet forventer Bymilj\u00f8etaten \u00e5 f\u00e5 tilbakebetalt en begrenset sum fra bankgarantien. Midler til gjennomf\u00f8ring av tiltaket overf\u00f8res fra budsjettpost 700360 Handlingsplan for sykkel p\u00e5 kommunalt vegnett. Grunnet manglende finansiell dekning i 2024 vil det overf\u00f8res midler periodisert i 2026. Budsjettmidlene fra 700360 best\u00e5r av bel\u00f8nningsmidler fra Milj\u00f8l\u00f8ftet. Ekstern finansering utl\u00f8ser momsrefusjon direkte til prosjektet. Tabellen nedenfor viser forventet kostnad og finansiering: Totalkostnad P\u00e5l\u00f8pt 2024 2025 Sum Prosjektering og gjennomf\u00f8ring av tiltak 11 983 260 16 016 740 4 000 000 32 000 000 Finansiering av Spesifikasjon av Budsjettert 2024 2025 Sum totalkostnad finansiering tidligere \u00e5r Tilskudd fra stat \u2013 prosjektmidler Milj\u00f8l\u00f8ftemidler (Milj\u00f8l\u00f8ftet) budsjettpost 700360 8 029 654 11 352 751 3 246 667 22 629 071 Milj\u00f8l\u00f8ftemidler Mva refusjon til prosjektet budsjettpost 700360 1 887 903 2 721 521 753 333 5 362 757 Fra budsjettpost 700360, prosjekt Kommunale midler 720030 2 065 704 1 942 468 4 008 172 Sum finansiering 11 983 260 16 016 740 4 000 000 32 000 000 5. Driftskostnader Relevante driftskostnader gjelder for ny vegoppmerking ved delesymboler. De totale driftskostnadene kommer p\u00e5 17 000 NOK pr. \u00e5r. 6. Fagetatens vurdering og anbefaling Bymilj\u00f8etaten anbefaler fullf\u00f8ring av prosjektet slik som beskrevet i pkt. 1-2, og at det bevilges midler til realisering i tr\u00e5d med forslag om budsjettjustering. Det er viktig for bydelen heriblant barn og unge ved Vadmyra skole, brukerne av idrettsanlegget og beboerne i omr\u00e5det at prosjektet utbedres og avsluttes. Daglige utfordringer fra \u00e5pne gr\u00f8fter begrenser effektiv ferdsel, hull i gruset veg hindrer og forsinker god fremkommelighet og jevnlige oversv\u00f8mmelser fra ukoblede avl\u00f8pskummer og -r\u00f8r utgj\u00f8r risiko og fare desto lengre anlegget st\u00e5r uferdig. Det \u00e5pnet anlegget har utfordret omgivelsene og nabolaget i lang tid og gj\u00f8r hverdagen ikke lettere. Det er stort behov \u00e5 f\u00e5 ferdigstilt prosjektet s\u00e5 snart som mulig. 7. Vedtakskompetanse I henhold til Bergen kommunes gjeldende \u00f8konomireglement og budsjettfullmakter, punkt 2.3 c., skal det fremmes egen sak til besluttende organ ved behov for vesentlig justering av et prosjekts totale investeringsramme etter at det foreligger gjennomf\u00f8ringsvedtak. Byr\u00e5det behandler saker om \u00f8kning av prosjektkostnader for investeringsprosjekter hvor byr\u00e5det har fattet gjennomf\u00f8ringsvedtak, dersom avviket er st\u00f8rre enn 5 % eller 5 millioner per prosjekt. Overstiger avviket terskelverdiene som gjelder bystyret, er det fremdeles byr\u00e5det som er \u00f8verste organ som skal behandle saken. 8. Vedtakspunkt Forslag til vedtak: 1. Det fattes vedtak for oppjustering av kostnadsramme for prosjekt 720030 Sykkeltiltak Lyngfaret og Vestre Vadmyra med en kostnadsramme p\u00e5 32 000 000 NOK inkl. mva. 2. Kostnaden dekkes over investeringsbudsjett i handlings- og \u00f8konomiplan 2024-2027 ved rullering. Kostnaden dekkes p\u00e5 f\u00f8lgende m\u00e5te: a. 19 000 000 NOK p\u00e5 prosjekt 720030 Sykkeltiltak Lyngfaret og Vestre Vadmyra, ansvar 058065, tjeneste 33255. b. 13 000 000 NOK p\u00e5 budsjettpost 700360 Handlingsplan for sykkel p\u00e5 kommunalt vegnett (Milj\u00f8l\u00f8ftet), ansvar 058065, tjeneste 33255. 3. Endring i driftskostnadene til prosjektet innarbeides ved rullering til handlings- og \u00f8konomiplan 2025-2028. Med hilsen Bymilj\u00f8etaten Lise Reinertsen Geir Haveraaen Etatsdirekt\u00f8r Avdelingsleder Dokumentet er godkjent elektronisk. Vedlegg: \u2022 F\u00f8lgeskjema \u2022 Kostnadskalkyle "
}