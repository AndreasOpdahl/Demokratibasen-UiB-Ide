{
  "dokument_id": "4e89bbd0-ffaa-571a-a89b-ab165ce0b971",
  "doc_type": "case_attachment",
  "kommune": 4601,
  "tittel": "Settestatsforvalteren omgj\u00f8r vedtak om tillatelse til avslag.",
  "url": "https://bergen.kommune.no/politikere-utvalg/api/fil/bk360/12591147/Settestatsforvalteren-omgjor-vedtak-om-tillatelse-til-avslag-",
  "tekst": " V\u00e5r dato: V\u00e5r ref: 01.04.2025 2024/16946 Deres dato: Deres ref: KLAGE-2024/17049 BERGEN KOMMUNE PLAN- OG BYGNINGSETATEN Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 107 bnr. 189, Mynteviken, Bergen kommune \u2013 tiltakshaver: Geir Gorm Olsen Statsforvalteren i Vestland har klaget p\u00e5 kommunens vedtak om tillatelse og dispensasjon til etablering av terrassedekke/betongst\u00f8ping med forst\u00f8tningsmur i forkant. Statsforvalteren i Rogaland tar klagen til f\u00f8lge og omgj\u00f8r kommunens vedtak til avslag. Digitaliserings- og forvaltningsdepartementet oppnevnte Statsforvalteren i Rogaland til settestatsforvalter i brev datert 23.12.2024. Vi mottok saksdokumentene 06.01.2025. Sakens bakgrunn Saken gjelder s\u00f8knad om etterh\u00e5ndsgodkjenning av terrassedekke/betongst\u00f8ping i forkant, og \u00f8st for, lovlig etablert naust, se figur 1. Tiltaket har et areal p\u00e5 rundt 66 m2, se tegning E 1. I forbindelse med s\u00f8knaden om etterh\u00e5ndsgodkjenning er det s\u00f8kt om dispensasjon fra arealform\u00e5lene frilufts- og friomr\u00e5de, samt kommuneplanens plankrav og byggegrense mot sj\u00f8. Statsforvalteren i Vestland r\u00e5det kommunen til \u00e5 ikke gi dispensasjon i brev datert 19.02.2024. Bergen kommune avslo s\u00f8knaden i vedtak av 12.03.2024. Avslagsvedtaket ble p\u00e5klaget av tiltakshaver. Figur 1 Skr\u00e5foto (2022) Bergen kommune ved Utvalg for milj\u00f8 og byutvikling behandlet klagen i m\u00f8te 19.09.2024, sak 306/24, og fattet f\u00f8lgende vedtak: E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/6 Statsforvalteren i Vestland klaget p\u00e5 vedtaket i brev datert 16.10.2024. Klager viser til at terrasse og plattinger vil legge til rette for opphold og bruk som vil virke privatiserende. Klager ser det slik at tiltakene m\u00e5 regnes som fremmedelementer i et tradisjonelt naustmilj\u00f8. Tiltakshaver har kommet med merknader til klagen. Bergen kommune behandlet klagen 13.11.2024 og opprettholdt kommunens tidligere vedtak. Statsforvalteren mottok 08.01.2025 saksdokumentene fra tidligere byggesak, som gjaldt oppf\u00f8ring av naust p\u00e5 eiendommen. Vi mottok supplerende merknader fra tiltakshaver 16.02.2025. Statsforvalteren viser ellers til sakens dokumenter. Side: 3/6 Statsforvalterens vurdering Klager har klagerett, og klagen er sendt til kommunen innen klagefristen, se forvaltningsloven (fvl.) kapittel VI og plan- og bygningsloven (pbl.) \u00a7 1-9. Statsforvalteren kan pr\u00f8ve alle sider av saken og kan ta hensyn til nye omstendigheter, se fvl. \u00a7 34 andre avsnitt. Vi kan opprettholde kommunens vedtak, treffe nytt vedtak i saken eller oppheve vedtaket, se fvl. \u00a7 34 fjerde avsnitt. Etablering av oms\u00f8kte tiltak krever tillatelse \u00c5 etablere terrassedekke/betongst\u00f8ping med forst\u00f8tningsmur i forkant, slik oms\u00f8kt, krever tillatelse av kommunen etter pbl. \u00a7 20-2 f\u00f8rste avsnitt, se \u00a7 20-1 f\u00f8rste avsnitt bokstav a. Kommunen skal gi tillatelse dersom tiltaket ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt. Ved behandling av en s\u00f8knad om tiltak som alt er helt eller delvis utf\u00f8rte, skal s\u00f8knaden bli behandlet som om tiltakene ikke er gjennomf\u00f8rte, se SOM-2011-1482. At saken gjelder godkjenning av tiltak som alt er etablerte, skal alts\u00e5 verken v\u00e6re til fordel eller ulempe for tiltakshaver. En side ved dette at det ikke kan legges vekt p\u00e5 konsekvenser av et eventuelt rivningsp\u00e5legg i vurderingen av om vilk\u00e5rene for dispensasjon er oppfylt. Figur 2 Hentet fra ULOV-2022/24046-5 Plangrunnlaget som gjelder for eiendommen Tiltaksomr\u00e5det er i KDP BL\u00c5E, vedtatt 27.09.2017, avsatt til arealform\u00e5lene Naust og Friomr\u00e5de p\u00e5 land, og Friluftsomr\u00e5de i sj\u00f8. Eiendommen er videre omfattet av Kommuneplanens arealdel 2018- 2030, vedtatt 19.06.2019, men er ikke vist med arealform\u00e5l der. Tiltakene krever dispensasjon \u00c5 etablere oms\u00f8kt terrassedekke/betongst\u00f8ping med forst\u00f8tningsmur i forkant krever dispensasjon fra arealform\u00e5lene Friomr\u00e5de og Friluftsomr\u00e5de, samt plankravet i KPA punkt 3.1 og byggeforbudet i KPA punkt 6.1.1. Vilk\u00e5rene for \u00e5 kunne gi dispensasjon De to rettslige vilk\u00e5rene for dispensasjon st\u00e5r i pbl. \u00a7 19-2 andre avsnitt. Det f\u00f8rste vilk\u00e5ret er at det ikke kan gis dispensasjon dersom hensynene bak bestemmelsen det dispenseres fra, hensynene i Side: 4/6 lovens form\u00e5lsbestemmelse eller nasjonale eller regionale interesser, blir vesentlig tilsidesatt. Det andre vilk\u00e5ret er at fordelene ved \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering. Terskelen for at vilk\u00e5rene er oppfylt, er h\u00f8y. Vilk\u00e5rene i andre avsnitt er rettslige vurderinger og ikke kommunalt fritt skj\u00f8nn. Det inneb\u00e6rer at vurderingene ikke styres av et politisk skj\u00f8nn, men av loven. Er vilk\u00e5rene i andre avsnitt oppfylt, \u00abkan\u00bb kommunen gi dispensasjon hvis kommunen vurderer det som hensiktsmessig, se pbl. \u00a7 19-2 f\u00f8rste avsnitt. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, se SOM-2019-4028. I de statlige planretningslinjene for differensiert forvaltning av strandsonen er Bergen kommune plassert i sone to. Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, se retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Vurdering av om vilk\u00e5rene for dispensasjon er oppfylt Statsforvalteren vil i det f\u00f8lgende vurdere om fordelene ved dispensasjon fra arealform\u00e5lene Friomr\u00e5de og Friluftsomr\u00e5de, samt kommuneplanens byggegrense mot sj\u00f8, er klart st\u00f8rre enn ulempene etter en samlet vurdering. Ordlyden i pbl. \u00a7 19-2 legger opp til at det i vurderingen av om fordel-/ulempevilk\u00e5ret er oppfylt, m\u00e5 foretas en interesseavveining der fordeler og ulemper ved dispensasjonen veies opp mot hverandre. De fordelene som er relevante i vurderingen, m\u00e5 ha sammenheng med hensynene plan- og bygningsloven med tilh\u00f8rende arealplaner er ment \u00e5 ivareta. Dette inneb\u00e6rer at det f\u00f8rst og fremst er areal- og ressursdisponeringshensyn som er relevante i interesseavveiningen, se SOM-2019-4028. Der tiltakshavers interesse i videre utbygging st\u00e5r i et direkte motsetningsforhold til de hensyn gjeldende arealplaner skal ivareta, vil ikke utbyggerinteressen samsvare med relevante areal- og ressursdisponeringshensyn. Dette tilsier at denne interessen ikke kan vektlegges i nevneverdig grad i interesseavveiningen, se i denne retning SOM-2018-4760 punkt 2.1. For at fordel-/ulempevilk\u00e5ret skal v\u00e6re oppfylt, m\u00e5 fordelene v\u00e6re \u00abklart st\u00f8rre\u00bb enn ulempene, se pbl. \u00a7 19-2 andre avsnitt. Det er dermed ikke tilstrekkelig for \u00e5 innvilge dispensasjon at ulempene ved dispensasjon er beskjedne. Vurderingen m\u00e5 vise at det foreligger relevante, klare og positive Side: 5/6 fordeler som er klart st\u00f8rre enn ulempene dispensasjon f\u00f8rer til. De relevante fordelene m\u00e5 ha stor vekt for at vilk\u00e5ret skal v\u00e6re oppfylt, se SOM-2015-3269. Saken her gjelder etablering av terrassedekke og betongdekke s\u00f8r og \u00f8st for eksisterende naust. Statsforvalteren kan ikke se at disse tiltakene er n\u00f8dvendige for \u00e5 sikre fornuftig bruk av naustet til lagring av b\u00e5ter og annet utstyr. Fordelen med tiltakene er f\u00f8rst og fremst at de legger til rette for mer varig opphold ved naustet. Dette kan v\u00e6re en fordel for tiltakshaver. Men fordelen samsvarer ikke med allmennhetens interesser \u2013 knyttet til blant annet ferdsel og landskapsvern \u2013 som arealplanen har gitt prioritet. Fordelene ved dispensasjon er dermed av privat karakter, og slike private fordeler kan ikke tillegges avgj\u00f8rende vekt i interesseavveiningen, se Ot.prp. nr. 32 (2007- 2008) side 242. Statsforvalteren kan ikke se at vilk\u00e5ret til kommunen om tils\u00e5ing har avgj\u00f8rende betydning for vurderingene ovenfor. Tiltakene representerer i alle tilfeller en utvidelse inn i areal avsatt til Friomr\u00e5de og Friluftsomr\u00e5de og p\u00e5virker omr\u00e5dets landskapskvaliteter negativt. Statsforvalteren vil ellers peke p\u00e5 at plassering av sprengstein i et omr\u00e5de ved sj\u00f8en, som er avsatt til Friomr\u00e5de og Friluftsomr\u00e5de, vil v\u00e6re \u00e5 regne som et vesentlig terrenginngrep, se pbl. \u00a7 20-1 f\u00f8rste avsnitt bokstav k. Vi er dermed ikke enig i at det m\u00e5 tas som utgangspunkt for vurderingen at det ellers ville v\u00e6rt en sprengsteinsur her. Etter Statsforvalterens syn er det ikke holdbart \u00e5 se det slik at en tiltakshaver som sprenger ut i forbindelse med oppf\u00f8ring av naust, skal ha st\u00f8rre anledning enn andre til \u00e5 etablere privatiserende brygger i strandsonen. Statsforvalteren er etter dette kommet til at fordelene ved dispensasjon fra arealform\u00e5lene Friomr\u00e5de og Friluftsomr\u00e5de, samt kommuneplanens byggegrense mot sj\u00f8, ikke er klart st\u00f8rre enn ulempene etter en samlet vurdering. De rettslige vilk\u00e5rene for dispensasjon er da ikke oppfylt, og s\u00f8knaden om dispensasjon m\u00e5 derfor avsl\u00e5s. Vedtak: Statsforvalteren omgj\u00f8r Bergen kommunen ved Utvalg for milj\u00f8 og byutvikling sitt vedtak av 19.09.2024, sak 306/24, til avslag. Det blir ikke gitt dispensasjon og tillatelse til etablering av terrassedekke/betongdekke/p\u00e5st\u00f8p, samt tilknyttet st\u00f8ttemur, slik oms\u00f8kt. Klagen blir tatt til f\u00f8lge. Vedtaket kan ikke p\u00e5klages til overordnet forvaltningsorgan, se fvl. \u00a7 28. Odd-Arild Holen (e.f.) Knut Ragnar Sletteb\u00f8 juridisk seniorr\u00e5dgiver seniorr\u00e5dgiver Dokumentet er elektronisk godkjent Side: 6/6 Kopi til: Statsforvaltaren i Vestland Nj\u00f8savegen 2 6863 LEIKANGER Geir Gorm Olsen Litle Milde 45 5259 Hjellestad "
}