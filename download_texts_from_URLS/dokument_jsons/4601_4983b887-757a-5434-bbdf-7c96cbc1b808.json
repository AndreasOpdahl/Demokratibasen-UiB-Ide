{
  "dokument_id": "4983b887-757a-5434-bbdf-7c96cbc1b808",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 06.05.2024.PDF",
  "url": "https://bergen.kommune.no/politikere-utvalg/api/fil/bk360/10458674/Uttalelse-fra-Bymiljoetaten-datert-06-05-2024-PDF",
  "tekst": " Bymilj\u00f8etaten BBU - Seksjon forvaltning og samhandling V\u00e5r referanse: 2023/251440-23 (Arbeidssted) Saksbehandler: Andreas Haffner Lind Postboks 7700 Dato: 6. mai 2024 5020 BERGEN Deres ref.: Oversendelse av UMBY-vedtak. Bergenhus, gnr. 164, bnr. 442, Olaf Ryes vei. Klage fra velforening over vedtak om dispensasjon for anleggelse av sykkelvei og fortau. Uttale fra Bymilj\u00f8etaten. Viser til henvendelse av 05.04.2024, vedr\u00f8rende oversendelse av UMBY-vedtak for prosjekt i Olaf Ryes vei. \u00abUtvalget sender saken tilbake til byr\u00e5det og ber byr\u00e5det gj\u00f8re en ny vurdering av hvorvidt klagen kan tas delvis til f\u00f8lge, ved \u00e5 innvilge dispensasjon kun til den delen av veibanen som gjelder sykkelveien. Fortau og skinnegang for trikk b\u00f8r belegges med brostein.\u00bb \u00abByr\u00e5dsavdelingen ber Bymilj\u00f8etaten redegj\u00f8re skriftlig for mulighetene for \u00e5 ta klagen delvis til f\u00f8lge som skissert av UMBY, og n\u00e6rmere om konsekvensene av \u00e5 ta klagen til f\u00f8lge.\u00bb Status Det eksisterende fortauet i Olaf Ryes vei har en bredde p\u00e5 ca. 1,8 meter og g\u00e5r fra krysset mot Ole Vigs gate og frem til Olaf Ryes vei nr. 23. Det er ca. 6,5 % stigning p\u00e5 strekningen. Bymilj\u00f8etaten sitt prosjektforslag legger opp til fortau p\u00e5 minimum 2 meter og sykkelvei p\u00e5 2,75 meter, begge med sort asfalt. I tillegg vil det legges et gr\u00e5tt barrikadedekke rundt trikkeskinnene. Figur 1 - Tverrsnitt av Bymilj\u00f8etaten sitt prosjektforslag for Olaf Ryes vei. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Prosjektet har f\u00e5tt dispensasjon fra BERGENHUS. KDP SENTRUM \u00a7 5.2 om hensyn til gatedekke, jf. plan- og bygningsloven \u00a7 19-2. I henhold til kommunedelplanen skal brostein benyttes som hovedmateriale p\u00e5 gatedekke. Denne dispensasjonen er p\u00e5klaget og har deretter blitt behandlet i Utvalget for milj\u00f8 og byutvikling, som n\u00e5 ber byr\u00e5det gj\u00f8re en ny vurdering av om klagen kan tas delvis til f\u00f8lge. I vurderingen skal muligheten og konsekvensen av brostein p\u00e5 fortau og rundt trikkeskinnene redegj\u00f8res for. Gatebruksplan M\u00f8hlenpris Per dags dato er det ingen deler av fortauet i Olaf Ryes vei som er belagt med brostein. P\u00e5 nedsiden av prosjektomr\u00e5det, fra Ole Vigs gate mot Zetlitz gate, er det asfaltert fortau med brostein i m\u00f8bleringsfeltet. Fortauet som g\u00e5r videre over mot studentsenteret har asfalt med kant og vannrenne i brostein. Det er i ny gatebruksplan for M\u00f8hlenpris, som nylig var ute p\u00e5 h\u00f8ring, heller ikke lagt opp til brosteinsbelagte fortau. Figur 2 - Snitt av vei med materialbruk av h\u00f8y kvalitet. Figur 3 - Snitt av vei med materialbruk av middels kvalitet. Prinsippskissene i gatebruksplanen viser en kombinasjon av heller og sm\u00e5gatestein der materialbruken p\u00e5 fortau klassifiseres som h\u00f8y og asfalt der materialbruken klassifiseres som middels. Brostein p\u00e5 fortau I Bergen anlegges det ofte fortau med brostein i kombinasjon med belegningsstein, heller eller skifer, s\u00e5kalt Bergensfortau. Brostein benyttes typisk i m\u00f8bleringssonen, som linjemarkering eller inn mot fasader. Heller eller skifer brukes ofte i gangsonen da disse har st\u00f8rre og jevnere overflate. Side 2 av 5 Figur 4 - Bergensfortau med brostein og skifer. Bossnedkast og skilt i m\u00f8bleringssonen. Figur 5 \u2013 Fortau med brostein og skifer. Skilt i m\u00f8bleringssonen. Brostein med sin ujevne og uregelmessige overflate kan v\u00e6re ugunstig for fotgjengere, og s\u00e6rlig barnevogner, rullestolbrukere, rullatorer o.l. I forhold til universell utforming byr brostein derfor p\u00e5 en rekke utfordringer. Det kan v\u00e6re vanskelig \u00e5 man\u00f8vrere p\u00e5 og overflaten kan utgj\u00f8re en potensiell fare for fall og skader, og generelt ubehag. Rene brosteinsfortau vil heller ikke gi s\u00e6rlig grad av kontrast for svaksynt, slik Bergensfortau gir. I Olaf Ryes vei vil disse utfordringene forsterkes ytterligere av stigningen p\u00e5 strekningen. Dette kan potensielt f\u00f8re til at sykkelveien vil bli det foretrukne valget for mange, noe som igjen kan f\u00f8re til konflikt mellom syklende og g\u00e5ende. I et driftsperspektiv kan brostein v\u00e6re noe vanskeligere \u00e5 drifte om vinteren og dermed oppleves glattere enn asfalt. Dette fordi brostein har en mer ujevn overflate der saltet kan legge seg i rillene og ikke ta vekk sn\u00f8 og is p\u00e5 en tilstrekkelig m\u00e5te. Et alternativ til tradisjonell brostein er s\u00e5kalt rullevennlig brostein. Dette er stein med r\u00e5, splittede kanter og saget, flammet topp, der kravet til varierende st\u00f8rrelse p\u00e5 steinen opprettholdes. Rullevennlig brostein oppleves mer jevn og behagelig \u00e5 bevege seg p\u00e5. Rullevennlig brostein er brukt p\u00e5 flere gatetun og torg i Bergen sentrum. Brostein rundt trikkeskinnene Trikkeskinnene ble reetablert i Olaf Ryes vei i 2009 og dette ble utf\u00f8rt med traversjern beregnet p\u00e5 asfalt. Disse er st\u00f8pt fast i betong og skiller seg fra traversjern beregnet for brostein som ligger i hardpakket grus. Side 3 av 5 Figur 6 - Oppbygging av trikkespor beregnet for asfalt. Figur 7 - Oppbygging av trikkespor beregnet for brostein. Brostein rundt trikkeskinnene vil kreve at de eksisterende traversjernene byttes ut, noe som vil v\u00e6re en betydelig jobb p\u00e5 grunn av all betongen som m\u00e5 hakkes vekk. Det vil i tillegg v\u00e6re tidkrevende og hele prosessen inkludert legging av brostein vil mest sannsynlig f\u00f8re til at museumstrikken f\u00e5r store driftsbegrensninger for en lengre periode. Figur 8 - Etablering av trikkeskinner i betong. Brostein rundt trikkeskinnene er en mulighet, p\u00e5 samme m\u00e5te som det er utf\u00f8rt p\u00e5 Mus\u00e9plassen. Men det vil gi vesentlig h\u00f8yere kostnader og lengre anleggstid. Fremdrift og \u00f8konomi Brostein p\u00e5 fortau og rundt trikkeskinnene vil gi en betydelig \u00f8kning i kostnader og anleggsfase for prosjektet. Side 4 av 5 Gjeldende vedtatt ramme er 9,5 millioner kroner inkl. MVA. En omarbeiding av prosjektet vil gi en antatt \u00f8kning p\u00e5 6-8 mill. inkl. MVA. Omprosjektering, gjennomf\u00f8ringsvedtak og ny konkurranse vil antagelig medf\u00f8re at oppstarten forskyves til begynnelsen av 2025. V\u00e6rmessig forhold kan medf\u00f8re at prosjektet ikke startes opp f\u00f8r til v\u00e5ren 2025. Med hilsen Bymilj\u00f8etaten Lise Reinertsen Geir Haveraaen etatsdirekt\u00f8r avdelingsleder Dokumentet er godkjent elektronisk. Side 5 av 5 "
}