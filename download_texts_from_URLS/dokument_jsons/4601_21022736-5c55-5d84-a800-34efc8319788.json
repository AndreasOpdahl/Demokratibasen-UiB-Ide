{
  "dokument_id": "21022736-5c55-5d84-a800-34efc8319788",
  "doc_type": "case_attachment",
  "kommune": 4601,
  "tittel": "Tilleggsnotat naturmangfold 10.11.23",
  "url": "https://bergen.kommune.no/politikere-utvalg/api/fil/bk360/11807231/Tilleggsnotat-naturmangfold-10-11-23",
  "tekst": "R\u00e5dgivende Biologer AS NOTAT Tilleggsnotat til konsekvensutredning for naturmangfold i forbindelse med omregulering av Birkelandshagen, Bergen kommune Utarbeidet av: Mette Eilertsen, R\u00e5dgivende Biologer AS Kontrollert av: Joar Tverberg, R\u00e5dgivende Biologer AS Til: Gunnar Hernborg, GC Rieber Eiendom AS Dato: 10.11.2023 Innledning GC Rieber Eiendom AS \u00f8nsker \u00e5 omregulere et ca. 73 daa stort omr\u00e5de til boligform\u00e5l ved Birkelandshagen i Bergen kommune. Planomr\u00e5det er fra f\u00f8r av detaljregulert til n\u00e6ringsform\u00e5l kontor og kontor/hotell med innslag av gr\u00f8nne strukturer, og ble vedtatt i 2014 (figur 1). I forbindelse med oms\u00f8kt regulering ble det utarbeidet en konsekvensutredning for naturmangfold av R\u00e5dgivende Biologer AS basert p\u00e5 eksisterende informasjon og feltunders\u00f8kelser den 18. august 2022 (Blanck 2023). Dette notatet har som hensikt \u00e5 oppsummere konklusjonene fra konsekvensutredningen, legge frem nye opplysninger som er fremskaffet fra blant annet ytterligere feltunders\u00f8kelser, samt vurderinger vedr\u00f8rende disse. Utredningen har f\u00e5tt kommentarer fra Bymilj\u00f8etaten som vil ogs\u00e5 bli besvart. A B C Figur 1. Plan- og illustrasjonskart over vedtatt plan for n\u00e6ringsomr\u00e5de (A og B) og illustrasjonsplan for Birkelandshagen (C, versjon mai 2022). Figurer tatt fra arealplaner.no, bergenskart.no og mottatt fra CG Rieber. Edvard Griegs vei 3D www.radgivende-biologer.no 5059 Bergen post@radgivende-biologer.no Konsekvensutredning Konsekvensutredningen er utarbeidet i henhold til Milj\u00f8direktoratets veileder for konsekvensanalyser av klima og milj\u00f8 M1941:2021. Basert p\u00e5 eksisterende informasjon og feltunders\u00f8kelser best\u00e5r planomr\u00e5det av kulturmark i form av gammelt beite og fulldyrka mark (figur 2), samt noe ung gjengroingsskog. Den st\u00f8rste verdien i planomr\u00e5det er tilknytt et funksjonsomr\u00e5de for \u00e5kerrikse, som er en kritisk truet fugleart etter Norsk r\u00f8dliste for arter (CR, Artsdatabanken 2021). Utredningen konkluderer med at b\u00e5de 0-alternativet og realiseringen av Birkelandshagen vil medf\u00f8re sv\u00e6rt stor negativ konsekvens for naturmangfoldet, der tap av funksjonsomr\u00e5det til en kritisk truet art er begrunnelsen. I f\u00f8lgende avsnitt vil 0-alternativet, verdivurdering og konsekvenser omtales mer detaljert. Figur 2. S\u00f8r i planomr\u00e5det er intakt fulldyrka mark. Her er det registrert \u00e5kerrikse (CR). 0-alternativet En konsekvensutredning skal sammenligne planlagt tiltak med 0-alternativet, som er den mest sannsynlige utviklingen i et omr\u00e5de uten at det planlagte tiltaket blir gjennomf\u00f8rt. I konsekvensutredningen er tidsrammen eller sammenligningspunktet satt til 2 \u00e5r frem i tid, beskrevet som forventet tid til ferdig realisert plan. Dette er imidlertid ikke en realistisk tidsramme for utbygging av et st\u00f8rre planomr\u00e5de. Tiltakshaver ansl\u00e5r at det kan ta mellom 8-15 \u00e5r \u00e5 bygge ut oms\u00f8kt planomr\u00e5de. If\u00f8lge Milj\u00f8direktoratets veileder M-1941 skal 0-alternativet blant annet inkludere vedtatte planer og tiltak. Da planomr\u00e5det er regulert til n\u00e6ringsform\u00e5l vil vedtatt plan medf\u00f8re til vesentlige endringer for naturmangfoldet dersom den blir realisert. 0-alternativet vurderes \u00e5 ha sv\u00e6rt stor negativ konsekvens for naturmangfold knyttet til influensomr\u00e5det sammenlignet med dagens milj\u00f8tilstand, hvor omr\u00e5det ikke er s\u00e6rlig utbygd per dags dato (figur 3). Grunnen til den negative konsekvensen til vedtatt plan vil R\u00e5dgivende Biologer AS 2 Notat v\u00e6re tap av funksjonsomr\u00e5de for den kritisk truede \u00e5kerriksen. I tillegg vil ogs\u00e5 planlagt og regulert tr\u00e0se for Ringveg Vest (byggetrinn 3) som grenser til \u00f8stlige deler av planomr\u00e5det kunne medf\u00f8re endringer for naturmangfoldet innenfor planomr\u00e5det. I konsekvensutredningen ble imidlertid ikke Ringveg Vest inkludert i 0-alternativet p\u00e5 grunn av usikkerhet i n\u00e5r byggetrinn 3 vil kunne realiseres og det ble vurdert at det ikke er sannsynlig at det byggetrinnet vil skje innenfor sammenlignings\u00e5ret p\u00e5 2 \u00e5r. Dette fordi byggetrinn 3 ikke er vedtatt politisk. Ved justering av sammenlignings\u00e5ret fra 2 til mellom 8-15 \u00e5r kan en sannsynliggj\u00f8re at byggetrinn 3 er vedtatt politisk og at realiseringen av Ringveg Vest derfor b\u00f8r inkluderes i 0-alternativet. Utbygging av Ringveg Vest vil i seg selv kunne medf\u00f8re sv\u00e6rt stor negativ konsekvens for naturmangfoldet i forhold til tap av omtrent halvparten av funksjonsomr\u00e5det til \u00e5kerrikse, samt negativ p\u00e5virkning fra st\u00f8y i anleggsperiode og etter ferdig etablert veg. Det vurderes at vedtatte planer innenfor et sammenligningstidspunkt p\u00e5 mellom 8-15 \u00e5r samlet vil ha sv\u00e6rt stor negativ konsekvens for naturmangfold knyttet til influensomr\u00e5det sammenlignet med dagens milj\u00f8tilstand. Konsekvensutredningen presiserer at dagens situasjon jf. figur 3, skiller seg vesentlig fra 0-alternativet og har ubetydelig negativ konsekvens for naturmangfoldet innenfor sammenlignings\u00e5ret. Figur 3. Venstre: Flyfoto fra planomr\u00e5det. H\u00f8yre: Utsnitt av vedtatt arealplan for Ytrebygde/Fyllingsdalen/Laksev\u00e5g-Ringveg Vest. Utsnitt fra norgeibilder.no og arealplaner.no. Tiltakshaver \u00f8nsker \u00e5 f\u00e5 vurdert hva som blir konsekvensen for naturmangfoldet uten realisering av gjeldende eller oms\u00f8kt plan, men med realisering av vedtatt plan for Ringveg vest. Viser til justert vurdering av 0 - alternativet ovenfor, som inkluderer utbygging av Ringveg vest og hvor tiltaket vil medf\u00f8re sv\u00e6rt stor negativ konsekvens for naturmangfoldet i forhold til tap av omtrent halvparten av funksjonsomr\u00e5det til \u00e5kerrikse, samt negativ p\u00e5virkning fra st\u00f8y i anleggsperiode og etter ferdig etablert veg. En slik vurdering er ikke i tr\u00e5d med metodikken i M1941:2021, men er tatt med for \u00e5 belyse at vedtatt plan for Ringveg vest vil uavhengig av andre planer medf\u00f8re negative konsekvenser for naturmangfoldet innenfor oms\u00f8kt planomr\u00e5de. R\u00e5dgivende Biologer AS 3 Notat Verdivurdering Utredningen viser til at de st\u00f8rste verdiene i planomr\u00e5det tilknyttes funksjonsomr\u00e5det til \u00e5kerrikse, som er kritisk truet og en av Norges mest f\u00e5tallige hekkefugler. Avgrensingen er basert p\u00e5 observasjoner i perioden 2010-2020. hvor samtlige observasjoner er registrert i den intakte dyrka marken i s\u00f8r. Funksjonsomr\u00e5der for arter med r\u00f8dlistekategori CR har sv\u00e6rt stor verdi (figur 4). Ellers er omr\u00e5det preget av eksisterende utbygging og intakt og gjengrodd kulturmark med et stort innslag av fremmede arter. \u00d8vrige gr\u00f8ntomr\u00e5der f\u00e5r noe verdi som habitat for vanlige arter. Tiltakshaver har f\u00e5tt opplyst fra Statsforvalter i Vestland om at 2023 er den tredje sommeren p\u00e5 rad hvor det ikke har blitt h\u00f8rt sang fra \u00e5kerriksen av ornitolog. BirdLife Norge har i samarbeid med SF i Vestland gjennomf\u00f8rt og rapportert resultater fra lydoverv\u00e5king av nattaktive fuglearter ved Birkelandskrysset i Bergen sommeren 2023 (BirdLife Norge-notat 2023-12). Lydopptak ble gjennomf\u00f8rt i perioden fra 26. mai til 7. august 2023 i s\u00f8rlig del av planomr\u00e5det (restareal av kulturmark) og det ble ikke p\u00e5vist \u00e5kerrikse. Det understrekes at \u00e5kerriksen er en meget vanskelig art \u00e5 p\u00e5vise som hekkefugl og sikker hekking har heller ikke blitt p\u00e5vist p\u00e5 lokaliteten. Videre er omr\u00e5det utsatt for mye st\u00f8y og store deler av lydopptakene var ikke brukelige, tilsvarende for netter med mye nedb\u00f8r i den perioden. Lydopptakene p\u00e5viste i tillegg r\u00f8dlistede fuglearter som tjeld (NT) og fiskem\u00e5ke (VU) og andre kultumarkarter. Selv om \u00e5kerriksen ikke har blitt observert eller h\u00f8rt p\u00e5 flere \u00e5r kan en hverken utelukke at \u00e5kerriksen ikke har v\u00e6rt der eller at \u00e5kerriksen ikke vil returnere til omr\u00e5det (pers. med. ornitolog Frode Falkenberg og Ole Kristian Spikkeland). I og med at dette er et habitat som \u00e5kerriksen foretrekker blir det antatt at den vil kunne opps\u00f8ke dette omr\u00e5det i fremtiden. Det vurderes at frav\u00e6r av registreringer siden 2020 er ingen klar indikasjon p\u00e5 at omr\u00e5det i dag ikke er et \u00f8kologisk funksjonsomr\u00e5de for \u00e5kerrikse og nye opplysninger vil dermed ikke medf\u00f8re endring av verdien til funksjonsomr\u00e5det. Figur 4. Funksjonsomr\u00e5de for \u00e5kerrikse med sv\u00e6rt stor verdi og \u00f8vrige naturomr\u00e5der med noe verdi. Figur er hentet fra Blanck 2023. R\u00e5dgivende Biologer AS 4 Notat Tidligere eier har klippet og holdt i hevd den fulldyrkede marken i s\u00f8r. Tiltakshaver og ny grunneier opplyser om at klipping av gress i omr\u00e5det er opph\u00f8rt fra og med 2023 og vil ikke videref\u00f8res fremover. Dette vil f\u00f8re til gjengroing av omr\u00e5det. Om omr\u00e5det gror igjen med tr\u00e6r vil det v\u00e6re lite trolig at \u00e5kerrikse finner lokaliteten egnet for hekking (pers. med Frode Falkenberg). P\u00e5 lengre sikt vil da et habitat og funksjonsomr\u00e5de som i dag er egnet for, og har f\u00e5tt flere bes\u00f8k av \u00e5kerrikse, forsvinne. Tap av habitat er hoved\u00e5rsaken til at \u00e5kerriksen er kritisk truet. Konsekvens Utredningen konkluderer med at hvorvidt det gjelder en realisering av 0- alternativet jf. vedtatt plan eller Birkelandshagen med oms\u00f8kt regulering til boligform\u00e5l, s\u00e5 vil tiltaket f\u00f8re til en endring av hele planomr\u00e5det. Dette medf\u00f8rer at store deler av den registrerte \u00e5kerrikselokaliteten vil g\u00e5 tapt og gir sv\u00e6rt stor negativ konsekvens. Resultater fra ytterligere unders\u00f8kelser endrer ikke naturverdier i omr\u00e5det og konsekvensgraden beholdes for det planlagte tiltaket jf. tabell nedenfor. Samlet belastning Bymilj\u00f8etaten vurderer at samlet belastning er h\u00f8yere den det som er vurdert i utredningen. I utredningen er det beskrevet at gjenv\u00e6rende gr\u00f8ntomr\u00e5der er fragmenter av et tidligere stort og sammenhengende naturlandskap som er spesielt utsatt for videre arealbeslag og fragmentering. Videre at realisering av dette prosjektet vil den samlede belastningen p\u00e5 \u00f8kosystemet i omr\u00e5det \u00f8kes i liten grad. At den samlede belastningen ble vurdert som \u00e5 \u00f8ke i liten grad skyldes at realisering av gjeldende plan i forhold til n\u00e6ringsform\u00e5l er inkludert i denne vurderingen. Dette i tr\u00e5d med naturmangfoldloven \u00a7 10, som beskriver at en p\u00e5virkning p\u00e5 et \u00f8kosystem skal vurderes ut fra den samlete belastningen som \u00f8kosystemet er, eller vil bli utsatt for. Dersom det vurderes ut ifra dagens milj\u00f8tilstand, med f\u00e5 utbygde omr\u00e5der i planomr\u00e5det og hvor ikke vedtatt plan er realisert, vil den samlede belastningen p\u00e5 \u00f8kosystemet \u00f8ke betydelig. Registrerte naturverdier, p\u00e5virkninger og konsekvens av tiltaket er oppsummert i f\u00f8lgende tabell. Dagens Vurderinger Delomr\u00e5de Verdi 0-alt. Birkelandshagen tilstand Sv\u00e6rt Sv\u00e6rt alvorlig milj\u00f8skade Sv\u00e6rt alvorlig milj\u00f8skade 1 \u00c5kerrikselokalitet 0 Konsekvens for stor (\u2013 \u2013 \u2013 \u2013) (\u2013 \u2013 \u2013 \u2013) delomr\u00e5der 2 Influensomr\u00e5de Noe 0 Noe milj\u00f8skade (\u2013) Noe milj\u00f8skade (\u2013) Begrunnelse for Avveininger Ingen delomr\u00e5der vektlagt Ingen delomr\u00e5der vektlagt vektlegging Sv\u00e6rt stor negativ Sv\u00e6rt stor negativ Samlet konsekvens 0 konsekvens konsekvens Samlet Tap av funksjonsomr\u00e5de til kritisk truet art med konsekvens Begrunnelse konsekvensgrad sv\u00e6rt alvorlig milj\u00f8skade vil ha sv\u00e6rt stor negativ konsekvens for naturmangfoldet i influensomr\u00e5det. Naturmangfoldloven \u00a7\u00a7 8-12 Bymilj\u00f8etaten kommenterer at en konkret vurdering av naturmangfoldloven \u00a7\u00a7 8-12 b\u00f8r inng\u00e5 i en konsekvensutredning og er imidlertid stort sett besvart i konsekvensutredningen i ulike kapitler (Blanck 2023). Basert p\u00e5 eksisterende informasjon, feltunders\u00f8kelser i 2022, samt ytterligere unders\u00f8kelser sommeren 2023, vurderes kunnskapsgrunnlaget av naturmangfoldet og effekt av mulige p\u00e5virkninger av planlagt tiltak som godt. Det vurderes at det er tilstrekkelig kunnskap om hvilke virkninger tiltaket vil ha (\u00a7 9). Utredningen har vurdert samlet belastning (\u00a7 10), men det er forst\u00e5else for at det kan ha blitt oppfattet som at vurderingen av samlet belastning ble vurdert ut ifra det som er dagens milj\u00f8tilstand, uten \u00e5 ta hensyn til vedtatte R\u00e5dgivende Biologer AS 5 Notat planer. Dette er blitt n\u00e6rmere forklart i dette notatet. I og med at store deler av planomr\u00e5det i henhold til gjeldende plan og oms\u00f8kt plan vil medf\u00f8re tap av natur er det f\u00e5 avb\u00f8tende tiltak som vil medf\u00f8re at konsekvensgraden for naturmangfoldet vil reduseres betydelig (\u00a711-12). Referanser: Artsdatabanken 2021. Norsk r\u00f8dliste for arter 2021 Hentet 02.11.2023 fra https://www.artsdatabanken.no/lister/rodlisteforarter/2021/ Blanck, C.J.2023. Omregulering av Birkelandshagen, Bergen kommune. Konsekvensutredning for naturmangfold. R\u00e5dgivende Biologer AS, rapport 3830, 33 sider, ISBN 978-82-349-0002-0 F. Falkenberg 2023. Lydoverv\u00e5king av nattaktive fuglearter ved Birkelandskrysset i Bergen sommeren 2023. BirdLife Norge-notat 2023-12, 2 sider. Milj\u00f8direktoratet 2021. Veileder M1941. Konsekvensutredning for klima og milj\u00f8. https://www.miljodirektoratet.no/myndigheter/arealplanlegging/konsekvensutredninger/ R\u00e5dgivende Biologer AS 6 Notat "
}