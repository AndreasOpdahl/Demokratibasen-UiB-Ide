{
  "dokument_id": "bda367f2-ba00-5e49-abac-a4dda57fd192",
  "doc_type": "case_history",
  "kommune": 5501,
  "tittel": "0014/24, Mangfolds- og integreringsutvalget, 30.04.2024",
  "url": "https://innsyn.tromso.kommune.no/application/getMoteDokument?dokid=2001719433",
  "tekst": " Saksprotokoll Utvalg: Mangfolds- og integreringsutvalget Arkivsaknr. 24/04499 Saksbehandler Evariste Nshimiyimana Behandlet av M\u00f8tedato Saknr 1 Mangfolds- og integreringsutvalget 30.04.2024 14/24 2 Milj\u00f8-, idrett-, kultur- og 03.05.2024 61/24 samfunnsutviklingsutvalget Fordeling av tilskudd til integreringsarbeid i regi av frivillige organisasjoner 2024, IMDis midler Mangfolds- og integreringsutvalget har behandlet saken i m\u00f8te 30.04.2024 sak 14/24 M\u00f8tebehandling Fartun Hussein (Ap) stilte sp\u00f8rsm\u00e5l ved egen habilitet grunnet styreverv i foreningen Somaliere i Troms\u00f8, som er part i saken. Administrasjonens vurdering: Forvaltningsloven har regler om folkevalgtes habilitet knyttet til behandling av saker. Dersom man blir funnet inhabil er man etter \u00a7 6 inhabil til \u00e5 tilrettelegge grunnlaget for en avgj\u00f8relse og til \u00e5 treffe en avgj\u00f8relse. Man er automatisk inhabil etter \u00a7 6 f\u00f8rste ledd dersom man sitter i styret i et selskap, forening eller stiftelse som er part i saken. Habilitetsvotering: Hussein ble enstemmig funnet inhabil og fratr\u00e5dte. Kari Helene Skog (Ap) tr\u00e5dte inn som vara. Piotr Graczyk stilte sp\u00f8rsm\u00e5l ved egen habilitet pga. tidligere lederverv i NordPolen \u2013 polsk forening som er part i saken, og fordi hans kone er n\u00e5v\u00e6rende styreleder for foreningen. Administrasjonens vurdering: NordPolen-polsk forening er part i saken siden de har s\u00f8kt om midler og vedtaket i saken retter seg mot dem. Det er opplyst at Piotr Graczyk har hatt lederverv i denne foreningen, men har fratr\u00e5dt vervet. Han er dermed ikke automatisk inhabil siden reglene ikke omfatter tidligere styremedlemmer. Habiliteten m\u00e5 derfor vurderes etter andre ledd i \u00a7 6 hvor det skal vurderes hvorvidt det foreligger s\u00e6regne forhold som er egnet til \u00e5 svekke tilliten til den folkevalgtes upartiskhet. Her skal det blant annet legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til. Det er opplyst at det er hans kone som har overtatt ledervervet i NordPolen-polsk forening og at det er hun som har sendt inn s\u00f8knaden p\u00e5 vegne av foreningen. Det n\u00e6re forholdet mellom foreningen og Piotr Graczyk gj\u00f8r at han lett identifiseres med foreningen. Dette utgj\u00f8r etter administrasjonens skj\u00f8nn et s\u00e6regent forhold som er egnet til \u00e5 svekke tilliten til hans upartiskhet. Det anbefales at han vurderes inhabil n\u00e5r saken skal behandles. Habilitetsvotering: Graczyk ble enstemmig funnet inhabil og fratr\u00e5dte. Ingen vara tilgjengelig. 1 Votering Innstillinga ble enstemmig vedtatt med 7 stemmer. Mangfolds- og integreringsutvalgets vedtak 1. Tilskudd til \u00e5 \u00f8ke mangfold, deltakelse og fellesskap i lokalsamfunn og i det frivillige organisasjonslivet, blant annet ved \u00e5 motvirke utenforskap, rasisme og diskriminering og bidra til tillit og tilh\u00f8righet, fordeles og vedtas slik det fremg\u00e5r i tabell 1. 2. Tilskudd til \u00e5 \u00f8ke kunnskapen om det norske samfunnet og styrke kvalifisering for deltakelse i arbeid og utdanning blant annet ved \u00e5 bidra til bedre norskferdigheter og digitale ferdigheter, fordeles og vedtas slik det fremg\u00e5r i tabell 2. 3. Tilskudd til \u00e5 forebygge negativ sosial kontroll, \u00e6resrelatert vold, kj\u00f8nnslemlestelse og tvangsekteskap og styrke likestilling mellom kj\u00f8nnene, fordeles og vedtas slik det fremg\u00e5r i tabell 3. Driftstilskudd til lokale innvandrerorganisasjoner fordeles og vedtas slik det fremg\u00e5r i tabell 4 - inklusive styrking etter politisk vedtak, sak nr. 17/22 (246 000 kr.) 2 "
}