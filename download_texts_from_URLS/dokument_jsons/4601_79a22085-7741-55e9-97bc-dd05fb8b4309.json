{
  "dokument_id": "79a22085-7741-55e9-97bc-dd05fb8b4309",
  "doc_type": "case_attachment",
  "kommune": 4601,
  "tittel": "Oppstartsmelding for temaplan for det boligsosiale feltet. Innspill fra kommunalt r\u00e5d for personer med funksjonsnedsettelse",
  "url": "https://bergen.kommune.no/politikere-utvalg/api/fil/bk360/10959551/Oppstartsmelding-for-temaplan-for-det-boligsosiale-feltet-Innspill-fra-kommunalt-rad-for-personer-med-funksjonsnedsettelse",
  "tekst": " Kommunalt r\u00e5d for personer med funksjonsnedsettelse Til Intern korrespondanse BBSM - Seksjon for strategi og utredning - V\u00e5r referanse: 2024/05173-104 Velferd og bolig (Arbeidssted) Saksbehandler: Ragnhild Hvoslef Kr\u00fcger Dato: 22. august 2024 Fra Kommunalt r\u00e5d for personer med funksjonsnedsettelse Oppstartsmelding for temaplan for det boligsosiale feltet. Innspill fra kommunalt r\u00e5d for personer med funksjonsnedsettelse KRPF behandlet saken i m\u00f8te 13. august, sak 123/24 og vil gjerne komme med f\u00f8lgende innspill til det videre arbeidet med temaplanen. Boligsosialt arbeid handler om at kommunen skal sikre vanskeligstilte p\u00e5 boligmarkedet en trygg boligsituasjon. Det betyr b\u00e5de hjelp til \u00e5 skaffe bolig, til \u00e5 beholde bolig og til \u00e5 klare \u00e5 bo i boligen. Vi i r\u00e5det savner fokus p\u00e5 byens funksjonsmangfold i denne planen. Befolkningens funksjonsvariasjon vil gi ulike utfordringer i m\u00f8te med boligmarkedet. For rullestolbrukere er trinnl\u00f8s tilkomst samt stort nok areal og utforming n\u00f8dvendig. Mens andre som trenger hjelp med bolig ikke har slike krav og kan benytte mindre leiligheter. Enkelte kan likevel, av ulike grunner, ha behov for parkering n\u00e6r leilighet. Kommunen m\u00e5 ha en variert boligportef\u00f8lje, inkludert boliger med universell tilgjengelig tilkomst, boliger med parkeringsmulighet, boliger med en utforming og st\u00f8rrelse som muliggj\u00f8r bruk av ulike st\u00f8rre hjelpemidler og boliger med mulighet for litt skjerming. Bergen kommune har i dag f\u00e5 leiligheter som er universell utformet. Fremover vil en kunne p\u00e5regne at flere vil ha vansker med \u00e5 komme seg inn p\u00e5 det ordin\u00e6re boligmarkedet. Blant annet pga pris\u00f8kning og \u00f8kt befolkningsvekst. N\u00e5r det gjelder personer funksjonsnedsettelser er dette en gruppe som i st\u00f8rre grad en resten av befolkningen har lavere inntekt. Dermed vil en kunne anta at flere med ulike typer funksjonsnedsettelser vil trenge hjelp fra kommunen til \u00e5 finne en bolig. Tidligere har den st\u00f8rste gruppen innvandrere i Bergen v\u00e6rt arbeidsinnvandring fra Polen. Dette har de siste \u00e5rene skiftet mot innvandring av mennesker p\u00e5 flukt, den st\u00f8rste gruppen her fra Ukraina. Disse vil i mye st\u00f8rre grad trenge hjelp til \u00e5 finne bolig, og det v\u00e6re flere som vil ha ulike funksjonsnedsettelser inkludert fysiske skader. Dermed vil det bli ett enda st\u00f8rre press for kommunale boliger som er tilrettelagt eller universell utformet. Det er derfor viktig at dette er et eget tema i planen. Vi ber om at utfordringer for v\u00e5r gruppe blir adressert i det videre arbeidet. I boligmelding for 2020-2026 blir CRPD nevnt(s14), det er viktig \u00e5 ogs\u00e5 sette fokus p\u00e5 dette i ny plan. Det blir vist til planoppstart for Plan for universell utforming (2019) s 22. Denne planen er enn\u00e5 ikke ferdig og st\u00e5r heller ikke p\u00e5 listen over planer som byr\u00e5det forventer \u00e5 fremme h\u00f8sten 2024. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}