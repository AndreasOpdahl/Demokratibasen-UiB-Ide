{
  "dokument_id": "878afd59-1ff2-51fd-b8eb-b4959beaed64",
  "doc_type": "case_attachment",
  "kommune": 4601,
  "tittel": "Uttalelse fra Vestland fylkeskommune",
  "url": "https://bergen.kommune.no/politikere-utvalg/api/fil/bk360/11258861/Uttalelse-fra-Vestland-fylkeskommune",
  "tekst": " Avdeling for Infrastruktur og veg (INV) Dato 04.07.2024 V\u00e5r referanse 2024/32031-2 Dykkar referanse Bergen Kommune Plan- og bygningsetaten Sakshandsamar Anja Wannag Postboks 7700 E-post Anja.Wannag@vlfk.no 5020 BERGEN Telefon 57992119 Uttale - dispensasjon fr\u00e5 kommuneplan - gnr. 41 bnr. 727 - Bergen kommune Vi viser til brev den 15.05.2024. Saka gjeld De oppsummerer saka som f\u00f8lgjer: Vurdering Kortaste veg fr\u00e5 eigedomen til overordna vegnett, er via kommunalt vegnett til kryss mellom kommunal veg Troldhaugvegen og Fv. 582 Troldhaugvegen. Sidan 2020 har vi handsama fleire saker som legg til rette for etablering av bustader med tilkomst til Fv. 582 fr\u00e5 kommunal veg Troldhaugvegen. Det g\u00e5r f\u00f8re seg ei gradvis fortetting, med trafikkauke som resultat. Med ei slik utvikling aukar behovet for tiltak i krysset med fylkesvegen. I samband med handsaminga s\u00f8knad om bustadbygging p\u00e5 gnr. 41 bnr. 1128 (kommunen si sak 202027695), blei det utarbeidd ein trafikkanalyse for det aktuelle krysset. Trafikkanalysen (Norconsult 28.02.2021), viste at trafikkmengdene gjennom krysset gjer at det for lengst er krav om \u00e5 etablere venstresvingefelt der. Samstundes peikte analysen p\u00e5 at det truleg ikkje Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2024/32031-2 Side 2 av 2 ville vere plass til venstresvingefelt utan \u00e5 bygge om rundk\u00f8yringa ved Hopstunellen. Analysen trakk fram at kunne forbik\u00f8yringslomme moglegvis vere aktuelt som utbetringstiltak i staden. Trafikkanalysen til Norconsult st\u00e5r seg godt i dag. Sj\u00f8lv om trafikken i Fv 582 Troldhaugvegen har g\u00e5tt noko ned, (\u00c5DT i dag er 8000), er det likevel med god margin krav om venstresvingefelt, jf. vegnormal N100 sitt krav KRAV 4.1.1.3\u20141 SKAL. Vi g\u00e5r ikkje n\u00e6rare inn p\u00e5 dette her. Etablering av venstresvingefelt ser vi som uaktuelt, jf. dei nemnde konsekvensane for rundk\u00f8yringa nord for Hopstunellen. N\u00e5r det gjeld etablering av forbik\u00f8yringslomme, ser vi dette ogs\u00e5 som eit omfattande tiltak. Passeringslomma i seg sj\u00f8lv har stor utstrekning, og vil dess utan r\u00e5ke infrastruktur knytt til avrenning og elektronisk vegvising langs Fv. 585. Krava til utforming av forbik\u00f8yringslomme g\u00e5r fram av N100 sitt krav 4.1.1.4-1 SKAL: . Vi er i tvil om ei forbik\u00f8yringslomme s\u00e5 tett p\u00e5 rundk\u00f8yringa vil vere ei god l\u00f8ysing. Vi er redd dette kan ha utilsikta negative konsekvensar for trafikksystemet, framkomsten og trafikktryggleiken. Vestland fylkeskommune har store utbetringsbehov p\u00e5 fylkesvegnettet. Vi har ikkje planar om \u00e5 etablere passeringslomme i krysset. Om dette tiltaket skulle vorte aktuelt \u00e5 realisere, m\u00e5tte problemstillingane bli n\u00e6rare utgreidd. Konklusjon Vegnormalkrava viser at det for lengst er krav om tiltak i krysset mellom kommunal og fylkeskommunal del av Troldhaugvegen. Dei relevante tiltaka (venstresvingefelt, passeringslomme) er omfattande, og kan moglegvis ha u\u00f8nskte konsekvensar. Vestland fylkeskommune har ikkje planar om \u00e5 etablere tiltak i krysset. Dei relevante tiltaka vil vere s\u00e5 kompliserte og kostnadskrevjande \u00e5 gjennomf\u00f8re at det er heilt urealistisk at dei skal kunne bli finansiert av ein einskild bustadutbyggar. Slik trafikksituasjonen er i krysset mellom kommunal og fylkeskommunal del av Troldhaugvegen, \u00f8nskjer vi ikkje at det vert lagt til rette for trafikkauke i dette krysset. Vestland fylkeskommune vil difor kl\u00e5rt r\u00e5 kommunen fr\u00e5 \u00e5 gi dispensasjon i saka. Vi ber om \u00e5 f\u00e5 kommunen sitt vedtak til klagevurdering. Med helsing Kari Elster Moen Anja Wannag Fagkoordinator Senioringeni\u00f8r INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift "
}