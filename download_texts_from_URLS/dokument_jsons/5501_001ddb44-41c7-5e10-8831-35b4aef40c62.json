{
  "dokument_id": "001ddb44-41c7-5e10-8831-35b4aef40c62",
  "doc_type": "case_attachment",
  "kommune": 5501,
  "tittel": "Merknad NFTR - H\u00f8ring om avgifts- og sone-regulering i Troms\u00f8 sentrum",
  "url": "https://innsyn.tromso.kommune.no/application/getMoteDokument?dokid=2001869452",
  "tekst": " Troms\u00f8, 31. august 2022 Merknad til utvidelse av avgifts- og sone-regulering i Troms\u00f8 sentrum Det vises til invitasjon fra Troms\u00f8 kommune for \u00e5 komme med innspill p\u00e5 Troms\u00f8 parkering AS sitt forslag om utvidelse av avgifts- og sone-regulering i Troms\u00f8 sentrum. N\u00e6ringsforeningen i Troms\u00f8regionen (NFTR) takker for muligheten og vil med dette gi v\u00e5rt innspill p\u00e5 vegne av v\u00e5re 650 medlemmer p\u00e5 tvers av n\u00e6ringslivet i regionen. N\u00e6ringsakt\u00f8rer i Troms\u00f8 sentrum utviser bekymring overfor hvilke konsekvenser foresl\u00e5tt endring kan ha for deres kundegrunnlag, dette spesielt innenfor handel, servering og reiseliv. Troms\u00f8s befolkning vil i tiden fremover allerede ha \u00f8kte utgifter med introduksjon av bompenger, for \u00e5 ikke nevne den mer overordnede situasjonen med \u00f8kte priser som f\u00f8lge av krigen i Europa, og varsling om flere rente\u00f8kninger. Stadig vekk blir flere parkeringsplasser fjernet fra Troms\u00f8 sentrum, uten at det kompenseres med nye. Skulle en slik endring tr\u00e5 i kraft mener vi at endringen m\u00e5 kompenseres med definert og avsatt korttidsparkering ved utgangene av tunnelen for \u00e5 sikre parkeringsbehovet. Vi ber om at utvidelsen av avgifts- og sone-regulering i Troms\u00f8 sentrum revideres om et \u00e5r. Skulle n\u00e6ringsakt\u00f8rer oppleve et ras av bes\u00f8kende, burde ordningen reverseres. Vi bidrar gjerne i revideringsprosessen. NFTR har ogs\u00e5 bemerket oss at andre byer har innf\u00f8rt gratis eller redusert pris for parkering av nullutslippskj\u00f8ret\u00f8y p\u00e5 kommunale parkeringsplasser. For \u00e5 fremme videre bruk av nullutslippskj\u00f8ret\u00f8y oppfordrer vi Troms\u00f8 parkering til \u00e5 vurdere innf\u00f8ring av halv pris for parkering av elektriske og hydrogendrevne kj\u00f8ret\u00f8y p\u00e5 disse sonene som n\u00e5 vurderes for utvidelse av avgifts- og sone-regulering. Vi anmoder om at v\u00e5rt h\u00f8ringsinnspill vurderes, og \u00f8nsker god dialog i det videre arbeidet. Med vennlig hilsen N\u00e6ringsforeningen i Troms\u00f8regionen Trude Nilsen, Administrerende direkt\u00f8r 1 "
}