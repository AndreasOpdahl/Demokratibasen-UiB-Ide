{
  "dokument_id": "01175dc4-c771-5b1c-9a28-490cfdfccd68",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad__Fl\u00f8enbakken_27",
  "url": "https://bergen.kommune.no/politikere-utvalg/api/fil/bk360/9848331/Dispensasjonssoknad-Floenbakken-27",
  "tekst": "Bergen kommune Plan- og bygningsetaten V\u00e5r referanse: Ansvarlig advokat: Dato: 66556515/2830850 Olav Pedersen 28. desember 2023 Fl\u00f8enbakken 27, gnr. 163 bnr. 60 S\u00d8KNAD OM DISPENSASJON \u2013 PLANKRAV KPA \u00a73.1 1. Innledning I forbindelse med tiltak om reetablering av boligform\u00e5l p\u00e5 eiendommen gnr. 163 bnr. 60, etter endt anleggsperiode med midlertidig regulert riggomr\u00e5de i anledning bybaneutbyggingen, s\u00f8kes det n\u00e5 om etablering av \u00e5tte boenheter med tilh\u00f8rende garasjeanlegg og utomhusareal. Omr\u00e5dereguleringsplanen for bybanen fra Sentrum til Fyllingsdalen (DS1) gj\u00f8r seg ikke lengre gjeldende, f\u00f8lgelig anses eiendommen som uregulert. Det er ikke tvilsomt at eiendommen har et overordnet boligform\u00e5l, da eiendommen ligger i boligomr\u00e5de i KDP Fjellsiden S\u00d8R, og inng\u00e5r i byfortettingssone i KPA18 \u2013 men oms\u00f8kte tiltak utl\u00f8ser likevel det generelle plankravet etter KPA18 \u00a7 3.1 som bestemmer at \u00abTiltak etter pbl. \u00a7 20-1 bokstav a (...) skal inng\u00e5 i reguleringsplan (...)\u00bb. Med henvisning til en grundig og bred vurdering som ligger til grunn for byggesaksbehandlingen, s\u00f8kes det med dette om dispensasjon fra kommuneplanens generelle plankrav, jf. KPA18 \u00a7 3.1 jf. pbl. \u00a7 19-2. 2. Rettslig grunnlag for dispensasjon Plan- og bygningsloven \u00a7 19-2 stiller to kumulative vilk\u00e5r som m\u00e5 oppfylles for at kommunen kan godkjenne en s\u00f8knad om dispensasjon. For det f\u00f8rste m\u00e5 \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser [ikke bli] vesentlig tilsidesatt\u00bb. I tillegg skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb etter en samlet vurdering. Det f\u00f8lger av bestemmelsens tredje ledd at det ved dispensasjon skal \u00ablegges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet\u00bb. Videre, fremg\u00e5r det av lovens form\u00e5lsbestemmelse, \u00a7 1-1 f\u00f8rste ledd, blant annet at; \u00ab[l]oven skal fremme b\u00e6rekraftig utvikling til beste for den enkelte, samfunnet og framtidige generasjoner\u00bb. Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Global Advocaten NO 921 027 583 MVA Tlf.:55 30 27 00 66556515/2830850 harris.no Side 1 av 4 3. Begrunnelse for dispensasjon 3.1. Gjeldende hensyn blir ikke \u00abvesentlig tilsidesatt\u00bb Hensynet bak bestemmelsen om plankrav er \u00e5 gi kommunen bedre mulighet til \u00e5 styre arealdisponeringen. En planprosess vil sikre en helhetlig og grundig vurdering av omr\u00e5det med gjennomtenkte l\u00f8sninger p\u00e5 blant annet infrastruktur, overvannsh\u00e5ndtering, gr\u00f8nnstruktur og omfanget av utbygging. Plankravet skal dermed sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot politisk vedtak. Plankravet bidrar ogs\u00e5 til offentlig innsyn i arealdisponeringer. Som innledningsvis nevnt, b\u00f8r det ikke v\u00e6re tvilsomt at boligform\u00e5l kan (re)etableres p\u00e5 oms\u00f8kte eiendom. Dette sett i lys av b\u00e5de det tidligere best\u00e5ende boligform\u00e5let p\u00e5 eiendommen, samt at eiendommen i hovedsak n\u00e5 best\u00e5r som en resttomt i et etablert boligomr\u00e5de, hvor oms\u00f8kte tiltak ikke vil komme i konflikt med andre form\u00e5l eller hensynssoner. Oms\u00f8kte tiltak vil oppn\u00e5 gjeldende krav i KPA18, og utl\u00f8ser ingen behov for endring av infrastruktur \u2013 verken for VA eller vei. Det er innvilget ny tillatelse for avkj\u00f8rselsrett, hvorav trafikken g\u00e5r ned fra tolv- til \u00e5tte enheter, sammenlignet med tidligere situasjon f\u00f8r riving ifm. bybaneutbyggingen. Det har ogs\u00e5 blitt foretatt en grundig og bred vurdering/kartlegging av n\u00e6romr\u00e5det (stedsanalyse) som ligger til grunn for prosjekteringen og detaljutformingen av oms\u00f8kte tiltak; Tiltakshaver har ikke bare fokus p\u00e5 \u00e5 skape gode bokvaliteter oms\u00f8kte eiendom, men har ogs\u00e5 bevissthet knyttet til at prosjektet ogs\u00e5 skal tilf\u00f8re verdi til sine omkringliggende naturlige og bebygde omgivelser. I den sammenheng har det v\u00e6rt avholdt veiledningsm\u00f8ter med Byarkitekten for \u00e5 sikre arkitektoniske rammer og valg av typologi. Det har ogs\u00e5 blitt avholdt s\u00e6rm\u00f8ter med naboer for \u00e5 tilrettelegge for individuelle tilpasninger etter behov. I tillegg har prosjektet sett hen til p\u00e5g\u00e5ende planarbeid i vest ved M\u00f8llendalsveien 68 med form\u00e5l \u00e5 oppf\u00f8re et nytt undervisningsbygg for Grieg Akademiet. I den forbindelse har tiltakshaver blitt kjent med problemstillingen/\u00f8nsket om \u00e5 etablere en tverrforbindelse mellom M\u00f8llendal og Fl\u00f8enbakken. Tiltakshaver har derfor ved sin prosjektering, tatt h\u00f8yde en slik tverrforbindelse og avsatt tilstrekkelig arealer for en eventuell fremtidig realisering p\u00e5 egen tomt, samt sikret avtale med nabo for n\u00f8dvendige arealer ogs\u00e5 p\u00e5 gnr. 163 bnr. 68 for en sammenhengende forbindelse. Slik rettigheter kan tinglyses. Vi mener med dette \u00e5 ha godtgjort at gjeldende hensyn ikke blir \u00abvesentlig tilsidesatt\u00bb ved innvilgelse av oms\u00f8kte dispensasjon fra plankravet, jf. pbl. \u00a7 19-2. I lys av overnevnte, har denne side derfor vanskelig for \u00e5 se at en planprosess vil kunne tilf\u00f8re betydelig merverdi utover h\u00e5ndtering av dispensasjonss\u00f8knad direkte i byggesaken i dette tilfellet. 66556515/2830850 harris.no Side 2 av 4 3.2. Fordelene er \u00abklart st\u00f8rre\u00bb enn ulempene Overordnet anf\u00f8res det at oms\u00f8kte tiltak ikke gir grunnlag for ulemper som krever overordnet vurdering i en planprosess; Det kan nevnes som en ulempe i seg selv at tiltaket betinges dispensasjon fra det overordnede plankravet. Etter v\u00e5r vurdering medf\u00f8rer tiltaket likevel ingen nevneverdige ulemper i seg selv. Boligenhetene vil innordne seg str\u00f8kskarakteren og dets naturlige- og bebygde omgivelser p\u00e5 en fin m\u00e5te. Herunder tilf\u00f8re gode visuelle kvaliteter i seg selv, men som ogs\u00e5 evner \u00e5 bidra til \u00e5 \u00abbinde sammen\u00bb eksisterende bygningsmasse og skape en helhet, uten \u00e5 forringe de gode kvalitetene ved eksisterende bebyggelse. Dette forholdet kan dermed utvilsomt behandles direkte i byggesaken, uten bruk av en ressurskrevende planprosess \u2013 som vurderes som en uhensiktsmessig bruk av samfunnsressurser for dette tiltaket. En helhetlig interesseavveiing gir med dette en klar overvekt av fordeler ved en raskere realisering av sentrumsn\u00e6re familieboliger \u2013 som er s\u00e5rt etterspurt \u2013 s\u00e5 vel som at det gir samfunnsmessige fordeler \u00e5 spare systemet for en un\u00f8dvendig ressurskrevende planprosess i et tilfelle som dette; hvor eiendommen og tiltaket er n\u00f8ye kartlagt med tilstrekkelig utarbeidelse av grunnlag som legger opp til en bred vurdering p\u00e5 byggesaksniv\u00e5, uten behov for ytterligere avklaringer gjennom plan. De aktuelle offentlige myndigheter vil uansett f\u00e5 anledning til \u00e5 avgi h\u00f8ringsuttalelse(r) direkte i byggesaken. Utvikling av eiendommen med vurdering direkte i byggesaken vil heller ikke vanskeliggj\u00f8re eventuell fremtidig regulering i omr\u00e5det. Tvert imot, tilrettelegges det i byggesaken for realisering av en eventuell fremtidig tverrforbindelse mellom M\u00f8llendal og Fl\u00f8enbakken iht. et av delform\u00e5lene ved p\u00e5g\u00e5ende reguleringarbeid i vest, M\u00f8lledal \u00d8st. Utover dette, er det ingen forhold som tilsier at boligform\u00e5l ikke skal kunne reetableres p\u00e5 eiendommen, eller at tiltaket i seg selv fordrer infrastrukturelle endringer som forutsetter planprosess. Samlet sett, mener vi \u00e5 ha godtgjort at fordelene er \u00abklart st\u00f8rre\u00bb enn ulempene ved innvilgelse av oms\u00f8kte dispensasjon fra plankravet, jf. pbl. \u00a7 19-2. 4. Avslutning Med et slikt bredt grunnlag som ligger til grunn for byggesaksbehandling, kan vi vanskelig se at behandling som en plansak vil tilf\u00f8re st\u00f8rre verdi enn direkte behandling i byggesaken. Vurderingene blir i hovedsak de samme, og det vurderes som lite form\u00e5lstjenlig \u00e5 kreve planprosess kun for \u00e5 kreve plan n\u00e5r forholdene kan vurderes og vektes tilstrekkelig p\u00e5 byggesaksniv\u00e5. Oms\u00f8kte l\u00f8sning viser for \u00f8vrig ogs\u00e5 at en slik utvikling p\u00e5 eiendommen ikke vil vanskeliggj\u00f8re en eventuell fremtidig realisering av \u00f8nsket tverrforbindelse mellom M\u00f8llendal og Fl\u00f8enbakken, men heller tilrettelegger for \u00e5 sikre n\u00f8dvendige privatrettslige rettigheter for en slik anleggelse direkte i byggesaken. Dette m\u00e5 \u00e5penbart tillegges stor samfunnsmessig verdi i seg selv. 66556515/2830850 harris.no Side 3 av 4 Ettersom planforslaget enda ikke er vedtatt, er det likevel viktig \u00e5 p\u00e5peke at planen uansett ikke kan tillegges noen virkning av rettskraft \u2013 hvilket ogs\u00e5 m\u00e5 v\u00e6re utgangspunktet for vurderingen av denne dispensasjonss\u00f8knaden. Med henvisning til overnevnte, mener vi \u00e5 ha synliggjort at vilk\u00e5rene for dispensasjon fra plankrav etter KPA18 \u00a7 3.1 er oppfylt, jf. pbl. \u00a7 19-2. F\u00f8lgelig ber vi om at bygningsmyndigheten innvilger dispensasjon fra plankravet, som oms\u00f8kt. 66556515/2830850 harris.no Side 4 av 4 "
}