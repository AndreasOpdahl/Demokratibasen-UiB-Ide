{
  "dokument_id": "9a41cffa-8f1f-547a-a310-4305ae615cc3",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/11722016/Soknad",
  "tekst": " DISPENSASJONS S\u00d8KNAD Jonstadveien 40, Fyllingsdalen - oppf\u00f8ring av aarasie .JL...... -..., ........ ..,, J I Dispensasjonss\u00f8knad - innholdsfortegnelse 1. Innledning 2. Dispensasjonss\u00f8knad av 3. Situasjonskart 4. Tegninger 5. Kopi av reguleringsplan 11860002 ) 6. Nabovarslinger 7. Korrespondanse 1. Innledning S\u00f8knaden er todelt. F\u00f8rste del gjelder bygging i strid med gjeldende byfjellsgrense og at tiltaket vil v\u00e6re i et LNF omr\u00e5de. Boligeiendommen er imidlertid regulert til boligform\u00e5l, men den har blitt omgjort til LNF omr\u00e5de og er n\u00e5 beliggende innenfor byfjellsgrensen. Dette har skjedd ved en feil, og b\u00e5de feilen og dens betydning har blitt bekreftet av planavdelingen. Den vil bli n\u00f8ye gjort rede for i f\u00f8rste del av s\u00f8knaden. Bystyret har f\u00e5tt seg forelagt uriktige opplysninger og har fattet vedtak p\u00e5 bakgrunn av disse. Omfanget av denne redegj\u00f8relsen skyldes byr\u00e5dsavdelingens manglende vilje til feilretting. Feilen har blitt tilbakeholdt for Bystyret og det har derfor ikke blitt gitt mulighet til \u00e5rette opp i den feil som har blitt beg\u00e5tt. Andre del gjelder det faktum at tiltaket i reguleringsplanen vil ber\u00f8re en inntegnet veitrase. Det ) er imidlertid sl\u00e5tt fast at gjeldende reguleringsplan fra 1971 aldri kommer til \u00e5 bli gjennomf\u00f8rt slik den en gang var tenkt. Den inntegnede traseen er en adkomstvei til omr\u00e5det syd for eiendommen. Dette eies av stiftelsen Betanien og det er verdt \u00e5 merke seg at Stiftelsen ikke har tilkjennegitt noen innvendinger mot tiltaket. 5 av nabovarslene har blitt levert personlig og hvor eierne har signert for at de samtykker til tiltaket. Ett nabovarsel har blitt sendt rekommandert, uten at det har innkommet innsigelser. Og det siste har blitt levert Stiftelsen Betanien ved eiendomssjef Raymond Tuv som har kvittert for \u00e5 ha mottatt varselet. Det har i ettertid ikke innkommet innsigelser derfra. N\u00e5r dispensasjonss\u00f8knaden forh\u00e5pentligvis er innvilget vil vi s\u00f8rge for en formell bygges\u00f8knad med ansvarlig s\u00f8ker. Bergen,} 9 \u2022~\u2022;),'i ~Y(Lre1L__ \\ Sjur Michelsen Jl=- ~ 2 DISPENSASJONSS\u00d8KNAD - JONSTADVEIEN 40, FYLLINGSDALEN Del 1 - OPPF\u00d8RING AV GARASJE PA BOLIGEIENDOM, FEILAKTIG OMGJORT TIL FRILUFTSOMRADE. Undertegnede Sjur Michelsen og Janne Thunes s\u00f8ker med dette om dispensasjon for \u00e5 kunne bygge garasje p\u00e5 v\u00e5r boligeiendom i Jonstadveien 40 (gnr. 25, bnr. 37) Eiendommen er regulert til boligform\u00e5l. Denne delen av dispensasjonss\u00f8knaden kommer som et resultat av at vi gjennom planlegging av garasje p\u00e5 eiendommen har blitt oppmerksom p\u00e5 at v\u00e5r boligeiendom - regulert til boligform\u00e5l - gjennom saksbehandlingsfeil har blitt plassert innenfor byfjellsgrensen og omgjort til LNF-omr\u00e5de. Prinsipalt gjelder denne del av s\u00f8knaden derfor en anmodning til bystyret om \u00e5 rette opp i den feil som har blitt gjort. ) V\u00e5re unders\u00f8kelser har vist at feilen har sitt utspring i utredningen forut for godkjenning av Forvaltningsplan for Byfjellene Vest i 2005. I denne legges det til grunn feil reguleringsplan for omr\u00e5det og feilaktig at v\u00e5re to eiendommer 25/37 og 25/38 er ubebygde og uregulerte. Disse uriktige opplysningene har s\u00e5 blitt forelagt bystyret, som p\u00e5 den bakgrunn gjennom KPA 2006 har omgjort eiendommene v\u00e5re til friluftsform\u00e5l (LNF) og plassert disse innenfor byfjellsgrensen. Feilen har ikke blitt oppdaget, og f\u00f8lgelig ikke rettet gjennom etterf\u00f8lgende KPAer. Feilen har sv\u00e6rt negative konsekvenser for oss som eiere. Eiendommene blir gjennom den endrede statusen underlagt strenge restriksjoner relatert til eventuelle tiltak. Dispensasjonss\u00f8knader er b\u00e5de krevende og kostbare. Eiendommene vil ogs\u00e5 lide av et betydelig verditap. Feilen er erkjent av planavdelingen, ogs\u00e5 at feilen har v\u00e6rt avgj\u00f8rende for den status v\u00e5r boligeiendom har i dag. Sitat hentet fra mail av 23.4.23 fra seksjonssjef Mette Iversen, kommuneplan: \u00abByggesaken og eventuelt endring av reguleringsplan er nok ikke fanget opp her. Dersom det hadde v\u00e6rt kjent at det var gitt tillatelse til bygging ville byfjellsgrensen blitt trukket slik at bebygd eiendom ikke ble inkludert\u00bb. Hun skriver imidlertid at feilretting m\u00e5 skje ved neste KPA. Jeg siterer fra min egen mail av 3.5.23 som svar til henne f\u00f8r hun videresendte denne til byr\u00e5dsavdelingen for vurdering: J \u00abDet er ingen regler som tilsier at bystyret erfratatt muligheten til \u00e5 rette opp i egne feil - uavhengig av n\u00e5r en rullering av KPA m\u00e5tte skje. Tvert imot s\u00e5 er det v\u00e5r oppfatning at n\u00e5rfeilen er s\u00e5 \u00e5penbar og inngripende som i dette tilfellet, s\u00e5 foreligger det en plikt til \u00e5 rette den opp - n\u00e5r man blir kjent med den\u00bb Byr\u00e5dsavdelingen er imidlertid av en annen oppfatning b\u00e5de hva gjelder fakta og jus. Jeg vil derfor i denne s\u00f8knaden dokumentere saksbehandlingsfeil og at disse er en direkte \u00e5rsak til den status v\u00e5r boligeiendom har i dag, og videre at vedtaket hva gjelder v\u00e5re eiendommer m\u00e5 ansees ugyldig etter alminnelige forvaltningsmessige prinsipper stadfestet bl.a. gjennom rettspraksis og regjeringens eget rundskriv til forvaltningsloven. Jeg har under vedlagt et par sitater fra rundskriv til forvaltningsloven\u00a7 41 (virkningen av feil ved behandlingsm\u00e5ten) (hentet fra lovdata): \u00abN\u00e6rmere tolkning av bestemmelsen Generelt kan sies at det ikke kreves overvekt av sannsynlighetfor atfeilen har hatt innvirkning p\u00e5 resultatetfor \u00e5 statuere ugyldighet. Det er nok at det er en ikke helt fjerntliggende mulighetfor det. Vurderingen kan imidlertid variere utfra feilens 2 karakter og sakens art. Jo grovere feilen er ogjo mer inngripende vedtaket er overfor parten, dess mindre skal det tilf\u00f8r vedtaket anses ugyldig\u00bb \u00abSaken er ikke tilstrekkelig opplyst Det at saken ikke er tilstrekkelig opplyst (jf forvaltningsloven \u00a7 17f\u00f8rste ledd) er ogs\u00e5 en feil som lett kan tenkes \u00e5 ha virket inn p\u00e5 resultatet. Det sier seg selv at hvis et vedtak er gjort p\u00e5 bakgrunn av mangelfulle eller uriktige opplysninger, kan det lett tenkes at resultatet ikke blir det samme som hvis alle (korrekte) opplysningene var p\u00e5 bordet ved avgj\u00f8relsen. Geir Woxholtformulerer seg slik i sin bok \u00abForvaltningsloven med kommentarer\u00bb,fra 1999 (side 507): \u00abHvis det er rimelig grunn til \u00e5 anta at den mangelfulle utredningen har virket inn p\u00e5 resultatet, vil vedtaket i regelen bli ugyldig hvis det er til skadefor parten\u00bb. Det kan v\u00e6re verdt \u00e5 merke segforholdet mellom mangelfull utredning ogfeilfaktum. Feilfaktum kan ogs\u00e5 f\u00f8re til ugyldighet, men dette er prinsipielt ikke \u00e5 betrakte som en saksbehandlingsfeil. Feil ifaktum er derimot et eget grunnlagfor ugyldighet\u00bb. Jeg vil i denne s\u00f8knaden dokumentere f\u00f8lgendefeil: Faktafeil i utredning: - eiendommene v\u00e5re beskrives som ubebygde og uregulerte -feil reguleringsplan legges til grunn Prosessuellefeil: - ingen varsling av oss som bolig og grunneiere verken f\u00f8r eller etter vedtak Den skriftlige kommunikasjonen med byr\u00e5dsavdelingen synliggj\u00f8r at man i denne saken tilsynelatende verken har vilje eller evne til \u00e5 avdekke feil eller bidra til at disse blir rettet opp. Det fremst\u00e5r som man heller ikke innehar en grunnleggende forst\u00e5else for hvordan uforsvarlig saksbehandling kan f\u00f8re til ugyldighet i flere ledd. S\u00e5 lenge nyere vedtak bygger p\u00e5 den opprinnelige saksbehandlingsfeilen kan ogs\u00e5 disse bli vurdert som ugyldige. Forholdet til fakta fremst\u00e5r ogs\u00e5 lempfeldig. I vedlagte korrespondanse har henholdsvis 2 byr\u00e5der, seksjonssjef og r\u00e5dgiver i byr\u00e5dsavdelingen hevdet at v\u00e5re eiendommer - inkludert bolig med hage- er uregulerte og at de derfor har blitt omgjort til friluftsomr\u00e5de (LNF). Senest i skriftlig svar p\u00e5 sp\u00f8rsm\u00e5l fra bystyrerepresentant Cris R\u00f8dland slo Byr\u00e5d Ruth Grung fast 5.10.23 \u00abDe arealene som p\u00e5 eiendommen er bebygd med enebolig, er uregulert\u00bb. Men dette er beviselig feil. I l\u00f8pet av .J korrespondansen siste \u00e5r har jeg skriftlig gjentatte ganger forklart at v\u00e5re eiendommer er regulert til boligform\u00e5l, og jeg har 3 ganger vedlagt kopi av korrekt og gjeldende reguleringsplan 11860002. F\u00f8rst etter at Mette Iversen, seksjonssjef boligplan i mail av 17.10.23 p\u00e5 min anmodning bekreftet mine opplysninger, kom noe som ligner p\u00e5 en innr\u00f8mmelse fra byr\u00e5dsavdelingen i det r\u00e5dgiver J\u00f8rgen Alr\u00e6k 18.1.24 skriver: \u00ab Vi har ingen innvendinger til at Plan- og bygningsetaten har funnet andre planrelevante opplysninger\u00bb Dette ble skrevet som svar p\u00e5 mitt sp\u00f8rsm\u00e5l: \u00abOpprettholder du og byr\u00e5dsavdelingen p\u00e5standen om at v\u00e5re eiendommer er uregulerte? Eller erkjenner dere at detfaktum Mette Iversen legger til grunn er riktig, nemlig at det er reguleringsplan 11860002 som gjelderfor v\u00e5re eiendommer der disse i sin helhet er regulert til boligform\u00e5l og at de derved ikke var uregulert p\u00e5 det tidspunkt de ble omgjort til LNF-form\u00e5l og lagt innenfor byfjellsgrensen?\u00bb Da jeg samme dag ettersp\u00f8r en klar bekreftelse p\u00e5 at byr\u00e5dsavdelingen ikke lenger st\u00e5r ved p\u00e5standen om at eiendommene v\u00e5re er uregulerte s\u00e5 uteblir frem til i dag et svar p\u00e5 dette sp\u00f8rsm\u00e5let. 3 Likeledes uteblir et initiativ til \u00e5rette opp i beg\u00e5tte feil. Jeg henvender meg derfor med dette direkte til bystyret. De samme fagpersonene i byr\u00e5dsavdelingen som nevnt over har ogs\u00e5 argumentert for at vi som grunneiere har hatt anledning til \u00e5 gj\u00f8re oss kjent med de ulike KPA, ettersom arbeidet med disse har v\u00e6rt kunngjort i media. Slik skal vi ha blitt gitt anledning til \u00e5 komme med innspill, hevdes det. Denne p\u00e5standen bygger imidlertid p\u00e5 en premiss om at vi som boligeiere burde forst\u00e5tt at saksbehandlingen ville lide av saksbehandlingsfeil og at bystyret ville bli forledet til \u00e5 treffe et vedtak p\u00e5 uriktig grunnlag! P\u00e5standen blir ikke mindre absurd ved at det faktisk ikke var noe i disse kunngj\u00f8ringene som indikerte at v\u00e5re eiendommer kom til \u00e5 v\u00e6re et vurderingstema i disse prosessene. HISTORIKK Boligeiendommen det gjelder - gnr. 25, bnr. 37 har v\u00e6rt bebygd i mer enn hundre \u00e5r. I 1920 ble det oppf\u00f8rt et sommerhus p\u00e5 eiendommen. I gamle skylddokumenter ble eiendommen p\u00e5lagt ) gjerdeplikt. I lange perioder p\u00e5 1900 tallet ble den benyttet som hel\u00e5rsbolig. 14.5.71 ble reguleringsendring 11860002 vedtatt. Gjennom denne endringen ble eiendommen regulert til boligomr\u00e5de. Det samme gjaldt naboeiendommen 25/38 som vi ogs\u00e5 eier. P\u00e5 denne stod det oppf\u00f8rt et bolighus som imidlertid brant ned samme \u00e5r som reguleringsendringen ble vedtatt. Kun uthuset ble st\u00e5ende igjen. Denne eiendommen hadde da v\u00e6rt bebygd i 50 \u00e5r. Begge eiendommene har v\u00e6rt inngjerdet og har de siste 100 \u00e5rene ikke v\u00e6rt \u00e5pen for alminnelig ferdsel. (vi har riktignok de siste \u00e5rene fjernet porter og mesteparten av gjerder grunnet d\u00e5rlig forfatning) P\u00e5 bakgrunn av reguleringsplanen og det faktum at det allerede stod et hus p\u00e5 eiendommen fikk vi i 2002 byggetillatelse til oppf\u00f8ring av et bolighus p\u00e5 eiendommen. Det gamle huset ble revet og i 2005 flyttet vi inn i nytt bolighus. I 2008 s\u00f8kte vi om tillatelse til et tilbygg p\u00e5 huset 88 kvm. S\u00f8knaden ble innvilget uten at noe i sakspapirene tilsier at eiendommen p\u00e5 dette tidspunkt var blitt lagt innenfor byfjellsgrensen og omgjort til LNF-omr\u00e5de. Tvert i mot. I vedtaket om godkjenning av 27.10.08 skriver etat for byggesak og private planer: \u00abTiltaket kommer ikke i strid med gjeldende plangrunnlag som viser at eiendommen er regulert til bolig. Planstatus/dispensasjoner: Tiltaket kommer ikke i strid med gjeldende plangrunnlag. Godkjenning av tiltaket er ikke avhengig av at det gies dispensasjon fra noen bestemmelse gitt i eller i medhold av plan- og bygningsloven.\u00bb (!!!) ENDRING AV STATUS Vinter/v\u00e5r 2023 i forbindelse med planlegging av oppf\u00f8ring av garasje p\u00e5 eiendommen - kom vi ved en tilfeldighet til kunnskap om at eiendommen n\u00e5 er beliggende innenfor byfjellsgrensen. Vi begynte da \u00e5 sette oss inn i hva som kunne v\u00e6re \u00e5rsaken til at det hadde skjedd. I l\u00f8pet av denne prosessen ble vi 14.9.23 av r\u00e5dgiver i byr\u00e5dsavdelingen J\u00f8rgen Alr\u00e6k gjort oppmerksom p\u00e5 at v\u00e5r boligeiendom og naboeiendom begge regulert til boligform\u00e5l, ogs\u00e5 har blitt omgjort til friluftsomr\u00e5de: \u00abHei, Eiendommene gbnr. 25/37 og 27/38 er i KPA 2018 avsatt til LNF-form\u00e5l\u00bb. I kontakt med planavdeling og byr\u00e5dsavdeling har jeg fors\u00f8kt \u00e5 f\u00e5 oversikt over fakta og beslutningsprosesser i saken. Det har v\u00e6rt tidkrevende og vanskelig. M\u00e5neder med omfattende mailkorrespondanse har g\u00e5tt med. Bystyrepolitiker Chris R\u00f8dland har ogs\u00e5 i sakens anledning fremmet ulike sp\u00f8rsm\u00e5l til byr\u00e5den. F\u00f8lgende opplysninger er kvalitetssikrede og dokumenterte fakta: 4 BAKGRUNN FOR VEDTAKET - bekreftet i mail av 25.10.23 ved J\u00f8rgen Alr\u00e6k, r\u00e5dgiver for klima, milj\u00f8 og byutvikling. Det er utredningen gjennom forvaltningsplan for byfjellene vest 2005 som var grunnlag for at v\u00e5re eiendommer senere samme \u00e5r ble liggende innenfor byfjellsgrensen og gjennom KPA 2006 omgjort til LNF omr\u00e5de. Forvaltningsplanen ble sendt ut p\u00e5 h\u00f8ring til en rekke organisasjoner, institusjoner og privatpersoner. Vi som grunneiere av 25/37 og 25/38 var ikke blant disse. I utredning og som grunnlag for KPA 2006 ble det feilaktig lagt til grunn at v\u00e5re eiendommer var ubebygde og uregulerte. Det har ikke v\u00e6rt ny utredning eller nye vurderinger av disse eiendommene etter dette. Med andre ord bygger ogs\u00e5 alle KPAer etter 2006 p\u00e5 samme forvaltningsplan for omr\u00e5det. H\u00f8ringsutkastet for Forvaltningsplanen ble if\u00f8lge J\u00f8rgen Alr\u00e6k ikke kunngjort i media. I hvert fall finner han ikke dokumentasjon p\u00e5 det. I f\u00f8lge Bergen kommunes egne nettsider skal Byfjellsgrensen markere grensen mellom byfjellsomr\u00e5dene og byggesonen og LNF omr\u00e5der er omr\u00e5der avsatt til landbruks-, natur- og friluftsform\u00e5l. FORVALTNINGSPLAN FOR BYFJELLENE VEST - FAKTAFEIL ) - bekreftet av Mette Iversen, Seksjonsleder, Kommuneplan,Plan- og bygningsetaten, Byplanavdelingen i mail av 28.4.23 I forvaltningsplanen for byfjellene vest 2005 er det flere faktafeil hva gjelder v\u00e5re eiendommer. Eiendommene gnr. 25, bnr. 37 og 38 er ikke eksplisitt nevnt, men omr\u00e5det de er en del av omtales p\u00e5 side 42. Der beskrives barns aktiviteter p\u00e5 Hermanshaugen og p\u00e5 Jonstadmarken, begge stedene eid av Stiftelsen Betanien. V\u00e5re eiendommer er utelatt derfra, trolig fordi dette var inngjerdede eiendommer som de siste 100 \u00e5r ikke har v\u00e6rt \u00e5pen for alminnelig ferdsel. F\u00f8lgende feilaktige beskrivelse er hentet derfra: \u00abBebyggelse i planens randsone er ikke etablert\u00bb Bolighuset v\u00e5r stod imidlertid oppf\u00f8rt p\u00e5 det tidspunktet planen ble godkjent. For\u00f8vrig s\u00e5 stod det oppf\u00f8rt et uthus p\u00e5 25/38 og samt synlige ruiner etter det gamle bolighuset som brant ned tidlig p\u00e5 70 tallet. Det henvises videre i forvaltningsplanen til at reguleringsplanen som gjelder for omr\u00e5det er 1186000 der v\u00e5re eiendommer 25/37 og 25/38 er beliggende i uregulert omr\u00e5de. Dette er imidlertid feil. I den korrekte versjonen av reguleringsplanen som er 11860002 fremg\u00e5r det at eiendommene er regulert til boligomr\u00e5de. Denne reguleringsplanen er fremdeles gjeldende. Dette ble senest bekreftet i mail fra Mette Iversen Seksjonsleder, Kommuneplan, Plan- og bygningsetaten, Byplanavdelingen 17.10.23. Hun skriver: \u00abReguleringsendring 11860002 ble vedtatt 14.05.1971. Planen er ikke opphevet, s\u00e5 reguleringsendringen er fremdeles gjeldende\u00bb ) SAKSBEHANDLINGSFEIL - AVGJ\u00d8RENDE FOR VEDTAKET Saksbehandlingsfeil 1 I mail av 28.4.23 fra Mette Iversen bekreftes det at endringen av status for v\u00e5r eiendom har skjedd p\u00e5 grunnlag av feil, sitat: \u00abBeklager at det har tatt tid \u00e5 besvare denne. Jeg har v\u00e6rt i kontakt med byfjellsforvalter, byggesak og jurist p\u00e5 byr\u00e5dsavdelingen for \u00e5 pr\u00f8ve \u00e5 finne en l\u00f8sning. Byfjellsforvalteren skriver f\u00f8lgende: Ser i webMatrikkel at det ble gitt en igangsettingstillatelse datert 21.09.2004. Forvaltningsplan for byfjellene vest ble vedtatt i bystyret september 2005. Planarbeidet p\u00e5gikk i 2003/2004. Trekking av byfjellsgrensen tok utgangspunkt i form\u00e5lsgrenser til kommuneplan/reguleringsplaner og befaringer i terreng. Normalt ble grense for LNF form\u00e5let i KPA eller grense for form\u00e5l i reguleringsplaner fulgt. For eksempel ble regulerte fri/friluftsomr\u00e5der inkludert. Byggesaken og eventuelt endring av reguleringsplan er nok ikke fanget opp her. Dersom det hadde v\u00e6rt kient at det var gitt tillatelse til bygging ville byfjellsgrensen blitt trukket slik at bebygd eiendom ikke ble inkludert. (min utheving) 5 Byggesak har dessverre ikke fullmakt til \u00e5 innvilge tillatelse til f.eks garasje innenfor byfjellsgrensen. I slike tilfeller lager de et fagnotat, som innspill til politisk behandling. I fagnotatet kan de gj\u00f8re oppmerksom p\u00e5 at det har skjedd en feil ved trekking av byfjellsgrensen\u00bb I mail av 25.10.23 skriver J\u00f8rgen Alr\u00e6k, r\u00e5dgiver, Byr\u00e5dsavdeling for klima, milj\u00f8 og byutvikling f\u00f8lgende: \u00abByfjellsgrensen fra Forvaltningsplanen er lagt til grunn ved utarbeidelse av KPA 2006. Viser derfor til Forvaltningsplanen for utredning hva gjelder byfjellsgrensen. Det som tidligere var uregulert areal p\u00e5 gbnr. 25/37 ble omgjort til LNF\u00bb. Og videre: \u00abSeksjonsleder for Kommuneplan i Plan- og bygningsetaten har bekreftet at dette skjedde i tilknytning til KPA 2006 og at det ikke har v\u00e6rt ny utredning eller nye vurderinger av disse eiendommer etter dette\u00bb (min utheving) Selv om J\u00f8rgen Alr\u00e6k feilaktig p\u00e5st\u00e5r det som ble omgjort til LNF- omr\u00e5de tidligere var uregulert s\u00e5 bekrefter han likevel at det ikke har v\u00e6rt foretatt nye utredninger eller vurderinger etter at feilene ble inkorporert i KPA 2006. Med andre ord s\u00e5 er feilene i forvaltningsplan for byfjellene vest 2005 og etterf\u00f8lgende KPA 2006 en direkte \u00e5rsak til at v\u00e5re 2 eiendommer i dag ligger innenfor byfjellsgrensen og for det meste har blitt omgjort til LNF-omr\u00e5de. (LNF- omr\u00e5det omfatter ogs\u00e5 bolighuset med hage) ) Saksbehandlingsfeil 2 Vi som grunneiere har ikke p\u00e5 noe tidspunkt blitt varslet om at v\u00e5re eiendommer var planlagt omgjort til LNF- omr\u00e5de og beliggende innenfor byfjellsgrensen. Hadde vi blitt det, hadde jo misforst\u00e5elsen beskrevet over blitt oppklart og eiendommene hadde beholdt sin status. Heller ikke vedtaket om endring av status har vi blitt gjort kjent med. Ingunn Myklebust er professor i plan og bygningsrett samt forvaltningsrett. I samtale med henne 20.10.23 forklarte hun p\u00e5 generelt grunnlag at dess mer inngripende KPA er overfor grunneiers interesser, dess st\u00f8rre grunn er det til at endringer m\u00e5 skje gjennom enkeltvedtak. Og videre at n\u00e5r det gjelder en boligeiendom regulert til boligform\u00e5l som omgj\u00f8res til LNF- form\u00e5l, s\u00e5 er det \u00e5penbart at en slik endring m\u00e5 skje gjennom et enkeltvedtak, der forvaltningslovens regler kommer til anvendelse. Dette fordi vedtaket i s\u00e5 sterkt grad griper inn i grunneiers r\u00e5dighet, rettigheter og plikter. Selv om dette ikke f\u00f8lger direkte av lovteksten kan det utledes fra det grunnleggende forvaltningsmessige prinsipp om forsvarlig saksbehandling, samt borgernes krav p\u00e5 rettsikkerhet og vern mot myndighetsmisbruk.(!!!) Saksbehandlingsfeil 3 Selv om man likevel skulle legge til grunn premisset om at forvaltningslovens regler om enkeltvedtak ) ikke gjelder i denne saken, s\u00e5 har heller ikke varsling p\u00e5 annen m\u00e5te av oss som grunneiere skjedd p\u00e5 forsvarlig vis. Vi har selvf\u00f8lgelig h\u00f8rt om byfjellsgrensen, men aldri at det skulle v\u00e6re aktuelt \u00e5 legge boligeiendommer innenfor denne, hvilket heller aldri har v\u00e6rt intensjonen, jfr. Forvaltningsplan for Bergen Vest 2005. Denne forvaltningsplanen ble forut for vedtakelse sendt ut p\u00e5 h\u00f8ring til ulike organisasjoner, institusjoner og privatpersoner/grunneiere. Vi stod ikke p\u00e5 denne listen. Det er heller ikke sporbart at denne ble kunngjort gjennom media. Bekreftet i mail av 25.10.23 av J\u00f8rgen Alr\u00e6k, r\u00e5dgiver, byr\u00e5dsavdeling for klima, milj\u00f8 og byutvikling. Heller ikke senere kunngj\u00f8ringer i media indikerer at nyere KPA skulle ha noen relevans for oss. Det h\u00f8rer med til historien at den tanken har aldri sl\u00e5tt oss at v\u00e5r boligeiendom - hus med hage - kunne bli omgjort til friluftsform\u00e5l. KOMMUNIKASJON MED BYR\u00c5DSAVDELINGEN Kommunikasjonen med planavdelingen har v\u00e6rt god. Svarende derfra har v\u00e6rt presise og korrekte. Imidlertid har kommunikasjonen med byr\u00e5dsavdelingen v\u00e6rt krevende. Man har tilsynelatende i liten grad satt seg inn i jus og fakta. Svarende derfra har gjennomg\u00e5ende v\u00e6rt upresise og mangelfulle og bygget p\u00e5 feil faktagrunnlag. Man har ikke v\u00e6rt villig til \u00e5 gi en rettslig begrunnelse for \u00e5 fravike det alminnelige ugyldighetskriteriet: At feil som har p\u00e5virket vedtaket medf\u00f8rer ugyldighet. Fokuset synes \u00e5 ha v\u00e6rt \u00e5 avvise v\u00e5re innsigelser og avslutte videre kommunikasjon f\u00f8r relevante fakta er avdekket. Jeg refererer nedenfor til noen av de argumenter og de tilbakemeldinger vi har blitt m\u00f8tt med. 6 Feilaktige og misvisende p\u00e5stander: P\u00e5stand 1 fra byr\u00e5d Ruth Grung/byr\u00e5dsavdelingen 5.10.23: \u00abde arealene som p\u00e5 eiendommen er bebygd med enebolig, er uregulert\u00bb. Denne p\u00e5standen fremsettes til tross for at jeg gjentatte ganger har forklart at begge v\u00e5re eiendommer i sin helhet er regulert til boligform\u00e5l, jfr. reguleringsplan 11860002. Jeg har ogs\u00e5 i tre tilfelle lagt ved kopi av nevnte reguleringsplan. Mine opplysninger blir imidlertid verken benektet eller kommentert. I stedet gjentas overnevnte feilaktige p\u00e5stand med referanse til reguleringsplan 1186000, uten de endringene som fulgte i 1186002. P\u00e5standen ble senest gjentatt av byr\u00e5d Ruth Grung 5.10.23. Ordlyden over er hentet fra Grung sitt svar p\u00e5 sp\u00f8rsm\u00e5l fra bystyrerepresentant Chris R\u00f8dland. Sp\u00f8rsm\u00e5let som ble stilt var: \u00abFinnes det opplysninger fra noe som helst tidspunkt, i forkant av behandling av KPA 2006 eller senere KPA, at bystyret ble gjort kjent med at det nevnte omr\u00e5det var regulert til boligform\u00e5l med p\u00e5st\u00e5ende bolighus?\u00bb Hun valgte imidlertid \u00e5 ikke svare p\u00e5 hva bystyret faktisk har blitt gjort kjent med, men fremsatte i stedet nevnte p\u00e5stand. Det er \u00e5penbart at ogs\u00e5 tidligere byr\u00e5d Ingrid Nergaard Fjeldstad deler denne misoppfatningen, ogs\u00e5 hun i svar p\u00e5 sp\u00f8rsm\u00e5l fra Chris R\u00f8dland. P\u00e5stand 2 fra byr\u00e5d Ruth Grung (og byr\u00e5dsavdelingen) Hun refererer i samme tilsvar til KPA 18 der hun skriver: \u00abBestemmelsene knyttet til ) planprosessen sikrer tilstrekkelig medvirkning og dermed grunneiernes interesser i planarbeidet. Det fordrer imidlertid at grunneierne uttrykker sine interesser i form av innspill/merknader mv.\u00bb I dette ligger det implisitt en absurd og arrogant p\u00e5stand om at vi som grunneiere burde ha forutsett at Bergen kommune kom til \u00e5 gj\u00f8re og gjenta de feil som har omgjort v\u00e5re eiendommer fra boligomr\u00e5de til friluftsform\u00e5l. Det paradoksale er jo at samtidig som hun setter disse tiln\u00e6rmet uoppn\u00e5elige kravene til oss som privatpersoner, s\u00e5 klarer verken hun eller byr\u00e5dsavdelingens egne fagpersoner \u00e5 f\u00e5 med seg korrekt reguleringsstatus for v\u00e5re eiendommer. I f\u00f8lge mail av 17 .10.23 fra r\u00e5dgiver i byr\u00e5dsavdelingen J\u00f8rgen Alr\u00e6k, var nedenforst\u00e5ende kunngj\u00f8ring den som kunne leses i media tilknyttet KPA-18. Det er heller intet i denne som skulle tilsi at statusen for v\u00e5re eiendommer eller omr\u00e5det disse er en del av skulle opp til vurdering. Det skjedde da heller ikke ettersom feilen som ble gjort i tilknytning til trekking av byfjellsgrensen og vedtaket gjennom KPA-06 har fulgt med uendret i alle etterf\u00f8lgene KPA-er. Skulle man ta byr\u00e5dens p\u00e5stand p\u00e5 alvor vil jo det inneb\u00e6re at alle boligeiere med ) eiendommer beliggende inntil utmarksarealer m\u00e5 sette seg inn i forberedelsene til hvert nye KPA for \u00e5 finne ut om Bergen kommune i det skjulte har planer om \u00e5 gj\u00f8re hagen deres om til friluftsomr\u00e5de.... 7 Kunngj\u00f8ring forut for KPA 18: Mulighetenes plan Byr\u00e5det har vedtatt \u00e5 legge Kommuneplanens arealdel (KPA) 2018- 2030 ut til offentlig ettersyn. Av praktiske \u00e5rsaker vil arbeidstittelen p\u00e5 planforslaget i h\u00f8ringsperioden fortsatt v\u00e6re KPA2016. Planforslaget \u00e5pner for \u00e5 utvikle Bergen i en b\u00e6rekraftig retning som en kompakt g\u00e5by. Dette inneb\u00e6rer: \u2022 Boligbygging og offenUig service skal skje n\u00e6r kollektivknutepunkt \u2022 Flest mulig skal ha gangavstand til daglige gj\u00f8rem\u00e5l \u2022 Biltransport skal reduseres \u2022 Det skal opparbeides gode byrom for aktivitet og opphold \u2022 Vektlegging av st\u00f8rre offentlige uteareal \u2022 Bevaring av st\u00f8rre landbruks-, natur- og friluftsomr\u00e5der \u2022 Utvikle bydelene som fullverdige og s\u00e6regne samfunn Byr\u00e5det \u00f8nsker en bred debatt om arealplanen, og vil invitere til \u00e5pne, bydelsvise informasjonsm\u00f8ter. Disse blir annonsert senere. Kunngj\u00f8ringen med tilh\u00f8rende dokumenter ligger p\u00e5 bergen.kommune.na/hvaskjerlkunngjoringer Dokumentene ligger ogs\u00e5 til gjennomsyn i Plan- og bygningsetatens kundesenter i ) Allehelgens gate 5, og hos Innbyggerservice i Kaigaten 4. Saksnr. 201418880. Arealplan-ID 65270000. Merknadsfrist: 31.desember 2017 P\u00e5stand 3 fra seksjonssjef Hilde Heggheim i mail av 26.6.23 \u00abBystyrets vedtak om KPA 2018 kan ikke p\u00e5klages, jf. plan- og bygningsloven \u00a7 11-15 tredje ledd\u00bb. Isolert sett er p\u00e5standen riktig dersom det ikke i grunnlagsmaterialet for KPA -18 har blitt gjort saksbehandlingsfeil av betydning for vedtaket eller deler av dette. Men det er ikke en klage over bruk av skj\u00f8nn vi fremsetter, men en p\u00e5stand om ugyldighet for den del av vedtaket som omfatter v\u00e5re eiendommer. Alminnelige prinsipper for saksbehandling og rettssikkerhet skal sikre borgerne mot vilk\u00e5rlighet og myndighetsmisbruk. Vedtak fattet i strid med disse prinsippene kan gj\u00f8re ogs\u00e5 vedtak fattet etter bygningsloven \u00a7 11-15 tredje ledd ugyldig. P\u00e5stand 4 fra seksjonssjef Hilde Heggheim i mail av 26.6.23 \u00ab Kommuneplanens arealdel 2018 - 2030 er et selvstendig og gyldig vedtak\u00bb Denne p\u00e5standen fremst\u00e5r misvisende ettersom mye av grunnlagsmaterialet til KPA -18 er knyttet til tidligere utredning forut for KPA-06. Det betyr i v\u00e5rt tilfelle at feil i dette grunnlagsmaterialet har blitt videref\u00f8rt inn i KPA-18. For v\u00e5r sak er dette bekreftet av byfjellsforvalter i mail av 28.4.23 fra seksjonsleder Mette Iversen. Han skriver: \u00abByggesaken og eventuelt endring av j reguleringsplan er nok ikke fanget opp her. Dersom det hadde v\u00e6rt kjent at det var gitt tillatelse til bygging ville byfjellsgrensen blitt trukket slik at bebygd eiendom ikke ble inkludert\u00bb Den opprinnelige feilen oppstod alts\u00e5 i tilknytning til forvaltningsplan for byfjellene Vest 2005. Den har etter dette blitt lagt til grunn for alle etterf\u00f8lgende KPA , jfr. J\u00f8rgen Alr\u00e6k i mail av 25.10.23. Han skriver: \u00abSeksjonsleder for Kommuneplan i Plan- og bygningsetaten har bekreftet at dette (omgj\u00f8ring til LNF innenfor byfjellsgrensen) skjedde i tilknytning til KPA 2006 og at det ikke har v\u00e6rt ny utredning eller nye vurderinger av disse eiendommer etter dette\u00bb. Hvorvidt KPA 2018 - 2030 er gyldig for v\u00e5re eiendommer beror s\u00e5ledes p\u00e5 om de uriktige opplysningene inntatt i nevnte forvaltningsplan har v\u00e6rt avgj\u00f8rende for at v\u00e5re eiendommer ble plassert innenfor byfjellsgrensen og omgjort til friluftsomr\u00e5de. Det sp\u00f8rsm\u00e5let er det ikke n\u00f8dvendig \u00e5 spekulere i, ettersom det n\u00e5 faktisk er endelig bekreftet! P\u00e5stand 5 fra seksjonssjef Hilde Heggheim i mail av 21.6.23 \u00abbyfjellsgrensen som er angitt i KPA 2018 er ikke en r\u00e5dighetsbegrensning for Deres boligeiendom\u00bb Hun unnlater imidlertid \u00e5 gj\u00f8re oppmerksom p\u00e5 at det meste av v\u00e5re eiendommer - inklusiv hus m./hage - ogs\u00e5 har blitt omgjort til LNF- form\u00e5l, noe som i realiteten inneb\u00e6rer en r\u00e5dighetsbegrensning i form av restriksjoner og \u00f8kte utgifter/gebyrer ved s\u00f8knad av eventuelle tiltak p\u00e5 eiendommene. 8 I samme mail henviser hun til at enkeltvedtak kan p\u00e5klages innen 3 uker, men at vi har oversittet fristen. I neste mail omtaler hun imidlertid denne opplysningen som en inkurie ettersom det aldri har blitt fattet noe enkeltvedtak i saken. P\u00e5stand 6 fra r\u00e5dgiver J\u00f8rgen Alr\u00e6k i mail av 25.10.23 \u00abDet som tidligere var uregulert areal p\u00e5 gnr. 25/37 ble omgjort til LNF\u00bb. Han skriver dette relatert til KPA 2006. Men dette er jo dokumentert feil. Gnr.25/37 var p\u00e5 dette tidspunktet - som i dag - i sin helhet regulert til boligform\u00e5l - likeledes som gnr. 25/38 OPPSUMMERING - dokumentert gjennom vedlagt korrespondanse V\u00e5re eiendommer gnr.25, bnr. 37 og 38 er regulert til boligform\u00e5l. Disse ble omgjort til LNF-omr\u00e5de og beliggende innenfor byfjellsgrensen p\u00e5 bakgrunn av Forvaltningsplan for byfjellene Vest ferdigstilt i 2005 med etterf\u00f8lgende vedtak i KPA 2006 som bygger p\u00e5 denne. I forvaltningsplanen beskrives eiendommene (omr\u00e5det) som ubebygde og det refereres til feil reguleringsplan for disse, der det fremg\u00e5r at eiendommene er uregulerte. Ingen nye utredninger for omr\u00e5det har blitt gjort siden, og alle etterf\u00f8lgende KPA bygger p\u00e5 samme feil. Vi som grunneiere har ikke p\u00e5 noe tidspunkt blitt varslet om verken vedtak eller om forutg\u00e5ende planprosesser. Byr\u00e5dsavdelingen har nektet \u00e5 gj\u00f8re bystyret kjent med at det har fattet vedtak p\u00e5 bakgrunn av feil informasjon frembrakt av underliggende organ. Derved fratas Bystyret muligheten til \u00e5 rette opp i feilene og holde oss som grunneiere skadesl\u00f8se. Vi finner denne saksh\u00e5ndteringen meget kritikkverdig. ANMODNING Undertegnede grunneiere Sjur Michelsen og Janne Thunes anmoder om at v\u00e5re eiendommer tilbakef\u00f8res til den status de hadde forut for de feil og vedtak som beskrevet, m.a.o. en tilbakef\u00f8ring i samsvar med reguleringsplan 11860002 beliggende utenfor Byfjellsgrensen og ikke avsatt til friluftsomr\u00e5de (LNF). B\u00e5de tidligere byr\u00e5d Ruth Grung og Ingrid Nergaard Fjeldstad har p\u00e5 sp\u00f8rsm\u00e5l fra bystyrerepresentant Chris R\u00f8dland lagt til grunn at v\u00e5re eiendommer er uregulerte, og de har argumentert ut fra den villfarelsen. Jeg legger til grunn at dette er opplysninger de har mottatt fra samme fagpersoner i byr\u00e5dsavdelingen jeg har hatt korrespondanse med. Ettersom disse - synliggjort gjennom vedlagt korrespondanse - har vist liten innsikt i b\u00e5de jus og fakta tilknyttet denne saken, s\u00e5 er min anmodning ogs\u00e5 at disse blir holdt utenfor en eventuell saksforberedelse for bystyret. Tidligere byr\u00e5d Ruth Grung har i sitt svar til Chris R\u00f8dland 5.10.23 problematisert en eventuell feilretting slik: \u00abOpplysningene i saken inneb\u00e6rer ikke n\u00f8dvendigvis feil ved Bystyrets vedtak i 2019. Eventuelle endringer av KPA 18 fordrer dessuten vesentlige planprosesser iht. Pb/. \u00a711- 17\u00bb. Hun har tidligere i samme svar feilaktig lagt til grunn at eiendommene er uregulerte. Slik jeg ser det trengs det imidlertid ingen nye omfattende planprosesser for \u00e5 rette opp feil i denne saken. Ettersom feilene beviselig har v\u00e6rt avgj\u00f8rende for resultatet - at v\u00e5re eiendommer i dag er avsatt til friluftform\u00e5l beliggende innenfor byfjellsgrensen- m\u00e5 den del av vedtaket som omfatter disse ansees ugyldig. Dette er en konklusjon basert p\u00e5 jus og fordrer - uten nye planprosesser - at statusen for eiendommene blir tilbakef\u00f8rt til det den var f\u00f8r feilene ble gjort og f\u00f8r vedtak ble fattet. VEDLAGT KORRESPONDANSE All korrespondanse har v\u00e6rt skriftlig og den vedlegges i sin helhet. Jeg har strukturert denne i kronologisk rekkef\u00f8lge, men all teksten i korrespondansen er original. Denne viser hvordan mitt forslag til l\u00f8sning ble avvist og hvordan byr\u00e5dsavdelingen nekter \u00e5 gj\u00f8re bystyret kjent med at det har blitt forledet til \u00e5 treffe vedtak p\u00e5 feil grunnlag. Jeg oppfatter dette som en krenkelse av v\u00e5re rettigheter og 9 en illojal handling overfor bystyret, som ikke blir gitt anledning til \u00e5 rette opp den feil som har blitt beg\u00e5tt. Dette er feil som, slik vi ser det, i en eventuell rettsak vil kunne p\u00e5f\u00f8re Bergen kommune un\u00f8dvendige utgifter. Korrespondansen viser videre hvordan rettslige begrunnelser som jeg ettersp\u00f8r er mangelfulle og at de fleste av svarene kun i liten grad korresponderer med de sp\u00f8rsm\u00e5l som stilles. Del 2 - konflikt med veitrase inntegnet i reguleringsplan Jeg har mottatt noe uklare tilbakemeldinger p\u00e5 hvorvidt det er n\u00f8dvendig \u00e5 s\u00f8ke om dispensasjon ogs\u00e5 grunnet et annet forhold, nemlig at det i gjeldende reguleringsplan er inntegnet en vei over den del av eiendommen som vi har planlagt \u00e5 oppf\u00f8re garasje. Uklarheten knytter seg til at Bergen kommune har lagt til grunn at en eventuell fremtidig veitrase i aktuelt omr\u00e5de aldri vil fremf\u00f8res slik som inntegnet i reguleringsplanen. Dette bl.a. p\u00e5 bakgrunn av at det er tillatt oppf\u00f8rt hus og bygninger i konflikt med denne. Jeg legger imidlertid til grunn Mette Iversens mail av 17 .10.23 for at en slik dispensasjon trolig er n\u00f8dvendig s\u00e5 lenge vegtraseen er tegnet inn i en reguleringsplan som ikke er opphevet - m.a.o. som er gjeldende i dag. Grunnen til at vi \u00f8nsker garasjen plassert som vist p\u00e5 vedlagt skisse er at vi finner denne plasseringen mest mulig hensiktsmessig og estetisk. Selv om det i reguleringsplanen er inntegnet et bolighus p\u00e5 denne delen av eiendommen s\u00e5 har vi intet \u00f8nske om verken fradeling eller flere bolighus oppf\u00f8rt p\u00e5 noen av v\u00e5re to eiendommer. Plasseringen av garasjen og vinklingen av denne vil fremst\u00e5 som en innramming av hus og eiendom. Materialvalg og stil er i samsvar med bolighuset og vil forsterke det estetiske uttrykket. Garasjen vil i tillegg f\u00e5 en lett adkomst og den vil v\u00e6re synlig fra huset. Argumenter for \u00e5 innvilge s\u00f8knaden: - En eventuell fremtidig veitrase vil uansett aldri fremf\u00f8res i samsvar med gjeldende reguleringsplan, jfr. at deler av den inntegnede traseen i dag er bebygd. - Omr\u00e5det i enden av den inntegnede veitrase er i reguleringsplanen inntegnet med boliger som p\u00e5 den tiden planen ble vedtatt var tiltenkt for Betaniens egne ansatte - en ordning som vanskelig kan sees aktuell i dag. _) - Omr\u00e5det er i dag i stor grad benyttet til barns lek, der Betanien bl.a. har bygget en permanent hytte som benyttes av deres egen barnehage. - I et forslag til ny reguleringsplan som Betanien/Vestbo har sendt ut til h\u00f8ring legges det heller ikke opp til bebyggelse i dette omr\u00e5det. Tvert imot s\u00e5 er det rekreasjon og barns behov som der hensynstas. - Dersom en veitrase, mot formodning og mot v\u00e5r vilje, likevel i fremtiden skulle bli aktuell \u00e5 fremf\u00f8re over v\u00e5r eiendom til omr\u00e5det p\u00e5 h\u00f8ydedraget i s\u00f8r, s\u00e5 vil denne likevel kunne legges til \u00f8stsiden av v\u00e5r garasje. - Garasjen vil i utforming, materialvalg og plassering, sammen med huset og eiendommen for\u00f8vrig, fremst\u00e5 harmonisk og med en h\u00f8y estetisk standard. Med vennlig hilsen Sjur Michelsen Jarme Thunes "
}