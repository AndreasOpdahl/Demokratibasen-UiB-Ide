{
  "dokument_id": "1960881e-2e40-5107-824b-59ba03fa02fa",
  "doc_type": "case_attachment",
  "kommune": 4601,
  "tittel": "Vest brann- og redningsregion KO - Forslag til endret samarbeidsavtale",
  "url": "https://bergen.kommune.no/politikere-utvalg/api/fil/bk360/10756176/Vest-brann-og-redningsregion-KO-Forslag-til-endret-samarbeidsavtale",
  "tekst": " Samarbeidsavtale for Vest brann- og redningsregion kommunalt oppgavefellesskap Godkjent av representantskapet 18. april 2024 1. Navn og rettslig status Oppgavefellesskapets navn er Vest brann- og redningsregion kommunalt oppgavefellesskap, heretter benevnt VBR KO. VBR KO er ikke et eget rettssubjekt. VBR KO har ikke noe arbeidsgiveransvar. Dette ut\u00f8ves av den enkelte deltakerkommune. 2. Deltakerkommuner, eier- og ansvarsandeler Kommunenavn Kommunenr. Antall Innbyggere % pr. 1. januar 2024 Ask\u00f8y 4627 1 30 145 5,97 Austevoll 4625 1 5 300 1,05 Bergen 4601 1 291 940 57,86 Bj\u00f8rnafjorden 4624 1 26 080 5,17 B\u00f8mlo 4613 1 12 268 2,43 Eidfjord 4619 1 968 0,19 Etne 4611 1 4 072 0,81 Fitjar 4615 1 3 203 0,63 Gulen 4635 1 2 234 0,44 Kvam 4622 1 8 496 1,68 Kvinnherad 4617 1 13 089 2,59 Masfjorden 4634 1 1 694 0,34 Oster\u00f8y 4630 1 8 200 1,63 Samnanger 4623 1 2 502 0,50 Stord 4614 1 19 287 3,82 Tysnes 4616 1 2 922 0,58 Ullensvang 4618 1 11 017 2,18 Ulvik 4620 1 1 089 0,22 Vaksdal 4628 1 3 852 0,76 Voss 4621 1 16 471 3,26 \u00d8ygarden 4626 1 39 768 7,88 Totalt 21 492 322 100,00 Den enkelte deltakerkommunes eier- og ansvarsandel er i samsvar med innbyggertallet i kommunen pr. 1. januar 2024. Justering av eier- og ansvarsandelene i henhold til innbyggertallet skal foretas hvert fjerde \u00e5r, neste gang i 2028. St\u00f8rrelsen p\u00e5 det \u00e5rlige deltakertilskuddet reguleres av punkt 15.1 nedenfor. 3. Form\u00e5l Form\u00e5let er \u00e5 utvikle og ivareta et langsiktig faglig samarbeid mellom selvstendige brannvesen i bergensregionen innen f\u00f8lgende fagomr\u00e5der: a) Brannforebyggende arbeid 1 Samarbeidsavtale for Vest brann- og redningsregion kommunalt oppgavefellesskap Godkjent av representantskapet 18. april 2024 b) Brann- og redningsberedskap c) Beredskap mot akutt forurensning d) N\u00f8dmeldingstjeneste (110-sentral) Det skal arbeides m\u00e5lrettet for \u00e5 innlemme Interkommunalt samarbeid mot akutt forurensning Bergen region KO (IUA Bergen region KO) i VBR KO. Det skal da ogs\u00e5 legges til rette for at kommuner med tilknytning til et annet IUA kan bli overf\u00f8rt til VBR KO. 4. Hjemmel VBR KO er opprettet i medhold av lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) \u00a7 15, lov 22. juni 2018 nr. 83 om kommuner og fylkeskommuner kapittel 19 og forskrift 15. september 2021 nr. 2755 om organisering, bemanning og utrustning av brann- og redningsvesen og n\u00f8dmeldesentralene (brann- og redningsvesenforskriften) \u00a7 5. 5. Geografisk virkeomr\u00e5de Det geografiske virkeomr\u00e5det er begrenset til deltakerkommunene. P\u00e5 land f\u00f8lger virkeomr\u00e5det kommunegrensene. Virkeomr\u00e5det p\u00e5 sj\u00f8en defineres i den enkelte deltakerkommunes beredskapsanalyse. 6. Delegasjon Deltakerkommunene har delegert den myndighet som kan delegeres etter brann- og eksplosjonsvernloven \u00a7\u00a7 15 og 16 til VBR KO. 7. Organisering VBR KO sine faste organer er representantskapet, styret og daglig leder. 8. Representantskapet Representantskapet er VBR KO sitt \u00f8verste organ. Det skal best\u00e5 av politisk valgte representanter fra alle deltakerkommunene. Representantene og deres varerepresentanter velges av den enkelte deltakerkommune for fire \u00e5r av gangen og f\u00f8lger kommunevalgperioden. Deltakerkommunene har rett til \u00e5 oppnevne f\u00f8lgende antall representanter basert p\u00e5 innbyggertallet: F\u00e6rre enn 30 000 innbyggere: 1 representant 30 000 \u2013 99 999 innbyggere: 2 representanter Flere enn 100 000 innbyggere: 3 representanter Hver representant har \u00e9n stemme i representantskapet. Dersom bare \u00e9n stemmeberettiget representant m\u00f8ter for en deltakerkommune som i henhold til denne samarbeidsavtalen har krav p\u00e5 to eller flere stemmer, skal vedkommende representant kunne avgi stemmer p\u00e5 vegne av samtlige stemmeberettigede representanter i deltakerkommunen. Representantskapet er beslutningsdyktig n\u00e5r minst halvparten av deltakerkommunene er representert. Representantskapets beslutninger treffes med alminnelig flertall. Ved stemmelikhet treffes beslutningen ved loddtrekning. 2 Samarbeidsavtale for Vest brann- og redningsregion kommunalt oppgavefellesskap Godkjent av representantskapet 18. april 2024 Ordin\u00e6rt representantskapsm\u00f8te holdes hvert \u00e5r innen utgangen av april. M\u00f8tedato blir fastsatt av styret med minst fire ukers skriftlig varsel til representantskapet. Det konstituerende representantskapsm\u00f8tet velger leder og nestleder for fire\u00e5rsperioden. P\u00e5 ordin\u00e6rt representantskapsm\u00f8te skal f\u00f8lgende saker behandles: 1. Godkjenning av innkalling og saksliste 2. Valg av referent og to protokollvitner 3. \u00c5rsregnskap med revisjonsuttalelse 4. Styrets \u00e5rsrapport 5. Budsjett for det kommende \u00e5r 6. Fastsettelse av eventuell godtgj\u00f8relse til styret 7. Innkomne saker, herunder forslag til vedtektsendringer 8. Valg av valgkomite i samsvar med \u00a7 9 nedenfor 9. Valg av styre i samsvar med \u00a7 10 nedenfor Saker som deltakerkommunene \u00f8nsker \u00e5 f\u00e5 behandlet, m\u00e5 v\u00e6re sekretariatet i hende senest to m\u00e5neder f\u00f8r representantskapsm\u00f8tet. Saksliste og saksdokumenter skal sendes til representantskapet senest to uker f\u00f8r representantskapsm\u00f8tet. Det kan bli kalt inn til ekstraordin\u00e6rt representantskapsm\u00f8te med minst tre ukers skriftlig varsel etter vedtak i styret eller n\u00e5r minst tolv representanter krever det skriftlig. Saksliste skal legges ved innkallingen. \u00c9n representant fra hver arbeidstakerorganisasjon tilknyttet brann- og redningstjenesten har m\u00f8te- og talerett uten forslagsrett p\u00e5 representantskapsm\u00f8tene. Ved lukkede m\u00f8ter skal arbeidstakerorganisasjonenes m\u00f8te- og talerett vurderes s\u00e6rskilt. Sekretariatet skal s\u00f8rge for at arbeidstakerorganisasjonene som er tilknyttet brann- og redningstjenesten i regionen f\u00e5r tilsendt dagsorden og saksdokumenter. Representantskapets m\u00f8ter kan gjennomf\u00f8res som fjernm\u00f8ter. 9. Valgkomite Valgkomiteen skal best\u00e5 av tre medlemmer. Representantskapet velger valgkomiteens medlemmer og dens leder. Valgkomiteens funksjonstid er fire \u00e5r, og f\u00f8lger kommunevalgperioden. 10. Styret Styret skal best\u00e5 av fem medlemmer med personlige varamedlemmer fra f\u00f8lgende kommunegrupper: 1 representant: Ask\u00f8y, Austevoll, Bj\u00f8rnafjorden, Gulen, Masfjorden og \u00d8ygarden 2 representanter: Bergen 1 representant: Eidfjord, Kvam, Oster\u00f8y, Samnanger, Ulvik, Vaksdal og Voss 1 representant: B\u00f8mlo, Etne, Fitjar, Kvinnherad, Stord, Tysnes og Ullensvang 3 Samarbeidsavtale for Vest brann- og redningsregion kommunalt oppgavefellesskap Godkjent av representantskapet 18. april 2024 Representantskapet velger styremedlemmene og deres varamedlemmer blant kommunedirekt\u00f8rer/r\u00e5dmenn, kommunaldirekt\u00f8rer, kommunalsjefer eller andre p\u00e5 tilsvarende niv\u00e5 fra deltakerkommunene. Representantskapet foretar direkte valg av styrets leder og nestleder. Styrets funksjonstid er fire \u00e5r, og f\u00f8lger kommunevalgperioden. Styrem\u00f8ter skal avholdes n\u00e5r styrets leder finner det n\u00f8dvendig eller minimum to av styremedlemmene krever det. Styret er beslutningsdyktig n\u00e5r minst halvparten av styremedlemmene er til stede. Avgj\u00f8relser i styret treffes ved alminnelig flertall. Ved stemmelikhet treffer styrets leder avgj\u00f8relsen. Styret har f\u00f8lgende ansvar og oppgaver: 1. P\u00e5se at VBR KO er i stand til \u00e5 l\u00f8se sine oppgaver i henhold til form\u00e5let 2. Overordnet ansvar for planlegging, gjennomf\u00f8ring og rapportering av aktiviteten i VBR KO, herunder finansiering og budsjettering 3. P\u00e5se at det til enhver tid foreligger et felles overordnet plandokument som bygger bro mellom dokumentasjonen av brannvesenene i deltakerkommunene 4. Nedsette fagutvalg og/eller komit\u00e9er til \u00e5 arbeide med generelle eller spesielle oppgaver av faglig karakter For \u00f8vrig gjelder den til enhver tid gjeldende styreinstruks. \u00c9n representant fra hver arbeidstakerorganisasjon tilknyttet brann- og redningstjenesten har m\u00f8te- og talerett uten forslagsrett p\u00e5 styrem\u00f8tene. Ved lukkede m\u00f8ter skal arbeidstakerorganisasjonenes m\u00f8te- og talerett vurderes s\u00e6rskilt. Sekretariatet skal s\u00f8rge for at arbeidstakerorganisasjonene som er tilknyttet brann- og redningstjenesten i regionen f\u00e5r tilsendt dagsorden og saksdokumenter. Styrets m\u00f8ter kan gjennomf\u00f8res som fjernm\u00f8ter. 11. Daglig leder Brannsjefen i kontorkommunen er daglig leder av VBR KO. Daglig leder har f\u00f8lgende oppgaver: a) Lede oppgavefellesskapet i tr\u00e5d med lover og forskrifter, denne samarbeidsavtalen og fastsatte rutiner b) Innstille i saker til styret c) M\u00f8te- og talerett i styret d) Budsjett- og resultatansvar 12. Kontorkommune og sekretariat Bergen kommune er kontorkommune for VBR KO, og ut\u00f8ver dette ansvaret gjennom Bergen brannvesen. Kontorkommunen har ansvar for daglig ledelse og drift av oppgavefellesskapet, og skal stille kontorfasiliteter til disposisjon for sekretariatet. 4 Samarbeidsavtale for Vest brann- og redningsregion kommunalt oppgavefellesskap Godkjent av representantskapet 18. april 2024 13. Fagutvalg Fagutvalgene nedsettes av styret, har en funksjonstid p\u00e5 fire \u00e5r (f\u00f8lger kommunevalgperioden) og har f\u00f8lgende oppgaver: a) V\u00e6re faglige kontaktorgan for daglig leder b) Bidra i koordineringen av det faglige arbeidet i regionen c) Bidra med utredning og forberedelse av saker som skal behandles av styret d) Andre oppgaver etter beslutning fattet av styret eller daglig leder 14. Overordnet plandokument Det skal til enhver tid foreligge et overordnet plandokument for VBR KO som bygger bro mellom dokumentasjonen av brannvesenene i deltakerkommunene. Plandokumentet skal revideres minst hvert fjerde \u00e5r, fortrinnsvis i begynnelsen av hver kommunevalgperiode. Det overordnede plandokumentet skal godkjennes av styret. 15. \u00d8konomi 1. Tilskudd fra deltakerkommunene Samarbeidet finansieres av deltakerkommunene etter f\u00f8lgende prinsipp: 1. Deltakerkommunene betaler et grunntilskudd som skal v\u00e6re 20 % av det samlede budsjett for vedkommende drifts\u00e5r. 2. I tillegg til grunntilskuddet skal deltakerkommunene betale et tilskudd pr. innbygger som samlet skal utgj\u00f8re 80 % av det samlede budsjett for vedkommende drifts\u00e5r. 2. Fond Det opprettes et bundet driftsfond. Dersom \u00e5rsregnskapet viser et overskudd/underskudd, skal dette avsettes til/trekkes fra det bundne driftsfondet. Fondet skal tillegges renter \u00e5rlig. Rentesatsen som benyttes skal v\u00e6re gjennomsnittlig innskuddsrente i Bergen kommune sitt konsernkontosystem for det aktuelle \u00e5ret. Den enkelte deltakerkommunes andel av det bundne driftsfondet beregnes etter samme fordelingsn\u00f8kkel som siste innbetaling fra deltakerkommunene ble beregnet etter. Representantskapet vedtar hvilke form\u00e5l fondet kan brukes til. Dersom fondet har \u00f8kt fem \u00e5r p\u00e5 rad, skal fondet bygges ned til et forsvarlig niv\u00e5 i l\u00f8pet av de neste fem \u00e5rene. Representantskapet kan vedta \u00e5 avvike fra dette. 3. L\u00e5neopptak VBR KO kan ikke ta opp l\u00e5n eller p\u00e5 annen m\u00e5te p\u00e5dra deltakerkommunene forpliktelser utover det som f\u00f8lger av vedtatte budsjettrammer. 4. Anvisningsmyndighet Daglig leder har anvisningsmyndighet innenfor vedtatte budsjettrammer. 5. Regnskapsf\u00f8ring Regnskapet skal f\u00f8res av Bergen brannvesen, inng\u00e5 som en del av Bergen kommune sine regnskaper, f\u00f8lge de regnskapsregler som gjelder i Bergen kommune til enhver tid og f\u00f8res slik at det er mulig \u00e5 skille ut hvilken del av Bergen kommune sine regnskaper som gjelder VBR KO. 5 Samarbeidsavtale for Vest brann- og redningsregion kommunalt oppgavefellesskap Godkjent av representantskapet 18. april 2024 6. Revisjon Regnskapet skal revideres av det revisjonsselskap som Bergen kommune til enhver tid har avtale med. 7. Beredskap i den enkelte deltakerkommune Den enkelte deltakerkommune m\u00e5 selv s\u00f8rge for en beredskap best\u00e5ende av kompetent personell og hensiktsmessig materiell som st\u00e5r i forhold til risikoen for brann, ulykker og mindre tilfeller av akutt forurensning i kommunen, jf. dokumentasjonen av brannvesenet i kommunen. 8. Kompetanseutvikling Kostnader til generell kompetanseutvikling dekkes av den enkelte deltakerkommune, jf. punkt 15-7 ovenfor. Kostnader til kompetanseutvikling som er n\u00f8dvendig for \u00e5 ivareta en spesialoppgave p\u00e5 vegne av VBR KO, skal dekkes av VBR KO. 9. Administrasjon VBR KO skal dekke Bergen kommune sine kostnader til ledelse og administrasjon av oppgavefellesskapet, herunder kostnader knyttet til drift av sekretariatet. 16. Inntreden Styret har fullmakt til \u00e5 gjennomf\u00f8re forhandlinger med potensielle deltakerkommuner. Opptak av nye deltakerkommuner krever imidlertid endring av samarbeidsavtalen, og m\u00e5 behandles i tr\u00e5d med punkt 18 nedenfor. Dersom VBR KO har likvide midler p\u00e5 bundet driftsfond ved tidspunktet for inntreden, m\u00e5 inntredende kommune samtidig med innbetaling av tilskuddet for f\u00f8rste \u00e5r betale inn et bel\u00f8p som tilsvarer kommunens forholdsmessige andel av fondet beregnet etter punktene 15-1 og 15-2 ovenfor. Dersom VBR KO har gjeldsforpliktelser eller andre \u00f8konomiske forpliktelser ved tidspunktet for inntreden, hefter den inntredende kommune for sin andel av disse forpliktelsene fra og med inntredelsesdatoen. 17. Uttreden Den enkelte deltakerkommune kan med minimum ett \u00e5rs skriftlig varsel til Bergen kommune si opp sitt deltakerforhold i VBR KO. Oppsigelsen vil gjelde fra 1. januar p\u00e5f\u00f8lgende \u00e5r. Innbetalte midler vil ikke bli refundert. 18. Endring av avtalen Forslag om endring av avtalen skal f\u00f8rst behandles av representantskapet, og krever 2/3 flertall av de avgitte stemmer. Deretter skal forslaget sendes til deltakerne for godkjenning i kommunestyrene. 19. Oppl\u00f8sning Forslag om oppl\u00f8sning av VBR KO skal f\u00f8rst behandles av representantskapet, og krever 2/3 flertall av de avgitte stemmer. Deretter skal forslaget sendes til deltakerne for godkjenning i kommunestyrene. 6 Samarbeidsavtale for Vest brann- og redningsregion kommunalt oppgavefellesskap Godkjent av representantskapet 18. april 2024 N\u00e5r samarbeidet er besluttet oppl\u00f8st, s\u00f8rger styret for at det blir satt opp en balanse med henblikk p\u00e5 avvikling. Alt fellesutstyr skal takseres av to takstmenn som styret oppnevner. Fellesutstyret skal selges til markedspris. Samarbeidets netto midler fordeles deretter til den enkelte deltakerkommune i forhold til innbyggertall. Kontorkommunen skal ha ansvaret for at VBR KO sine arkiver blir oppbevart etter at oppgavefellesskapet er oppl\u00f8st. 20. Voldgift Dersom det oppst\u00e5r tvist mellom deltakerkommunene om forst\u00e5elsen av denne samarbeidsavtalen, skal tvisten avgj\u00f8res ved voldgift i henhold til tvistem\u00e5lsloven kapittel 32. Voldgiftsrettens tre medlemmer skal oppnevnes av f\u00f8rstelagmannen i Gulating lagmannsrett. 21. Ikrafttreden Samarbeidsavtalen trer i kraft s\u00e5 snart den er godkjent av alle kommunestyrene i alle deltakerkommunene. 7 "
}