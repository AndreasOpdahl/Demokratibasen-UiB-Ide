{
  "dokument_id": "288534ae-f3ae-55a9-9a3c-9d3a31d8a836",
  "doc_type": "case_attachment",
  "kommune": 5501,
  "tittel": "Samarbeidsavtale akuttberedskap, Balsfjord kommune ",
  "url": "https://innsyn.tromso.kommune.no/application/getMoteDokument?dokid=2001862093",
  "tekst": "Samarbeidsavtale om akuttberedskap barnevern 1. Parter i avtalen Denne avtalen inng\u00e5s mellom Troms\u00f8 kommune som vertskommune og Balsfjord kommune, jfr. kommuneloven \u00a7\u00a7 20-1, 20-2, 20-4 jf. \u00a7 17-1. 2. Omfang og form\u00e5l Samarbeidsavtalen er en forlengelse av samarbeidsavtalen fra 2019-2021, 2022-2023. Ny periode gjelder fra 01.01.24 \u2013 31.12.27. Avtalen omfatter akuttberedskapen i barnevernet utenfor ordin\u00e6r arbeidstid. Ordin\u00e6r arbeidstid er i denne avtalen definert som mandag til fredag fra 08.00 \u2013 15.45 vintertid, og fra kl. 08.00 \u2013 15.00 sommertid. Beredskapen omfatter julaften, nytt\u00e5rsaften og onsdag f\u00f8r p\u00e5ske fra kl. 1200 og de bevegelige helligdager inkludert 17. mai. I tillegg omfatter akuttberedskapen s\u00e6rlige tilfeller der Balsfjord kommunes barnevernsansatte ikke er tilgjengelige. Dette etter n\u00e6rmere avtale med Balsfjord kommune. 3. Myndighet, funksjon og varsling Gjennom denne avtalen overf\u00f8res barnevernets myndighet i akuttsaker etter lov om barnevern med tilh\u00f8rende forskrifter utenfor ordin\u00e6r arbeidstid fra kommunedirekt\u00f8r i Balsfjord kommune til kommunedirekt\u00f8ren i vertskommunen Troms\u00f8, etter kommunelovens \u00a7 20-1. Akuttberedskapen utf\u00f8res i tr\u00e5d med f\u00f8ringer og bestemmelser i lov om barnevern. Vertskommunen forplikter seg til \u00e5 underrette Balsfjord kommune om vedtak som treffes i vertskommune med hjemmel i barnevernsloven kap. 4 og som har betydning for avtalen. 4. Beskrivelser av barnevernvaktas oppgaver I henhold til avtalen skal Troms\u00f8 kommunes barnevernvakt bist\u00e5 barneverntjenesten i Balsfjord kommune med f\u00f8lgende oppgaver utenom kontortid: a. V\u00e6re barneverntjenestens operative tjeneste utenfor kontortid i situasjoner som krever umiddelbar bistand fra barnevernet. Dette inneb\u00e6rer ogs\u00e5 utrykning ved behov. b. Svare p\u00e5 telefoniske henvendelser p\u00e5 vegne av Balsfjord kommune. c. Gi r\u00e5d og veiledning til barn, foreldre, \u00f8vrige innbyggere og samarbeidsparter i Balsfjord kommune n\u00e5r det oppst\u00e5r behov \u00e5 iverksette tiltak for \u00e5 ivareta barn i en akutt situasjon. d. Overf\u00f8re informasjon om utf\u00f8rt arbeid p\u00e5 f\u00f8rste virkedag, og skrive rapport i etterkant av oppdrag. e. Ta imot henvendelser som kommer via alarmtelefonen for barn og unge. f. Etter p\u00e5legg utf\u00f8re vitnef\u00f8rsel i saker som bringes inn for barneverns- og helsenemnda og eventuell rettslig overpr\u00f8ving. g. Invitere til fagdager som er relevant for barneverntjenesten i Balsfjord. Dekkes av Balsfjord til selvkost. Ansvaret for barnet overf\u00f8res til barneverntjenesten i Balsfjord kommune f\u00f8rste virkedag og all dokumentasjon i saken oversendes Balsfjord kommune som arkivansvarlig. 5. \u00d8konomi Grunnlaget for Balsfjord kommune sin betaling til vertskommunen er de faktiske kostnader for drift av barnevernvakta, og beregnes ut fra innbyggertall i Balsfjord ved hvert \u00e5rsskifte (kilde befolkningsregistret). Innbyggertallet per \u00e5r fastsettes per 01.01. For 2024 er bel\u00f8pet fastsatt til kr. 78,65 pr. innbygger, siden den kommunale deflatoren er 4,3 fra 2024 til 2027. Bel\u00f8pet reguleres \u00e5rlig i forhold til beregnet l\u00f8nns- og prisvekst i kommunesektoren, f\u00f8rst gang 01.01.24 Variable kostnader: Utgifter knyttet til akuttoppdrag (overtid, reiseutgifter o.l.) kommer i tillegg til faste kostnader. Det kan ogs\u00e5 p\u00e5bel\u00f8pe ekstra kostnader ved behov for \u00e5 bruke ekstravakter for \u00e5 ivareta oppgaver i Troms\u00f8 kommune. Faktura sendes etterskuddsvis til Balsfjord kommune 2 ganger pr \u00e5r, pr 30.06.og 31.12. Fakturaadresse: Balsfjord kommune, R\u00e5dhusgata 11, 9050 Storsteinnes 6. Tvist Uenighet om avtalens virkeomr\u00e5de, oppgaver og \u00f8konomiske forhold s\u00f8kes l\u00f8st gjennom forhandlinger mellom partene. 7. Avtalens virkningspunkt og varighet Avtalen videref\u00f8res fra 01.01.24 og gjelder fram til og med 31.12.2027. Avtalen kan sies opp av en av partene. Slik oppsigelse m\u00e5 skje skriftlig innen 1. juli, og gis virkning fra 1. januar p\u00e5f\u00f8lgende \u00e5r. Det gjennomf\u00f8res \u00e5rlige samarbeidsm\u00f8ter der avtalen evalueres, evaluering settes til h\u00f8st. Barnevernstjenesten i Troms\u00f8 innkaller til samarbeidsm\u00f8ter. Hvis det oppst\u00e5r vesentlige endringer i grunnlaget for vertskommuneavtalen, kan avtalen kreves reforhandlet med 3 m\u00e5neders varsel. Troms\u00f8, dato: Stig Tore Johnsen Kommunedirekt\u00f8r Troms\u00f8 kommune Vedlegget er elektronisk godkjent som del av f\u00f8lgeskrivet i Troms\u00f8 kommune sitt sak- og arkivsystem \u00d8yvind Korsberg Kommunedirekt\u00f8r Balsfjord kommune "
}