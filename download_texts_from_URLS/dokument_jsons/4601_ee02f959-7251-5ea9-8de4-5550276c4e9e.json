{
  "dokument_id": "ee02f959-7251-5ea9-8de4-5550276c4e9e",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 03092024, Sak 288/24, Eventuelt forretningsutvalget 03.09.2024",
  "url": "https://bergen.kommune.no/politikere-utvalg/api/fil/bk360/11088025/Innstilling-vedtak-Eventuelt-forretningsutvalget-03-09-2024",
  "tekst": "Eventuelt forretningsutvalget 03.09.2024 Forretningsutvalget behandlet saken i m\u00f8tet 03.09.2024 sak 288/24: F\u00f8lgende representanter tok ordet: Eivind N\u00e6vdal-Bolstad (H), Rune Bakervik (A), Mikkel Gr\u00fcner (SV), Thor Haakon Bakke (MDG), Trond Tystad (BL), Linn Kristin Eng\u00f8 (A), Ingrid Nergaard Fjeldstad (V), Mailiss Solheim-\u00c5kerblom (R), Martin Jonsterhaug (FrP), Thomas Flesland (Sp). Eivind N\u00e6vdal-Bolstad (H) ville ta opp sp\u00f8rsm\u00e5l vedr\u00f8rende m\u00f8teoffentlighet. Bystyredirekt\u00f8r Trine Gr\u00f8nbech orienterte utvalget om m\u00f8te og m\u00f8teoffentlighet etter kommuneloven. Eivind N\u00e6vdal-Bolstad (H) fremsatte p\u00e5 vegne av H forretningsutvalget f\u00f8lgende forslag: Forretningsutvalget ber bystyrets kontor g\u00e5 i dialog med Kommuneadvokaten, KS, Oslo kommune og departementet for \u00e5 f\u00e5 informasjon om hvordan problemstillingen rundt m\u00f8teoffentlighet praktiseres. Forretningsutvalget ber bystyrets kontor snarest mulig komme tilbake til utvalget med innhentet informasjon. Ordf\u00f8rer orienterte om at hun skal reise med Medieklyngen til medieteknologimessen IBC i Amsterdam, 13.-14. september. Byr\u00e5dsleder Christine Meyer viste til sp\u00f8rsm\u00e5l stilt av Mikkel Gr\u00fcner (SV) i et tidligere m\u00f8te i forretningsutvalget om partssamarbeidet. Byr\u00e5dsleder gav en kort orientering og informerte om at byr\u00e5det vil legge frem en egen sak til bystyret om dette. Votering: Forslag fra H, fremsatt av Eivind N\u00e6vdal-Bolstad (H) ble vedtatt enstemmig. "
}