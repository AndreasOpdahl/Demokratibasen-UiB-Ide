{
  "dokument_id": "d3983845-601e-5ada-b892-07e9e5661041",
  "doc_type": "case_attachment",
  "kommune": 4601,
  "tittel": "Fagnotat datert 22.07.2024",
  "url": "https://bergen.kommune.no/politikere-utvalg/api/fil/bk360/10865516/Fagnotat-datert-22-07-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12989-5 (Arbeidssted) Saksbehandler: Anita Reimers Dato: 25.07.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 88/71/0/0 Sm\u00f8r\u00e5svegen. Nybygg. Klage p\u00e5 avslag Nordstrand Eiendomsr\u00e5dgivning As i klage av 28.04.2024 og Hvem klager? supplerende klage av 03.06.2024. Nybygg av tomannsbolig, oppgitt til 374,9 m2 BRA og etablering av Tiltaket tilh\u00f8rende utomhusanlegg med parkering, murer og utvendig trappel\u00f8p mv. Avslag datert 16.04.2024. Tiltaket er avsl\u00e5tt med hjemmel i kommuneplanens arealdel (KPA2018) \u00a7 3.3.2 med hensyn til unntak fra Vedtaket plankrav, pbl. \u00a7 29-4 med hensyn til plassering, \u00a7 28-7 med hensyn til uteareal, og \u00a7 29-2 med hensyn til visuelle kvaliteter. KPA2018 viser tiltaket plassert innenfor areal avsatt til bebyggelse og anlegg, \u00f8vrig byggesone. Eiendommen ber\u00f8res av hensynssonene H530_4 Byfjellsgrense \u2013 s\u00f8r, og H560_86 Naturmilj\u00f8 \u2013 naturtyper. Tiltaket er plassert 0 meter til hensynsonene. Deler av eiendommen Planstatus omfattes av reguleringsplan nr. 30100000 - FANA.SM\u00d8R\u00c5SVEGEN, APELTUNVEGEN, som vedtatt 13.11.1968. Arealet er vist som sideareal til veigrunn. Eiendommen er i all hovedsak uregulert og tiltaket etableres i all hovedsak innenfor uregulert grunn. Klagegrunner Klager er uenig i vurderingene som ligger til grunn i vedtaket. Behov for ytterligere Ja. Se punkt 3.5 saksbehandling ved eventuell omgj\u00f8ring Anbefalt vedtak Vedtak av 16.04.2024 opprettholdes. Klagen tas ikke til f\u00f8lge. Med hilsen Plan- og bygningsetaten Eirik Selvik Nielsen Fungerende avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken har en lengre historikk. Det har v\u00e6rt forh\u00e5ndskonferanse b\u00e5de i 2021 og 2023. Det er i forh\u00e5ndskonferansen i 2021 gitt tilbakemelding om at det er vist b\u00e5de bruk av mur og fyllinger p\u00e5 eiendommen, og at boligen er lite tilpasset til b\u00e5de terreng og omgivelser. Det ble vist til at uteoppholdsarealet er vist oppstykket p\u00e5 to ulike niv\u00e5, og slik uteoppholdsarealet var vist er ikke kvalitetskravene i KPA2018 oppfylt. Uteoppholdsarealet b\u00f8r v\u00e6re sammenhengende og boligens st\u00f8rrelse b\u00f8r reduseres. N\u00e5r det gjaldt plangrunnlaget var tilbakemeldingen at tiltaket ikke var i samsvar med \u00a7 8 om arkitektur og terrengtilpasning og \u00a7 15 om uteoppholdsareal. S\u00f8knad om deling/sletting av klausul ble i 2021 avsl\u00e5tt med bakgrunn i at parsellen ikke var vurdert egnet til bebyggelse, og at viste skisser ville kunne komme i konflikt med regelverket p\u00e5 flere omr\u00e5der, herunder bryte med plan- og bygningsloven \u00a7 29-4 om minste avstand til eiendomsgrense, kommuneplanens \u00a7 8.2.9 om \u00e5 benytte minst mulig fyllinger og murer, samt retningslinjer til \u00a7\u00a7 35.2 og 35.4, om ivaretakelse av hensyn til friluftsliv og naturmangfold. Det ble i vedtaket pekt p\u00e5 at man burde avklare tiltaket i byggesak f\u00f8r deling. Det ble gitt avslag p\u00e5 oppf\u00f8ring av tomannsbolig p\u00e5 3 etasjer med to boenheter den 05.05.2023. Oms\u00f8kt tiltak var oppgitt til \u00e5 ha et bruksareal p\u00e5 404 m2 BRA. Avslaget ble hjemlet i pbl. \u00a7 29-2 visuelle kvaliteter og KPA2018 \u00a7 14 jf. TEK 17 \u00a7 8-3 uteoppholdsareal. Vurderingen var at tomten virker uegnet for denne type bebyggelse, og at vi anbefaler en omarbeiding av prosjektet hvor det reduseres i omfang, og hvor terrengtilpassing st\u00e5r i fokus slik at bruken av fyllinger og murer reduseres. Det ble anbefalt at plassering av uteoppholdsareal prioriteres p\u00e5 lik linje med bolig slik at bolig og uteoppholdsareal fremst\u00e5r som en helhet og styrker bokvaliteten i prosjektet. Det ble gjennomf\u00f8rt en ny forh\u00e5ndskonferanse den 25.08.2023. Tiltaket ble vurdert til \u00e5 v\u00e6re minimalt bearbeidet siden forrige avslag. S\u00f8knad om nybygg av tomannsbolig og etablering av tilh\u00f8rende utomhusanlegg med parkering, murer og utvendig trappel\u00f8p ble mottatt 26.12.2023. Det ble gitt avslag 16.04.2024. Klage ble mottatt 28.04.2024 og supplerende klage ble mottatt 03.06.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og har bekreftet at det ikke er mottatt merknader. Det er mottatt 2 uttalelser fra Bymilj\u00f8etaten. Det er mottatt uttalelse fra Natur- og milj\u00f8forvaltningsseksjonen den 08.04.2024. Bymilj\u00f8etaten vil frar\u00e5de at det gis dispensasjon for oms\u00f8kt tomannsbolig da det etter Bymilj\u00f8etatens vurdering vil f\u00e5 store, negative konsekvenser for hensynssone for natur og Byfjellsgrense, i tillegg til landskap. Dette vil, if\u00f8lge Bymilj\u00f8etaten, ikke bli tilstrekkelig ivaretatt og vurdert gjennom Saksnummer KLAGE-2024/12989 Side 2 av 10 byggesaksbehandlingen. Bymilj\u00f8etaten uttaler at \u00ab Grunnet eiendommens terreng og utforming vil etablering av bolig medf\u00f8re omfattende bruk av murer, fyllinger, terrasseringer og trapper. Slike vesentlige terrenginngrep vil br\u00e5tt endre det naturlige milj\u00f8et og vil etter Bymilj\u00f8etatens vurdering kunne negativt p\u00e5virke det klimatiske milj\u00f8et som den rike sumpskogen er avhengig av, og det tilh\u00f8rende artsmangfoldet. Sumpskog er en type v\u00e5tmark, og forekomsten p\u00e5 N\u00f8ttveit ligger i et smalt dals\u00f8kk langs en bekk mellom bebyggelse. Det er med andre ord sv\u00e6rt uheldig om denne forekomsten blir ytterligere innsnevret. Vi stiller oss sp\u00f8rrende til hvordan anleggsarbeidet kan gjennomf\u00f8res uten at naturverdiene ber\u00f8res, s\u00e6rlig med tanke p\u00e5 etablering av fylling og terrassering\u00bb. I uttalelse av 10.04.2024, som gjelder forholdet til kommunal vei, orienterer Bymilj\u00f8etaten om at s\u00f8knad om dispensasjon fra byggegrense jf. veglova \u00a7 29 ikke foreligger. 2. Om klagen Det ble mottatt klage per e-post den 28.04.2024. Nordstrand Eiendom v/ Tore Meidell Mundheim p\u00e5klaget vedtaket p\u00e5 vegne av tiltakshaver. Det ble opplyst at n\u00e6rmere begrunnelse for klage ble ettersendt. Fagetaten purret p\u00e5 den supplerende klagen og mottok denne 03.06.2024. Klager er enig i at tomten har sine utfordringer, men mener at den utvilsomt er egnet som byggetomt. Tiltaket har gode kvaliteter i seg selv, og fremst\u00e5r godt tilpasset sine bygde og naturlige omgivelser. Klager mener at terrengtilpasningen er godt ivaretatt, og at tiltaket ikke strider med KPA \u00a7 8.2.9 da tiltaket ikke gir store skj\u00e6ringer, fyllinger eller murer. Og ved \u00e5 senke boligene ned i forhold til parkering, vil boligene bli liggende lavere i terrenget, samtidig som en f\u00e5r et tydelig skille mellom trafikkareal og tilst\u00f8tende uteareal. Videre viser klager til at boligens h\u00f8yde og utforming fremst\u00e5r godt tilpasset tomten, og det \u00f8vrige bygningsmilj\u00f8 i omr\u00e5det. Klager er ikke enig i at boligen framst\u00e5r som massiv. Det er valgt saltak som klager mener harmonerer godt med omr\u00e5det som best\u00e5r av b\u00e5de eldre tradisjonell bebyggelse og mer moderne bebyggelse som er oppf\u00f8rt de senere \u00e5r. N\u00e5r det gjelder vinduer framst\u00e5r boligen med moderat og balansert vindusvolum. De st\u00f8rste vindusflatene i fornt er tilbaketrukket, som f\u00f8lge av altan med overbygging og innramming. N\u00e5r det gjelder uteoppholdsareal mener klager at det det ikke n\u00f8dvendigvis er negativt at utearealene er delt opp da det gir rom for \u00e5 utnytte disse p\u00e5 ulike m\u00e5ter og tidspunkt. Barns interesser b\u00f8r v\u00e6re meget godt ivaretatt da tomten grenser opp mot gr\u00f8ntomr\u00e5de med uante muligheter. Klager mener at det b\u00f8r gis unntak fra KPA2018 \u00a7 3.1 da tiltaket harmonerer med den type bebyggelse som \u00f8nskes i disse omr\u00e5dene. Tiltaket ligger i et boligomr\u00e5de med gangavstand til sentrale m\u00e5lepunkt som skole, butikk og kollektiv. Boligen vil bli plassert innenfor allerede opparbeidede og utfylte arealer. Saksnummer KLAGE-2024/12989 Side 3 av 10 Klager opplyser at avstandserkl\u00e6ring etter pbl. \u00a7 29-4 vil bli ettersendt. Fagetaten har ikke mottatt erkl\u00e6ringen. Det opplyses ogs\u00e5 at ny s\u00f8knad til Bymilj\u00f8etaten ved\u00f8rende dispensasjon etter veiloven vil bli sendt. Klager opplyser at dette forh\u00e5pentligvis vil v\u00e6re p\u00e5 plass f\u00f8r s\u00f8knaden kommer til politisk behandling. N\u00e5r det gjelder riving av garasje med tilh\u00f8rende takoverbygg, bekrefter klager at dette inng\u00e5r i s\u00f8knaden og vil bli ansvarsbelagt i den videre s\u00f8knadsprosess. N\u00e5r det gjelder skredfare uttaler klager at det ikke er p\u00e5pekt i tidligere saksgang at det kreves skredfarevurdering. Klager ber om at klagen fremmes for politisk behandling uavhengig av om det kreves skredfarevurdering, da dette vil bli ettersendt om det er et krav. 3. Vurdering av klagen 3.1 Innledning Fagetaten vil innledningsvis bemerke at det i klageomgangen ikke er gitt tilbakemeldinger om hva som b\u00f8r endres i saken for \u00e5 f\u00e5 en tillatelse til tiltaket da en eventuell s\u00f8knad om endringer av tiltaket ikke vil bli behandlet som en del av klagen. Det m\u00e5 sendes inn en ny komplett s\u00f8knad for \u00e5 f\u00e5 nye forhold behandlet. Klager viser til at dagens byr\u00e5d har signalisert en ny kurs for Bergen og at det gis uttrykk for \u00e5 f\u00e5 fart p\u00e5 boligbyggingen i hele Bergen. For \u00e5 oppn\u00e5 denne utviklingen \u00f8nsker byr\u00e5det \u00e5 rullere kommuneplanens arealdel og klager mener at dette prosjektet harmonerer godt med den utvikling som byr\u00e5det \u00f8nsker. Fagetaten er forpliktet til \u00e5 forholde seg til KPA2018 s\u00e5 lenge denne er gjeldende og kan ikke se at klagers anf\u00f8rsel endrer v\u00e5rt standpunkt. 3.2 Visuelle kvaliteter Klager mener det er gitt tilbakemelding p\u00e5 at tomten kunne bygges p\u00e5 dersom tiltaket ble tilpasset omgivelsene p\u00e5 en god m\u00e5te. Videre er terrengtilpasningen godt ivaretatt, og boligens h\u00f8yde og utforming fremst\u00e5r som godt tilpasset tomten. Det f\u00f8lger av pbl. \u00a7 29-2 at \u00abEthvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb Kravet etter denne bestemmelsen er at alle tiltak etter loven skal ha gode visuelle kvaliteter. Med dette mener lovgiver at byggverket gjennom sin form gir uttrykk for den funksjon den har, og andre visuelle kvaliteter skal ivaretas i prosjektering og utf\u00f8relse, slik som samspill mellom volum og h\u00f8yde, fasadeuttrykk og lignende. Bestemmelsen m\u00e5 ses i sammenheng med pbl. \u00a7 29-1 som fastsetter et overordnet krav om god arkitektonisk utforming for byggetiltak etter loven. Et tiltak skal ha gode visuelle kvaliteter i seg selv, samtidig som det skal harmonere med omgivelsene. Form\u00e5let bak bestemmelsen Saksnummer KLAGE-2024/12989 Side 4 av 10 er blant annet \u00e5 ivareta omr\u00e5dets helhetlige og naturlige utforming. Betydningen av bestemmelsen m\u00e5 ses i lys av form\u00e5lsbestemmelsen i pbl. \u00a7 1-1 femte ledd hvor hensynet til estetisk utforming av omgivelsene er fremhevet som et overordnet form\u00e5l som skal ivaretas i den enkelte byggesak. I lovens forarbeider er visuelle kvaliteter n\u00e6rmere beskrevet ved at bygget gjennom sin form skal gi utrykk for sin funksjon. Det m\u00e5 ogs\u00e5 sikre et godt samspill mellom byggverkets volum og h\u00f8yde samt fasadeuttrykk, jf. Ot.prp. nr. 45 (2007-2008) s. 341. Hva som er \u00abgode visuelle kvaliteter\u00bb m\u00e5 tolkes relativt etter tiltakets st\u00f8rrelse og synlighet. Vurderingen av tiltakets visuelle karakter skal ogs\u00e5 gj\u00f8res i lys av b\u00e5de omkringliggende bygningsmilj\u00f8 og naturmilj\u00f8. I KPA2018 \u00a7 8.2.9 fremg\u00e5r det at: \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Fagetaten vurdering av om tiltaket har visuelle kvaliteter er gjort etter en helhetsvurdering av tiltaket. Vurderingen er gjort b\u00e5de p\u00e5 bakgrunn av tiltakets st\u00f8rrelse, men ogs\u00e5 plassering av eiendommen og omr\u00e5det rundt. I referat etter forh\u00e5ndskonferanse avholdt 30.08.2021 er v\u00e5r tilbakemelding at \u00ab Det er vist b\u00e5de bruk av mur og fyllinger p\u00e5 eiendommen, og boligen er lite tilpasset til b\u00e5de terreng og omgivelser\u00bb. Oppsummeringen p\u00e5 denne forh\u00e5ndskonferansen var \u00abTomten i seg selv er utfordrende, for \u00e5 ivareta alle kvalitetskrav. Arealene som er best egnet, er benyttet til avkj\u00f8ring og garasje. Tiltaket fremst\u00e5r som lite terrengtilpasset, med bruk av murer og fyllinger og utstrakt bruk av s\u00f8yler. Boligen er ogs\u00e5 stor og ruvende p\u00e5 tomten, som ogs\u00e5 g\u00e5r p\u00e5 bekostning av uteoppholdsarealer\u00bb V\u00e5r anbefaling var at boligens st\u00f8rrelse reduseres. I byggesak (BYGG-2023/11173), ble det gitt avslag den 05.05.2023 p\u00e5 s\u00f8knad om nybygg av tomannsbolig, ikke veldig ulikt hva som er oms\u00f8kt i denne saken. Avslaget hadde bakgrunn i terrengets beskaffenhet og behandlingen av dette. Men ogs\u00e5 forholdet til de visuelle kvalitetene (utformingen) og uteareal, var problematisk. Det ble i vedtaket uttalt at \u00ab Etter v\u00e5r vurdering virker tomten uegnet for denne type bebyggelse, og vi anbefaler en omarbeiding av prosjektet hvor det reduseres i omfang, og hvor terrengtilpassing st\u00e5r i fokus slik at bruken av fyllinger og murer reduseres. Vi anbefaler at plassering av uteoppholdsareal prioriteres p\u00e5 lik linje med bolig slik at bolig og uteoppholdsareal fremst\u00e5r som en helhet og styrker bokvaliteten i prosjektet\u00bb. I referat etter forh\u00e5ndskonferansen avholdt 30.08.2023 ble det uttalt at \u00ab N\u00e5r det gjelder visuelle kvaliteter, vurderer vi at tiltakets utforming heller mer mot et uttrykk av blokkbebyggelse og ikke er videre tilpasset sitt n\u00e6rmilj\u00f8. Tiltaket vurderes til \u00e5 v\u00e6re minimalt bearbeidet siden forrige avslag\u00bb. Etter v\u00e5rt syn oppfyller tiltaket fortsatt ikke kravene til visuelle kvaliteter. Saksnummer KLAGE-2024/12989 Side 5 av 10 Det s\u00f8kes n\u00e5 om en tomannsbolig med tilh\u00f8rende utomhusanlegg p\u00e5 374,9 m2 mot 404 m2 i avslag av 05.05.2023. Boligen s\u00f8kes oppf\u00f8rt p\u00e5 en eiendom med store h\u00f8ydeforskjeller, noe som med valgt utforming og plassering, utl\u00f8ser et omfattende behov for terrenginngrep med terrasseringer, skj\u00e6ringer, trappearrangement, murer og fyllinger. Det s\u00f8kes om \u00e5 bygge delvis i en bratt skr\u00e5ning. Omr\u00e5det preges av frittliggende bolighus med mye gr\u00f8ntareal rundt hvert av husene. Klager mener at tomten er egnet som byggetomt og at grepene som er gjort gjennom prosessen har f\u00f8rt til at tiltaket har gode kvaliteter i seg selv, og fremst\u00e5r som godt tilpasset sine bygde og naturlige omgivelser. Etter v\u00e5r vurdering virker tomten uegnet for denne type bebyggelse. N\u00e5r det kommer til utformingen av selve bygningsvolumet, s\u00e5 fremst\u00e5r dette noe mer avdempet ift. tidligere utkast. I stor grad gjelder dette valg av takform og terrassering. Men selv om formspr\u00e5ket er blitt noe bedre, og boligen har f\u00e5tt noe mer til felles med omkringliggende bebyggelse, s\u00e5 er fortsatt bygningsvolumet av betydelig st\u00f8rrelse. Boligen har tre fulle etasjer med god etasjeh\u00f8yde. M\u00f8neh\u00f8yden ligger ca. 11 meter over niv\u00e5 p\u00e5 terreng utenfor sokkeletasje. Fasadene preges av store flater med store vindusformat, men enkelt flater er ogs\u00e5 helt lukket, uten noen form for dynamikk, d\u00f8r- eller vindus\u00e5pninger. Alt i alt fremst\u00e5r tiltaket sv\u00e6rt massivt. Vi mener at utformingen er uheldig og at boligene hverken innehar gode nok visuelle kvaliteter i seg selv, eller i forhold til deres omgivelser og plassering. Vi anser fortsatt at oms\u00f8kte tiltak bryter med kommunens overordnede f\u00f8ringer for utforming, den tid tiltaket enda viser et omfattende behov for terrenginngrep med terrasseringer, skj\u00e6ringer, trappearrangement, murer og fyllinger mv, jf. illustrasjoner over. P\u00e5 bakgrunn av dette kan vi ikke se at kravet til visuelle kvaliteter er oppfylt. 3.3 Uteoppholdsarealet Klager mener at det ikke n\u00f8dvendigvis er negativt at utearealene er delt opp da det gir rom for \u00e5 utnytt disse p\u00e5 ulike m\u00e5ter og tidspunkt. Det tilrettelegges ogs\u00e5 uteareal p\u00e5 altan i tillegg til uteareal p\u00e5 bakken. Barns interesser b\u00f8r v\u00e6re meget godt ivaretatt da tomten grenser opp mot gr\u00f8ntomr\u00e5de med uante muligheter. Saksnummer KLAGE-2024/12989 Side 6 av 10 Det fremg\u00e5r av pbl. \u00a7 28-7 annet ledd at \u00abUteareal p\u00e5 tomta skal gjennom st\u00f8rrelse, utforming og beliggenhet mv. sikre forsvarlig oppholdssted i det fri for beboerne og i n\u00f8dvendig utstrekning muliggj\u00f8re lek, rekreasjon, avkj\u00f8rsel og parkering av biler, motorsykler, sykler o.l. Opparbeidet uteareal p\u00e5 tomta skal kunne brukes av alle innenfor tillatelsens form\u00e5l. Kommunen kan godta at fellesareal avsettes for flere eiendommer\u00bb. Videre fremg\u00e5r det av KPA2018 \u00a7 14 at nye boenheter skal ha tilgang til gode og hensiktsmessige utenoppholdsarealer. Samt at barn og unges behov for lekeomr\u00e5der m\u00e5 ivaretas i utformingen. Vi viser ogs\u00e5 til TEK17 \u00a7 8-3. Hensynet bak bestemmelsen om uteoppholdsareal er \u00e5 sikre god bokvalitet, i den forstand at alle boliger skal ha tilgang til utend\u00f8rs oppholdsareal av tilstrekkelig kvalitet for alle aldersgrupper og funksjonsniv\u00e5. St\u00f8rrelse, utforming, solforhold, st\u00f8y, vegetasjon, og plassering av bygninger p\u00e5virker kvaliteten p\u00e5 uteoppholdsarealet. I dette tilfellet anser vi at barn- og unge behov for utearealer til lek er s\u00e6rlig viktig ettersom det her s\u00f8kes om \u00e5 etablere familieboliger med hele 5 soverom i hver av de to enhetene. I et slikt perspektiv blir gjerne de st\u00f8rste utearealene som ligger p\u00e5 rett over 60 m2 \u2013 for sm\u00e5 for \u00e5 tjene som arealer til barns lek. De vil etter v\u00e5rt syn i stor grad begrense barns muligheter for utfoldelse. Dette gjelder uavhengig av om det er gr\u00f8ntomr\u00e5der i n\u00e6rheten. Vi mener det er uheldig at uteoppholdsarealet er s\u00e5 fragmentert. Det fremst\u00e5r som restarealer. I alt etableres det uteoppholdsareal p\u00e5 fire ulike niv\u00e5er. Det etableres ett niv\u00e5 bak boligen mot s\u00f8r, som er nedsenket fra parkeringsflaten. Det etableres et nytt niv\u00e5 mot vest, mellom ny bolig og eksisterende bolig p\u00e5 eiendom 88/34. Det etableres et tredje niv\u00e5 foran boligen mot nord, s\u00e5 vel som et fjerde niv\u00e5 p\u00e5 balkong/altan. N\u00e5r totalarealet fordelt p\u00e5 alle disse niv\u00e5ene er under 130 m2 pr enhet, er det ikke store arealene man sitter igjen med p\u00e5 hvert av disse niv\u00e5ene. S\u00f8knaden avsl\u00e5s derfor ogs\u00e5 med hjemmel i lovens \u00a7 28-7 jf. KPA2018 \u00a7 14 og TEK17 \u00a7 8-3. 3.4 Unntak fra plankrav Tiltaket kommer i strid med kommuneplanens arealdel \u00a7 3.1 med hensyn til plankravet da tiltaket etableres innenfor en uregulert eiendom. Det er s\u00f8kt om unntak fra plankrav. I f\u00f8lge KPA2018 \u00a7 3.3.2 kan det gis unntak fra plan for \u00abTiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig\u00bb. Klager mener at vilk\u00e5ret er oppfylt da tiltaket harmonerer med den type bebyggelse som \u00f8nskes i disse omr\u00e5dene. Tiltaket ligger videre i et boligomr\u00e5de med gangavstand til sentrale m\u00e5lepunkt som skole, butikk og kollektiv. Saksnummer KLAGE-2024/12989 Side 7 av 10 Den tid dette er en kan-bestemmelse, ligger vurderingen om bruk av unntaket til kommunen. Tiltakshaver har alts\u00e5 ikke et rettskrav p\u00e5 \u00e5 f\u00e5 innvilget unntak, selv om vilk\u00e5rene for unntak etter \u00a7 3.3.2 skulle v\u00e6re innfridd. Bygningsmyndigheten m\u00e5 i slike tilfeller foreta en vurdering av om det b\u00f8r gis unntak fra plankravet. Eiendommen grenser i nord til det kartlagte friluftslivsomr\u00e5de Kr\u00e5k\u00e5sen. Dette er et leke- og rekreasjonsomr\u00e5de med stier og skog med tilkomst til Sm\u00f8r\u00e5sfjellet, og har registrert viktig verdi. I \u00f8st grenser eiendommen til et st\u00f8rre friluftslivsomr\u00e5de som omfatter Stendafjellet og Sm\u00f8r\u00e5sfjellet. Dette er et marka-omr\u00e5de med sv\u00e6rt viktig verdi jf. kartlegging av friluftslivsomr\u00e5de i Bergen kommune i regi av Bymilj\u00f8etaten i 2016. Det s\u00f8kes n\u00e5 om \u00e5 bygge tomannsbolig p\u00e5 en eiendom med vanskelig topografi og store h\u00f8ydeforskjeller. Det s\u00f8kes om \u00e5 bygge delvis i en bratt skr\u00e5ning. Fagetaten er av den oppfatning at vesentlig terrenginngrep som i dette tilfelle der fyllingsfot og uteareal plasseres 0 meter avstand til viktige verdier taler for \u00e5 ikke gi unntak fra plankrav. Bymilj\u00f8etaten v/ Natur- og milj\u00f8forvaltningen anbefaler at det ikke gis unntak fra plankrav. Eiendommen og \u00f8nsket tiltak grenser direkte i \u00f8st mot en registrert naturtype av typen rik sump- og kildeskog med viktig verdi. Naturtypen er sv\u00e6rt s\u00e5rbar for ytre p\u00e5virkning og tilrettelegging/ferdsel. Slike vesentlige terrenginngrep som her vil br\u00e5tt endre det naturlige milj\u00f8et og vil etter Bymilj\u00f8etatens vurdering kunne negativt p\u00e5virke det klimatiske milj\u00f8et som den rike sumpskogen er avhengig av, og det tilh\u00f8rende artsmangfoldet. Sumpskog er en type v\u00e5tmark, og forekomsten p\u00e5 N\u00f8ttveit ligger i et smalt dals\u00f8kk langs en bekk mellom bebyggelse. Det er med andre ord sv\u00e6rt uheldig om denne forekomsten blir ytterligere innsnevret. Selv om ikke tiltakene direkte ber\u00f8rer kartavgrensning til naturtypen, anser Bymilj\u00f8etaten likevel at risikoen for vesentlig negativ konsekvens p\u00e5 naturverdiene er stor. Det er utfordrende topografiske forhold og sv\u00e6rt lite rom for feilmarginer, s\u00e6rlig med tanke p\u00e5 tiltakets dimensjoner. Bymilj\u00f8etaten stiller seg sp\u00f8rrende til hvordan anleggsarbeidet kan gjennomf\u00f8res uten at naturverdiene ber\u00f8res, s\u00e6rlig med tanke p\u00e5 etablering av fylling og terrassering. Bekken som renner gjennom omr\u00e5det med rik sumpskog ligger ogs\u00e5 i kort avstand til oms\u00f8kt tiltak og fyllingsfot. Store terrenginngrep og masseutfyllinger medf\u00f8rer ofte stor risiko for partikkelforurensning til vassdrag. Dersom det gis tillatelse til tiltaket og det inneb\u00e6rer inngrep i kantvegetasjon og/eller avrenning av anleggsvann og/eller andre former for forurensning av vannforekomsten, er det tiltakshavers plikt \u00e5 igangsette forebyggende tiltak for \u00e5 overholde krav i vannressursloven \u00a7\u00a7 5 og 11. Bymilj\u00f8etaten vurder at konsekvensene for milj\u00f8et og omgivelsene rundt ikke vil bli tilstrekkelig ivaretatt og vurdert gjennom byggesaksbehandlingen. Fagetaten er enig i disse vurderingene. Fagetaten opprettholder derfor v\u00e5rt vedtak om \u00e5 ikke gi unntak fra plankrav. Saksnummer KLAGE-2024/12989 Side 8 av 10 3.5 Behov for ytterligere saksbehandling ved eventuell omgj\u00f8ring Det er vurdert at det ikke kan gis unntak fra plankravet. Tiltaket er dermed avhengig av dispensasjon fra bestemmelsen om plankrav i KPA2018 \u00a7 3.1. Det er ikke s\u00f8kt om slik dispensasjon. Plan- og bygningsloven \u00a7 29-4 fastsetter blant annet at tiltak skal ha en minste avstand til eiendomsgrense p\u00e5 4 meter, hvor annet ikke er fastsatt i plan. Det er ikke mottatt samtykke mht plassering av bolig 3 meter fra naboeiendom 88/34. jf. pbl. \u00a7 29-4. Samtykke skulle ettersendes, men dette er ikke mottatt. Det er heller ikke mottatt samtykke fra pbl. \u00a7 29-4 mht plassering av fyllingsfot fra naboeiendom 88/44. Det er ikke s\u00f8kt om dispensasjon. Det er ikke s\u00f8kt om riving av garasje f\u00f8r klageomgangen. Vi har ikke mottatt noen dokumenter ved\u00f8rende riving av garasje med tilh\u00f8rende takoverbygg. Vi har kun mottatt supplerende klage der det st\u00e5r at det bekreftes at riving av garasje med tilh\u00f8rende takoverbygg inng\u00e5r i s\u00f8knaden, at det ikke kreves ny nabovarsling og at arbeidet vil bli ansvarsbelagt i den videre s\u00f8knadsprosessen. Selv om tomten er bratt, vil ikke dette i seg selv utl\u00f8se krav om skredfarevurdering. Imidlertid vil stabilitet og fundamentering (geoteknikk) v\u00e6re fagomr\u00e5der som m\u00e5 ivaretas gjennom ansvarsretter, med evt. uavhengig kontroll. Av kommuneplanens \u00a7 19.6 fremg\u00e5r det ved tiltak i- og ved brattere terreng enn 27 grader, skal det redegj\u00f8res for sikkerhet mot ras. Siden det er gitt avslag p\u00e5 annet grunnlag ble det vurdert \u00e5 ikke v\u00e6re hensiktsmessig \u00e5 ettersp\u00f8rre dokumentasjon p\u00e5 dette. Tiltaket vil ogs\u00e5 kunne fordre f\u00f8lgende dispensasjoner som m\u00e5 gis av annen myndighet: \u2022 Vegloven \u00a7 29, med hensyn til plassering av fylling, ca. 4,5 meter fra-, parkeringsplasser hhv. ca. 4,2 og 5,9 meter fra-, og murer ca. 11,5 og 14,7 meter fra midtlinje av kommunal vei. (Vi viser til at gitte dispensasjon ikke er dekkende for oms\u00f8kte tiltak, jf. Bymilj\u00f8etatens vedtak av 15.12.2022 med ref. 2022/196896-2). 4. Konklusjon Vedtak av 16.04.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Flyfoto 3. Situasjonsplan 4. Klage 5. Supplerende klage 6. Vedtak 7. Tegninger 8. S\u00f8knad 9. Avslag p\u00e5 s\u00f8knad av 05.05.2023 10. Referat fra forh\u00e5ndskonferanse av 25.08.2023 Saksnummer KLAGE-2024/12989 Side 9 av 10 11. Uttalelse fra Bymilj\u00f8etaten 12. Uttalelse fra Bymilj\u00f8etaten nr 2 13. Uttalelse fra Bymilj\u00f8etaten nr 3 Saksnummer KLAGE-2024/12989 Side 10 av 10 "
}