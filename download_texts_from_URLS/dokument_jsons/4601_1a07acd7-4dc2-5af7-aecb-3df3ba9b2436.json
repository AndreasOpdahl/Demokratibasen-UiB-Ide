{
  "dokument_id": "1a07acd7-4dc2-5af7-aecb-3df3ba9b2436",
  "doc_type": "case_attachment",
  "kommune": 4601,
  "tittel": "Avslag, datert 30.01.2024",
  "url": "https://bergen.kommune.no/politikere-utvalg/api/fil/bk360/10120804/Avslag-datert-30-01-2024",
  "tekst": " Plan- og bygningsetaten Alutec AS V\u00e5r referanse: BYGG-2023/15844-14 Industrivegen 43 Saksbehandler: Per Magne Eide Dato: 30.01.2024 5210 OS AVSLAG P\u00c5 S\u00d8KNAD Eiendom : Gnr 41 Bnr 330 Adresse : Tiltakshaver : Jostein Hauken Tiltaket : Utleggelse av leddet utrigger Vi viser til s\u00f8knad mottatt 15.09.2023 og tilleggsdokumentasjon mottatt 17.11.2023. 1. S\u00f8knaden gjelder: Etablering av en flytebrygge med landgang , bredde er 1 meter og lengde er totalt 12 meter. Det er s\u00f8kt om dispensasjon fra KPA \u00a7 32.9 kombinerte form\u00e5l i sj\u00f8 og vassdrag (s\u00f8knad mottatt 17.11.2023). Tiltaket er plassert i sj\u00f8 og det er i denne sak vurdert at detaljregulert arealform\u00e5l p\u00e5 land - Naust ikke omfatter dette tiltak. 2. VEDTAK S\u00f8knad om tillatelse til etablering av flytebrygge med landgang avsl\u00e5s, jf. kommuneplanens arealdel \u00a7 32.9.1 - Kombinerte form\u00e5l i sj\u00f8 og vassdrag. 2.1. Dispensasjoner S\u00f8knad om dispensasjon fra kommuneplanens arealdel \u00a7 32.9 - Kombinerte form\u00e5l i sj\u00f8 og vassdrag avsl\u00e5s, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Eiendommen omfattes av reguleringsplan nummer 7040013, Fana. gnr 41 bnr 100, 425, 805 mfl., Hopsneset/ Catrineholm, stadfestet 17.06.2005 og er regulert til omr\u00e5de for naust. I kommunedelplan for Fana. KDP Ny-Paradis, Hop, Nesttun, Nesttun Vest er eiendommen vist som annet byggeomr\u00e5de. Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg -Naust og den ligger innenfor hensynssonene funksjonell strandsone og vei st\u00f8y - r\u00f8d sone og gul sone. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 43 bruksnummer 903. Merknaden er som f\u00f8lger: \u00ab Utrigger vil pga sin st\u00f8rrelse isolert sett sette for store begrensninger mht \u00e5 benytte farvannet utenfor 41/903 N\u00e5r b\u00e5t ligger i b\u00f8ye utenfor 41/903 vil tettheten med b\u00e5ter i omr\u00e5det bli uforsvarlig stor med den planlagte utriggeren gitt angitte dimensjoner Trafikk til/fra utrigger vil medf\u00f8re for stor belastning i et allerede trangt farvann\u00bb S\u00f8ker har kommentert merknaden: \u00ab \u00ab V\u00e5r vurdering er at flytebryggen medf\u00f8rer nedbygging av det n\u00e6re sj\u00f8omr\u00e5det og privatisering av strandsonen. Det vises ellers til punkt 3.6 i dette brev for utfyllende begrunnelse. Saksnummer BYGG-2023/15844 Side 2 av 9 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 Alutec AS 941935400 Ansvarlig s\u00f8ker Tiltaksklasse 1 Ansvarlig Prosjektering av ALUTEC AS 941935400 prosjekterende \u2013 utrigger Tiltaksklasse 1 Ansvarlig utf\u00f8rende ALUTEC AS 941935400 \u2013 Montering av utrigger Tiltaksklasse 1 3.4. Visuelle kvaliteter Visuelle kvaliteter er ikke vurdert i denne sak. 3.5. Andre uttalelser eller vedtak Statsforvalteren i Vestland har gitt uttalelse datert 19.12.2023: \u00ab Bergen kommune \u2013 Fana bydel \u2013 uttalelse til s\u00f8knad om dispensasjon for tiltak i strandsonen p\u00e5 gbnr. 41/330 - utleggelse av leddet utrigger Vi viser til brev fra Bergen kommune datert 29.11.2023 hvor det bes om uttalelse til s\u00f8knad om anleggelse av leddet utrigger ved Hopsneset i Fana bydel. If\u00f8lge kommunen ligger omr\u00e5det i arealform\u00e5l kombinert form\u00e5l i sj\u00f8 og vassdrag og tiltaket krever derfor dispensasjon fra kommuneplanens bestemmelser \u00a7 32.9.1 inngrep og faste installasjoner tillates ikke. Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag): \u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det I denne saken s\u00f8kes det om tillatelse til anleggelse av leddet utrigger p\u00e5 \u00f8stsiden av holmen \u00f8st for Hopsneset ved Nord\u00e5svannet. Strandsonen er mindre nedbygget og privatisert og fremst\u00e5r derfor mer tilgjengelig og \u00e5pen for allmennhetens opphold og ferdsel i strandsonen. Tiltaket vil legge beslag p\u00e5 det n\u00e6re sj\u00f8omr\u00e5det og vil virke privatiserende og dermed virke avvisende p\u00e5 allmennhetens ferdsel langs sj\u00f8en. Strandsonen p\u00e5 denne holmen s\u00e5 sentralt i byen er s\u00e6rlig verdifull. Saksnummer BYGG-2023/15844 Side 3 av 9 Det er viktig \u00e5 forhindre tiltak i strandsonen og n\u00e6re sj\u00f8omr\u00e5de som hindrer allmennhetens ferdsels og oppholdsmuligheter i strandsonen. Strandsonen rundt Nord\u00e5svannet er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltaket som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. Tiltaket bidrar til nedbygging av det n\u00e6re sj\u00f8omr\u00e5det og privatisering av strandsonen og vil slik vi ser det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 41, bnr. 330 Hopsneset i Fana bydel. Dersom det likevel blir gitt dispensasjon, ber vil kommunen sende vedtaket til Statsforvalteren for klagevurdering.\u00bb Bymilj\u00f8etaten har gitt uttalelse datert 12.01.2024: \u00ab Uttalelse fra Bymilj\u00f8etaten, Paradis gnr. 41, bnr. 330, utleggelse av leddet utrigger Saken gjelder Bymilj\u00f8etaten viser til oversendelse fra Plan- og bygningsetaten 19.11.23 (BYGG 2023/15844-9) for s\u00f8knad om tillatelse til leddet utrigger. Tiltaket krever dispensasjon fra Kommuneplanenes arealdel 2018 (KPA 2018) fra \u00a7 32.9.1 Kombinert form\u00e5l i sj\u00f8 og vassdrag. Grunnlag Planforutsetninger: KPA 2018 viser eiendommen som kombinert form\u00e5l i sj\u00f8 og vassdrag. Eiendommen p\u00e5 land er detaljregulert som naust (N2) i detaljplan id: 7040013, vedtatt 17.06.2005 til Naust (N2). Andre overordnete registreringer: Eiendommen ligger innenfor hensynssone for funksjonell strandsone. Det g\u00e5r en sammenhengende bl\u00e5gr\u00f8nn forbindelse gjennom dette omr\u00e5det, Sammenhengende bl\u00e5gr\u00f8nne forbindelser, vedlegg til KPA 2018. Nord\u00e5svannet med \u00f8yer og holmer er registrert som sv\u00e6rt viktig friluftsomr\u00e5de, kartlagt av Bymilj\u00f8etaten 2018. Arealressurskartet (AR5) viser nordlige del av holmen tiltaket er oms\u00f8kt, som lauvskog. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Herunder er hensynet til strandsonevernet sentralt for vurdering av den aktuelle saken, da tiltaket i sin helhet ligger innenfor den funksjonelle strandsonen. Her er det et overordnet m\u00e5l \u00e5 ta vare p\u00e5 og videreutvikle kvaliteter knyttet til biologisk mangfold, landskap, kulturminner, bygningsmilj\u00f8 og allmenn ferdsel. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis, spesielt i omr\u00e5der med stor utbyggingspress. Omr\u00e5det rundt Nord\u00e5svannet er under stort utbyggingspress, og er et sv\u00e6rt viktig omr\u00e5de for friluftsliv og rekreasjon. Eiendommen er del av et omr\u00e5de regulert til naust i 2005. Regulering av naust vedtatt i 2005, vil underlegges innskjerpet strandsonevern fra 2011 og bestemmelser i ny KPA 2018. I bestemmelse \u00a7 2.4, KPA 2018, st\u00e5r det ved motstrid gjelder kommuneplanens arealdel foran eldre reguleringsplaner vedtatt f\u00f8r 1.1.2013. \u00ab 3.6. Dispensasjon Tiltaket kommer i strid med kommuneplanens \u00a7 32.9 - Kombinerte form\u00e5l i sj\u00f8 og vassdrag (i sj\u00f8). Det s\u00f8kes om anlegning av en ny flytebrygge med format 1x12 meter. Saksnummer BYGG-2023/15844 Side 4 av 9 Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. N\u00e5r det gjelder tiltak som plasseres i sj\u00f8 vil ogs\u00e5 hensyn til adkomst for n\u00e6rliggende omgivelser/eiendommer og eventuell forringelse av dette v\u00e6re i hovedfokus. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker har vedlagt en begrunnet s\u00f8knad om dispensasjon hvor f\u00f8lgende kan gjentas: \u00ab S\u00f8knad om dispensasjon i gnr. 41 bnr. 330, Hopsneset Oppsummering Flytebryggen oppf\u00f8res i forbindelse med eksisterende naust og kai. Dette f\u00f8rer til at konsekvensene av tiltaket blir mindre tydelig enn for andre tilsvarende tiltak. Det er ogs\u00e5 et moment at flytebryggen ikke oppf\u00f8res i tilknytning til privat bolig. Tiltakene vil ikke f\u00f8re til vesentlig privatisering av omr\u00e5det. Det avgj\u00f8rende m\u00e5 v\u00e6re at kaien videref\u00f8rer eksisterende bruk p\u00e5 omr\u00e5det, og derfor ikke i vesentlig grad erstatter natur som ellers ville v\u00e6rt uber\u00f8rt. I tillegg er stedet vesentlig bedre egnet for fort\u00f8yning av sm\u00e5b\u00e5ter enn andre omr\u00e5der i Nord\u00e5svannet. Dette har blant annet st\u00f8tte i gjeldende kommunedelplan. Hensynene bestemmelsen er ment \u00e5 ivareta blir ber\u00f8rt, men forholdene p\u00e5 stedet gj\u00f8r at hensynene ikke blir vesentlig tilsidesatt som f\u00f8lge av dispensasjon til \u00e5 oppf\u00f8re flytebrygge. Klart st\u00f8rre Det neste som m\u00e5 vurderes er om fordelen med tiltaket er \u00abklart st\u00f8rre\u00bb enn ulempene. En ulempe ved alle dispensasjoner til \u00e5 bygge i strandsonen er at det kan gi presedens, som igjen kan f\u00f8re til et sterkere press p\u00e5 strandlinjen. Presedensvirkning vil imidlertid kun v\u00e6re en faktor dersom rettslige og faktiske forhold er identiske. P\u00e5 Christineholm er det kun \u00e9n annen eiendom som ligger i samme omr\u00e5de, og har eksisterende godkjent steinkai. Presedens vil derfor ikke v\u00e6re en vesentlig ulempe. \u00d8vrige ulemper ved \u00e5 bygge i form\u00e5let som privatisering, natur og friluftsliv vil som vist over ikke ber\u00f8res vesentlig i dette tilfellet. Ulempene ved dette tiltaket er sm\u00e5, men det er ikke tilstrekkelig med frav\u00e6r av ulempe for \u00e5 kunne gi dispensasjon. Det m\u00e5 ogs\u00e5 foreligge klare fordeler. Den st\u00f8rste fordelen med \u00e5 etablere flytebrygge p\u00e5 stedet er forholdet til tilgjengelighet. Dagens l\u00f8sning med steinkai er sv\u00e6rt d\u00e5rlig egnet for forflytningshemmede eller mennesker som er uvant p\u00e5 sj\u00f8en. Ved \u00e5 etablere en flytebrygge vil sj\u00f8en kunne bli gjort tilgjengelig for grupper som vanligvis ikke har mulighet til \u00e5 bruke sj\u00f8en. Dette er en vesentlig fordel som ogs\u00e5 er i tr\u00e5d med samfunnsmessige hensyn og form\u00e5let bak plan og bygningsloven Flytebryggen vil ogs\u00e5 gj\u00f8re det vesentlig enklere for barn \u00e5 f\u00e5 tilkomst til sj\u00f8en. Mange barn er glad i sj\u00f8lek og en flytebrygge vil gj\u00f8re det enklere \u00e5 benyttes seg av mindre fart\u00f8y egnet for barn. Slik naustet og kaien er i dag, vil det v\u00e6re naturlig \u00e5 bruke dette til st\u00f8rre motoriserte fart\u00f8y. Ved \u00e5 f\u00e5 p\u00e5 plass en flytebrygge i sj\u00f8en, vil det v\u00e6re lavere terskel for \u00e5 ta i bruk lettere fart\u00f8y som stand-up-padle brett eller kajakk. Slike fart\u00f8y krever at man kan stige rett p\u00e5 fra sj\u00f8fronten. Ved \u00e5 regulere Nord\u00e5svannet som kombinert form\u00e5l sj\u00f8 og vassdrag har man nettopp \u00f8nsket \u00e5 sende et signal om at vannet i st\u00f8rre grad b\u00f8r brukes til lettere vannsport. Ulempene ber\u00f8rer flere prinsipielle sp\u00f8rsm\u00e5l. Dersom man ser ulempene i sammenheng med forholdene p\u00e5 Saksnummer BYGG-2023/15844 Side 5 av 9 stedet, mister de noe av sin tyngde. Alle fordelene ved tiltaket er konkrete. Den st\u00f8rste fordelen er at flytebryggen gj\u00f8r eiendommen mer tilgjengelig for alle typer brukere. Det fremst\u00e5r som klart at fordelene ved \u00e5 gi dispensasjon er klart st\u00f8rre enn ulempene. Konklusjon Etter v\u00e5r vurdering har vi kommet frem til at hensynene bak bestemmelsene som det skal dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. Fordelene ved \u00e5 gi dispensasjon er etter en samlet vurdering klart st\u00f8rre enn ulempene. Det er etter v\u00e5rt syn dermed grunnlag for \u00e5 kunne fatte vedtak om dispensasjon i samsvar med plan- og bygningsloven \u00a7 19-2. \u00ab I denne konkrete saken skal det anlegges en flytebrygge med som form\u00e5l \u00e5 \u00f8ke bruk og tilgjengelighet. Eiendommen er del av et omr\u00e5de regulert til naust i 2005. Regulering av naust vedtatt i 2005, vil underlegges innskjerpet strandsonevern fra 2011 og bestemmelser i ny KPA 2018. Strandsonen rundt Nord\u00e5svannet er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltaket som oms\u00f8kt vil ytterligere bidra til dette. En utstrakt bruk av dispensasjoner er med p\u00e5 \u00e5 undergrave kommuneplanen som informasjons og avgj\u00f8relsesgrunnlag. Det er et m\u00e5l og ivareta allmenne interesser og unng\u00e5 uheldig utbygging og privatisering i strandsonen. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelen ved \u00e5 gi dispensasjon er av privat karakter, der tiltakshavere kan f\u00e5 utviklet eiendommen i strandsonen som \u00f8nsket. Ulempene vil v\u00e6re at hensynet til natur- og kulturmilj\u00f8, landskap og andre allmenne interesser tilsidesettes ved at strandsone og sj\u00f8speil bygges ned. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Per Magne Eide Saksbehandler Trond Haugen Seksjonsleder Dette dokumentet er godkjent elektronisk. Kopi til Jostein Hauken Hops\u00e5sen 13 5232 PARADIS Saksnummer BYGG-2023/15844 Side 6 av 9 Sidsel Gjerding Nordlia 1 5223 NESTTUN Saksnummer BYGG-2023/15844 Side 7 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/15844 Side 8 av 9 Saksnummer BYGG-2023/15844 Side 9 av 9 "
}