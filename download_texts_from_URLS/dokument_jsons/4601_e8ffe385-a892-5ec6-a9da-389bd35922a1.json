{
  "dokument_id": "e8ffe385-a892-5ec6-a9da-389bd35922a1",
  "doc_type": "case_presentation",
  "kommune": 4601,
  "tittel": "Oppnevning av styremedlem til Vann Vest AS",
  "url": "https://bergen.kommune.no/politikere-utvalg/api/fil/bk360/10433460/Framstilling-Oppnevning-av-styremedlem-til-Vann-Vest-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-75 Oppnevning av styremedlem til Vann Vest AS Hva saken gjelder: I saken fremlegges forslag til styremedlem til Vann Vest AS. Bergen kommunes n\u00e5v\u00e6rende representant i styret, Anne Cornell, har v\u00e6rt styremedlem i Vann Vest AS i perioden 2022 \u2013 2024, og kan velges for en periode til. Hun er anbefalt/innstilt fra valgkomiteen, og det foresl\u00e5s at hun er Bergen kommunes representant for neste periode. Forslaget er i samsvar med eierskapsmeldingens kap. III \u00abKrav til et godt eierskap\u00bb - prinsipp 5: \u00abStyresammensetningen skal kjennetegnes av kompetanse, kapasitet og mangfold ut fra det enkelte selskaps form\u00e5l og egenart\u00bb. Anne Cornell er utdannet ingeni\u00f8r fra H\u00f8yskolesenteret i Rogaland innen Teknisk Milj\u00f8vern, med spesialisering innen renseteknikk og kjemi. Hun har ogs\u00e5 en masterutdanning fra Heriot-Watt University, Edinburgh innen Marine Resource, Development and Protection. Hun har lang erfaring fra VA-etaten i Bergen kommune innen ledelse av kvalitetssikringsarbeid og ISO-sertifisering. Hun var i perioden 2013- 2019 styremedlem i DIHVA (Driftsassistansen i Hordaland). Byr\u00e5dsavdeling for byutvikling har oppf\u00f8lgingsansvaret for Vann Vest AS. \u00d8konomiske konsekvenser: Ikke relevant i denne saken. Byr\u00e5dsleders vurdering og anbefaling/konklusjon: Byr\u00e5dsleder anbefaler byr\u00e5det \u00e5 oppnevne Anne Cornell til styret i Vann Vest AS. Byr\u00e5dsleder vurderer at forslaget oppfyller kravet til kompetanse og mangfold i styrer, og kravet til at sittende medlemmer av bystyret og byr\u00e5det ikke skal ha styreverv i selskaper eid av kommunen. Vedtakskompetanse: Byr\u00e5dets fullmakter \u00a7 5.3 Valg av styremedlemmer i selskaper \u2013 herunder aksjeselskaper \u00abByr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten.\u00bb 1 Byr\u00e5dsleder innstiller til byr\u00e5det \u00e5 fatte f\u00f8lgende vedtak: Som styremedlem til Vann Vest AS oppnevnes fra Bergen kommune: Anne Cornell Dato: 21. mai 2024 Christine B. Meyer Byr\u00e5dsleder Dokumentet er godkjent elektronisk. 2 "
}