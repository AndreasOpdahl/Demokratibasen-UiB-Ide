{
  "dokument_id": "22af0bfd-645f-5cc7-983a-9a9735048033",
  "doc_type": "case_attachment",
  "kommune": 4601,
  "tittel": "F\u00f8lgebrev til s\u00f8knaden",
  "url": "https://bergen.kommune.no/politikere-utvalg/api/fil/bk360/11461264/Folgebrev-til-soknaden",
  "tekst": " Bergen Kommune 16.04.2024 S\u00f8knad om oppf\u00f8ring av garasje Statsminister Michelsens veg 54 gnr 13 bnr 398 Med dette oversendes s\u00f8knad om oppf\u00f8ring av garasje i Statsminister Michelsens veg 54. Den aktuelle eiendommen er regulert Boligen har ikke garasjen fra f\u00f8r av. Da det ikke er regulerte byggelinjer mot vei, kommer veglovens bestemmelser om avstand til fylkesvei til anvendelse. Avstandskravet til fylkesvei er satt til 50 m fra vegmidte, og det er s\u00f8kt om dispensasjon fra avstandkravet til Vestland fylkeskommune. Head Energy AS / T: +47 992 04 323 / E: post@headenergy.no / www.headenergy.no -1- Garasjen gis en diskre utforming og plassering ved at den graves inn i terrenget. Den medf\u00f8rer ikke \u00f8kt trafikk til og fra eiendommen, men avkj\u00f8ringstillatelsen og garasjen f\u00f8rer til at parkering langs veien opph\u00f8rer, noe som er en stor fordel for alle ferdende p\u00e5 fylkesveien. Man\u00f8vrering og biloppstilling foreg\u00e5r p\u00e5 egen eiendom, og ikke langs veien, slik situasjonen er i dag. Grunnarbeider og utf\u00f8relse er ansvarsbelagt i s\u00f8knaden. Da eiendommen ikke er detaljregulert, og er omfattet av hensynssone bevaring kulturmilj\u00f8, er lagt ved en stedsanalyse til s\u00f8knaden. Head Energy AS / T: +47 992 04 323 / E: post@headenergy.no / www.headenergy.no -2- Bergen kommune V/ Jan Tore S\u00e6rvold Finnema 18.06.24 Tilleggsbemerkninger til s\u00f8knad om dispensasjon ifbm med Byantikvarens uttalelse Viser til Byantikvarens uttalelse datert 6.juni 2024, med referanse 2024/65007-4. Det bemerkes at eiendommen i Statsminister Michelsens veg 54, har en krevende topografi og derav et krevende terreng for plassering av bygninger. Det er eksisterende fjellskj\u00e6ring b\u00e5de mot fylkesveien og naboeiendom i \u00f8st. Eiendommen ligger hevet over fylkesveien, med boligen plassert \u00f8verst. P\u00e5 bakgrunn av dette er det begrenset med muligheter for plassering av en garasje til boligen. Pga krevende terreng og h\u00f8ydeforskjeller har ogs\u00e5 avkj\u00f8rsel til eiendommen, v\u00e6rt utfordrende. Inntil i dag, har boligen hatt mulighet for parkering nede langs fylkesveien, som vist i bilde. Det har kun v\u00e6rt trapper opp til boligen. I dialog med Vestland fylkeskommune har vi kommet fram til en akseptabel l\u00f8sning for adkomstvei/avkj\u00f8rsel inn p\u00e5 egen eiendom, som tilrettelegger for at man\u00f8vrering av biler og parkering av Head Energy AS / T: +47 992 04 323 / E: post@headenergy.no / www.headenergy.no -1- bil p\u00e5 egen eiendom. Med dette trekkes behov for parkering og man\u00f8vrering vekk fra den trafikkerte fylkesveien med tilh\u00f8rende fortau. Garasjen plasseres inn i terrenget for \u00e5 f\u00e5 til en adkomst som er mest mulig trafikksikker, ifbm inn/utkj\u00f8ring til fylkesveien. Vi har etter beste evne funnet en l\u00f8sning for plassering av garasje i et krevende terreng, som er minst mulig inngripende og synlig for omgivelsene. Den h\u00f8ye fjellskj\u00e6ringen, som bemerkes av byantikvaren, er ogs\u00e5 der i dag, men er skjult av tett vegetasjon. Synlig del av fjellskj\u00e6ring mot \u00f8st, vi slik vi ser det, derfor v\u00e6re uendret n\u00e5r garasjen er plassert. Vi ser at byantikvaren ikke prinsipielt er i mot at det bygges en garasje, men at plasseringen er utfordrende. Fra v\u00e5rt st\u00e5sted, kan vi vanskelig se at det finnes alternativ plassering av garasje p\u00e5 denne eiendommen, noe man ville sett ved en befaring. Ved \u00e5 trekke garasjen lenger ut mot fylkesveien, kommer vi i konflikt med trafikale hensyn som Vestland fylkeskommunen skal ivareta, og kommer i konflikt med deres anbefalinger. Til slutt bemerkes at det foreg\u00e5r stor byggevirksomhet i dette n\u00e6romr\u00e5det, og vi kan vanskelig se at oms\u00f8kte prosjekt utfordrer kulturmilj\u00f8et, sammenlignet med \u00f8vrig utbygging. Head Energy AS / T: +47 992 04 323 / E: post@headenergy.no / www.headenergy.no -2- "
}