{
  "dokument_id": "d47a9fad-de5c-5c35-89aa-5b0b12e44529",
  "doc_type": "case_attachment",
  "kommune": 4601,
  "tittel": "Fagnotat datert 06.07.2021",
  "url": "https://bergen.kommune.no/politikere-utvalg/api/fil/bk360/6774073/Fagnotat-datert-06-07-2021",
  "tekst": "BERGEN KOMMUNE Byr\u00e5dsavdeling for klima, milj\u00f8 og utvikling/Plan- og bygningsetaten Fagnotat Saksnr.: 201918513/38 Emnekode: ESARK\u20135122 Saksbeh.: WIIK Til: Byr\u00e5dsavdeling for klima, milj\u00f8 og byutvikling Fra: Plan- og bygningsetaten Dato: 060721 Forslag til endring av detaljregulering, forenklet behandling Laksev\u00e5g, Gnr. 146, Bnr. 7, 10 mfl., Gravdalsfeltet. Arealplan-ID 17550003 Sammendrag Arkitektgruppen Cubus As foresl\u00e5r p\u00e5 vegne av Optibo Utbygging AS endring ved forenklet prosess av detaljregulering for Gravdalsfeltet (Laksev\u00e5g Gnr146, Bnr 7,10 mfl., Gravdalsfeltet, PlanID 17550000, vedtatt 26.05.2008). Planomr\u00e5det ligger i skr\u00e5ningen ned mot vestsiden av Gravdalsvatnets nordre del i Laksev\u00e5g bydel. Form\u00e5let med reguleringsendringen er \u00e5 justere gjeldende reguleringsplan i henhold til bygd situasjon. I forbindelse med bygging av Gravdalsfeltet ble det etablert vegareal som avviker noe fra regulert situasjon i gjeldende reguleringsplan. Vegen er bygget i henhold til godkjent teknisk vegplan. Reguleringsendringen inneb\u00e6rer en justering av plankartet slik at dette er i tr\u00e5d med etablert l\u00f8sning. \u00d8nsket om endring av gjeldende reguleringsplan har sammenheng med utbygging av felt KS10 og avklaring av oppm\u00e5lingsforretning ved felt KS4. I tidligere m\u00f8te med byggesak har forslagsstiller blitt bedt om \u00e5 endre reguleringsplan til \u00e5 samsvare med teknisk veiplan f\u00f8r arealoverf\u00f8ring til kommunen kan gjennomf\u00f8res. Endringsforslaget er i samsvar med pbl. \u00a7 12-14 og fremmes ved forenklet behandling. Vi slutter oss til de foresl\u00e5tte endringene og anbefaler forslaget vedtatt. Anbefalt vedtak: 1. I medhold av plan- og bygningsloven \u00a7 12-14 vedtas f\u00f8lgende forslag til endring av detaljregulering: a. Laksev\u00e5g, Gnr.146, Bnr. 7, 10 mfl., Gravdalsfeltet, Arealplan-ID 17550003, vist p\u00e5 plankart datert 12.03.2021 PLAN- OG BYGNINGSETATEN Mette Iversen \u2013 stedfortredende avdelingsleder Jan Erik F\u00f8rde \u2013 stedfortredende etatsdirekt\u00f8r Brevet er elektronisk signert og har derfor ingen underskrift. Side 1 av 6 Bergen kommune. Byutvikling Saksnr. 201918513/38 Saksutredning Endringsforslagets form\u00e5l Reguleringsendringens form\u00e5l er \u00e5 justere gjeldende reguleringsplan (arealplan-ID 17550000) i samsvar med godkjent teknisk vegplan og bygget situasjon. Reguleringsendringen inneb\u00e6rer justering av plankartet slik at dette er i tr\u00e5d med etablert l\u00f8sning. Det gj\u00f8res ingen endringer i gjeldende reguleringsplans bestemmelser. I forbindelse med bygging av Gravdalsfeltet ble det etablert vegareal som avviker noe fra gjeldende reguleringsplan. Veien er per i dag bygd etter godkjent teknisk veiplan. Forslagsstiller startet i 2011 arbeid i planomr\u00e5det, og det ble i den forbindelse s\u00f8kt dispensasjon fra gjeldende plan for \u00e5 etablere vei iht. teknisk veiplan. Dette medf\u00f8rte at veien kom utenfor planens form\u00e5lsgrenser til regulert veiform\u00e5l. Endringen medf\u00f8rer mindre sideforskyvninger av vegareal samt omdisponering/flytting av areal avsatt til bolig- og forretningsform\u00e5l. I tillegg avsettes deler av friluftsareal til teknisk installasjon (overvannsh\u00e5ndtering). Planomr\u00e5det \u2013 dagens situasjon Utsnitt av deler av plan som endres. Gjeldende reguleringsplan Planomr\u00e5det er markert med gult omriss. (PlanID17550000) Planomr\u00e5det er regulert i reguleringsplan for Laksev\u00e5g gnr. 146, bnr.7, 10 m.fl., Gravdalsfeltet, Arealplan-ID 17550000. Omr\u00e5det er i stor grad utbygd i tr\u00e5d med gjeldende reguleringsplan. Deler av feltene for konsentrert sm\u00e5husbebyggelse er under utbygging. Overordnede planer og retningslinjer Kommuneplanens arealdel (KPA 2018) I kommuneplanens arealdel ligger planomr\u00e5det i sone 3 - ytre fortettingssone. I henhold til KPA \u00a7 26.4 kan ytre fortettingssone videreutvikles med bolig- og n\u00e6ringsform\u00e5l. Gjeldende reguleringsplaner Side 2 av 6 Bergen kommune. Byutvikling Saksnr. 201918513/38 Gjeldende reguleringsplan for omr\u00e5det er Laksev\u00e5g, Gnr. 145, Bnr. 7, 10 mfl., Gravdalsfeltet, Arealplan-ID 17550000, vedtatt 26.05.2008. Det er tidligere vedtatt to mindre endringer av gjeldende reguleringsplan. Den f\u00f8rste endringen, vedtatt 02.11.2011(Arealplan-ID 17550001) omfattet en mindre justering av regulerte tomtegrenser. Den andre mindre endringen omhandlet en endring av \u00a7 2 i reguleringsbestemmelser (Arealplan-ID 17550002). Vedtaket om mindre endring ble p\u00e5klaget. Fylkesmannen stadfestet den 13.11.2014 Bergen kommune sitt vedtak av 14.02.2013. Hovedinnholdet i endringsforslaget Endringer i plankartet: I tabellen under vises utsnitt fra gjeldende reguleringsplan (Arealplan-ID 17550000) samt endringer som gj\u00f8res i plankartet. F1 A) Utsnitt av felt F1 (forretning) og KS10 (bolig) i B) Viser endringer for feltene F1 og KS10: \u00d8verste pil viser gjeldende reguleringsplan. utstrekningen av nytt areal til bolig gjennom endring, og nederste viser fratrekk av boligareal C) Viser endringer som gj\u00f8res for felt F1. \u00abAnnen D) Viser endringer iht. Bymilj\u00f8etatens uttalelse vedr. o_SGS veggrunn\u00bb lagt inn iht. uttalelse fra Bymilj\u00f8etaten og o_SKV3 Side 3 av 6 Bergen kommune. Byutvikling Saksnr. 201918513/38 E) Gjeldende reguleringsplan. Viser areal avsatt til F) Reguleringsendring. Viser endring av 19 m2 av friluftsomr\u00e5de friluftsomr\u00e5de som endres til form\u00e5l \u2018overvannsnett\u2019 T3/o_skv3 G) Parallellforskyvning av \u00abannen veggrunn\u00bb ved H) Parallellforskyvning av \u00abannen veggrunn\u00bb ved T3. T3/o_SKV3. Gul/oransje linje viser utstrekningen av forskyvningen. Se planbeskrivelsen med vedlegg for utfyllende opplysninger. Planprosess og medvirkning Det ble avholdt veiledningsm\u00f8te den 16.09.2019 (sak 201904351). Endringsforslaget ble videre diskutert i etatens planforum den 26.11.2019. Fullstendig forslag om endring ved forenklet prosess ble mottatt 08.09.2020. Saken ble oversendt ber\u00f8rte parter og myndigheter 27.11.2020. Det ble mottatt 4 uttalelser fra offentlige instanser og ingen private merknader. Merknadene og uttalelsene er oppsummert og kommentert av plankonsulenten i merknadsskjema A, datert 06.01.2021. Av innkomne merknader ga Bymilj\u00f8etaten uttale vedr\u00f8rende f\u00f8lgende: \uf0b7 o_SGS langs o_SKV3 b\u00f8r reguleres til minimum bredde 2,5 meter. \uf0b7 o_SGS b\u00f8r reguleres som fortau \uf0b7 Der det angis at annen veggrunn utg\u00e5r i planen bes det om at det avsettes minimum 0,5 meter annen veggrunn for disse stedene Side 4 av 6 Bergen kommune. Byutvikling Saksnr. 201918513/38 Byplan forespurte Bymilj\u00f8etaten om en avklaring vedr\u00f8rende overnevnte uttalelse, da endringsforslag som sendtes p\u00e5 h\u00f8ring var i tr\u00e5d med faktisk situasjon og vegteknisk plan. I tilsvar fra Bymilj\u00f8etaten den 26.01.21 ble f\u00f8lgende presisert: \u00abBymilj\u00f8etaten viser til etatens tidligere uttalelse datert 27.11.20. Etaten kan ikke se at det skal v\u00e6re s\u00e6rlige problematisk \u00e5 bearbeide planen i henhold til det vi tidligere har bemerket i denne uttalelsen. Bymilj\u00f8etaten ber ikke om at o_SGS skal bygges ut til 2,5 m minimumsbredde n\u00e5, men at veien b\u00f8r reguleres med denne bredden i planen, for \u00e5 ta h\u00f8yde for eventuelle fremtidige behov for breddeutvidelser. N\u00e5r det gjelder areal regulert til \u00abAnnen veggrunn\u00bb, b\u00f8r det ogs\u00e5 v\u00e6re mulig \u00e5 innarbeide dette i planen uten at det f\u00e5r s\u00e6rlige konsekvenser for det som allerede er bygget, ref. v\u00e5r tidligere uttalelse med kommentarer til hvor dette b\u00f8r skje og ikke.\u00bb Etter denne avklaringen ble uttalelsen tatt til f\u00f8lge og innarbeidet i revidert plankart, jf. Merknadsskjema B, datert 12.03.2021. Vurdering av endringsforslagets virkninger Plan- og bygningsetaten kommenterer sakens sentrale problemstillinger i tillegg til de tema som alltid skal belyses i plansaker. \u00d8vrige tema anses som tilfredsstillende l\u00f8st og belyst. Det er kun de foresl\u00e5tte endringene som er gjenstand for diskusjon og vurdering. Reguleringsendringen omfatter skyvning av vegareal (annen veggrunn, gang- og sykkelveg) som medf\u00f8rer at mindre areal regulert for bolig (KS10) og forretning (F1) flyttes og erstattes. I tillegg endres deler av friluftsareal p\u00e5 felt S4 til overvannsnett. Videre tar endringen for seg en parallellforskyvning av annen veggrunn p\u00e5 veg (T3). Ved felt KS10 (Figur A og B) foresl\u00e5s regulert boligform\u00e5l endret til form\u00e5lene kj\u00f8reveg og gang- og sykkelveg. Samtidig foresl\u00e5s noe areal som opprinnelig er regulert som annen veggrunn endret til boligform\u00e5l. Boligarealet i gjeldende reguleringsplan er 1827m2, og blir som f\u00f8lge av endringen redusert til 1760m2. For felt F1 i gjeldende reguleringsplan (Figur A, B, C, D) inneb\u00e6rer endringen en forskyvning av regulerte grenser avsatt til gang- og sykkelveg samt forretning. Endringen medf\u00f8rer at noe av forretningsform\u00e5let reguleres til kj\u00f8reveg samt gang- og sykkelveg. I tillegg avsettes noe av forretningsarealet til annen veggrunn. Forretningsareal i gjeldende reguleringsplan er 8515m2 og blir som f\u00f8lge av endringen noe redusert. Det foresl\u00e5s ogs\u00e5 en endring av regulert friluftsomr\u00e5de (felt S4). Om lag 19 m2 av eksisterende areal avsettes til teknisk installasjon/overvannsnett (Figur E og F). Videre forskyves ogs\u00e5 noe av eksisterende areal avsatt til annen veggrunn ved T3 (Figur G og H). Vi vurderer at foresl\u00e5tte endringer kan anbefales da de reguleringsmessige forhold rundt endringen er avklart og gjort rede for i planprosessen. Justering av plankart i henhold til allerede utf\u00f8rt arbeid (etter godkjent veiplan) vil ikke endre den opprinnelige plans form\u00e5l eller karakter. Endringsforslaget vurderes til ikke \u00e5 ha konsekvenser for barn og unges interesser eller naturmangfold. \u00d8vrige tema anses som tilfredsstillende l\u00f8st og belyst. Side 5 av 6 Bergen kommune. Byutvikling Saksnr. 201918513/38 Konklusjon Vi slutter oss til de foresl\u00e5tte endringene og det planfaglige grepet i endringsforslaget. Forslaget til endring ved forenklet prosess vurderes \u00e5 v\u00e6re tilfredsstillende og anbefales vedtatt. Vedlegg: Plankart datert 12.03.2021 Reguleringsbestemmelser datert 25.09.2020 Planbeskrivelse datert 17.03.2021 Merknadsskjema A datert 06.01.2021 Merknadsskjema B datert 12.03.2021 Fullstendig dokumentoversikt og saksgang, se http://www.bergen.kommune.no/innsynpb/ , snr 201918513 Side 6 av 6 "
}