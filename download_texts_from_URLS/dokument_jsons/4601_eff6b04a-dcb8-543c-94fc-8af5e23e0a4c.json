{
  "dokument_id": "eff6b04a-dcb8-543c-94fc-8af5e23e0a4c",
  "doc_type": "case_attachment",
  "kommune": 4601,
  "tittel": "Rammetillatelse, datert 20.06.2018",
  "url": "https://bergen.kommune.no/politikere-utvalg/api/fil/bk360/9463953/Rammetillatelse-datert-20-06-2018",
  "tekst": " PLAN- OG BYGNINGSETATEN BYGGESAKSAVDELINGEN Allehelgens gate 5 Postboks 7700, 5020 Bergen Telefon 55 56 63 10 postmottak.planogbygg@bergen.kommune.no www.bergen.kommune.no Sweco Norge AS Fantoftveien 14 P 5072 BERGEN Deres referanse: V\u00e5r saksbehandler: V\u00e5rt saksnummer: Dato: Ronald Kvamme 201800004/21 200618 Dir. tlf.: 5556 6460 RAMMETILLATELSE Eiendom : Gnr 106 Bnr 226 Adresse : Eikeneset Tiltakshaver : \u00c5dne Tveit og Helen Husefest Tiltaket : Nybygg bolig med tilh\u00f8rende utomhusanlegg Vi viser til s\u00f8knad mottatt 02.01.2018 og tilleggsdokumentasjon mottatt i tidsrommet 02.01.2018 til 07.06.2018. 1. S\u00f8knaden gjelder Oppf\u00f8ring av nybygg enebolig p\u00e5 to plan med bruksareal oppgitt til 278 m2. Tilh\u00f8rende planering og va-anlegg. Riving av eksisterende garasje p\u00e5 eiendommen. Tiltaket krever dispensasjon fra gjeldende reguleringsplan nr 31120000 vedr\u00f8rende at det ikke konkret er inntegnet nytt hus p\u00e5 angjeldende eiendom. Tiltaket krever videre dispensasjon fra kommunedelplan \u00abMildehalv\u00f8ya\u00bb vedr\u00f8rende at tillatt utnyttelsesgrad blir overskredet. Utnyttelsesgrad i forhold til kommunedelplanens krav er oppgitt til TU = 33.1 %. Kommunedelplanen krever kun to parkeringsplasser, som begge er plassert i huset. Kommunedelplanens \u00a7 3.1 oppgir maks TU til \u00e5 v\u00e6re 25 %. 2. VEDTAK Det gis rammetillatelse til: Oppf\u00f8ring av nybygg enebolig p\u00e5 to plan med bruksareal oppgitt til 278 m2. Tilh\u00f8rende planering og va-anlegg. Riving av eksisterende garasje p\u00e5 eiendommen. 2.1 Dispensasjoner Det gis dispensasjon fra reguleringsplan nummer 31120000 slik at det kan bygges hus p\u00e5 tomten selv om det ikke er vist p\u00e5 plankartet at det skal bygges hus p\u00e5 eiendommen gnr 106 bnr 226, jf. plan- og bygningsloven \u00a7 19-2. Det gis dispensasjon fra Kommunedelplan Mildehalv\u00f8ya \u00a7 3.1 vedr\u00f8rende at tillatt utnyttelsesgrad p\u00e5 25 % blir overskredet, jf. plan- og bygningsloven \u00a7 19-2. 2.2 Dokumentasjon som m\u00e5 sendes inn f\u00f8r det kan gis igangsettingstillatelse: Forh\u00e5ndsuttalelse fra Vann og avl\u00f8psetaten p\u00e5 VA-anlegget, jf. plan- og bygningsloven \u00a7\u00a7 27-1 og 27-2. St\u00f8yrapport som viser konkret at oms\u00f8kte bolig tilfredsstiller kravene i kommuneplanen om at minst halvparten av soverommene har vindu mot stille side. 2.3 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: Bekreftelse fra Vann og avl\u00f8psetaten p\u00e5 at sluttdokumentasjonen er tilfredsstillende. Sluttrapport for faktisk disponering av avfall, jf. byggteknisk forskrift \u00a7 9-9. 2.4 Plassering p\u00e5 eiendommen Plasseringen godkjennes 2.97 meter til nabogrense med hjemmel i plan- og bygningsloven \u00a7 29-4 tredje ledd bokstav a. Eier av gnr 106 bnr 196 har i erkl\u00e6ring datert 21.12.2017 gitt samtykke til plassering av tiltaket. For \u00f8vrig skal bygget plasseres med avstand over 4 meter til \u00f8vrige naboer. 2.5 H\u00f8ydeplassering Tiltakets maksimale h\u00f8yde p\u00e5 kote 17.7 m o h godkjennes, jf. plan- og bygningsloven \u00a7 29-4. 2.6 Atkomst og avkj\u00f8rsel Oms\u00f8kt plassering godkjennes etter Bymilj\u00f8etatens sin uttalelse datert 14.12.2017 med referanse 2017/10827-2. Uttalelsen kan leses under i punkt 3.6. Vilk\u00e5r og krav i uttalelsen skal etterkommes, jf. plan og bygningslovens \u00a7 27-4. 2.7 Vannforsyning og avl\u00f8p Vann- og avl\u00f8psetaten har gitt uttalelse datert 05.01.2018 med saksnummer 201743597-2. Vilk\u00e5r og krav stilt i uttalelsen skal etterkommes, jf. plan- og bygningsloven \u00a7\u00a7 27-1 og 27-2. 3. BEGRUNNELSE FOR VEDTAKET 3.1 Planstatus Kommunedelplan: Mildehalv\u00f8ya Planid: 15740000 Ikraft: 02.03.2006. Reguleringsplan: Hjellestad Nordre Planid: 31120000 Ikraft: 09.04.1968 I kommuneplanens arealdel er eiendommen avsatt til \u00abBebyggelse og anlegg\u00bb. Mindre del av tomten ligger i hensynssone Funksjonell strandsone, lenger vekk fra sj\u00f8en enn 25 meter. Eiendommen ligger innenfor gul st\u00f8ysone med henhold p\u00e5 flyst\u00f8y. Saksnummer 201800004 Side 2 av 13 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gnr Eikeneset 48, fremmet av advokatfirmaet Harris DA og det er videre mottatt merknader fra Eikeneset 35, fremmet av Jibo consult. Merknaden fra Eikeneset 48 g\u00e5r i hovedsak p\u00e5: - At det ikke er grunnlag \u00e5 gi dispensasjoner vedr\u00f8rende for h\u00f8y utnyttelsesgrad, vedr\u00f8rende at det i gjeldende reguleringsplan ikke er inntegnet at det skal bygges hus p\u00e5 eiendommen, og vedr\u00f8rende at tiltaket ligger i funksjonell strandsone. - Det anf\u00f8res at tiltaket ligger i gul flyst\u00f8ysone. Det vises i denne sammenheng til et vedtak som ble opphevet av fylkesmannen p.g.a flyst\u00f8y. - Tiltaket vil forringe eiendommen Eikeneset 48. - Tiltaket vil redusere verdien av felles badevik, da det vil bli direkte innsyn fra oms\u00f8kte bygg. - Bygget har ikke godt terrengtilpasning og blir sv\u00e6rt dominerende fra sj\u00f8siden. - Det vil bli innsyn til solplass p\u00e5 Eikeneset 48 sin terrasse fra oms\u00f8kte tiltaks terrasse. - Eikeneset 48 vil miste betydelig med utsikt. - Oms\u00f8kte tiltak innpasser seg ikke til str\u00f8kskarakteren. Det er ogs\u00e5 for stort og dominerende. Merknadene fra Eikeneset 35 g\u00e5r i hovedsak p\u00e5: - Husets st\u00f8rrelse i forhold til eiendommen(utnyttelse). - Husets plassering og h\u00f8yde. - Det \u00f8nskes at oms\u00f8kte hus senkes til kote 10(oms\u00f8kt gulv f\u00f8rste etasje er kote 11.5). - Huset blir dominerende i forhold til hus p\u00e5 Eikeneset 35, som ligger lavere. Fullstendige merknader kan sees i saken dokumenter. S\u00f8ker har kommentert merknadene fra Eikeneset 48: - Husets arkitektur er preget av at ulempene for nabo skulle minimaliseres, derfor er huset tegnet slik at det ikke blir noen stor dominerende \u00abvegg\u00bb mot Eikeneset 48. Huset er plassert slik at det blir et spisst hj\u00f8rne mot dem, og i tillegg er deler av huset som vender mot Eikeneset 48 i \u00e9n etasje. - Merknadsstillere er ogs\u00e5 hensynstatt noe ved at huset er senket 0.5 meter i forhold til nabovarslet tiltak. - Huset er videre relativt lavt. Det har flatt tak, og en byggeh\u00f8yde p\u00e5 6.2 meter. Kommunedelplanen sier maks 8 meter. - N\u00e5r det gjelder utnyttelse vises det til tidligere praksis med \u00e5 dispensere innenfor omr\u00e5det. Det vises ogs\u00e5 i denne forbindelse til at angjeldende eiendom er en del mindre enn snittet i omr\u00e5de, og derav p\u00e5virkes utnyttelsesgraden. Det anf\u00f8res ogs\u00e5 at oms\u00f8kte bolig ikke er st\u00f8rre enn mange andre boliger p\u00e5 Eikeneset. - Det vises til kommuneplan som er under arbeid(h\u00f8ringsforslag er lagt ut). I den nye kommuneplanen legges det opp til at utnyttelsesgraden blir p\u00e5 40 % og parkering vurderes redusert. - Man har i utformingen pr\u00f8vd \u00e5 tilstrebe formen p\u00e5 bygget slik at tiltaket i minst mulig grad ber\u00f8rer naboeiendommenes eksisterende kvaliteter som siktlinjer, innsyn, og tap av lys. - Eikeneset 48 har sin hoved-orientering mot \u00f8st, mens tiltaket skal bygges s\u00f8r for eiendommen. Saksnummer 201800004 Side 3 av 13 - I dag er det tett skog p\u00e5 tomten som gir lite lys og gjennomsyn der hvor huset s\u00f8kes bygget. - Huset passer bra inn i str\u00f8kets karakter b\u00e5de med henhold p\u00e5 farge, h\u00f8yde, og plassering. Det anf\u00f8res her at det er stor variasjon i omr\u00e5dets byggestil. - Eiendommen ligger som boligomr\u00e5de i kommunedelplanen. - Tiltaket er ikke avhengig av dispensasjon vedr\u00f8rende flyst\u00f8y. Det er vedlagt st\u00f8yrapport som viser dette. - Tiltaket er heller ikke i strid med byggegrenser langs sj\u00f8en(25 meter). S\u00f8ker har kommentert merknadene fra Eikeneset 35: - Huset er ikke st\u00f8rre enn andre hus i omr\u00e5det, sannsynligvis under snittet. - Vedr\u00f8rende at det s\u00f8kes dispensasjon for overskridelse av utnyttelse, vises det til at ny kommuneplan under arbeid(lagt ut p\u00e5 h\u00f8ring) har en utnyttelse p\u00e5 40 %. Oms\u00f8kte tiltak er innenfor dette. - At oms\u00f8kte bolig ligger h\u00f8yere i terrenget enn Eikeneset er en naturlig f\u00f8lge av at Eikeneset 35 ligger en del n\u00e6rmere sj\u00f8en, og terrenget skr\u00e5r opp fra sj\u00f8en. - Det vil v\u00e6re urimelig \u00e5 \u00abgrave\u00bb huset ned til kote 10. - Det er heller ikke et argument at oms\u00f8kte tiltak tar lys i s\u00e6rlig grad i og med at Eikeneset 35 har sin hoved-orientering mot \u00f8st og s\u00f8r Bygningsmyndighetenes kommentarer til merknadene. Bygningsmyndighetene viser til ansvarlig s\u00f8kers kommentering av merknadene. N\u00e5r det gjelder merknadene som direkte g\u00e5r p\u00e5 dispensasjoner for overskridelse av utnyttelsesgrad og reguleringsplanen som ikke viser bygg p\u00e5 eiendommen, Vises det til dispensasjonsbegrunnelsen nedenfor i punkt 3.7. For \u00f8vrig har bygningsmyndighetene den oppfatning at: - Oms\u00f8kte bolig er tilpasset terrenget p\u00e5 tomten. Det vil v\u00e6re unaturlig \u00e5 \u00abgrave\u00bb boligen ned til kote 10. - Boligen innordner seg i rimelig grad til str\u00f8kskarakteren. Det er flere av boligene p\u00e5 Eikeneset som er st\u00f8rre enn oms\u00f8kte. Det er her snakk om en enebolig som de fleste andre boligene i omr\u00e5det. Str\u00f8ket er ikke ensartet. Det er mange forskjellige bygningsformer, bygningsorienteringer, og takformer, herunder ogs\u00e5 innslag av flatt tak. - Bygget har en byggeh\u00f8yde som er langt lavere enn det som er tillatt i gjeldende kommunedelplan og plan- og bygningsloven generelt. - Vi kan ikke se at oms\u00f8kte tiltak vil v\u00e6re for dominerende sett fra sj\u00f8en. Vi ser av visualiseringsfoto at huset vil bli rimelig synlig fra sj\u00f8en sett fra s\u00f8rvest, da det i en korridor i denne retningen ikke er noen bolighus mellom oms\u00f8kte hus og sj\u00f8en, imidlertid har vi den oppfatning at dette m\u00e5 kunne t\u00e5les.(Det opplyses ogs\u00e5 at denne visualiseringen viser et hus som er 0.5 meter h\u00f8yere enn det som er oms\u00f8kt). Visualiseringsfotoene som viser oms\u00f8kte hus sett fra s\u00f8r\u00f8st og \u00f8st gir ikke inntrykk av at oms\u00f8kte hus vil bli s\u00e6rlig eksponert. Sett fra disse retningene er husene som ligger n\u00e6rmere sj\u00f8en mye mer eksponert. - Vi kan ikke se at oms\u00f8kte hus vil p\u00e5virke friluftslivet p\u00e5 felles badeplass i s\u00e6rlig grad. Huset vil bli liggende ca 50 meter fra denne badeviken. - Bygget forholder seg til plassering minst 4 meter fra naboeiendommer som har kommet med merknader. Vi registrerer ogs\u00e5 at Eikeneset 48 har mye av sin hus- orientering(store vinduer, terrasse og altan) mot \u00f8st, alts\u00e5 ikke i retning direkte mot oms\u00f8kte tiltak. Eikeneset 35 har ogs\u00e5 mye av sin hoved-orientering mot sj\u00f8en og alts\u00e5 ikke direkte mot oms\u00f8kte tiltak. Det legges ogs\u00e5 vekt p\u00e5 at det er relativ stor avstand Saksnummer 201800004 Side 4 av 13 fra oms\u00f8kte bolig til merknadsstillernes boliger(18.4 meter til Eikeneset 48 og 21.5 meter til Eikeneset 35). - Selv om oms\u00f8kte hus vil ta noe utsikt fra Eikeneset 48, er det ikke mer enn det som m\u00e5 kunne forventes ved fortetting av ubebygde boligeiendommer. 3.3 Erkl\u00e6ring om ansvarsrett F\u00f8lgende ansvarsretter er erkl\u00e6rt: Foretak Org.nr Funksjon - tiltaksklasse Ansvarsomr\u00e5de Sweco Norge AS 967032271 S\u00d8K Tiltaksklasse 1 Ansvarlig s\u00f8ker Saunders Arkitektur AS 916943067 PRO Tiltaksklasse 1 Arkitektur Obligatorisk kontroll skal gjennomf\u00f8res i henhold til byggesaksforskriften \u00a7 14-2. 3.4 Visuelle kvaliteter Et hvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jf. plan- og bygningsloven \u00a7 29-2. Etter v\u00e5rt syn er disse forhold ivaretatt for oms\u00f8kte tiltak. 3.5 St\u00f8y Ansvarlig s\u00f8ker har fremlagt st\u00f8yrapport fra Sweco datert 02.05.2017. St\u00f8yrapportens konklusjon er at fremtidig bygg p\u00e5 tomten vil tilfredsstille st\u00f8ygrenser etter KPA med st\u00f8yniv\u00e5 Lden = 55 dB eller lavere p\u00e5 utend\u00f8rs oppholdsareal, og at det er mulig \u00e5 oppn\u00e5 fullverdig stille side etter T1442 for fasader som vender i \u00f8stlig retning. Krav til innend\u00f8rs st\u00f8yniv\u00e5 er l\u00f8sbart. 3.6 Andre uttalelser eller vedtak Bymilj\u00f8etaten har uttalt seg i intern korrespondanse datert 15.02.2018 med referanse 2018/03696-2. Bymilj\u00f8etatens anbefaling er som f\u00f8lger: Bymilj\u00f8etaten har videre uttalt f\u00f8lgende vedr\u00f8rende \u00f8kt bruk av eksisterende avkj\u00f8rsel, jf skriv med referanse 2017/10827-2, datert 14.12.2017. Saksnummer 201800004 Side 5 av 13 Fylkesmannen i Hordaland har uttalt f\u00f8lgende i skriv med referanse 2018/2011 421.3, datert 08.02.2018: 3.7 Dispensasjon Tiltaket kommer i strid med reguleringsplanen nr 31120000 vedr\u00f8rende at det ikke konkret er inntegnet nytt hus p\u00e5 angjeldende eiendom. Tiltaket krever videre dispensasjon fra kommunedelplan \u00abMildehalv\u00f8ya\u00bb vedr\u00f8rende at tillatt utnyttelsesgrad blir overskredet. Utnyttelsesgrad i forhold til kommunedelplanens krav er oppgitt til TU = 33.1 %. Det s\u00f8kes om dispensasjon fra bestemmelsene. Saksnummer 201800004 Side 6 av 13 Dispensasjon kan bare gis dersom verken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Form\u00e5let med at det i reguleringsplanen er inntegnet boliger, er \u00e5 regulere(vise) hvor planen \u00f8nsker ny bebyggelse. Planen viser tydelig at det kun er inntegnet hus p\u00e5 eiendommer som ved planarbeidet var ubebygget. P\u00e5 de eiendommene som allerede var bebygget med hus eller hytte under planarbeidet ble det ikke inntegnet nye hus. Form\u00e5let med bestemmelse om tomteutnyttelse er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Dispensasjon fra reguleringsplan nr 31120000 vedr\u00f8rende at det ikke konkret er inntegnet nytt hus p\u00e5 angjeldende eiendom: S\u00f8ker begrunner s\u00f8knad om dispensasjon Slik: Bygningsmyndighetenes vurdering: Bygningsmyndighetene viser til s\u00f8kers begrunnelse. Bygningsmyndighetene vurderer i likhet med s\u00f8ker at det ikke var planens hensikt med \u00e5 plassere bygninger p\u00e5 de ubebygde eiendommene, \u00e5 utelukke at det kunne bygges flere eller nye boliger p\u00e5 de gjenv\u00e6rende eiendommene som allerede var bebygget av hus eller hytte. I s\u00e5 fall vill jo planen virke som byggestopp for alle andre eiendommer innenfor planavgrensningen. Vi kan dermed ikke se at reguleringsplanens intensjon blir vesentlig tilsidesatt ved \u00e5 tillate en ny bolig p\u00e5 angjeldende eiendom. Saksnummer 201800004 Side 7 av 13 Fordelene ved \u00e5 gi dispensasjon fra reguleringsplanen er at en f\u00e5r utnyttet potensialet p\u00e5 angjeldende boligtomt, som ligger i et attraktivt omr\u00e5de med mange gode bokvaliteter, herunder n\u00e6rhet til attraktivt friomr\u00e5de. Vi kan ikke se noen \u00e5penbare ulemper ved \u00e5 dispensere fra reguleringsplanen. Vi kan ikke se at en dispensasjon her skal kunne danne uheldig presedens, da det innenfor reguleringsplanen stort sett er ferdig utbygget med store bolighus. Bygningsmyndighetenes konklusjon: Etter en samlet vurdering vil fordelene ved \u00e5 gi dispensasjon v\u00e6re st\u00f8rre enn ulempene. Vi kan videre ikke se at hensynene bak vist hus-plassering i plankartet blir vesentlig tilsidesatt, og vi kan ikke se at hensynene i lovens form\u00e5lsbestemmelse blir tilsidesatt. Bygningsmyndighetene gir dermed dispensasjon fra reguleringsplan nummer 31120000 slik at det kan bygges hus p\u00e5 tomten selv om det ikke er vist p\u00e5 plankartet at det skal bygges hus p\u00e5 eiendommen gnr 106 bnr 226. Dispensasjon fra kommunedelplan Mildehalv\u00f8ya \u00a7 3.1 vedr\u00f8rende at tillatt utnyttelsesgrad p\u00e5 25 % blir overskredet. S\u00f8ker begrunner dispensasjonss\u00f8knaden slik: Saksnummer 201800004 Side 8 av 13 Illustrasjon sett fra s\u00f8rvest.( Huset er senket 0.5 m etter at denne illustrasjonen ble laget) Det vises ogs\u00e5 illustrasjoner innsendt etter at begrunnelsen ble skrevet(se under). Saksnummer 201800004 Side 9 av 13 Saksnummer 201800004 Side 10 av 13 Bygningsmyndighetenes vurdering: Bygningsmyndighetene viser til s\u00f8ker begrunnelse. Vi vil tilf\u00f8ye at utnyttelsesgraden som er satt i kommunedelplan Mildehalv\u00f8ya p\u00e5 TU = 25 % er satt sv\u00e6rt lavt, og det er gitt dispensasjon fra bestemmelsen i sv\u00e6rt mange byggesaker. Vi ser videre at utnyttelsesgraden vil v\u00e6re langt lavere enn dagens kommuneplan(60 %) og ogs\u00e5 lavere enn den utnyttelsesgraden som kommende kommuneplan legger opp til (40 %). Videre har vi den oppfatning at bygget er brukbart terrengtilpasset, det er tilstrekkelig med utend\u00f8rs oppholdsareal av god kvalitet p\u00e5 bakken, og i tillegg er det gode terrasser b\u00e5de med og uten tak. Bygget er ikke st\u00f8rre enn mange andre bolighus p\u00e5 Eikeneset, og selv om huset har et sv\u00e6rt moderne preg, vurderer vi det til ikke \u00e5 bryte med str\u00f8kskarakteren. Det foreligger videre positive uttalelser fra veimyndigheter og fra vann- og avl\u00f8psmyndigheter. Bygningsmyndighetene vurderer det slik at hensynene bak bestemmelsen om tomteutnyttelse i kommunedelplan Mildehalv\u00f8ya ikke vil bli vesentlig tilsidesatt ved at det gis dispensasjon for et boligprosjekt med TU = 33.1 %. Fordelene ved \u00e5 gi dispensasjon fra kommunedelplanens bestemmelse om TU p\u00e5 25 %, er at en f\u00e5r utnyttet potensialet p\u00e5 angjeldende boligtomt, som ligger i et attraktivt omr\u00e5de med mange gode bokvaliteter, herunder n\u00e6rhet til attraktivt friomr\u00e5de. Ved \u00e5 \u00f8ke utnyttelsesgraden fra 25 % til 33.1 % kan det bygges et hus som mer harmonerer med st\u00f8rrelsen til de andre husene i omr\u00e5det. Det er ogs\u00e5 i henhold til den presedens som er skapt innenfor kommunedelplan Mildehalv\u00f8ya ved at det er gitt sv\u00e6rt mange dispensasjoner fra TU-bestemmelsen i \u00a7 3.1. Ulemper ved \u00e5 dispensere vil v\u00e6re at planens bestemmelse om 25 % ikke blir fulgt. Til tross for at det er skapt en presedens innenfor planen ved \u00e5 gi mange dispensasjoner fra TU-bestemmelsen, vil nok en dispensasjon forsterke denne presedensen noe. Bygningsmyndighetenes konklusjon: Etter en samlet vurdering vil fordelene ved \u00e5 gi dispensasjon v\u00e6re st\u00f8rre enn ulempene. Vi kan videre ikke se at hensynene bak bestemmelsen det dispenseres fra blir vesentlig tilsidesatt, og vi kan ikke se at hensynene i plan- og bygningslovens form\u00e5lsbestemmelse blir tilsidesatt. Bygningsmyndighetene gir da dispensasjon fra Kommunedelplan Mildehalv\u00f8ya \u00a7 3.1 vedr\u00f8rende at tillatt utnyttelsesgrad p\u00e5 25 % blir overskredet. 3.8 Oppsummering Som dr\u00f8ftet ovenfor gis oms\u00f8kte dispensasjoner. Videre vurderer bygningsmyndigheten oms\u00f8kte bolig til \u00e5 inneha gode visuelle kvaliteter, b\u00e5de i seg selv og i forhold til omgivelsene. Det foreligger nabomerknader, men bygningsmyndighetene vurderer det slik at det i rimelig grad er fors\u00f8kt \u00e5 ta hensyn til nabointeressene b\u00e5de ved utforming og plassering av boligen, slik at tiltaket ikke vil bli til vesentlig til ulempe for naboene. Det foreligger positive uttalelser fra vei og vann- og avl\u00f8psmyndigheter. Eiendommen har tilstrekkelig med utend\u00f8rs oppholdsareal. Bygningsmyndighetene kan da ikke se noe annet i plan og plan- og bygningsloven som er til hinder for \u00e5 godkjenne oms\u00f8kte tiltak. Saksnummer 201800004 Side 11 av 13 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. PLAN- OG BYGNINGSETATEN for etatsdirekt\u00f8ren Ronald Kvamme - saksbehandler Alexandra Altermark - fung. seksjonsleder Brevet er elektronisk signert og har derfor ingen underskrift. Kopi: \u00c5dne Tveit og Helen Husefest, Eikeneset 31, 5259 HJELLESTAD JIBO Consult, Postboks 29 0, 5358 FJELL Advokatfirmaet Harris DA v/Olav Pedersen, Postboks 4115 Sandviken, 5835 BERGEN Fylkesmannen I Hordaland, Postboks 7310, 5020 BERGEN Frode Ivar og Britt Karlsen, Eikeneset 48, 5259 Hjellestad. Henning Madsen, Eikeneset 35, 5259 Hjellestad Saksnummer 201800004 Side 12 av 13 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 og utstedes n\u00e5r det foreligger n\u00f8dvendig sluttdokumentasjon fra ansvarlig byggesaksforskriften kapittel 8) s\u00f8ker. Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 Bergen. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes frem (forvaltningslovens \u00a7\u00a7 24 og 25) krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret og Klagens innhold: v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Fylkesmannen kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Allehelgens gate 5. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 Vilk\u00e5r for \u00e5 reise sak for vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, (forvaltningsloven \u00a7 27 b) og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer 201800004 Side 13 av 13 "
}