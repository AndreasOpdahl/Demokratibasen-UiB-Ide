{
  "dokument_id": "27136f4a-ebbf-5b49-85fe-9d1a2233bc83",
  "doc_type": "case_presentation",
  "kommune": 4601,
  "tittel": "2. tertialrapport 2024",
  "url": "https://bergen.kommune.no/politikere-utvalg/api/fil/bk360/11116692/Framstilling-2-tertialrapport-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/30840-23 2. tertialrapport 2024 Hva saken gjelder: I 2. tertialrapport 2024 - Rapportering etter 2. tertial redegj\u00f8r byr\u00e5det for utviklingen i kommunens tjenester, og det foresl\u00e5s \u00e5 justere budsjettet p\u00e5 tjenesteomr\u00e5dene i lys av regnskapsutviklingen s\u00e5 langt i \u00e5r. I tillegg oppdateres anslagene for sentrale inntekter og finansposter. Det vises til en samlet omtale av alle endringsforslagene i eget oppsummeringskapittel i web-dokumentet. Byr\u00e5dets vurdering og anbefaling/konklusjon: Byr\u00e5det anbefaler at bystyret vedtar byr\u00e5dets forslag til vedtak. Begrunnelse for framleggelse til bystyret: Saken legges frem for bystyret til behandling i henhold til Bergen kommunes \u00d8konomireglement/budsjettfullmakter pkt. 4.4 Rapportering. Byr\u00e5det innstiller til bystyret \u00e5 fatte f\u00f8lgende vedtak: 1. Tertialrapport 2-2024 for drift og investeringer, inkludert rapportering p\u00e5 m\u00e5l og flertallsmerknader fra bystyrets budsjettvedtak for 2024 og Revidert budsjett 2024, tas til orientering. 2. Sentrale poster (tjenesteomr\u00e5de 23) justeres slik det fremg\u00e5r av kapitlet Omtale av sentrale inntekter. 3. Driftsbudsjettet p\u00e5 tjenesteomr\u00e5dene 1-21 justeres slik det fremg\u00e5r av sakens premisser under de enkelte tjenesteomr\u00e5dene, og med de endringer som er foretatt i budsjettbehandlingen i bystyret. 4. Investeringsbudsjettet justeres slik det fremg\u00e5r av sakens premisser under de enkelte tjenesteomr\u00e5dene, samt kapitlet Investeringer \u2013 sentrale poster og finansiering, og med de endringer som er foretatt i budsjettbehandlingen i bystyret. 5. Nye l\u00e5n til avgiftsfinansierte investeringer reduseres med 14,56 mill. og nye l\u00e5n til ikke- avgiftsfinansierte investeringer \u00f8kes med 546,13 mill. Dette er i henhold til kapitlet Investeringer \u2013 sentrale poster og finansiering. Rest l\u00e5neramme fra 2023 vedr\u00f8rende l\u00e5nefinansiert utl\u00e5n til Stiftelsen Metodisthjemmet i Bergen, 101,13 mill., overf\u00f8res til nytt budsjett\u00e5r, jf. kapitlet Investeringer \u2013 sentrale poster og finansiering. <Punktet m\u00e5 oppdateres hvis det gj\u00f8res endringer i forbindelse med bystyrebehandlingen av Tertialrapport 2.> 6. Netto merutgift som f\u00f8lge av budsjettjusteringer i 2. tertialrapport p\u00e5 totalt 267,5 mill. dekkes ved avsetning til bundne fond (5,2 mill.) og bruk av disposisjonsfond (-272,8 mill.) 1 jf. sakens premisser slik de fremg\u00e5r av kapitlene Oppsummering og Sentrale tabeller og oversikter. <Punktet m\u00e5 oppdateres hvis det gj\u00f8res endringer i forbindelse med bystyrebehandlingen av Tertialrapport 2.> 7. Status for \u00f8konomiplantiltak, slik det fremg\u00e5r under de enkelte tjenesteomr\u00e5dene, tas til orientering. 8. Detaljoversikt over avviksprognose og driftsbudsjett pr. resultatenhet for 2024 tas til orientering. 9. Med henvisning til premissene i kapitlet Andre forhold, ber bystyret byr\u00e5det om \u00e5 g\u00e5 i forhandlinger med Stiftelsen Betanien om en avtale som inneb\u00e6rer realisering av et nytt sykehjemsbygg p\u00e5 stiftelsens tomt i Fyllingsdalen med ca. 100 nye sykehjemsplasser. Avtalen legges fram for bystyret til godkjenning. Dato: 29. oktober 2024 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. Vedlegg: Lenke til 2. tertialrapport 2024 2 "
}