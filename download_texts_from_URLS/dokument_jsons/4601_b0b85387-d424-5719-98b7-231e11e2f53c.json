{
  "dokument_id": "b0b85387-d424-5719-98b7-231e11e2f53c",
  "doc_type": "case_attachment",
  "kommune": 4601,
  "tittel": "_ KLAGE-2023_12317-24 Statsforvalterens%20vedtak%20-%20Bergen%20160_921%20-%20Vilhelm%20BJerknes 1145611_1_1",
  "url": "https://bergen.kommune.no/politikere-utvalg/api/fil/bk360/9862285/-KLAGE-2023-12317-24-Statsforvalterens-20vedtak-20-20Bergen-20160-921-20-20Vilhelm-20BJerknes-1145611-1-1",
  "tekst": " V\u00e5r dato: V\u00e5r ref: 23.01.2024 2023/13748 Deres dato: Deres ref: ADVOKATKONTORET FL\u00d8IEN AS Saksbehandler, innvalgstelefon Postboks 225 Sentrum Karen Elin Bakke, 5557 2126 5804 BERGEN Bergen kommune gnr. 160 bnr. 921 - Vilhelm Bjerknes vei 75. Klage over vedtak om rammetillatelse for oppf\u00f8ring av bolig og garasjer Vi viser til deres klager av 05.04.2023, samt til Bergen kommunes oversendelse av klagesaken hit den 07.09.2023. Vi beklager at saksbehandlingen hos oss har tatt lang tid. Vedtak Statsforvalteren i Vestland stadfester Bergen kommunes 17.03.2023, sak BYGG-2022/29238 (KLAGE-2023/12317). Sakens bakgrunn Vi forutsetter at partene er kjent med saksdokumentene og sakens tidligere behandling. Fullstendig saksreferat vil derfor ikke bli gitt. Vi nevner likevel f\u00f8lgende: Bergen kommune ga den 17.03.2023 rammetillatelse til f\u00f8lgende p\u00e5 eiendommen gnr. 160 bnr. 921: \u2022 oppf\u00f8ring av enebolig p\u00e5 197 m2. \u2022 rive eksisterende garasje p\u00e5 39 m2 \u2022 oppf\u00f8re ny garasje p\u00e5 30,3 m2 i tilknytning til ny enebolig \u2022 oppf\u00f8re ny garasje p\u00e5 44 m2 i tilknytning til eksisterende enebolig Det er ogs\u00e5 s\u00f8kt om og innvilget n\u00f8dvendige dispensasjoner fra reguleringsbestemmelsenes \u00a7 7.2 om nedskj\u00e6ringer i takflaten, og \u00a7 10.1 om plassering i plankartet, jf. pbl. \u00a7\u00a7 19-1 og 19-2. Tiltaket er videre unntatt plankravet etter KPA 2018 \u00a7 3.3.1, jfr. vurderingen i avslagsvedtakets pkt. 3.6. Tillatelsen er p\u00e5klaget den 05.04.2023 av nabo Ove Thunes og Advokatkontoret Fl\u00f8ien ved advokat Hallvar R. Huseb\u00f8 p\u00e5 vegne av nabo Sameiet Vilhelm Bjerknes vei 71. Klagerne mener for det f\u00f8rste at vedtaket ikke tilfredsstiller forvaltningslovens (fvl.) \u00a7\u00a7 24 og 25 om krav til begrunnelse. Det vises bl.a. til at negative konsekvenser for sameiet ikke er tatt opp i E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/10 dispensasjonsvurderingen. Det anf\u00f8res at vedtaket derfor m\u00e5 anses ugyldig etter fvl. \u00a7 41. Det anf\u00f8res videre at vilk\u00e5rene for \u00e5 gi dispensasjon i pbl. \u00a7 19-2 ikke er oppfylt, og at kommunen f\u00f8lgelig ikke har hjemmel for \u00e5 dispensere. Videre anf\u00f8res det at tiltakets omfang er underkommunisert i s\u00f8knaden og i tilh\u00f8rende tegninger. Tiltaket vil medf\u00f8re vesentlige ulemper for sameiet, slik at ulempene \u00ablangt overstiger fordelen\u00bb. Dette gjelder s\u00e6rlig for sameiets solforhold. Avslutningsvis p\u00e5pekes det at tidligere s\u00f8knad om oppf\u00f8ring av enebolig p\u00e5 tomten er avsl\u00e5tt. Klagerne mener at avslagsvedtaket m\u00e5 v\u00e6re presedensgivende for kommunes vurderinger i denne sak. Ove Thunes viser for \u00f8vrig til innsendte klage fra Sameiet Vilhelm Bjerknes vei 81, og viser til at de samme forholdene gj\u00f8r seg gjeldende for hans eiendom. Utvalg for milj\u00f8 og byutvikling behandlet saken i m\u00f8te den 31.08.2023 under sak 325/23. Klagen ble ikke tatt til f\u00f8lge. Vedtaket var enstemmig. Vi har ogs\u00e5 mottatt brev fra Eivind Jerve den 08.11.2023, men har ikke funnet grunn til \u00e5 be om at kommunen uttaler seg til brevet. Illustrasjoner Oversiktskart som viser tiltakets plassering og klagernes eiendommer: Side: 3/10 Eiendommen som skal ytterligere bebygges: Det planlagte og avtrappede tiltaket sett fra nord: Utsnitt av reguleringsplankartet til h\u00f8yre, og bilde av eksisterende utbygging til venstre: Side: 4/10 Rettsregler V\u00e5r kompetanse Statsforvalteren er gitt myndighet til \u00e5 avgj\u00f8re klager som gjelder enkeltvedtak etter plan- og bygningsloven (pbl.), se pbl. \u00a7 1-9 og rundskriv T-2/09 fra Kommunal- og distriktsdepartementet. Vi kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven (fvl.) \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Plansituasjon Eiendommen omfattes av reguleringsplan nummer 10520000, \u00c5RSTAD. BERGENSDALENS SYDLIGE DEL, DISTR. SLETTEBAKKEN, stadfestet 22.05.1950 og er regulert til \u00e5pen villamessig bebyggelse/felles gr\u00f8ntarealer. I kommunedelplan for \u00c5RSTAD/ FANA/ BERGENHUS. KDP LAND\u00c5S er eiendommen vist som boligomr\u00e5der der stadfestet reguleringsplan gjelder med supplerende bestemmelser gitt i denne planen. KPA 2018 viser eiendommen som Sentrumsform\u00e5l - Byfortettingssone - BY og den ligger innenfor hensynssonen konsesjonsomr\u00e5de fjernvarme H410_1 Flesland - Sentrum. Tiltaket er videre unntatt plankravet etter KPA 2018 \u00a7 3.3.1, se rammetillatelsens pkt. 3.6. Det framg\u00e5r av pbl. \u00a7\u00a7 11-6 og 12-4 at kommuneplanen, kommunedelplanen og reguleringsplanen er juridisk bindende for nye eller utvidelse av eksisterende tiltak. Det er s\u00f8kt om og innvilget n\u00f8dvendige dispensasjoner fra reguleringsplanens \u00a7 7.2 om nedskj\u00e6ringer i takflaten og \u00a7 10.1 om plassering i plankart, jf. pbl. \u00a7\u00a7 19-1 og 19-2. Dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Etter bestemmelsens andre ledd kan det ikke gis dispensasjon \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler\u00bb. Form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. For boliger skal prinsippet om universell utforming ivaretas gjennom krav til tilgjengelighet. Det f\u00f8lger av lovforarbeidene1 at avvik fra arealplaner reiser s\u00e6rlige sp\u00f8rsm\u00e5l: \u00abDe ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. 1 Ot. prp. nr. 32( 2007-2008) side 242. Side: 5/10 Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Vilk\u00e5rene i pbl. \u00a7 19-2 er rettslige vurderingsvedtak, ikke kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret i vurderingen av om vilk\u00e5rene er oppfylt. Dispensasjon krever begrunnet s\u00f8knad. Begrunnelsen for \u00e5 dispensere skal etter forvaltningspraksis v\u00e6re spesiell og gjelde s\u00e6rlig for tiltaket. Kommunen skal ikke dispensere ut fra mer generelle vurderinger. Forvaltningslovens bestemmelser om begrunnelse Forvaltningsloven \u00a7\u00a7 24 og 25 setter krav til begrunnelsen for et forvaltningsvedtak. Det f\u00f8lger av fvl. \u00a7 24 at: \u00abEnkeltvedtak skal grunngis. Forvaltningsorganet skal gi begrunnelse samtidig med at vedtaket treffes.\u00bb Fvl.\u00a7 25 setter krav til begrunnelsens innhold: \u00abI begrunnelsen skal vises til de regler vedtaket bygger p\u00e5 (...) I den utstrekning det er n\u00f8dvendig for \u00e5 sette parten i stand til \u00e5 forst\u00e5 vedtaket, skal begrunnelsen ogs\u00e5 gjengi innholdet av reglene eller den problemstilling vedtaket bygger p\u00e5. I begrunnelsen skal dessuten nevnes de faktiske forhold som vedtaket bygger p\u00e5 (...) De hovedhensyn som har v\u00e6rt avgj\u00f8rende ved ut\u00f8ving av forvaltningsmessig skj\u00f8nn, b\u00f8r nevnes\u00bb V\u00e5r vurdering Krav til begrunnelse- fvl. \u00a7\u00a7 24 og 25 Dere anf\u00f8rer at vedtaket av 17.03.2023 ikke tilfredsstiller kravene til begrunnelse i fvl. \u00a7\u00a7 24 og 25, Vi konstaterer at det i vedtaket av 17.03.2023 er vist til bestemmelsene det s\u00f8kes dispensasjon fra, samt til pbl. \u00a719-2. Vedtaket viser ogs\u00e5 hvordan kommunen har vurdert de konkrete forholdene opp mot lovens vilk\u00e5r. Kommunen har videre vurdert tiltakets virkninger for naboeiendommene og estetikk. Vi er enig i at ulempene for sameiet kunne ha v\u00e6rt utdypet noe mer i dispensasjons- vurderingen, men ser at naboulempene er tatt opp tidligere i vedtaket av 17.03.2023. De p\u00e5st\u00e5tte manglene er likevel reparert ved kommunens etterf\u00f8lgende behandling av klagen, jfr. bl.a. i fagnotat av 02.05.2023. De p\u00e5st\u00e5tte feilene har derfor ikke hatt betydning for resultatet i saken, jfr. fvl \u00a7 41. Dispensasjon fra plassering i plankartet Vi leser kommunens vedtak av 17.03.2022 slik at plankartet \u00e5pner opp for ytterligere boliger p\u00e5 eiendommen. Tiltaket er imidlertid i strid med plankartet som styrer plasseringen av tiltaket p\u00e5 eiendommen og reguleringsbestemmelsenes \u00a7 10.1. Bestemmelsen lyder slik: \u00abPlanen angir bygningenes maksimale dimensjoner og beliggenheten i forhold til naboeiendommene og regulerte veier samt byggeflukt og m\u00f8neretning.\u00bb Side: 6/10 Det f\u00f8rste vi m\u00e5 ta stilling til er om hensynene bak reguleringsbestemmelsenes \u00a7 10.2 og plasseringen av tiltaket p\u00e5 eiendommen, hensynene i lovens form\u00e5lsbestemmelse eller nasjonale eller regionale interesser blir vesentlig tilsidesatt dersom dispensasjon gis, jf. pbl. \u00a7 19-2. Vi legger til grunn at planbestemmelsenes \u00a7 10.1 og plankartet blant annet bygger p\u00e5 hensynet til omr\u00e5dets bebyggelsesstruktur, terrengtilpasning, hindring av brannspredning mellom byggverk, behovet for luft, lys og utsikt, estetiske hensyn og helhetlig utbygging av omr\u00e5det. Den store hovedregelen er at arealplaner m\u00e5 f\u00f8lges. Det er ogs\u00e5 utgangspunktet for v\u00e5r vurdering. Selv om tiltaket i denne er gitt en annen enn plassering enn det naboene kunne forutse ut fra plankartet, er vi kommet til at hensynene bak den regulerte plasseringen ikke vil bli vesentlig tilsidesatt dersom dispensasjon gis. Vi viser s\u00e6rlig til f\u00f8lgende: Innledningsvis vil vi peke p\u00e5 at arealform\u00e5let for eiendommen er endret ved KPA2018. Det er tidligere regulert inn et gr\u00f8ntomr\u00e5de p\u00e5 eiendommen, men det er n\u00e5 endret til sentrumsform\u00e5l. Det inneb\u00e6rer at hele eiendommen n\u00e5 er avsatt til utbyggingsform\u00e5l. At gr\u00f8ntstrukturen n\u00e5 er erstattet av utbyggingsform\u00e5l vil dermed p\u00e5virke vekten av hensynene bak den regulerte plasseringen av tiltaket i reguleringsplankartet. Vi forst\u00e5r det slik at deres innvendinger mot tiltaket i hovedsak er rettet mot h\u00f8yden og plasseringen av boligen. Det er s\u00e6rlig vist til at fasaden har blitt betydelig lengre enn tiltaket som tidligere er avsl\u00e5tt og strekker seg n\u00e5 utover hele tomten, fra grensen i nord til grensen mot s\u00f8r. Dere anf\u00f8rer at det meste av utsikten og ettermiddagssolen fra vest g\u00e5r tapt. Som nevnt legger vi til grunn at bestemmelsen skal sikre tilstrekkelig lys, luft og sol. Vi ser at boligen vil kunne p\u00e5virke sol-, lys- og siktforholdene for deres eiendommer, og da s\u00e6rlig ved at kvelds/ettermiddagssolen reduseres noe. Det er imidlertid utarbeidet sol- og skyggediagram som ligger ved saksdokumentene. Vi er enig med Bergen kommune i at ulempene som plasseringen vil medf\u00f8re, ligger innenfor det som m\u00e5 kunne p\u00e5regnes ved utbygging av et omr\u00e5de som er vist som byfortettingssone i KPA 2018. Det er tatt grep underveis i prosessen ved utformingen av boligen, og dette bidrar ogs\u00e5 til \u00e5 dempe naboulempene knyttet til sol- og lys. Vi peker videre p\u00e5 at sameiet har gjennomg\u00e5ende leiligheter. Leilighetene og balkongene har hovedutsikt mot Ulriken og Nattlandsfjellet. Balkongene har sol fra den st\u00e5r opp om morgenen. Endelig viser vi til at boligen vil bli oppf\u00f8rt i tr\u00e5d med avstands- og h\u00f8ydebestemmelsene i pbl. \u00a7 29-4. Bestemmelsen om plassering av tiltaket bygger som nevnt ikke bare p\u00e5 hensynet til naboer. Som nevnt legger vi ogs\u00e5 til grunn at bestemmelsen om plassering skal ivareta estetiske hensyn, og tilpasning til terrenget og eksisterende boligmasse. Planen \u00e5pner for bygging av eneboliger p\u00e5 tomten, og slik sett f\u00f8lger tiltaket opp planen, men med en annen plassering. Vi viser til at boligen er tre-delt, og avtrappes i terrenget ned mot nord. Bygget f\u00f8lger dermed eksisterende topografi og solens gang. Bergen kommune har l\u00f8ftet fram at boligen har h\u00f8y arkitektonisk verdi i seg selv, og er godt tilpasset omgivelsene. Det er vist til at de oppstykkede volumene demper inntrykket og gir tiltaket et visuelt inntrykk av \u00e5 g\u00e5 i retning av et mindre klyngetun. To av tre takflater f\u00f8lger den dominerende m\u00f8neretningen som g\u00e5r nord/s\u00f8r, mens den siste takflaten f\u00f8lger m\u00f8neretningen som g\u00e5r igjen s\u00f8r for eiendommen. Kommunen viser videre til at et gr\u00f8ntpreg opprettholdes rundt boligen, og at boligens utforming ikke vil gi vesentlige negative virkninger for \u00e5penhet mellom bebyggelsen p\u00e5 omr\u00e5det. Vi slutter oss til kommunens Side: 7/10 vurderinger av byggetiltaket p\u00e5 dette punktet, og kan heller ikke se at tiltaket bryter markant med utbyggingsm\u00f8nsteret for \u00f8vrig. Bilder inntatt i saksdokumentene viser ogs\u00e5 at f\u00f8ringene som plankartet og \u00a7 10.1 legger opp til er fraveket i stor grad. Dispensasjonsvurderingen m\u00e5 likevel ta utgangspunkt i planen slik den er vedtatt, og hensynene som planen skal sikre. Sivilombudet har i sak SOM 2018-194 lagt til grunn at dersom det fortsatt er mulig \u00e5 ivareta hensynene som planen skal sikre er det av mindre betydning at planen er av eldre dato. En generell praksis for gradvis fortetting eller endringer av utbyggingsm\u00f8nster gjennom dispensasjoner er det ikke grunnlag for etter pbl. \u00a7 19-2. I denne saken \u00e5pner imidlertid planen opp for boligform\u00e5l. Gr\u00f8ntarealet p\u00e5 eiendommen er ogs\u00e5 endret til utbyggingsform\u00e5l gjennom vedtagelse av KPA 2018. Tiltaket vil riktignok endre solforholdene noe for noen av naboene, men ulempene vurderes likevel til \u00e5 ligge innenfor det p\u00e5regnelige n\u00e5r tomten er avsatt til fortettingsomr\u00e5de i KPA 2018. N\u00e5r tiltaket ellers er i samsvar med avstands- og h\u00f8ydebestemmelsene i pbl. \u00a7 29-4, og heller ikke bryter med utbyggingsm\u00f8nsteret i omr\u00e5det, kan vi likevel se at hensynene bak bestemmelsen om plassering vil bli vesentlig tilsidesatt dersom dispensasjon gis. Det f\u00f8rste vilk\u00e5ret for dispensasjon fra regulert plassering er etter dette oppfylt, jf. pbl. \u00a7 19-2. I tillegg m\u00e5 fordelene med dispensasjonen v\u00e6re klart st\u00f8rre enn ulempene, jf. pbl. \u00a7 19-2. Fordelen er at tiltakshaver f\u00e5r utnyttet eiendommen p\u00e5 en hensiktsmessig m\u00e5te i samsvar med planform\u00e5let, men med en justert plassering, uten \u00e5 m\u00e5tte g\u00e5 veien gjennom en omfattende planprosess. Det er som nevnt tatt grep ved utformingen av bygget, som virker dempende og medf\u00f8rer at byggeh\u00f8yden ikke virker for massiv. Vi kan heller ikke se at tiltaket vil medf\u00f8re vesentlige endringer i det eksisterende bomilj\u00f8et som isolert eller samlet sett vil gi st\u00f8rre virkninger. Ulempene er at planen fravikes og at naboer mister noe ettermiddag-/kveldssol, men etter \u00e5 ha gjennomg\u00e5tt saken mener vi at ulempene er klart mindre enn fordelene ved \u00e5 fravike planen. De kumulative vilk\u00e5rene for \u00e5 fravike planens plassering av bygget er etter dette oppfylt, jf. reguleringsbestemmelsenes \u00a7 10-1 og pbl. \u00a7 19-2. Etter v\u00e5r vurdering ber\u00f8rer heller ikke saken avgj\u00f8rende offentlige interesser, for eksempel hensynet til barn og unge, universell utforming, milj\u00f8hensyn, jordvern eller strandsone. Omr\u00e5det er regulert til utbyggingsform\u00e5l. Vi vurderer det derfor slik at byggets plassering heller ikke vil komme i konflikt med lovens form\u00e5lsbestemmelse i \u00a7 1-1 eller nasjonale eller regionale interesser, jf. pbl. \u00a7 19-2. Dispensasjon fra reguleringsplanens bestemmelser for oppf\u00f8ring av takvinduer Boligen er planlagt oppf\u00f8rt med to takvinduer, og krever derfor ogs\u00e5 dispensasjon fra reguleringsplanens \u00a7 7.2. Bestemmelsen lyder slik: \u00abTakarker tillates kun p\u00e5 1 1/2 etasjes hus. Nedskj\u00e6ring i takflaten, unntatt takluker, tillates ikke.\u00bb Det f\u00f8rste man m\u00e5 ta stilling til er om hensynene bak reguleringsbestemmelsenes \u00a7 7.2, hensynene i lovens form\u00e5lsbestemmelse eller nasjonale eller regionale interesser blir vesentlig tilsidesatt dersom dispensasjon gis. I likhet med Bergen kommune legger vi til grunn at hovedhensynet bak \u00a7 7.2 er \u00e5 oppn\u00e5 en ensartet takl\u00f8sning for bygningsgruppene i planomr\u00e5det, uten alt for store avvik i form av takvinduer og takterrasser. Bestemmelsen m\u00e5 ogs\u00e5 leses i sammenheng med reguleringsbestemmelsenes Side: 8/10 \u00a7 7.1 som sier at bygningene skal utf\u00f8res med sadeltak eller valmtak. Med sikte p\u00e5 opparbeidelse av en ensartet takl\u00f8sning i bygningsgrupper, kan reguleringsvesenet fastsette bestemte taktyper for visse deler av planen. Vi er kjent med forholdene i omr\u00e5det hvor den oms\u00f8kte boligen skal oppf\u00f8res. Utbyggingen har skjedd over lang tid siden planen ble vedtatt i 1950. Vi konstaterer at bygningsmilj\u00f8et i omr\u00e5det er sv\u00e6rt sammensatt, med b\u00e5de eneboliger, rekkehus og leilighetskompleks. Det er ogs\u00e5 \u00e5pnet for ulike takl\u00f8sninger, og det er innvilget flere dispensasjoner som gjelder takvinduer. Utviklingen i omr\u00e5det tatt i betraktning vurderer vi det slik at hensynene bak reguleringsbestemmelsenes \u00a7 7.2 ikke blir vesentlig tilsidesatt dersom dispensasjon for to takvinduer gis. Vi kan heller ikke se at tiltaket vil vesentlig tilsidesette hensynene i lovens form\u00e5lsbestemmelse eller nasjonale eller regionale interesser. I tillegg m\u00e5 fordelene ved dispensasjonen v\u00e6re klart st\u00f8rre enn ulempene. Fordelene ved \u00e5 dispensere fra bestemmelsen er at oppholdsarealet i stuen og kj\u00f8kkenet f\u00e5r gode dagslysforhold. Takvinduene vil etter det opplyste heller ikke medf\u00f8re innsyn eller utsyn til naboene. Ulempene vil v\u00e6re at takl\u00f8sningen vil avvike noe fra den n\u00e6rmeste nabobebyggelsen. Vi vektlegger imidlertid at det ikke eksisterer en ensartet takl\u00f8sning i omr\u00e5det, og finner at vilk\u00e5rene for \u00e5 dispensere fra reguleringsbestemmelsenes \u00a7 7.2 er oppfylt. Kan- vurderingen N\u00e5r vilk\u00e5rene i \u00a7 19-2 andre ledd er oppfylt, f\u00f8lger det av \u00a7 19-2 f\u00f8rste ledd at kommunen kan dispensere etter skj\u00f8nn, jf. \u00abkan\u00bb. Ved pr\u00f8vingen \u00abkan\u00bb- skj\u00f8nnet skal Statsforvalteren legge stor vekt p\u00e5 hensynet til det lokale selvstyret, jf. forvaltningsloven \u00a7 34 andre ledd. \u00abKan\u00bb-vurderingen er noe knapp, jf. kommunens fagnotat av 02.05.2023. Statsforvalteren har ikke rettslige innvendinger til at dispensasjonsvilk\u00e5rene er oppfylt i denne saken eller til at kommunen har valgt \u00e5 gi dispensasjon. Annet Eivind Jerve har i sitt brev til Statsforvalteren av 08.11.2023 s\u00e6rlig tatt opp at det burde ha blitt utarbeidet en mer omfattende stedsanalyse og at det burde ha v\u00e6rt avholdt befaring. Det er ogs\u00e5 p\u00e5st\u00e5tt forskjellsbehandling. Vi viser til f\u00f8lgende: Befaring Det er etterspurt fysisk befaring i saken. Forvaltningen har plikt til \u00e5 s\u00f8rge for at saken er tilstrekkelig opplyst f\u00f8r det blir fattet vedtak jf. fvl. \u00a7 17. Det foreligger likevel ikke en plikt til \u00e5 gjennomf\u00f8re befaring. Sivilombudet har i sak 2008/985 uttalt f\u00f8lgende: \u00abSp\u00f8rsm\u00e5let om befaring er p\u00e5krevd ved behandling av en byggesak, er ikke s\u00e6rskilt regulert i loven, men m\u00e5 avgj\u00f8res p\u00e5 bakgrunn av forvaltningens alminnelige plikt til \u00e5 s\u00f8rge for at saken er tilstrekkelig opplyst f\u00f8r vedtak treffes jf. forvaltningsloven \u00a7 17\u00bb. Vi forst\u00e5r det slik at Utvalg for milj\u00f8 og byutvikling har v\u00e6rt p\u00e5 befaring i saken. For v\u00e5r saksbehandling mener vi at saken har v\u00e6rt tilstrekkelig opplyst gjennom sakens dokumenter, herunder foto og tegninger. Vi har derfor ikke funnet det n\u00f8dvendig \u00e5 dra p\u00e5 formell befaring. Vi vil likevel presisere at vi er kjent med forholdene p\u00e5 stedet. Side: 9/10 Brudd med likebehandlingsprinsippet Eivind jerve har p\u00e5pekt at tiltaket bryter med grunnleggende likebehandlingsprinsipper. I den sammenheng vises det til b\u00e5de utfallet og vurderingen som er gjort av den f\u00f8rste s\u00f8knaden m\u00e5 v\u00e6re direkte relevant for den neste s\u00f8knaden, og at disse b\u00f8r sette forpliktende f\u00f8ringer for hva som kan godtas ved tilsvarende s\u00f8knader senere. Det gjelder ogs\u00e5 rammetillatelsen som ble gitt for de 18 nye rekkehusene tilh\u00f8rende nr. 98 i Vilhelm Bjerknes vei. Under punktet \u00abKonsekvenser for naboer\u00bb er det argumentert for hvordan rekkehusene er utformet slik at de i liten grad p\u00e5virker solforhold og utsikt for nabobebyggelsen. Tilsvarende vurdering av deres ulemper er kort avvist med en rundskrivshenvisning hvor det konstateres at \u00abtap av utsikt eller reduksjon av solforhold er p\u00e5regnelig i tettbebygde str\u00f8k\u00bb. V viser til at det tidligere oms\u00f8kte tiltaket ble avsl\u00e5tt av kommunen med bakgrunn i pbl. \u00a7 29-2 om visuelle kvaliteter. Boligen som det n\u00e5 er gitt tillatelse til er omarbeidet og har et annet uttrykk hvor boligen er avtrappet i terrenget. Det gir ogs\u00e5 en st\u00f8rre avstand til nabobebyggelsen: Vi er enig med Bergen kommune i at en dispensasjonsvurdering er konkret og skal vurderes ut fra de forholdene som dispensasjonen gjelder. Slikt sett vil ikke et tidligere avslag om et annet tiltak, som ikke er faktisk likt, binde kommunen n\u00e5r en ny s\u00f8knad skal behandles. At tiltakene m\u00e5 vurderes konkret, gjelder ogs\u00e5 for rammetillatelsen for rekkehusene og vurderingene som der er gjort. Oppf\u00f8ring av 18 rekkehus har ikke uten videre overf\u00f8ringsverdi til andre saker. Stedsanalyse Jerve har ogs\u00e5 vist til f\u00f8ringen i KPA 2018 om at vurdering av byggeh\u00f8yden skal skje med grunnlag i stedsanalyse. Vi viser til at Kvalbein Kors\u00f8en Arkitektur As har utarbeidet en forenklet stedsanalyse den 22.12.2022 som vi mener er dekkende for prosjektet og for sakens opplysning og behandlingen av byggeh\u00f8yder. Side: 10/10 Oppsummering Vi har med dette vurdert sakens faktiske og rettslige sider, men har ikke funnet grunn til \u00e5 endre administrativt vedtak av 17.03.2023. Klagen har ikke f\u00f8rt fram. Vedtaket v\u00e5rt er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Jorunn Fosse Fidjest\u00f8l Karen Elin Bakke seniorr\u00e5dgiver seniorr\u00e5dgiver Dokumentet er elektronisk godkjent Kopi til: KVALBEIN KORS\u00d8EN ARKITEKTUR AS M\u00f8llendalsveien 17 5009 BERGEN Beate Helen Thunes Vilhelm Bjerknes' Vei 102 5081 Bergen Van Eijk Stig Andre Vilhelm Bjerknes' Vei 102 5081 Bergen BERGEN KOMMUNE Postboks 7700 5020 BERGEN Mottakerliste: ADVOKATKONTORET FL\u00d8IEN AS Postboks 225 Sentrum 5804 BERGEN Ove Thunes Vilhelm Bjerknes' Vei 73 5081 BERGEN SAMEIET VILHELM BJERKNES' VEI c/o Eivind Jerve Vilhelm Bjerknes' 5081 BERGEN 71 vei 71 "
}