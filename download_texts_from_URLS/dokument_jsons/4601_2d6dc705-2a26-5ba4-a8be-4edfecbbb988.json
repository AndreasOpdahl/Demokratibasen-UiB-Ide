{
  "dokument_id": "2d6dc705-2a26-5ba4-a8be-4edfecbbb988",
  "doc_type": "case_attachment",
  "kommune": 4601,
  "tittel": "KLAGE-2022_23907-23 Vestland fylkeskommune_Svar p\u00e5 foresp\u00f8rsel  klagesak avslag - dispensasjon - bruksendring, altan.pdf",
  "url": "https://bergen.kommune.no/politikere-utvalg/api/fil/bk360/8822184/KLAGE-2022-23907-23-Vestland-fylkeskommune-Svar-pa-foresporsel-klagesak-avslag-dispensasjon-bruksendring-altan-pdf",
  "tekst": " Avdeling for Infrastruktur og veg (INV) Dato 19.06.2023 V\u00e5r referanse 2022/58372-12 Dykkar referanse 2022-79615-22 BERGEN KOMMUNE Sakshandsamar Malene Utkilen Postboks 7700 E-post Malene.Utkilen@vlfk.no 5020 BERGEN Telefon 94172524 Svar p\u00e5 foresp\u00f8rsel - klagesak avslag - dispensasjon - bruksendring, altan og kai - gnr. 5 bnr. 8 - Fana - Bergen kommune Vi viser til brev av 09.05.2023. Byr\u00e5d for klima, milj\u00f8 og byutvikling i Bergen kommune ber om tilbakemelding p\u00e5 sp\u00f8rsm\u00e5l i samband med behandling av klagesak p\u00e5 eigedomen gnr. 5 bnr. 8 i Fana. Vi beklagar lang saksbehandlingstid. I brev av 01.12.2022 oppheva Statsforvaltaren UMBY i Bergen kommune sitt vedtak av 10.05.2023. Saka vart sendt tilbake til Bergen kommune for ny behandling. Grunngjevinga var at det manglar l\u00f8yve fr\u00e5 vegstyresmakta, Vestland fylkeskommune, som er n\u00f8dvendig for at kommunen kan gi l\u00f8yve til dei oms\u00f8kte tiltaka. Byr\u00e5den \u00f8nsker tilbakemelding fr\u00e5 Vestland fylkeskommune om kva handlingsrom vi har i saka, om det kan vere aktuelt \u00e5 stille krav om avb\u00f8tande vilk\u00e5r, som til d\u00f8mes at ingen av tiltaka skal kome n\u00e6rare vegen enn eksisterande bustad eller f\u00f8re til meir trafikk til eigedomen. Vurdering I ettertid av klagen v\u00e5r har Vestland fylkeskommune ferdigstilt v\u00e5r moglegheitsstudie for strakstiltak i Grimesvingane. Tiltaka som er aktuelle p\u00e5 Grimeneset gjeld p\u00e5 nordsida av fylkesvegen. Det er ikkje foresl\u00e5tt tiltak p\u00e5 s\u00f8rsida av fylkesvegen p\u00e5 kort sikt, alts\u00e5 p\u00e5 gnr. 5 bnr. 8, d\u00e5 dette vil krevje st\u00f8rre inngrep og reguleringsplan. Fylkeskommunen vil presisere at vi framleis er sv\u00e6rt kritiske til bruksendring som inneber ny bueining i kjeller, fordi dette medf\u00f8rer \u00f8kt trafikk p\u00e5 eigedomen. Utleigeleilegheit i kjellaren vil ogs\u00e5 krevje vedtak om l\u00f8yve til utvida bruk av avk\u00f8yrsla fr\u00e5 oss, noko som dei ikkje kan rekne med \u00e5 f\u00e5. Teikningane vi har f\u00e5tt tilsendt p\u00e5 h\u00f8yring viser at kjellaren er innreia som utleigeleilegheit. Vi har ikkje mottatt nye teikningar som viser noko anna, eller som tilseier at tiltakshavar skal bygge om kjellaren. Vi meiner at kommunen m\u00e5 stille vilk\u00e5r om slik ombygging og at de m\u00e5 f\u00f8lgje opp saka i ettertid for \u00e5 kontrollera at ombygginga er gjennomf\u00f8rt. Tiltakshavar m\u00e5 sende s\u00f8knad om dispensasjon fr\u00e5 byggegrensa mot Hardangervegen til Vestland fylkeskommune. For at vi skal kunne behandle slik s\u00f8knad m\u00e5 dei lage teikningar som viser alle nye tiltak som er i strid med byggegrensa. Dei m\u00e5 ogs\u00e5 sende teikningar som viser at kjellaren ikkje er innreia som utleigeleilegheit dersom dei \u00f8nsker eit positivt svar fr\u00e5 oss. Med helsing Kari Elster Moen Malene Utkilen fagkoordinator r\u00e5dgjevar INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har difor inga handskriven underskrift Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen "
}