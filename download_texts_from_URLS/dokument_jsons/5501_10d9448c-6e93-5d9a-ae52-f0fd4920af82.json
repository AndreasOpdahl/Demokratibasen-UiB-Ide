{
  "dokument_id": "10d9448c-6e93-5d9a-ae52-f0fd4920af82",
  "doc_type": "case_attachment",
  "kommune": 5501,
  "tittel": "210324 - Innkommet klage p\u00e5 tilskudd Jusshjelpa i Nord Norge",
  "url": "https://innsyn.tromso.kommune.no/application/getMoteDokument?dokid=2001697115",
  "tekst": " Jusshjelpa i Nord-Norge UiT Norges arktiske universitet Breivika senter 9037 Troms\u00f8 . Troms\u00f8 kommune Helse og velferdsutvalget, avdeling for helse og omsorg. Deres ref.: 24/01276-1 V\u00e5r ref.: Erik Falch Larsen (daglig leder) Dato: 21.03.2024 KLAGE P\u00c5 S\u00d8KNAD OM TILSKUDD TIL FRIVILLGE OG IDEELLE \u2014 ORGANISASJONER \u2013 JUSSHJELPA I NORD-NORGE 2024 Viser til s\u00f8knaden som har v\u00e6rt behandlet av Helse og velferdsutvalget den 06.03.2024 med saksnr. 0007/24, og klager med dette i henhold til forvaltningsloven \u00a7 28. Klagen er fremsatt i tide, jf. forvaltningsloven \u00a7 29. Vi vil f\u00f8rst takke s\u00e5 mye for innvilget st\u00f8tte for drifts\u00e5ret 2023! Tilskuddet Troms\u00f8 kommune er og har v\u00e6rt helt essensiell i inntektene v\u00e5re fra \u00e5r til \u00e5r. Videre viser vi til e-post datert 11.03.2024 hvor Jusshjelpa i Nord-Norge fikk innvilget kr 20 000. Differansen mellom s\u00f8kte midler og vedtatt tilskudd er p\u00e5 kr 80 000, og \u00f8nsker med dette \u00e5 klage p\u00e5 at midlene ikke fullt ut dekker de midler vi har s\u00f8kt om. Vi vil bemerke at midlene fra Troms\u00f8 kommune er en betydelig andel av v\u00e5re driftsinntekter, og at uten tilskuddet vil vi ikke kunne drive rettshjelpsvirksomhet etter dagens omfang. Vi er derfor avhengig av at tilskuddet skal ligge p\u00e5 omtrent samme niv\u00e5 som det har gjort tidligere \u00e5r. Da vi ikke har f\u00e5tt noen begrunnelse for nedjusteringen av s\u00f8knadsbel\u00f8pet, gjentar vi de viktigste punktene fra s\u00f8knaden som begrunnelse for denne klagen. Jusshjelpa i Nord-Norge er langt p\u00e5 vei en frivillig organisasjon. Ideell arbeidsinnsats er en viktig del av fundamentet i drifta. Drifta er kostnadseffektiv, og vi etterstreber mest mulig rettshjelp for hver krone. V\u00e5r m\u00e5lgruppe er vedtektsfestet til dem som trenger det mest. Vi gj\u00f8r alltid en velferdsmessig vurdering av om vi skal bruke ressurser p\u00e5 hver enkelt sak vi tar inn, og sjekker om klienten kan ha mulighet for \u00e5 f\u00e5 annen bistand. Vi hjelper dem som ikke har andre alternativer, og der v\u00e5r bistand vil v\u00e6re av stor velferdsmessig betydning. Vi retter oss spesielt mot folk i vanskelige situasjoner, herunder \u00f8konomisk og sosialt vanskeligstilte. Vi fremmer helse og trivsel ved \u00e5 forebygge mange typer prek\u00e6re rettslige problemer hos grupper og hos enkeltpersoner. Konkret bist\u00e5r vi ogs\u00e5 klienter blant annet med saker innen sosial- og helserett. Postadresse: Bes\u00f8ksadresse: Org.nr.: 989 974 645 Jusshjelpa i Nord-Norge Terminalgata 38 Telefon: (+47) 77 64 45 59 UiT Norges arktiske universitet 9019 TROMS\u00d8 Internett: www.jusshjelpa.no Breivika senter 9037 TROMS\u00d8 Prinsippet om hjelp-til-selvhjelp og klientenes medvirkning i egen sak er viktig hos oss. Arbeid mot fattigdom og sosial ekskludering er sentralt gjennom f.eks. v\u00e5rt arbeid for dem som ikke f\u00e5r den l\u00f8nnen eller de sosiale ytelsene de har krav p\u00e5. P\u00e5 disse to feltene f\u00e5r vi ofte gjennomslag for v\u00e5re klienter n\u00e5r vi tar saken. Til slutt vil vi bemerke at all \u00f8konomisk st\u00f8tte, uansett sum, er bedre enn ingen st\u00f8tte. For at vi skal kunne fortsette \u00e5 jobbe for \u00e5 ivareta rettssikkerheten til de svakeste i samfunnet er vi helt avhengig av \u00e5 f\u00e5 mest mulig st\u00f8tte fra v\u00e5re samarbeidspartnere, deriblant dere i Troms\u00f8 kommune. Vi ber derfor om at dere vurderer s\u00f8knaden v\u00e5r p\u00e5 nytt, og h\u00e5per at dere finner rom for \u00e5 innvilge noe ekstra st\u00f8tte til oss fra tilskuddet for 2024. Hvis vi er s\u00e5 heldige \u00e5 f\u00e5 innvilget mer tilskudd, kan det settes inn p\u00e5 konto 7694 05 18691 og merkes \u00abAvdeling 36039000, prosjekt 148000102\u00bb. Vi h\u00e5per dere etter en ny vurdering vil gi et positivt svar p\u00e5 klagen, og at vi kan fortsette det gode samarbeidet videre! Med vennlig hilsen Erik Falch Larsen daglig leder Jusshjelpa i Nord-Norge leder@jusshjelpa.uit.no Side 2 av 2 "
}