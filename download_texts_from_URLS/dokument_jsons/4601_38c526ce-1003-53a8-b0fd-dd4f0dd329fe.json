{
  "dokument_id": "38c526ce-1003-53a8-b0fd-dd4f0dd329fe",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/11647912/Soknad",
  "tekst": "Bergen kommune Plan- og bygningsetaten Postboks 7700 5020 Bergen Os den 10.06.2024 S\u00f8knad dispensasjon for oppf\u00f8ring av fire tomannsboliger Tiltak: Dispensasjon for oppf\u00f8ring av boliger Eiendom: Gbnr: 191/134, 135, 136 og 137 Adresse: Heiane, 5131 Nyborg Tiltakshaver: Sijoni Invest AS Det s\u00f8kes Bergen kommune om dispensasjon for oppf\u00f8ring av boliger p\u00e5. gnr. og bnr. som beskrevet over med utnyttelse 45% BRA for omr\u00e5det. Denne s\u00f8knad gjelder kun dispensasjonsforholdet. S\u00f8knad om oppf\u00f8ring av bygninger p\u00e5 eiendommene vil bli sendt inn etter at s\u00f8knad om dispensjonsforholdet er avklart. Dispensasjonss\u00f8knaden er nabovarslet, det er ikke kommet inn relevante merknader til nabovarsel datert 16.05 og 23.05.24, som skal behandles ved denne s\u00f8knad. Det vil bli s\u00f8kt om byggetillatelse i egen s\u00f8knad med nytt nabovarsel hvor relevante merknader blir svart ut. Ber\u00f8rte gjenboere som har kommet med merknad er svart ut med at denne s\u00f8knad kun gjelder dispensasjonsforholdet og ikke ny bebyggelse p\u00e5 eiendommen. Det ble s\u00f8kt Bergen kommune den 06.11.2023 om fem nye parseller fradelt fra eiendom 191/49 til boligform\u00e5l. Det ble gitt tillatelse av Bergen kommune 03.04.2024 til opprettelse og endring av eiendom 191/49 med fem nye parseller for boligform\u00e5l. Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no Det ble i s\u00f8knaden til Bergen kommune om fradeling den 06.11.2023 dokumentert at eiendom 191/49 var gitt utvidet avkj\u00f8ringstillatelse fra Bymilj\u00f8etaten for de nye parsellene, samt rettigheter til vei og tilkobling for vann og avl\u00f8p. Som opplyst i referat pkt. 6.3 fra forh\u00e5ndskonferansen den 25.04.2024 er det ikke behov for \u00e5 legge ved den dokumentasjon i denne s\u00f8knad. I brev fra Bymilj\u00f8etaten den 08.05.2024 ble det dokumenter at det er gitt 8 nye avkj\u00f8ringstillatelse i forbindelse med s\u00f8knad om 5 nye parseller fra eiendom 191/49 til Bergen kommune den 06.11.2023. Avkj\u00f8ringstillatelsen er vedlagt denne s\u00f8knad. Her fremkommer det klart fra samferdsel at eksisterende avkj\u00f8rsel har kapasitet for 8 nye boenheter som oms\u00f8kt i denne s\u00f8knad. 25.04.2024 ble det avholdt forh\u00e5ndskonferanse med Bergen kommune om eiendommens utnyttelse i forhold til ny bebyggelse. Her ble det avklart at et tiltak p\u00e5 eiendommen ikke er i konflikt med evt. hensynssoner, da det ble dokumentert og bekreftet i m\u00f8te av kommunens saksbehandlere. P\u00e5 forh\u00e5ndskonferansen ga kommunens saksbehandlere uttrykk for at det var \u00f8nskelig med en regulering av eiendommen og omkringliggende eiendommer for en h\u00f8yere utnyttelse av omr\u00e5det i forhold til det som her oms\u00f8kt. I den forbindelse gjorde vi saksbehandlerne oppmerksom at dette ikke vil la seg gj\u00f8re i forhold til dagens standard p\u00e5 eksisterende tilkomst-vei til eiendommen. Det vil heller ikke la seg gj\u00f8re \u00e5 legge til rette for en utvidelse av veien, eller senke kurven p\u00e5 veien i forhold til dagens situasjon. Det grunnet at det ikke lar seg gj\u00f8re \u00e5 endre tilkomsten til de \u00f8vrige eiendommene i omr\u00e5det grunnet stigning p\u00e5 eksisterende tilkomstvei. Det vises p\u00e5 vedlagt kurveprofil til denne s\u00f8knad. Etter en gjennomgang med saksbehandleren i forh\u00e5ndskonferansen opplevde vi at de fikk en forst\u00e5else for at det er vanskelig med en reguleringsplan for omr\u00e5det grunnet tilkomstveien, n\u00e5r det ble vist hvordan dagens situasjon er. Vi oppfattet at saksbehandlerne ogs\u00e5 kunne se at det var utfordrende \u00e5 f\u00e5 til en reguleringsplan for omr\u00e5det, basert p\u00e5 dagens situasjon og fremtidig situasjon ved regulering av omr\u00e5det, i forhold til plassering av den eksisterende vei. En regulering av omr\u00e5det vil av den grunn ikke v\u00e6re samfunnsnyttig, da den ikke vil kunne la seg realisere i forhold til dagens situasjon. Av den grunn s\u00f8kes det om dispensjon for oppf\u00f8ring av til boliger fordelt p\u00e5 overnevnte eiendommer med 45% BRA, da eiendommen grenser til KPA \u00a7 26. 5 sone 4 \u00d8vrig byggsone. Egen dispensasjons er vedlagt denne s\u00f8knad. Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no Vi er av den oppfatning at eiendommen er godt egnet for tomannsboliger med utnyttelse 45% BRA i samsvar med \u00d8vrige byggseone, da eiendommen grenser til denne sonen. Fra eiendommen er det gangavstand til skole, barnehage, n\u00e6rsenteromr\u00e5de med butikker, helsetilbud og kollektivtransport. Ved s\u00f8knad om byggetillatelse vil det bli lagt til rette for parkering, uteomr\u00e5der og tilkomst i samsvar med bestemmelsene som er for sone 4 Da eiendommen tilfredsstiller alle kriterier til KPA \u00a7 26.5 sone 4 \u00d8vrig byggesone, mener vi det er grunnlag for \u00e5 gi dispensasjon. Ta gjerne kontakt om det er behov for mer informasjon til s\u00f8knaden. Mvh Kjetil Hjelle Bergen Byggplan Konsult AS S\u00e6rvollsvegen 58, 5217 Hagavik Tlf. 47713381 kjetil@bergenbyggplan.no "
}