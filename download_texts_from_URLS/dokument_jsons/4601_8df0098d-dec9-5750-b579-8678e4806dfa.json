{
  "dokument_id": "8df0098d-dec9-5750-b579-8678e4806dfa",
  "doc_type": "case_attachment",
  "kommune": 4601,
  "tittel": "Fagnotat, datert 14.01.2025.",
  "url": "https://bergen.kommune.no/politikere-utvalg/api/fil/bk360/11862380/Fagnotat-datert-14-01-2025-",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2023/16292-21 Saksbehandler: Kjell Nordal Dato: 14.01.2025 Fra Plan- og bygningsetaten FORSLAG OM OPPSTART AV AREALPLANLEGGING Offentlig omr\u00e5dereguleringsplan \u00c5sane. Gnr. 197 Bnr. 1 mfl., E39 V\u00e5gsbotn-Klauvaneset, Arealplan-ID 71530000 Hva saken gjelder Statens vegvesen (SVV) kunngjorde 9. desember 2024 at det startes arbeider med utarbeidelse av en omr\u00e5dereguleringsplan for ny 4-felts vei E39 p\u00e5 strekningen mellom V\u00e5gsbotn og Klauvaneset i \u00c5sane. Det vises til SVV sin nettside https://www.vegvesen.no/nn/vegprosjekt/europaveg/e39vagsbotnklauvaneset/ Planarbeidet er startet med hjemmel i Plan- og bygningslovens \u00a7 3-7 Overf\u00f8ring av planforberedelse til statlig eller regional myndighet. Denne planbestemmelsen \u00e5pner for at SVV \u00abetter samr\u00e5d med planmyndigheten\u00bb kan utarbeide og fremme forslag til arealplan for st\u00f8rre samferdselsanlegg og teknisk infrastruktur og selv beslutte \u00e5 legge slike planer ut til offentlig ettersyn. SVV og Bergen kommune (BK) har i tr\u00e5d med denne bestemmelsen kommet til enighet om at SVV skal utf\u00f8re de oppgavene som kommunens planadministrasjon vanligvis utf\u00f8rer i forbindelse med oppstart av offentlig planarbeid. Enigheten er nedfelt i en skriftlig samarbeidsavtale. To forhold st\u00e5r sentralt: - det er SVV som ved oppstart av planarbeidet har det endelige ansvaret n\u00e5r det gjelder fastsettelse av plangrense, varslingsomr\u00e5de og varsling av alle aktuelle h\u00f8ringsinstanser. BK er i denne plansaken \u00e5 betrakte som en h\u00f8ringspart i forbindelse med oppstart av planarbeidet. - det er ikke oppn\u00e5dd enighet om videre prosess etter at oppstart av planarbeidet er kunngjort. Et vesentlig sp\u00f8rsm\u00e5l er om SVV b\u00f8r ha myndighet til selv \u00e5 beslutte om og n\u00e5r et planforslag kan legges ut til offentlig ettersyn og h\u00f8ring, noe som kan redusere folkevalgt innflytelse og ivaretakelse av lokale interesser i planleggingen. Dette b\u00f8r avklares i god tid f\u00f8r det blir aktuelt \u00e5 legge et planforslag p\u00e5 h\u00f8ring. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Bakgrunn Kommunedelplan E16/E39 Arna-V\u00e5gsbotn-Klauvaneset ble vedtatt 22. juni 2022 (BYST sak 180/22): 1. Med hjemmel i pbl. \u00a711-15 og \u00a711-16. vedtas f\u00f8lgende kommunedelplan: A. Arna og \u00c5sane bydeler - Kommunedelplan med konsekvensutredning E16/E39 Arna - V\u00e5gsbotn \u2013 Klauvaneset, planID 61200000 alternativ N1 med kryssprinsipp A for strekningen V\u00e5gsbotn \u2013 Klauvaneset, vist p\u00e5 plankart S1aN1 datert 10.02.2022 a. Alternativ N1 med kryssprinsipp A for strekningen V\u00e5gsbotn \u2013 Klauvaneset b. Alternativ S1a, s\u00f8r for koordinat Y 67040000, p\u00e5 strekningen Arna \u2013 V\u00e5gsbotn B. For strekningen V\u00e5gsbotn-Klauvaneset skal det fysisk legges til rette slik at det er mulig \u00e5 etablere tungbil-felt i begge retninger. Fremkommelighet for kollektivtransport skal prioriteres fremfor fremkommelighet for \u00f8vrig motorg\u00e5ende transport. 2. F\u00f8lgende forutsetninger skal legges til grunn og innarbeides i reguleringsplanen: a) Det arbeides for \u00e5 redusere omfanget/konsekvensene av kryss i V\u00e5gsbotn. Merknad Bystyret ber byr\u00e5det om at i det videre planarbeidet jobbes med en l\u00f8sning som har fokus p\u00e5 vern av jordbruksareal og natur. Arbeidet med overnevnte kommunedelplan er bygget p\u00e5 \u00abKonseptvalgutredning (KVU) for Bergensomr\u00e5det\u00bb (2011) og det etterf\u00f8lgende forprosjektet, \u00abUtredning av Ringveg \u00f8st og E39 nord i \u00c5sane\u00bb (2016). I den sistnevnte utredningen ble \u00abKonsept \u00f8st\u00bb for ny E39 via Arna anbefalt. Den vedtatte kommunedelplanen inneb\u00e6rer at det skal bygges en lang firefelts tunnel mellom V\u00e5gsbotn og Klauvaneset i nord. P\u00e5 strekningen Arna - V\u00e5gsbotn var det bare kryssomr\u00e5det i V\u00e5gsbotn (kryssprinsipp A) og den s\u00f8rligste delen i Arna som ble vedtatt. Den mellomliggende strekningen ble tatt ut av planen i bystyrebehandlingen, hovedsakelig av jordvernhensyn. Om planarbeidet Omr\u00e5dereguleringsplanen omfatter det nye kryssomr\u00e5det i V\u00e5gsbotn og ny 4-felts vei i tunnel nordover, samt kryssomr\u00e5det ved Klauvaneset. Planen vil omfatte l\u00f8sninger for kollektiv, g\u00e5ende og syklende i kryssomr\u00e5dene, omlegging av lokalveger og tilkomstveger, omr\u00e5der for framf\u00f8ring av ledninger og kabler, renseanlegg, st\u00f8ytiltak og midlertidige rigg- og anleggsomr\u00e5der. Bruk av overskuddsmasser er ogs\u00e5 tema i planarbeidet. Oppgradert sykkel- og gangforbindelse mellom V\u00e5gsbotn og Klauvaneset vil i hovedsak f\u00f8lge eksisterende hovedvei langs Steinest\u00f8vegen. Det vil bli utarbeidet egen reguleringsplan for dette, med antatt oppstart i l\u00f8pet av 2025. Jfr. rekkef\u00f8lgekrav i kommunedelplanen skal gang- og sykkelanlegget ferdigstilles senest 3 \u00e5r etter at veganlegget er ferdigstilt. Saksnummer PLAN-2023/16292 Side 2 av 5 SVV startet innledende unders\u00f8kelser av planomr\u00e5det i 2024, blant annet grunnunders\u00f8kelser / seismikk, naturmilj\u00f8unders\u00f8kelser, naturfare, trafikkanalyse og st\u00f8yvurderinger. Det er startet arbeider med \u00e5 vurdere ulike l\u00f8sninger for kryssutforming ved Klauvaneset og i V\u00e5gsbotn. PBE vil bli holdt orientert om l\u00f8sningene som vurderes, og f\u00e5 anledning til \u00e5 kommentere dette arbeidet. Det skal utarbeides et silingsdokument som dokumenterer vurderingene som blir gjort. SVV har opplyst at de planlegger \u00e5 dimensjonere den nye 4-feltsveien for 100 km/t, med overgang til 90 km/t f\u00f8r Klauvaneset. P\u00e5 rampene og tilst\u00f8tende lokalveier legges det til grunn 60 km/t. Mot \u00c5sane planlegges det for 80 km/t. Fagetatens vurdering PBE har deltatt i samarbeidsm\u00f8ter og har v\u00e6rt konsultert med hensyn til avgrensing av planomr\u00e5det og hvilke hjemmelshavere og andre ber\u00f8rte parter som b\u00f8r varsles. Vi har ikke innvendinger til de valgene som SVV har gjort. PBE \u00f8nsker ogs\u00e5 i fortsettelsen \u00e5 delta i faglige diskusjoner om ulike problemstillinger og l\u00f8sninger. PBE legger til grunn at arbeidet med omr\u00e5dereguleringsplanen vil f\u00f8lge opp de f\u00f8ringene som ligger i den vedtatte kommunedelplanen. Herunder vil vi fremheve: - SVV skal s\u00f8ke \u00e5 redusere omfanget/konsekvensene av krysset i V\u00e5gsbotn - Reguleringsplanen skal sikre at det fysisk legges til rette slik at det er mulig \u00e5 etablere tungbil-felt i begge retninger mellom V\u00e5gsbotn og Klauvaneset. Fremkommelighet for kollektivtransport skal prioriteres fremfor fremkommelighet for \u00f8vrig motorg\u00e5ende transport. Et vedtak om etablering av tungbil-felt, som ogs\u00e5 vil omfatte buss, er en beslutning som tas med hjemmel i Vegtrafikkloven, ikke Plan- og bygningsloven. PBE vil p\u00e5peke at det generelt er en klar sammenheng mellom valg av fartsgrense og hvordan et veganlegg dimensjoneres. Eksempelvis gjelder dette kravene til vegbredde, linjef\u00f8ring (kurvatur), krav til lengde p\u00e5 akselerasjons-/ og retardasjonsfeltfelt og krav til avstand mellom vegkryss og tunnelmunninger. Fartsgrensen vil f\u00e5 betydning for utformingen av kryssomr\u00e5dene b\u00e5de i V\u00e5gsbotn og ved Klauvaneset. Her kan det ligge en m\u00e5lkonflikt, jamf\u00f8r bystyrets uttrykte \u00f8nske om \u00e5 begrense omfanget av krysset i V\u00e5gsbotn, KDP-vedtakets pkt. 2. PBE mener at SVV m\u00e5 utforske hvilken effekt ulike fartsgrenser har p\u00e5 utformingen av veganlegget og dets landskapsinngrep, samt dokumentere dette p\u00e5 egnet m\u00e5te med illustrasjoner og relative kostnadsvurderinger. Krysset i V\u00e5gsbotn ber\u00f8rer den regulerte bybanetraseen med mulig depot i V\u00e5gsbotn. PBE forutsetter at bybaneplanen inng\u00e5r som en rammebetingelse i SVV Saksnummer PLAN-2023/16292 Side 3 av 5 sitt planarbeid. Hvis det blir aktuelt \u00e5 endre p\u00e5 den vedtatte planen s\u00e5 m\u00e5 dette skje i tett dialog med Bergen kommune. Konklusjon PBE har i innledende fase av reguleringsarbeidet hatt god dialog og samarbeid med SVV. Vi ser fram til at dette videref\u00f8res fram mot ferdigstilling av reguleringsforslaget. I god tid f\u00f8r et ferdig planforslag foreligger b\u00f8r det avklares om SVV skal ha beslutningsmyndighet n\u00e5r det gjelder \u00e5 legge planforslaget ut til offentlig ettersyn. Pr. n\u00e5 er ikke dette avklart, jfr. samarbeidsavtale som er inng\u00e5tt mellom SVV og PBE. PBE er enig i at oppgavene som planadministrasjonen i kommunen vanligvis har med \u00e5 organisere planarbeid og utarbeide planforslag i s\u00e6rlige tilfeller kan v\u00e6re aktuelle \u00e5 overlate til statlig- eller regional planmyndighet, slik at disse myndighetene kan utf\u00f8re det praktiske planarbeidet. Men dette m\u00e5 skje i dialog med kommunen og kommunen b\u00f8r fortsatt st\u00e5 for planbehandling og fatte planvedtak, herunder beslutte om planforslaget skal legges ut til offentlig ettersyn, og til sist vedta planen. Fordeling av roller og myndighet krever forankring i Byr\u00e5det, jfr. BBU sin Prosedyre, Planlegging etter pbl \u00a7 3-7, Overf\u00f8ring av planforberedelse til statlig eller regional myndighet. PBE forutsetter at f\u00f8ringer gitt i kommunedelplanen legges til grunn for SVV sitt arbeid med reguleringsplanen, herunder at det jobbes for redusere omfanget/konsekvensene av kryssl\u00f8sningen i V\u00e5gsbotn, og at reguleringsplanen sikrer en l\u00f8sning som gj\u00f8r det mulig \u00e5 etablere tungbil-felt i begge retninger mellom V\u00e5gsbotn og Klauvaneset. SVV b\u00f8r utforske hvordan ulike fartsgrenser p\u00e5virker veianleggets omfang og relative kostnadsforskjeller, og dokumentere dette p\u00e5 egnet m\u00e5te. Med hilsen Plan- og bygningsetaten Hege L\u00f8tveit Avdelingssjef Samferdsel Tarje I. Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2023/16292 Side 4 av 5 Saksnummer PLAN-2023/16292 Side 5 av 5 "
}