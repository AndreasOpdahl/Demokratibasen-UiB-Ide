{
  "dokument_id": "774c10e8-02cd-5daa-b752-6b81c8650442",
  "doc_type": "case_presentation",
  "kommune": 4601,
  "tittel": "H\u00f8ringsuttalelse Nasjonale pasientforl\u00f8p psykisk helse og rus - psykiske lidelser voksne",
  "url": "https://bergen.kommune.no/politikere-utvalg/api/fil/bk360/9935710/Framstilling-Horingsuttalelse-Nasjonale-pasientforlop-psykisk-helse-og-rus-psykiske-lidelser-voksne",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/28387-2 H\u00f8ringssvar Nasjonale pasientforl\u00f8p psykisk helse og rus - psykiske lidelser voksne Hva saken gjelder: Helsedirektoratet har invitert Bergen kommune til \u00e5 avgi h\u00f8ring til Nasjonale pasientforl\u00f8p psykisk helse og rus \u2013 videreutvikling og forenkling av nasjonale pasientforl\u00f8p psykisk helse og rus. Det bes om innspill til de foresl\u00e5tte endringene i pasientforl\u00f8pene. Utkast til endringer for nasjonale pasientforl\u00f8p psykisk helse og rus omfatter de tre generelle pasientforl\u00f8pene: 1) Psykiske lidelser \u2013 barn og unge 2) Psykiske lidelser \u2013 voksne 3) Rusbehandling Denne saken gjelder h\u00f8ringsinnspill Nasjonale pasientforl\u00f8p, psykiske lidelser - voksne. H\u00f8ringsfrist: H\u00f8ringsfrist er satt til 8. mai 2024. Helsedirektoratet mottok i 2022 oppdrag fra Helse- og omsorgsdepartementet om \u00e5 videreutvikle og forenkle pasientforl\u00f8pene innen psykisk helse og rus (TB 2022- 06). Oppdraget omhandlet \u00e5 endre navn fra Pakkeforl\u00f8p til Nasjonale pasientforl\u00f8p psykisk helse og rus, tilpasse forl\u00f8pene bedre til brukergruppens situasjon, \u00f8nsker og behov, samt forenkle forl\u00f8psarbeidet til helsetjenestene. Det er utarbeidet syv pakkeforl\u00f8p innen psykisk helse og rus, tre generelle og fire spesifikke, som ble innf\u00f8rt i tjenestene fra og med januar 2019. Evaluering av pakkeforl\u00f8pene to \u00e5r etter innf\u00f8ring, viser at det er bred enighet blant pasienter, brukere og fagfolk om at de overordnede m\u00e5lsettingene og intensjonene i forl\u00f8pene var gode, men avdekket samtidig utfordringer i forl\u00f8psarbeidet. Det fremkom ogs\u00e5 at ordet \u00abpakkeforl\u00f8p\u00bb opplevdes negativt av fagfolk. Kapittelinndelingen i h\u00f8ringsutkastet er endret fra pasientforl\u00f8pet 2018. Utkastet omhandler kun kapittel 1-7. 1. Bakgrunn, metode og prosess 2. Virksomhetens ansvar for implementering av pasientforl\u00f8p 3. Henvisning til spesialisthelsetjenesten 4. Utredning i spesialisthelsetjenesten 5. Behandling og oppf\u00f8lging 6. Avslutning og videre oppf\u00f8lging 7. Kodeveileder (ikke aktuell for kommunen \u00e5 svare p\u00e5) Det \u00f8nskes innspill p\u00e5 endringer som er gjort i aktivitetene, og spesielt knyttet til om: 1 \u2022 Innholdet er lett \u00e5 lese og forst\u00e5 \u2022 Endringene er i tr\u00e5d med m\u00e5lsettingen om \u00e5 forenkle forl\u00f8psarbeidet for tjenestene \u2022 Bruker- og p\u00e5r\u00f8rendemedvirkning er ivaretatt i aktivitetene \u2022 Samhandling er ivaretatt i aktivitetene \u2022 Forl\u00f8pet er tilstrekkelig tilpasset den enkelte pasients situasjon, \u00f8nsker og behov \u2022 Innf\u00f8ring av endringene er gjennomf\u00f8rbare, eller om det er noen utfordringer ved implementering Byr\u00e5dens vurdering og forslag til h\u00f8ringsuttalelse: Bergen kommune takker for mulighet til \u00e5 gi h\u00f8ringsuttalelse til Nasjonalt pasientforl\u00f8p \u2013 psykiske lidelser voksne. Bergen kommune har i forbindelse med dette h\u00f8ringssvaret innhentet innspill fra etat for psykisk helse og rusarbeid og etat for sosiale tjenester. Det foreligger en egen nasjonal faglig retningslinje for Utredning, behandling og oppf\u00f8lging av personer med psykoselidelser, samt at kapittelet om legemidler i psykoseretningslinjen revideres. - Hvilken nytteverdi har det \u00e5 beholde det nasjonale pasientforl\u00f8pet Psykoselidelser, inkludert mistanke om psykoseutvikling \u2013 barn, unge og voksne, i tillegg til Nasjonal faglig retningslinje? Innspill fra Bergen kommune: Utkastet til overordnet pasientforl\u00f8p psykiske lidelser g\u00e5r ikke i detalj om n\u00f8dvendige aksjoner som m\u00e5 gj\u00f8res ovenfor de ulike psykiske lidelsene. Det er ulike forhold i utredning og ulike behandlingstiln\u00e6rmingen som gj\u00f8res/benyttes for ulike psykiske lidelser. Vi vurderer derfor at de tilstandsspesifikke forl\u00f8pene fremdeles har nytteverdi og b\u00f8r beholdes. Det foreligger egen nasjonal faglig retningslinje for Spiseforstyrrelser. Helsedirektoratet mottok i 2023 et nytt oppdrag som omhandler forebygging, tidlig oppdagelse, tidlig intervensjon og behandling av spiseforstyrrelser. Helsedirektoratet skal utvikle et program for styrket kunnskap og kompetanse om spiseforstyrrelser, samt utvikle modeller for kommunale tilbud og samhandlingstiltak for personer med spiseproblemer og spiseforstyrrelser. - Hvilken nytteverdi har det \u00e5 beholde det nasjonale pasientforl\u00f8pet Spiseforstyrrelser hos barn og unge under 23 \u00e5r i tillegg til Nasjonal faglig retningslinje? Innspill fra Bergen kommune: Utkastet til overordnet pasientforl\u00f8p psykiske lidelser g\u00e5r ikke i detalj om n\u00f8dvendige aksjoner som m\u00e5 gj\u00f8res ovenfor de ulike psykiske lidelsene. Det er ulike forhold i utredning og ulike behandlingstiln\u00e6rmingen som gj\u00f8res/benyttes for ulike psykiske lidelser. Vi vurderer derfor at de tilstandsspesifikke forl\u00f8pene fremdeles har nytteverdi og b\u00f8r beholdes. Det foreligger et godt etablert kunnskapsgrunnlag for behandling av tvangslidelse (OCD) som er innf\u00f8rt gjennom etablerte OCD-team i de fleste regioner. - Hvilken nytteverdi har det \u00e5 beholde det nasjonale pasientforl\u00f8pet for Tvangslidelse (OCD) i tillegg til godt etablert kunnskapsgrunnlag for behandling og innf\u00f8rte OCD-team i Helseforetakene? Innspill fra Bergen kommune: Utkastet til overordnet pasientforl\u00f8p psykiske lidelser g\u00e5r ikke i detalj om n\u00f8dvendige aksjoner som m\u00e5 gj\u00f8res ovenfor de ulike psykiske lidelsene. Det er ulike forhold i utredning 2 og ulike behandlingstiln\u00e6rmingen som gj\u00f8res/benyttes for ulike psykiske lidelser. Vi vurderer derfor at de tilstandsspesifikke forl\u00f8pene fremdeles har nytteverdi og b\u00f8r beholdes. Helsedirektoratet har data som tilsier at det er om lag 60 pasienter per \u00e5r som registreres inn i det nasjonale pasientforl\u00f8pet Gravide og rus. Helsedirektoratet har mottatt forslag om at de faglige anbefalingene i forl\u00f8pet b\u00f8r innarbeides i eksisterende retningslinjer som omhandler Svangerskap, f\u00f8dsel og barsel for bedre \u00e5 n\u00e5 frem til m\u00e5lgruppen. - Hvilken nytteverdi har det \u00e5 beholde det nasjonale pasientforl\u00f8pet for Gravide og rus slik det er per i dag? Hvilke endringer kan v\u00e6re aktuelle? Innspill fra Bergen kommune: Bergen kommune stiller sp\u00f8rsm\u00e5l ved i hvilken grad dette pasientforl\u00f8pet er kjent for aktuelle tjenester. Bergen kommune deltar aktivt i arbeidet med oppf\u00f8lging av gravide rusavhengige, tvang med mer. Bergen kommune antar at tanken bak et eget pasientforl\u00f8p for gravide og rus er \u00e5 sikre et s\u00e6rskilt s\u00f8kelys p\u00e5 oppf\u00f8lging av denne m\u00e5lgruppen og \u00e5 sikre fosteret. Fastleger og f\u00f8rstelinjetjeneste som helsestasjon, jordm\u00f8dre og sosialtjenesten har en sentral rolle n\u00e5r det gjelder \u00e5 komme i posisjon til oppf\u00f8lging av gravide rusmiddelavhengige, og virkemidler som rusmiddeltesting og evt. tvangstiltak iverksettes her. Mulig kan det v\u00e6re mer hensiktsmessig \u00e5 innarbeide de faglige anbefalingene i det nasjonale forl\u00f8pet i eksisterende retningslinjer som omhandler Svangerskap, f\u00f8dsel og barsel for bedre \u00e5 n\u00e5 frem til m\u00e5lgruppen. Det er da viktig at disse anbefalingene vektlegges og f\u00e5r plass i tilstrekkelig grad slik at fokus p\u00e5 denne m\u00e5lgruppen sikres. Vedtakskompetanse: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: Byr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering. Saksframlegget ansees ikke \u00e5 v\u00e6re av prinsipiell karakter. Forretningsutvalget behandlet saken i m\u00f8te 20.02.2024 sak 62/24 og fattet f\u00f8lgende vedtak: Byr\u00e5det avgir eventuelt h\u00f8ringssvar til \u00abH\u00f8ring - Nasjonale pasientforl\u00f8p psykisk helse\u00bb p\u00e5 vegne av Bergen kommune. Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring \u2013 Nasjonale pasientforl\u00f8p psykisk helse og rus \u2013 psykiske lidelser voksne\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 23. april 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Nasjonale pasientforl\u00f8p psykisk helse og rus 3 "
}