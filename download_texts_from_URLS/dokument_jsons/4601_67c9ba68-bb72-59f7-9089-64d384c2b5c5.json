{
  "dokument_id": "67c9ba68-bb72-59f7-9089-64d384c2b5c5",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 88 fra Reidar Staalesen (AP) om tillatelse til nybygg i skuteviken - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/10403506/Svar-pa-skriftlig-sporsmal-nr-88-fra-Reidar-Staalesen-AP-om-tillatelse-til-nybygg-i-skuteviken-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/75121-3 Saksbehandler: Malene Nesse Gr\u00f8nningen Fra Dato: 13. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 88 fra Reidar Staalesen (AP) om tillatelse til nybygg i skuteviken - Utvalg for milj\u00f8 og byutvikling Byr\u00e5den har gitt via fullmakt tillatelse til et nybygg i Bergenhus gnr 167, bnr 1748 Lamberts vei 3A. Med referanse 2023/220153-9. Dette er en sak som burde kommet til politisk behandling i utvalget etter Arbeiderpartiets kj\u00f8nn. Det er en sak som omhandler kulturminner i og med at det kommer sv\u00e6rt tett p\u00e5 det gamle garveriet i skuteviken, et utkikkspunkt/friomr\u00e5de i skuteviken, et brannfarlig omr\u00e5de, n\u00e6rhet til trafokisk og bygd p\u00e5 ustabil grunn med dreneringsutfordringer. Det planlagte bygget er ogs\u00e5 et funkishus som ikke vil passe inn i omr\u00e5dets karakter. Sp\u00f8rsm\u00e5l til byr\u00e5den: Hva er \u00e5rsaken/begrunnelsen til at byr\u00e5den valgte \u00e5 ikke la denne saken til politisk behandling i utvalget. Og hvorfor blir ikke faginstansene h\u00f8rt i en sak som omhandler fortetting i et utsatt omr\u00e5de? Er det endret praksis i henhold til saker som omhandler kulturminneloven under det h\u00f8yrestyrte byr\u00e5det? Oppf\u00f8lgingssp\u00f8rsm\u00e5l: I Lambertsvei 7 er det s\u00f8kt flere sm\u00e5 endringer slik at huset skal bli bedre for familien som bor der. Hverken brannvesen eller byantikvaren har hatt store innsigelser mot dette. Hvordan kan byr\u00e5den forsvare at det ikke gis tillatelse til sm\u00e5 endringer i nabohus, men at det tillates et nesten 400 kvadratmeters funkishus i dette omr\u00e5det? Svar fra byr\u00e5den: Byr\u00e5dens vedtak m\u00e5 sees i sammenheng med historikken om s\u00f8knad om tiltak p\u00e5 eiendommen. Komit\u00e9 for milj\u00f8 og byutvikling behandlet en sak om et n\u00e6r identisk bygg den 03.11.2016, og ga tillatelse p\u00e5 vilk\u00e5r om senking av bygget i terrenget. Komiteens vedtak ble p\u00e5klaget av sameiet Nye Sandvikens vei 58-60 i brev, datert 05.12.16. Fylkesmannen i Hordaland (n\u00e5 Statsforvalteren i Vestland) stadfestet komiteens vedtak den 26.06.17. Etter dette ble det s\u00f8kt om fradeling av eiendom og dav\u00e6rende byr\u00e5d for byutvikling ga tillatelse i vedtak datert 02. 05. 2019. I Lamberts vei 7 ble det gitt avslag p\u00e5 s\u00f8knad om tiltak i vedtak datert 14.02.2024. Vedtaket er p\u00e5klaget og oversendt til politisk behandling. Saken er undertiden til behandling p\u00e5 byr\u00e5dsavdeling for byutvikling. Christine Kahrs \u2013 Byr\u00e5d for byutvikling Dokumentet er godkjent elektronisk. "
}