{
  "dokument_id": "244816c7-a3d2-56e3-8b61-aca5745b7113",
  "doc_type": "case_attachment",
  "kommune": 4601,
  "tittel": "Reguleringsbestemmelser vedtatt 28.05.2023. ",
  "url": "https://bergen.kommune.no/politikere-utvalg/api/fil/bk360/10838530/Reguleringsbestemmelser-vedtatt-28-05-2023-",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Ytrebygda gnr. 116, bnr. 160, Sandsli\u00e5sen Nasjonal arealplan-ID 4601_65340000 Saksnummer 201638624 Siste revisjonsdato bestemmelser 28.05.20 Vedtatt av bystyret 28.05.20 Det bekreftes at bestemmelsene er i samsvar med bystyrets vedtak. ______________________________ avdelingsleder 1. Planens hensikt Hensikten med planen er \u00e5 legge til rette for transformasjon av tomten til boligform\u00e5l, med bymessig bebyggelsesstruktur tilpasset n\u00e6rhet til kollektivknutepunkt, \u00f8vrig bebyggelse og tomtens egenart. For utfyllende opplysninger vises det til planbeskrivelsen datert 25.11.19. 2. Fellesbestemmelser for hele planomr\u00e5det 2.1 Arkitektur, estetikk og kvalitet Det skal dokumenteres god funksjonell og arkitektonisk helhetsvirkning i forhold til eksisterende omgivelser. Ved prosjektering skal fargevalg, materialbruk og fasadenes bearbeiding bevisst brukes med sikte p\u00e5 at bygningsvolumene i st\u00f8rst mulig grad passer inn i og tilf\u00f8rer kvalitet til omr\u00e5det de er en del av. For detaljerte bestemmelser for arkitektur og estetikk vises det til pkt. 6.1.6. 2.2 Boligsammensetning Det skal etableres leiligheter av varierende st\u00f8rrelse. Det tillates ikke leiligheter mindre enn 35m2 BRA. Leilighetsinndelingen skal ellers differensieres slik at det for hele planomr\u00e5det er maks. 20 % av samlet antall boenheter som har bruksareal under 50m2, og minimum 20 % av samlet antall boenheter som har bruksareal over 80m2. 2.3 Behandling av overvann Overvannet skal h\u00e5ndteres lokalt iht. VA-norm for Bergen Kommune: \u00abRetningslinjer for overvannsh\u00e5ndtering i Bergen Kommune\u00bb. Side 1 av 9 Reguleringsbestemmelser Arealplan-ID 65340000 2.4 Renovasjon Det skal etableres mobilt bossug for restavfall. Nedkast skal ha hensiktsmessig plassering. Annet avfall skal h\u00e5ndteres med nedgravde bunnt\u00f8mte konteinere. Renovasjonsteknisk avfallsplan, datert 24.06.19, med BIR positive uttale fra BIR, datert 24.06.19 er grunnlag for etablering av renovasjonsanlegg. 2.5 Fjernvarme og energi Innenfor planomr\u00e5det skal alle nye bygg knyttes til fjernvarme eller tilrettelegges med alternativ energil\u00f8sning i samr\u00e5d med ansvarlig myndighet. Omlegging av nettstasjon skal gj\u00f8res i samr\u00e5d med BKK og i.h.t. gjeldende regelverk. 2.6 Rivningsavfall og overskuddsmasser 2.6.1 Rivningsavfall Det skal utarbeides milj\u00f8saneringsrapport. Rapporten skal ogs\u00e5 redegj\u00f8re for om rivningsavfall kan, vurdert i forhold til milj\u00f8 og kostnad, brukes sekund\u00e6rt i bygninger og/eller anlegg innenfor planomr\u00e5det. Rivningsavfall som ikke benyttes innen planomr\u00e5det skal transporteres bort og deponeres p\u00e5 forsvarlig m\u00e5te etter gjeldende lov og forskrift. 2.6.2 Overskuddsmasser Overskuddsmasser som ikke benyttes innen planomr\u00e5det skal transporteres bort og deponeres p\u00e5 forsvarlig m\u00e5te etter gjeldende lov og forskrift. 2.7 Sti / snarvei til bybanestopp Sandslivegen Det skal opparbeides sti / snarvei i o_GTD1-2 til/fra bybanestopp Sandslivegen, jf. pkt. 8.1. Tras\u00e9 og utforming som fremg\u00e5r av illustrasjonsplan er retningsgivende for anleggelse. Stien skal anlegges med minst mulig terrenginngrep. Det stilles ikke krav til universell utforming av stien. 2.8 Byggetrinn Planen kan bygges ut i flere byggetrinn. Ved s\u00f8knad om midlertidig brukstillatelse for det enkelte byggetrinn skal n\u00f8dvendig areal for uteopphold for det antall av boenheter det s\u00f8kes for, samt atkomst og renovasjonsanlegg v\u00e6re opparbeidet, og tilstrekkelig sikring av byggeplass v\u00e6re gjennomf\u00f8rt. F\u00f8rste byggetrinn er BKB og BBB5, andre byggetrinn er BBB3-4, og tredje og siste byggetrinn er BBB1-2. 2.9 Byggegrenser Byggegrenser f\u00f8lger form\u00e5lsgrenser, og er satt i plankart. 2.10 Anleggsfase I anleggsfase tillates det etablering av midlertidig tilkomst p\u00e5 vestsiden av planlagt ny bebyggelse. Etter gjennomf\u00f8ring skal terrenget tilbakef\u00f8res i henhold til utomhusplan. I anleggsfase tillates det i tillegg midlertidig opparbeidelse av avkj\u00f8rsel fra veien Sandsli\u00e5sen, som er tjenlig for trinnvis utbygging. 3. Utfyllende planer og dokumentasjon 3.1 Illustrasjonsplan Illustrasjonsplan datert 12.06.19 er retningsgivende for utarbeidelse av utomhusplan. Mindre justeringer av posisjon for enkeltelementer er tillatt. 3.2 Utomhusplan Sammen med s\u00f8knad om rammetillatelse skal det sendes inn en utomhusplan i m\u00e5lestokk 1:200, samt skriftlig redegj\u00f8relse som bl.a. viser hvordan bestemmelsenes krav, samt lov og forskrift er tenkt oppfylt, herunder ogs\u00e5 beskrivelse av universell utforming. Side 2 av 9 Reguleringsbestemmelser Arealplan-ID 65340000 Illustrasjonsplan er retningsgivende for utomhusplanen, jfr. pkt. 3.1. Utomhusplanen skal i detalj vise illustrasjonsplanens kvaliteter i uteoppholdsareal, lekeareal, beplantning, atkomst til boligene med sykkelparkering og nedkast for avfall med mer. Utomhusplan skal vise h\u00f8yder, fall og terrengbearbeidelse. Disse skal v\u00e6re kotesatt. Murer skal fremg\u00e5 med h\u00f8yde og eventuelle n\u00f8dvendige sikringsgjerder. Murer skal terrasseres slik at h\u00f8yde ikke overskrider 1,5 meter. Utomhusplanen skal vise hvordan utomhusarealene oppfyller bestemmelse pkt. 6.2 og forskrift n\u00e5r det gjelder st\u00f8rrelse og kvalitet. Det skal fremg\u00e5 hvordan prinsipper for universell utforming oppfylles, og eventuelle avvik skal begrunnes. Utomhusplanen skal vise snarvei/ sti til bybanestopp Sandslivegen. Jfr. Pkt. 8.1. 3.3 VA-rammeplan VA-rammeplan er bindende for detaljprosjektering og byggesaksbehandling. 3.4 Tekniske planer for offentlig veiareal F\u00f8r det gis igangsettingstillatelse for arbeid p\u00e5 kommunalt veiareal, skal kommunal veimyndighet bli forelagt og ha godkjent tekniske detaljplaner for det offentlige veiomr\u00e5det / avkj\u00f8rsel, inkludert veilys. 3.5 St\u00f8y Sammen med s\u00f8knad om rammetillatelse for BBB1-5 og BKB, eller byggetrinn jfr. pkt. 2.8, skal det foreligge st\u00f8yrapport som beskriver eventuelle tiltak for \u00e5 oppfylle kravene i st\u00f8yforskriften T-1442. Rapportens anbefalte tiltak for at bebyggelsen skal v\u00e6re i henhold til lov og forskrift skal v\u00e6re dokumentert ved s\u00f8knad om tiltak. Det tillates etablering av st\u00f8yf\u00f8lsom bebyggelse i gul st\u00f8ysone dersom det dokumenteres gjennom st\u00f8yfaglig utredning at alle boenheter tilfredsstiller krav i KPA sin bestemmelse \u00a7 22.2. St\u00f8yvurdering for i bygg- og anleggsfasen skal godkjennes av bygningsmyndigheten f\u00f8r igangsettingstillatelse. Vurderingen gjelder st\u00f8yniv\u00e5, varighet, foresl\u00e5tte tiltak for \u00e5 redusere st\u00f8y, plan for oppf\u00f8lging av underleverand\u00f8rer og plan for kommunikasjon med naboer. Lydm\u00e5ling m\u00e5 utf\u00f8res. 3.6 Skole og barnehagedekning Ved s\u00f8knad om rammetillatelse for BBB1-5 og BKB, eller byggetrinn jfr. pkt. 2.8, skal det dokumenteres at skole- og barnehagedekning i bydelen er tilstrekkelig. 3.7 Milj\u00f8saneringsrapport Det skal utarbeides milj\u00f8saneringsrapport. Rapporten skal ogs\u00e5 redegj\u00f8re for om rivningsavfall kan, vurdert i forhold til milj\u00f8 og kostnad, brukes sekund\u00e6rt i bygninger og/eller anlegg innenfor planomr\u00e5det. Ved s\u00f8knad om tiltak skal det redegj\u00f8res for hvordan dette gjennomf\u00f8res. 3.8 Skredfare \u2013 l\u00f8smasseskred og steinsprang. Ved s\u00f8knad om rammetillatelse skal det fremlegges en detaljert rapport og plan for sikring mot l\u00f8smasseskred og steinsprang i tilgrensende omr\u00e5de mot H\u00e5vardstunvatnet og i omr\u00e5de for stifremf\u00f8ring til bybanestopp Sandslivegen. (I plankart benevnt f_BAU1-2, f_BLK1-2 (inkludert H540_1) og o_GTD1) Eventuelle tiltak for \u00e5 forhindre skredfare skal v\u00e6re mest mulig sk\u00e5nsom og ta hensyn til landskapsform og vegetasjon. 3.8.1 F\u00f8r det gis midlertidig brukstillatelse skal det dokumenteres og eventuelt sikres at grunnarbeid og anlegg og sprengningsarbeider ikke har medf\u00f8rt \u00f8kt fare for l\u00f8smasseskred eller steinsprang for tilgrensende omr\u00e5de mot H\u00e5vardstunvatnet og for stifremf\u00f8ring til bybanestopp Sandslivegen. Side 3 av 9 Reguleringsbestemmelser Arealplan-ID 65340000 3.9 Masseh\u00e5ndtering Ved s\u00f8knad om igangsettelse av grunnarbeider skal det vedlegges plan for masseh\u00e5ndtering og deponering av masser. 3.10 Tiltaksplan for sikring av omgivelsene/avb\u00f8tende tiltak i bygge- og anleggsperioden Plan for beskyttelse av omgivelsene mot st\u00f8y og andre ulemper i bygge- og anleggsfasen skal f\u00f8lge s\u00f8knad om igangsetting. Planen skal redegj\u00f8re for trafikkavvikling, driftstider, trafikksikkerhet for alle trafikantgrupper og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende st\u00f8yforhold i anleggsfasen skal st\u00f8ygrenser som angitt i T-1442 legges til grunn. 3.11 Klimagassregnskap Ved s\u00f8knad om tiltak skal det foreligge klimagassregnskap for nybygg over 1000 m2, vesentlige naturinngrep og ved valg mellom riving eller bevaring av eksisterende bebyggelse. Nullutslippsl\u00f8sninger skal vurderes, og tiltak for \u00e5 redusere klimagassutslipp skal dokumenteres. 4. Rekkef\u00f8lgekrav 4.1 Tiltak utenfor planomr\u00e5det F\u00f8r igangsettingstillatelse 4.1.1 F\u00f8r det gis igangsettingstillatelse, skal l\u00f8sning for rundkj\u00f8ring Sandslivegen / Sandsli\u00e5sen v\u00e6re gjennomf\u00f8rt eller sikret gjennomf\u00f8rt. 4.1.2 F\u00f8r det gis igangsettingstillatelse, skal l\u00f8sning for kryss Sandslivegen / Flyplassvegen v\u00e6re gjennomf\u00f8rt eller sikret gjennomf\u00f8rt. 4.2 Tiltak innenfor planomr\u00e5det F\u00f8r midlertidig brukstillatelse 4.2.1 F\u00f8r det gis midlertidig brukstillatelse, skal avfallsanlegg, f_BRE og nedkast for bossug v\u00e6re ferdigstilt for det oms\u00f8kte byggetrinn. 4.2.2 F\u00f8r det gis midlertidig brukstillatelse, skal leke- og uteoppholdsareal i f_BLK1-2 og f_BUT v\u00e6re opparbeidet og ferdigstilt for det oms\u00f8kte byggetrinn. 4.2.3 F\u00f8r det gis midlertidig brukstillatelse til BBB5 og BKB, skal snarvei/stiforbindelse i felt o_GTD1-2 fra planomr\u00e5det til bybanestopp Sandslivegen v\u00e6re gjennomf\u00f8rt. 4.2.4 F\u00f8r det gis midlertidig brukstillatelse til BBB1-2, skal veianlegg p\u00e5 vestsiden av veien, inklusive kj\u00f8rebane p\u00e5 begge sider av midtlinjen, v\u00e6re gjennomf\u00f8rt. Det vil si f\u00f8lgende felt: o_SGG6 o_SVG1 o_SVG3 o_SVG5 o_SVG6 o_SKF1 o_SKF2 o_SKF3 o_SKV2 F\u00f8r det gis midlertidig brukstillatelse til BBB1-2, skal veianlegg p\u00e5 \u00f8stsiden og vestsiden av veien v\u00e6re sikret gjennomf\u00f8rt. Det vil si: Side 4 av 9 Reguleringsbestemmelser Arealplan-ID 65340000 o_SS2 o_SS3 o_SS4 o_SGG3 o_SGG5 o_SGG7 o_SVT3 o_SVT4 o_SVT5 o_SVG2 o_SVG4 o_SV3 4.2.5 F\u00f8r det gis midlertidig brukstillatelse skal vann- og avl\u00f8psnett v\u00e6re utbygd i samsvar med VA - rammeplan for det oms\u00f8kte byggetrinn. 4.2.6 F\u00f8r det gis midlertidig brukstillatelse, skal tr\u00e6r langs gate, slik det fremkommer av utomhusplan, v\u00e6re plantet for det oms\u00f8kte byggetrinn. Ved utplanting skal gatetr\u00e6rne ha minimum stammeomkrets 14-16 cm. 4.2.7 Med sikret gjennomf\u00f8rt ansees rekkef\u00f8lgekravet som oppfylt dersom utbygger/grunneier har inng\u00e5tt forpliktende avtale med Bergen kommune og/eller Statens vegvesen/Vestland fylkeskommune om gjennomf\u00f8ring av tiltakene. 5. Eierform 5.1 Offentlige arealform\u00e5l F\u00f8lgende arealer skal v\u00e6re offentlige: o_GTD1-2 o_SVT1-5 o_SGG1-8 o_SS1-4 o_SKF1-3 o_SKV1-3 o_SV3-5 5.2 Felles arealform\u00e5l F\u00f8lgende arealer skal v\u00e6re felles for BBB1-5 og BKB: f_SV4 f_BRE f_BUT f_BAU1-2 f_BLK1-2 Side 5 av 9 Reguleringsbestemmelser Arealplan-ID 65340000 F\u00f8lgende arealer skal v\u00e6re felles for gnr. 116, bnr. 160 og gnr. 116, bnr. 212: f_SV4 6. Bestemmelser til arealform\u00e5l Bebyggelse og anlegg (\u00a7 12-5 nr. 1) 6.1 Boligbebyggelse \u2013 blokkbebyggelse, garasjeanlegg og bolig/forretning/kontor 6.1.1 BBB 1-5, f_BG og BKB Felt BBB1-5 og BKB tillates bygd ut med boliger i blokkbebyggelse, garasjeanlegg og forretning. I 1. etasje av BKB er det tillatt \u00e5 etablere n\u00e6ringsvirksomhet som faller inn under form\u00e5let BKB med inntil 200 m2. Det skal i f_BG, under BBB1, etableres fellesareal for beboere i sameiet mot f_BLK2 med universelt utformet atkomst samt del av overliggende leilighet. 6.1.2 Byggegrenser Bebyggelsen skal oppf\u00f8res innenfor byggegrenser p\u00e5f\u00f8rt plankartet. Balkonger unntas fra dette, og kan krage ut over byggegrense med inntil 1 meter. H\u00f8yde over offentlig veiareal for balkonger skal v\u00e6re minimum 5 meter. 6.1.3 Utnyttelsesgrad Det tillates maksimalt 200 boenheter innenfor planomr\u00e5det. I felt BBB1-5 og BKB settes utnyttelsesgrad som % BRA og fremg\u00e5r av plankart. \u00c5pent overbyd areal under utkragede bygningsdeler i 1. etasje skal ikke medtas i beregning av utnyttelsesgrad. Overbygde sykkelskur i f_BUT skal ikke medtas i beregning av utnyttelsesgrad. 6.1.4 Byggeh\u00f8yder Maksimal gesimsh\u00f8yde for det enkelte bygg fremg\u00e5r av plankartet. For delfelt BBB2, BBB4 og BKB tillates det inntrukket 7.etasje p\u00e5 maks 50% av BYA. Over maksimal gesimsh\u00f8yde kan det oppf\u00f8res mindre takoppbygg og heishus. Det tillates takoppbygg p\u00e5 opptil 15 % av takflate med h\u00f8yde p\u00e5 inntil 1,5 m over regulert gesims. 6.1.5 Takterrasse Det tillates etablert takterrasser. Takterrasse p\u00e5 BBB1 skal v\u00e6re tilbaketrukket fra gesims med 1,5 meter. 6.1.6 Arkitektur og estetikk Bygninger skal ha differensiert bruk av materialer, og det skal blant annet brukes tegl og treverk i fasader. Det skal utarbeides detaljplan for farger og materialer som godkjennes av bygningsmyndigheten ved s\u00f8knad om rammetillatelse jf. bestemmelsene \u00a7 2.1. Det skal v\u00e6re h\u00f8y 1. etasje med minimum nettoh\u00f8yde i oppholdsrom p\u00e5 2.7 meter. Det skal i v\u00e6re minimum 8 leiligheter over to etasjer med inngang fra gateplan. Bygninger innenfor BBB1, BBB3 og BBB5 skal krage ut, uten underst\u00f8ttelse, over skr\u00e5ning mot H\u00e5vardstunvatnet med minimum 5 meter (inkludert balkong). Side 6 av 9 Reguleringsbestemmelser Arealplan-ID 65340000 6.2 Uteoppholdsareal 6.2.1 Private uteoppholdsareal Samtlige boenheter skal ha privat uteoppholdsareal. St\u00f8rrelse p\u00e5 privat uteoppholdsareal skal variere men skal i gjennomsnitt ikke v\u00e6re mindre enn 10 m2. Det tillates etablert skjerming av balkonger for \u00e5 ivareta krav til st\u00f8y. 6.2.2 Felles uteoppholdsarealer Felles uteoppholdsareal skal v\u00e6re min. 30 m2 pr. boenhet og skal ha f\u00f8lgende kvaliteter: a) Arealene skal tilrettelegges for lek, rekreasjon og uteopphold. b) St\u00f8yniv\u00e5 skal ikke overstige 55 dBA. Det tillates at grenseverdi for skytebanest\u00f8y overskrides, ref. st\u00f8yrapport (Sweco 06.04.18). c) Arealene skal v\u00e6re skjermet for forurensing og str\u00e5ling. d) Halve arealet p\u00e5 bakkeplan skal ha sollys i 4 timer ved v\u00e5rjevnd\u00f8gn. e) Terrenget skal ikke v\u00e6re brattere enn 1:3. f) All beplantning i felles uteoppholdsareal skal skje ved bruk av stedegne planter, og inkludere bruken av pollinatorvennlige planter. Uteoppholdsareal tillates l\u00f8st p\u00e5 opparbeidet dekke over underetasje. For uteopphold p\u00e5 dekke gjelder f\u00f8lgende minimumskrav til jordoverdekning: Der hvor tr\u00e6r skal plantes skal det v\u00e6re minimum 80 cm jorddybde. For vegetasjonsfelt tillates jorddybde mindre enn 30 cm p\u00e5 maksimalt 35 % av arealet. N\u00f8dvendige tiltak slik som murer og lignende tillates plassert innenfor form\u00e5let. 6.2.3 f_BUT f_BUT skal ha hagepreg og funksjoner i henhold til pkt 6.2.2 a). Frittliggende overbygde sykkelskur tillates plassert i omr\u00e5der for f_BUT. Fra f_BUT skal det etableres gode gangforbindelser til f_BLK1-2. Overgang mellom terreng og anlegg p\u00e5 dekke over underetasje skal fremst\u00e5 som mest mulig s\u00f8ml\u00f8s. I f_BUT skal det etableres regnbed og renner for overvann jfr. pkt 3.1. 6.2.4 f_BLK 1-2 f_BLK1-2 skal etableres som lekeplass, ha naturpreg og skal utformes i henhold til illustrasjonsplan. N\u00f8dvendig bearbeiding skal gj\u00f8res p\u00e5 det naturlige terrengets premisser. Innenfor f_BLK kan det anlegges gangstier, trapper og murer med tilh\u00f8rende gjerde. Gangsti til og lekeplass i f_BLK1-2 skal v\u00e6re utformet iht. prinsipp om universell utforming. 6.2.5 Annet uteoppholdsareal f_BAU1 Innenfor f_BAU1 skal dagens naturpreg videref\u00f8res. Rassikring slik beskrevet i pkt. 3.8 er tillatt. I f_BAU1 skal det etableres regnbed og renner for overvann jfr. pkt 3.1. 6.2.6 Annet uteoppholdsareal f_BAU2 Innenfor f_BAU2 skal dagens naturpreg videref\u00f8res. Rassikring slik beskrevet i pkt. 3.8 er tillatt. Omr\u00e5de f_BAU2 m\u00e5 sees i sammenheng med bestemmelse 9.2. Det tillates stier, trapper og murer med tilh\u00f8rende gjerder innenfor f_BAU2. I f_BAU2 skal det etableres renner for overvann jfr. pkt 3.1. 6.3 Parkering Parkering for bil 6.3.1 Parkering skal etableres i f_BG, felles underetasje, som i plankart er vist i vertikalniv\u00e5 1. 6.3.2 For bolig skal parkeringsdekning for biler skal v\u00e6re inntil 0,8 parkeringsplasser pr 100 m2 BRA. For forretning/kontor skal parkeringsdekning v\u00e6re inntil 15 parkeringsplasser pr 1000 m2 BRA. 6.3.3 Minimum 10 % av parkeringsplassene skal v\u00e6re tilrettelagt for bevegelseshemmede 6.3.4 Det skal settes av minimum 2 plasser til bildeling. Side 7 av 9 Reguleringsbestemmelser Arealplan-ID 65340000 6.3.5 Det skal tilrettelegges for lading av el-biler p\u00e5 samtlige parkeringsplasser. Parkering for sykkel 6.3.6 For bolig skal parkeringsdekning v\u00e6re minimum 2,5 sykkelparkeringsplasser per 100 m2 BRA. For forretning/kontor skal parkeringsdekning v\u00e6re minimum 12 sykkelparkeringsplasser pr 1000 m2 BRA. 6.3.7 Min 20% av plassene skal utformes i forbindelse med inngangsparti og v\u00e6re overdekte. Disse plassene skal gi mulighet for \u00e5 l\u00e5se sykkel til fast installasjon. Resten av plassene skal v\u00e6re i sykkelbod i underetasje bak l\u00e5sbar d\u00f8r og i n\u00e6rhet til heis. 6.3.8 2 % av sykkelparkeringsplassene avsettes til lastesykler og sykkelvogner. 6.4 Andre typer bebyggelse og anlegg Avfallsanlegg, f_BRE 6.4.1 I felt f_BRE skal det anlegges samlet returpunkt for alle fraksjoner. Energianlegg, BE 6.4.2 I felt BE1-2 kan det anlegges energianlegg / trafo. Det tillates mindre justering av endelig plassering. 7. Bestemmelser til arealform\u00e5l Samferdselsanlegg og teknisk infrastruktur (\u00a7 12-5 nr. 2) 7.1 Atkomstveg 7.1.1 f_SV4 er atkomst til bebyggelsens parkeringsanlegg og til gnr. 116, bnr. 212. 7.2 Kj\u00f8reveg 7.2.1 o_SKF1 er oppstillingsplass for renovasjonskj\u00f8ret\u00f8y 7.2.2 o_SKF2-3 opparbeides som felt for av- og p\u00e5stigning. 7.3 Annen veggrunn \u2013 gr\u00f8ntareal 7.3.1 I o_SVG2-6 skal det plantes tr\u00e6r. Disse skal fremg\u00e5 av utomhusplan. 7.3.2 P\u00e5 nordsiden av BBB2, BBB4 og BKB skal arealene anlegges p\u00e5 hensiktsmessig m\u00e5te, slik at tilkomst sikres for utrykningskj\u00f8ret\u00f8y. 8. Bestemmelser til arealform\u00e5l Gr\u00f8nnstruktur (\u00a7 12-5 nr. 3) 8.1 Turdrag (snarvei) 8.1.1 o_GTD1 Innenfor o_GTD1 skal det etableres sti/snarvei med bredde minimum 0.8 m frem mot bybanestoppet Sandslivegen. Tilpasning til eksisterende natur og terreng skal v\u00e6re f\u00f8rende for trasevalg og fallforhold. Det stilles ikke krav til universell utforming av stien. Vegetasjon skal ryddes med en bredde p\u00e5 1 - 1,5 meter og en h\u00f8yde p\u00e5 2,3 meter. I s\u00e5rbare omr\u00e5der der det er viktig \u00e5 bevare terrenget, for \u00e5 hindre slitasje eller for \u00e5 \u00f8ke tilgjengelighet over vanskelige og v\u00e5te omr\u00e5der, kan det etableres dekke av stein/tre/perforerte st\u00e5lelement p\u00e5 p\u00e5ler. Der stiforbindelsen krysser bekk etableres brol\u00f8sning av tre/perforerte st\u00e5lelement. Utfylling i H\u00e5vardstunvatnet tillates ikke. Side 8 av 9 Reguleringsbestemmelser Arealplan-ID 65340000 8.1.2 o_GTD2 o_GTD2 skal fungere som tilkomst for syklende direkte til parkering i underetasje, samt som del av sti/snarvei til bybanestopp Sandslivegen. Mindre deler som ikke skal brukes av syklende kan v\u00e6re l\u00f8st med trinn i terrenget. 9. Bestemmelser til hensynssoner (\u00a7\u00a7 12-6, 12-7 og 11-8) 9.1 Sikringssoner, frisikt, H140 I frisiktsonene skal det til enhver tid v\u00e6re fri sikt minimum fra 0,5 til 2,5 m over tilst\u00f8tende veiers plan. 9.2 Hensynsone, Hensyn gr\u00f8nnstruktur, H540_1 I omr\u00e5det skal vegetasjon skj\u00f8ttes p\u00e5 en skogfaglig m\u00e5te slik at skogen beholder sin karakter. Underskog kan ryddes og svartlistede arter bekjempes. Tr\u00e6r med stammeomkrets over 80 cm, m\u00e5lt fra 1 meter over bakken, skal beholdes. Rassikring og etablering av stier slik beskrevet i pkt. 3.8 og 6.2.6 er tillatt. 10. Bestemmelser til vertikalniv\u00e5 1 under grunnen, f_BG 10.1 Vertikalniv\u00e5 1 under grunnen, f_BG I Vertikalniv\u00e5 1, under grunnen, kan det anlegges underetasje for felles parkering for sykler og biler, boder, tekniske rom, trapperom/heishus for atkomst samt fellesareal for beboere i sameiet og del av overliggende leilighet. Dokumenter som gis juridisk virkning gjennom henvisning i bestemmelsene A) Juridisk bindende VA-rammeplan datert 25.01.19 B) Retningsgivende Illustrasjonsplan datert 12.06.19 Renovasjonsteknisk avfallsplan datert 24.06.19 Side 9 av 9 Reguleringsbestemmelser Arealplan-ID 65340000 "
}