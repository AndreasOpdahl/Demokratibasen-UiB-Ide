{
  "dokument_id": "42b3fb0f-7f8d-514c-89bc-dcc73ca2f82b",
  "doc_type": "case_attachment",
  "kommune": 4601,
  "tittel": "Gjennomf\u00f8ringsvedtak - 720047 Sykkeltiltak - Nonnekloppen til Florida",
  "url": "https://bergen.kommune.no/politikere-utvalg/api/fil/bk360/9746016/Gjennomforingsvedtak-720047-Sykkeltiltak-Nonnekloppen-til-Florida",
  "tekst": " Bymilj\u00f8etaten Til Fagnotat BBU - Seksjon organisasjonsutvikling og V\u00e5r referanse: 2024/11686-19 virksomhetsstyring (Arbeidssted) Saksbehandler: Andreas Haffner Lind Dato: 15. februar 2024 Fra Bymilj\u00f8etaten Gjennomf\u00f8ringsvedtak - 720047 Sykkeltiltak - Nonnekloppen til Florida 1. Hva saken gjelder Saken gjelder gjennomf\u00f8ringsvedtak for prosjekt 720047 Sykkeltiltak \u2013 Nonnekloppen til Florida. Tiltaket er en oppf\u00f8lging av sykkelstrategien (bk-sak 2020/44906), og handlingsplanen for sykkel (bk-sak 2021/26912). Prosjektet inneb\u00e6rer etablering av sykkelvei med fortau fra Nonnekloppen til undergangen p\u00e5 Florida. I tillegg skal rekkverk skiftes, nye tr\u00e6r plantes og Thomasstien skal utbedres. I prosjektet etableres ogs\u00e5 en fylling i sj\u00f8 som er konstruert som et lite amfi i sj\u00f8kanten. 2. Om prosjektet \u2013 kort prosjektbeskrivelse, bakgrunn og styrende dokumenter 2.1 Kort prosjektbeskrivelse \u2013 hva skal gj\u00f8res, prosjektets form\u00e5l og hvor det befinner se Bymilj\u00f8etaten vil etablere 420 meter ny sykkelvei med fortau langs Store Lungeg\u00e5rdsvann. Dette vil gi et mer sammenhengende og attraktivt sykkelnett med oppgradert standard samtidig som g\u00e5ende f\u00e5r et tryggere og bedre alternativ. Som et sentralt omr\u00e5de og en sentral del av sykkelnettet er dette en sv\u00e6rt tydelig satsing p\u00e5 sykkel som fremkomstmiddel i Bergen by og et viktig bidrag til totaltilbudet rundt Store Lungeg\u00e5rdsvann. Skissen under viser utsnitt med omfang av prosjektet. P\u00e5 den aktuelle strekningen ligger det i dag en kombinert gang- og sykkelvei med varierende bredde p\u00e5 3-4 meter. Tiltaket inneb\u00e6rer en utvidelse til 6,5 meter sykkelvei med fortau som en videref\u00f8ring av eksisterende trafikksystem fra Nonnekloppen og en sammenkobling av Nonnestien p\u00e5 sentrumssiden langs Store Lungeg\u00e5rdsvann. Skissen under viser sykkelnettet i bl\u00e5tt, og den aktuelle strekningen i m\u00f8rkebl\u00e5tt. Det forventes at trafikken langs tras\u00e9en de kommende \u00e5rene vil \u00f8ke betydelig, s\u00e6rlig etter at Bystranden/Lungeg\u00e5rdsparken er etablert og med \u00e5pningen av den nye sykkeltunnelen p\u00e5 Kronstad. I tillegg til selve sykkelveien skal Thomasstien ved St. Paul gymnas utbedres til gruset gang- og sykkelveg med belysning for \u00e5 \u00f8ke trygghetsf\u00f8lelsen for g\u00e5ende. Mot vannkanten helt \u00f8st i prosjektomr\u00e5det etableres det tr\u00e6r for \u00e5 knytte parken p\u00e5 begge sider av sykkelveien bedre sammen. Tiltaket gjennomf\u00f8res ved at dagens gang- og sykkelvei utvides inn mot brokaret under Nyg\u00e5rdsbroen. Ved St. Paul m\u00e5 en mindre del av strekningen fundamenteres i Store Lungeg\u00e5rdsvannet. For \u00e5 redusere kostnader etableres en (ny) fylling. P\u00e5 fyllingen etableres et lite amfi for \u00e5 f\u00e5 en god avslutning mot vann. Dette utformes som et rekreasjonsareal for opphold, bading og tilgang til vann. Skissen under viser amfiet slik det vil se ut p\u00e5 fyllingen. Det er inng\u00e5tt avtaler med grunneierne Statens vegvesen og Oslo Katolske Bisped\u00f8mme om erverv av til sammen rundt 1500 m2 fra de to eiendommene; Gnr/bnr 164/868 og Gnr/bnr 164/866. Avtalene gjelder b\u00e5de midlertidig erverv til anleggsomr\u00e5de og permanent erverv av arealer som vil bli innlemmet i det kommunale arealet til Thomasstien, og ogs\u00e5 erverv av areal til ny sykkelveg med fortau for Nonnestien, jf. sak nr. 2022/39747-2. Det er fattet gjennomf\u00f8ringsvedtak om erverv av grunn, saksnr. 2024/11686-3 2.2 Bakgrunn for prosjektet og evt. styrende dokumenter Tiltaket i Nonnestien er prioritert som en del av offentlig utbyggingsfase 1 i Sykkelstrategi for Bergen 2020-2030 og inng\u00e5r i Handlingsplan for sykkelsatsing 2021-2024. Strekningen er en viktig kobling mellom sykkel- og gang-systemene \u00f8st og vest for Nonnekloppen. Tiltaket m\u00f8ter behovene til \u00f8kt mengde i gang- og sykkeltrafikk som ventes av utviklingen i omr\u00e5det. 2.3 Estimat og usikkerhetsvurdering Tiltaket er ferdig prosjektert og de r\u00e5dgivende konsulentene har lagt frem estimater over kostnader for gjennomf\u00f8ring. Det er s\u00e5 foretatt en usikkerhetsanalyse og lagt til prissatte usikkerhetsfaktorer, p\u00e5l\u00f8pte kostnader, r\u00e5dgiverkostnader, byggherrekostnader, samt prognose for prisstigning. Alle faktorene er gitt en prosentvis mulig p\u00e5virkning p\u00e5 prisutfallet og sannsynlighetskurven for prosjektkostnadene viser at det er 50% sannsynlighet (P50) for at kostnadene ikke vil overstige 29,3 mill. inkl. mva. og 85% sannsynlighet (P85) for at kostnadene ikke vil overstige 32,4 mill. inkl. mva. Skissen under er hentet fra usikkerhetsanalysen. Bymilj\u00f8etaten ans\u00e5 kostnadene etter usikkerhetsanalysen som uforholdsmessig h\u00f8y og det ble i etterkant utf\u00f8rt arbeid for \u00e5 redusere styringsramme. F\u00f8lgende tall ligger n\u00e5 til grunn for gjennomf\u00f8ringsvedtak etter kostnadsreduserende arbeid: \u2022 P50 kr 26,1 mill. inkl. mva. \u2022 P85 kr 28,7 mill. inkl. mva. De st\u00f8rste usikkerhetsfaktorene er knyttet til grunnforhold, forhold i markedet, modenhet i underlag og estimater, prosjektorganisering og anleggsgjennomf\u00f8ring hos entrepren\u00f8r. 2.4 Avsetning til erverv Det er gjeldende gjennomf\u00f8ringsvedtak p\u00e5 kr 8 mill. inkl. mva. til erverv og det er inng\u00e5tt avtaler om erverv og makebytte av arealer. Der er tatt forbehold om at dersom overf\u00f8ring av eiendom ikke kan godkjennes av ansvarlig etat i kommunen, vil oppgj\u00f8ret avgj\u00f8res ved rettslig skj\u00f8nn. Det endelige oppgj\u00f8ret mellom partene vil bli foretatt n\u00e5r tiltaket er ferdig bygget og oppm\u00e5lt, og saken behandlet. Avsetningen p\u00e5 kr 8 mill. for mulig oppgj\u00f8r i skj\u00f8nnsrett inkluderes i totalkostnad. 3. Status og framdrift Prosjektet har godkjent rammetillatelse og forventet byggestart er estimert til august 2024. 4. Totalkostnad og finansiering Totalkostnad for prosjektering, prosjektledelse og utarbeidelse av beskrivelse og konkurranse samt entrepren\u00f8rkostnader er estimert til kr 26,1 mill. inkl. mva. ved P50 og kr 28,7 mill. inkl. mva. ved P85. Usikkerhetsanalysene inkluderer ikke avsetning til erverv. Det avsettes derfor kr 8,0 mill. inkl. mva. utover bel\u00f8pene angitt i forrige avsnitt. I gjennomf\u00f8ringsvedtak for erverv, saksnr. 2024/11686-3, ble det vedtatt at hele bel\u00f8pet skulle hentes fra 700360 Handlingsplan for sykkel p\u00e5 kommunalt vegnett. Grunnet p\u00e5l\u00f8pte kostnader som er trukket fra budsjettpost 700360 s\u00e5 er det tenkt \u00e5 hente finansiering til grunnerverv fra kommunale midler ved budsjettpost 700364 Handlingsplan for sykkel p\u00e5 kommunalt vegnett \u2013 kommunal andel. Totalkostnad for gjennomf\u00f8ringsvedtaket etter P85 er kr 36,7 mill. Tiltaket omfatter flere satsningsomr\u00e5der og prosjektkostnadene finansieres fra budsjettposter b\u00e5de fra sykkel-, gange- og gr\u00f8nne tiltak. Prosjektet finansieres av midler avsatt p\u00e5 budsjettpost 700360, Handlingsplan for sykkel p\u00e5 kommunalt vegnett. Budsjettmidlene best\u00e5r av bel\u00f8nningsmidler fra Milj\u00f8l\u00f8ftet. Eksternfinansiering utl\u00f8ser momsrefusjon direkte til prosjektet. Tabellen under viser forventet kostnad og finansiering: Totalkostnad: Sykkeltiltak Nonnekloppen til Florida Finansiering av Spesifikasjon av Sum P\u00e5l\u00f8pt 2024 2025 totalkostnad finansiering Inkl. mva. Prosjekt 720047, Budsjettpost 700360 Tilskudd fra stat, Handlingsplan for prosjektmidler sykkel p\u00e5 kommunalt vegnett 3 391 847 5 891 628 9 283 475 Budsjettpost 700364, Handlingsplan for Kommunale midler sykkel p\u00e5 kommunalt vegnett \u2013 Kommunal andel 12 000 000 12 000 000 Budsjettpost 700310, Kommunale midler Mobilitetstiltak G\u00e5byen 12 000 000 12 000 000 Budsjettpost 4711, Kommunale midler Rehabilitering gatetr\u00e6r og vegetasjon 1 200 000 1 200 000 MVA- refusjon for Mva refusjon til finansiering av prosjektet eksterne midler 774 905 1 441 620 2 216 525 Sum finansiering 4 166 752 7 333 248 25 200 000 36 700 000 5. Driftskostnader Sykkelveien med fortau vil bli underlagt kommunalt vedlikehold og \u00f8kningen av vedlikeholdskostnad er estimert til kr 200 000,- pr. \u00e5r. 6. Fagetatens vurdering og anbefaling Sykkeltiltaket for Nonnestien vil separere g\u00e5ende og syklende, og tilrettelegge for \u00f8kning i sykkelandelen i Bergen. Tiltaket vil gi \u00f8kt opplevd trygghet hos g\u00e5ende, og gi bedre transportmuligheter for syklende. Det er stort behov for en oppgradering av strekningen for \u00e5 tilrettelegge og bidra til \u00f8kning i sykkeltrafikken og samtidig ivareta trafikksikkerheten. Dette blir s\u00e6rlig viktig med tanke p\u00e5 den fornyelsen som p\u00e5g\u00e5r i omr\u00e5det med blant annet etablering av bystrand med park og den nylig \u00e5pnede Kronstadtunnelen. Det etableres ogs\u00e5 areal for opphold langs tiltaket med benker og tr\u00e6r, noe som bidrar til en gr\u00f8nnere og mer attraktiv by for g\u00e5ende. Etableringen av et amfi over n\u00f8dvendig utfylling i vannet vil ha noe kostnadsreduserende effekt da det ikke er behov for \u00e5 etablere estetisk tilfredsstillende natursteinsmur. Dette er med p\u00e5 \u00e5 sikre areal til sykkelveien og tilgang til vannet ved vannsportsarenaen. Utbedring av Thomasstien med nytt dekke og belysning vil gj\u00f8re denne veien attraktiv som kobling og snarvei mot Nyg\u00e5rdsgaten. Bymilj\u00f8etaten anbefaler igangsetting av prosjekt 720047 Sykkeltiltak \u2013 Nonnekloppen til Florida innenfor en totalkostnad p\u00e5 36,7 mill. inkl. mva. 7. Vedtakskompetanse I henhold til Bergen kommunes \u00f8konomireglement og budsjettfullmakter er det Byr\u00e5det som fatter vedtak for investeringsprosjekter med kostnadsramme over 20 mill. 8. Vedtakspunkt Forslag til vedtak: 1. Det fattes gjennomf\u00f8ringsvedtak for prosjekt 720047 Sykkeltiltak \u2013 Nonnekloppen til Florida med en kostnadsramme p\u00e5 36,7 mill. inkl. mva. 2. Kostnaden dekkes over investeringsbudsjettet i handlings- og \u00f8konomiplan 2024 \u2013 2027. Kostnaden dekkes p\u00e5 f\u00f8lgende m\u00e5te a. 11,5 mill. p\u00e5 budsjettpost 700360, ansvar 058065, tjeneste 33255. b. 12 mill. p\u00e5 budsjettpost 700364, ansvar 058065, tjeneste 33255. c. 12 mill. p\u00e5 budsjettpost 700310, ansvar 058065, tjeneste 33255. d. 1,2 mill. fra budsjettpost 4711, ansvar 058065, tjeneste 33255. 3. Endring i driftskostnadene til prosjektet innarbeides ved rullering til handlings- og \u00f8konomiplan 2024-2027. Med hilsen Bymilj\u00f8etaten Lise Reinertsen Geir Haveraaen etatsdirekt\u00f8r avdelingsleder Dokumentet er godkjent elektronisk. Vedlegg: \uf02d F\u00f8lgeskjema \uf02d Kostnadskalkyle \uf02d Usikkerhetsanalyse "
}