{
  "dokument_id": "e554fd66-c66a-5acc-9f1d-73099628d0dd",
  "doc_type": "case_minutes",
  "kommune": 4601,
  "tittel": "Saksprotokoll UMBY, 19092024, Sak 316/24, Ytrebygda, gnr. 34 bnr. 512, Storrinden. Klage fra naboer p\u00e5 byr\u00e5den sitt vedtak om tillatelse til oppf\u00f8ring av tomannsbolig",
  "url": "https://bergen.kommune.no/politikere-utvalg/api/fil/bk360/11195925/Innstilling-vedtak-Ytrebygda-gnr-34-bnr-512-Storrinden-Klage-fra-naboer-pa-byraden-sitt-vedtak-om-tillatelse-til-oppforing-av-tomannsbolig-",
  "tekst": "Ytrebygda, gnr. 34 bnr. 512, Storrinden. Klage fra naboer p\u00e5 byr\u00e5den sitt vedtak om tillatelse til oppf\u00f8ring av tomannsbolig Utvalg for milj\u00f8 og byutvikling behandlet saken i m\u00f8tet 19.09.2024 sak 316/24 og fattet f\u00f8lgende vedtak: Byr\u00e5dens vedtak datert 25.06.2024 opprettholdes. Klagen tas ikke til f\u00f8lge. Utvalg for milj\u00f8 og byutviklings behandling F\u00f8lgende representanter tok ordet: Lillian Blom (SV), Katrine Berg N\u00f8dtvedt (MDG), Endre Buanes (barn og unges representant). Forslag fremsatt i utvalget: Lillian Blom (SV) fremsatte p\u00e5 vegne av SV, MDG og R f\u00f8lgende alternative forslag: S\u00f8knad om tillatelse til oppf\u00f8ring av en tomannsbolig mm. avsl\u00e5s, jf. plan- og bygningsloven \u00a7 21-2, \u00a7 28-1 Byggegrunn, milj\u00f8forhold mv., reguleringsplanens bestemmelser \u00a7 1.2 om type bolig, \u00a7 2.3.1 om antall etasjer og \u00a7 3.2 om tomteutnyttelse og kommuneplanens \u00a7 8.2.2 Arkitektur og utforming, jf. plan- og bygningsloven \u00a7 29-2 Visuelle kvaliteter. Begrunnelse: Det bemerkes at tomteeier allerede f\u00f8r overtakelse av b\u00e5de 510, 511 og 512 har v\u00e6rt kjent med at tomtene ikke er egnet til boligform\u00e5l som f\u00f8lge av for h\u00f8ye str\u00e5lingsverdier. Kommunen har tidligere praktisert et f\u00f8re-var prinsipp med grenseverdier for 0,4 microtesla. Det forventes at kommunen f\u00f8lger opp den samme f\u00f8re-varpolitikken og grenseverdien for omr\u00e5det. Byr\u00e5dens vedtak datert 25.06.2024 oppheves. Klagen tas til f\u00f8lge. Votering: Alternativt forslag fra SV, MDG og R, fremsatt av Lillian Blom (SV), fikk 5 stemmer (SV, MDG, V, R), og var dermed falt. Innstillingen ble vedtatt med 12 stemmer (H, A, FrP, BL, INP, Sp). Byr\u00e5det behandlet saken i m\u00f8tet 05.09.2024 sak 263/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}