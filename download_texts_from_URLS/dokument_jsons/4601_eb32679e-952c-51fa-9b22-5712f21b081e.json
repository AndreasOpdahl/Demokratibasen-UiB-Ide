{
  "dokument_id": "eb32679e-952c-51fa-9b22-5712f21b081e",
  "doc_type": "case_attachment",
  "kommune": 4601,
  "tittel": "Klage av 20.02.2024",
  "url": "https://bergen.kommune.no/politikere-utvalg/api/fil/bk360/10120803/Klage-av-20-02-2024",
  "tekst": "PLAN- OG BYGNINGSETATEN BYGGESAKSAVDELINGEN Johannes Bruns gate 12 Postboks 7700, 5020 Bergen 20.02.2024 Klage p\u00e5 vedtak om avslag p\u00e5 s\u00f8knad Saksnr.: BYGG-2023/15844- I forbindelse med s\u00f8knad om oppf\u00f8ring av flytebrygge p\u00e5 eiendommen 41/330 ble det gitt avslag p\u00e5 s\u00f8knad om dispensasjon fra form\u00e5let \u00abkombinerte form\u00e5l i sj\u00f8 og vassdrag\u00bb. Vi mener det er gjort saksbehandlingsfeil i saken, og klager med dette p\u00e5 avgj\u00f8relsen Bakgrunn Det er s\u00f8kt om oppf\u00f8ring av flytebrygge (leddet utrigger) ved naustet p\u00e5 eiendommen den 15.09.2023. Det ble den 20.09.2023 sendt ut mangelbrev om behov for dispensasjon fra form\u00e5let. Flytebryggen skal oppf\u00f8res i Hopsbukten ved naustomr\u00e5det p\u00e5 Christineholm. Klage Vi er kommet frem til at dispensasjonen og s\u00f8knaden kan tillates. Omr\u00e5det er et eksisterende naustomr\u00e5de. Det skal ikke etableres nye privatiserende byggverk og flytebryggen vil i det vesentlige f\u00f8re til bedre tilgjengelighet for brukere av eiendommen. Dette gjelder aktuelle brukere og fremtidige, Det er klart at utleggingen av bryggen ikke vil f\u00f8re til vesentlige negative konsekvenser for hensynet til naturen p\u00e5 stedet. Det er ogs\u00e5 i vedtaket lagt stor vekt p\u00e5 en uriktig oppfattelse av omr\u00e5det. Statsforvalteren legger n\u00e6rmest til grunn at omr\u00e5det er ubebygd. Det er riktig at deler av Nord\u00e5svannet er ubebygd, men dette gjelder ikke p\u00e5 dette omr\u00e5det. Det ligger flere naust i umiddelbar n\u00e6rhet til oms\u00f8kt eiendom. Dette m\u00e5 tillegges vekt, selv om overordnede retningslinjer peker p\u00e5 en strengere praksis. I begrunnelsen er det ogs\u00e5 lagt vekt p\u00e5 at tiltaket vil f\u00f8re til press p\u00e5 og nedbygging av Nord\u00e5svannet. Dette kan v\u00e6re tilfelle, dersom det er snakk om \u00e5 nedbygge uber\u00f8rt strandsone. I dette tilfellet eksisterer det allerede lovlig godkjente naust, med steinkaier p\u00e5 omr\u00e5det. Vi kan ikke se at det er gitt en tilstrekkelig begrunnelse for hvorfor disse hensynene gjelder med full tyngde p\u00e5 oms\u00f8kt eiendom. Begrunnelsen for vedtaket viser ogs\u00e5 kort til at \u00abfordelen ved \u00e5 gi dispensasjon er av privat karakter\u00bb. Det er klart at enhver privat utbygging vil f\u00f8re til fordeler for tiltakshaver, men i denne saken er det vist til en rekke forhold som objektivt sett f\u00f8rer til fordeler langt utover privat karakter. Vi kan ikke se at disse momentene har v\u00e6rt veid opp mot hverandre. Sp\u00f8rsm\u00e5let om hensynene bak bestemmelsene er vesentlig tilsidesatt er en ren juridisk vurdering. Det er derfor ikke rom for \u00e5 blande inn arealpolitiske vurderinger, eller uttrykk for forvaltningens diskresjon\u00e6re skj\u00f8nn. I vedtaket er det lagt for lite vekt p\u00e5 ansvarlige s\u00f8ker sine gode begrunnelser for hvorfor hensynene ikke er tilsidesatt. Etter v\u00e5rt syn er det gjort avgj\u00f8rende saksbehandlingsfeil. Vi ber derfor om at klagen tas til f\u00f8lge. Vi gj\u00f8r ogs\u00e5 oppmerksom p\u00e5 at kommunen kan omgj\u00f8re tiltaket p\u00e5 egenh\u00e5nd. Med vennlig hilsen Martin Sande Part Arkitektur AS "
}