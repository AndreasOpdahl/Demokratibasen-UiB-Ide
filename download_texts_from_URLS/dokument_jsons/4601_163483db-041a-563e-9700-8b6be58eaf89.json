{
  "dokument_id": "163483db-041a-563e-9700-8b6be58eaf89",
  "doc_type": "case_attachment",
  "kommune": 4601,
  "tittel": "Omgj\u00f8r vedtak gnr 105 bnr 368",
  "url": "https://bergen.kommune.no/politikere-utvalg/api/fil/bk360/9668282/Omgjor-vedtak-gnr-105-bnr-368",
  "tekst": " V\u00e5r dato: V\u00e5r ref: 10.10.2023 2023/4486 Deres dato: Deres ref: KLAGE-2022/24118 BERGEN KOMMUNE Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 105 bnr. 368, Sel\u00f8yna 2, Bergen kommune \u2013 tiltakshaver: Jon Hauge Statsforvalteren i Vestland har p\u00e5klaget kommunens vedtak om tillatelse og dispensasjon til utvidelse av kai og utlegging av flytebrygge. Statsforvalteren i Rogaland gj\u00f8r om kommunens vedtak til avslag. Vi viser til Kommunal- og distriktsdepartementets oversendelse av 30.03.2023, hvor Statsforvalteren i Rogaland ble oppnevnt som settestatsforvalter. Sakens bakgrunn Saken gjelder s\u00f8knad om tillatelse til utvidelse av trekai, samt utlegging av flytebrygge. Utvidelsen av trekaien er i s\u00f8knaden oppgitt til \u00e5 v\u00e6re 17,5 m2, jf. skriv datert 23.03.2021. I klagen p\u00e5 kommunens avslag er dette justert til 12 m2, da tiltakshaver viser til at stripen innerst mot naustet, med m\u00e5lene 4,2 x 1,3 meter, ble etablert i forbindelse med naustprosjektet i 1973/74. Statsforvalteren legger etter dette til grunn at oms\u00f8kt tiltak medf\u00f8rer at kaiens areal \u00f8ker fra 34 m2 til 46 m2. Flytebryggen har p\u00e5 sin side et areal p\u00e5 cirka 12 m2, og er forbundet med en landgang p\u00e5 cirka 5 m2. I forbindelse med s\u00f8knaden om tillatelse er det s\u00f8kt om dispensasjon fra arealform\u00e5let LNF og byggeforbudet i strandsonen. Tiltakene saken gjelder, er alt etablert. Figur 1 Bilder av tiltakene. Kilde: Jon Hauge Det har ikke kommet nabomerknader mot s\u00f8knaden. Statsforvalteren i Vestland har i brev datert 10.06.2021 frar\u00e5det at det blir gitt dispensasjon. E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/7 Bymilj\u00f8etaten i Bergen kommune har i notat datert 25.06.2021 frar\u00e5det at det blir gitt dispensasjon til flytebryggen, men ikke utvidelsen av kaien. Bergen kommune fattet 09.07.2021 f\u00f8lgende vedtak administrativt: \u00abS\u00f8knad om tillatelse til legalisering av flytebrygge med landgang og en utvidelse av kai avsl\u00e5s, jf. kommuneplanens arealdel \u00a7 6 byggegrense sj\u00f8, \u00a7 31 LNF og \u00a7 32 Bruk og vern av sj\u00f8 og vassdrag.\u00bb Vedtaket ble p\u00e5klaget av tiltakshaver Jon Hauge i brev datert 29.07.2021. Klager anf\u00f8rer i det vesentlige at utvidelsen av kaien er en overdekning av eksisterende fjell som er sv\u00e6rt glatt og farefullt \u00e5 ferdes p\u00e5. Utvidelsen letter vedlikehold av naustet og er ogs\u00e5 en klar fordel i forbindelse med opptak av b\u00e5t. Ferdigstillelse av kaien utgj\u00f8r i praksis ingen endring for allmennheten og gir heller ikke ytterligere f\u00f8lelse av privatisering. N\u00e5r det gjelder flytebryggen, er denne helt n\u00f8dvendig for at landstedet i det hele tatt skal kunne brukes. Flytebryggens st\u00f8rrelse er beskjeden i forhold til andre godkjente flytebrygger i omr\u00e5det, og tiltaket avsperrer p\u00e5 ingen m\u00e5te viken. Bergen kommune ved Utvalg for milj\u00f8 og byutvikling behandlet klagen politisk 18.05.2022 og fattet f\u00f8lgende vedtak: 1. \u00abFagetatens vedtak oppheves. Klagen tas til f\u00f8lge. 2. Det gis dispensasjon fra KPA \u00a7\u00a7 6, 31 og 32 og tillatelse til utvidelse av kai og legalisering av flytebrygge som oms\u00f8kt.\u00bb Vedtaket ble p\u00e5klaget av Statsforvalteren i Vestland i brev datert 15.06.2022. Klager anf\u00f8rer i det vesentlige at bryggeanlegget vil utgj\u00f8re en st\u00f8rre nedbygging av strandsonen og legge beslag p\u00e5 sj\u00f8areal i Sel\u00f8ysundet. Tiltakene vil f\u00f8re til nedbygging og privatisering av strandsonen og det n\u00e6re sj\u00f8omr\u00e5det, og vil inneb\u00e6re et klart brudd p\u00e5 Statlige retningslinjene for differensiert forvaltning av strandsonen.1 Klager viser ellers til uttalelsen i saken, samt brev til Bergen kommune datert 09.06.2022. Bergen kommune ved Utvalg for milj\u00f8 og byutvikling behandlet klagen politisk 06.12.2022 og opprettholdt kommunens tidligere vedtak. Statsforvalteren i Rogaland har mottatt generelle skriv fra Statsforvalteren i Vestland til klagesakene fra Bergen kommune 19.04.2023 og 21.04.2023. Advokat Cathrine Tvedt Lorentzen har p\u00e5 vegne av tiltakshaver kommet med merknader i brev datert 14.06.2023. Vi har ogs\u00e5 mottatt en e-post fra tiltakshaver med anmodning om befaring, eller eventuelt et m\u00f8te, 28.08.2023. Statsforvalteren viser ellers til sakens dokumenter. Statsforvalterens vurdering Statsforvalteren legger til grunn at klager har klagerett og at klagefristen er overholdt, jf. forvaltningsloven (fvl.) kapittel VI og plan- og bygningsloven (pbl.) \u00a7 1-9. Ved behandling av klagen kan klageinstansen pr\u00f8ve alle sider av saken og ta hensyn til nye omstendigheter, jf. fvl. \u00a7 34 andre ledd. Klageinstansen kan selv treffe nytt vedtak i saken eller oppheve det og sende saken tilbake til kommunen for helt eller delvis ny behandling. Vi vil understreke at vurderingen av vilk\u00e5rene for \u00e5 gi dispensasjon i pbl. \u00a7 19-2 er underlagt et rettsanvendelsesskj\u00f8nn som kan pr\u00f8ves fullt ut av Statsforvalteren. Forbudet mot usaklig 1 https://www.regjeringen.no/no/dokumenter/statlige-planretningslinjer-for-differensiert-forvaltning-av- strandsonen-langs-sjoen/id2850282/ Side: 3/7 forskjellsbehandling er en begrensning i forvaltningens frie skj\u00f8nn og retter seg ikke mot rettsbruken. En anf\u00f8rsel om usaklig forskjellsbehandling vil derfor ikke ha relevans i vurderingen av om vilk\u00e5rene i andre ledd er til stede, jf. SOM-2017-1231.2 Befaring Klager har i e-post av 28.08.2023 anmodet om at Statsforvalteren avholder befaring i saken. Vi har vurdert denne anmodningen og kommet til at saken er tilstrekkelig opplyst basert p\u00e5 sakens dokumenter, v\u00e5re tilgjengelige kartgrunnlag og kartverkt\u00f8y, samt oversendt bildedokumentasjon. Statsforvalteren har p\u00e5 denne bakgrunn ikke funnet grunnlag for \u00e5 avholde befaring. S\u00f8knadsplikt og planstatus Utvidelse av kai og utlegging av flytebrygge med landgang krever tillatelse av kommunen etter pbl. \u00a7 20- 2, jf. \u00a7 20-1 bokstav a. Kommunen skal gi tillatelse dersom tiltakene ikke er i strid med plan- og bygningslovgivningen, jf. pbl. \u00a7 21-4 f\u00f8rste ledd, og skal behandle s\u00f8knad om rammetillatelse n\u00e5r s\u00f8ker \u00f8nsker det, jf. pbl. \u00a7 21-4 tredje ledd. N\u00e5r saken gjelder s\u00f8knad om godkjenning av allerede oppf\u00f8rte tiltak, skal kommunen vurdere det oms\u00f8kte tiltaket som om det ikke var oppf\u00f8rt, jf. SOM-2011-1482.3 Eiendommen er i gjeldende kommuneplan, vedtatt 19.06.2019, avsatt til arealform\u00e5let LNF p\u00e5 land, og Bruk og vern av sj\u00f8 og vassdrag i sj\u00f8. Den ligger videre innenfor viltomr\u00e5de (H560_126 Bevaring naturmilj\u00f8) og funksjonell strandsone (H550_1 Hensyn landskap). Figur 2 Ortofoto av omr\u00e5det. Kilde: kommunekart.com Tiltakene krever dispensasjon Det fremg\u00e5r av kommuneplanen punkt 3.1 at \u00ab[t]iltak etter pbl. \u00a7 20-1 bokstav a, d, g, k og i\u00bb skal inng\u00e5 i reguleringsplan. Denne saken gjelder tiltak etter pbl. \u00a7 20-1 bokstav a, og kommuneplanens plankrav gj\u00f8r seg derfor gjeldende. Oms\u00f8kte tiltak faller videre ikke inn under unntakene fra plankravet som f\u00f8lger av kommuneplanen punkt 3.2 og 3.3. Tiltakene krever derfor dispensasjon fra plankravet i kommuneplanen punkt 3.1. Innenfor 100-metersbeltet langs sj\u00f8en gjelder det i utgangspunktet et alminnelig byggeforbud, jf. pbl. \u00a7 1-8 andre ledd. Dette byggeforbudet gjelder s\u00e5 langt ikke annen byggegrense er fastsatt i plan, jf. pbl. \u00a7 1-8 tredje ledd. Etter kommuneplanen punkt 6.1.1 er minimumsgrensen for tiltak i omr\u00e5der avsatt til LNF- form\u00e5l 100 meter. Siden oms\u00f8kte tiltak er s\u00f8kt oppf\u00f8rt i strandsonen, med tilknytning til land, krever de dispensasjon fra kommuneplanens byggegrense mot sj\u00f8, jf. punkt 6.1.1. I omr\u00e5der avsatt til LNF-form\u00e5l er det i utgangspunktet bare tillatt med tiltak som er n\u00f8dvendig for drift av n\u00e6ringsmessig landbruk, samt g\u00e5rdstilknyttet n\u00e6ringsvirksomhet basert p\u00e5 g\u00e5rdens ressursgrunnlag, 2 https://www.sivilombudet.no/uttalelser/dispensasjon-til-utfylling-sjo-og-oppforing-av-kai/ 3 https://www.sivilombudet.no/uttalelser/avvisning-av-etterhandssoknad-om-tiltak-pa-fremmed-grunn- privatrettslige-forhold/ Side: 4/7 jf. pbl. \u00a7 11-7 nr. 5 bokstav a. Oms\u00f8kte tiltak er ikke tilknyttet til landbruksdrift og vil v\u00e6re i strid med LNF-form\u00e5let. Tiltakene krever derfor dispensasjon fra arealform\u00e5let LNF i kommuneplanen. Etter pbl. \u00a7 19-1 kan dispensasjon gis etter grunngitt s\u00f8knad. Dispensasjonsvilk\u00e5rene Vilk\u00e5rene for \u00e5 kunne gi dispensasjon fremg\u00e5r av pbl. \u00a7 19-2. S\u00f8knaden m\u00e5 vurderes opp mot de offentlige hensyn som skal ivaretas gjennom plan- og bygningsloven og den aktuelle planen, og spesielt hensynet til en forsvarlig og fornuftig areal- og ressursdisponering. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028.4 I de statlige planretningslinjene for differensiert forvaltning av strandsonen er Bergen kommune plassert i sone to. Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, jf. retningslinjene pkt. 9.1. Statsforvalteren vil presisere at det f\u00f8lger av planretningslinjene punkt 6 at avklaring av arealbruk i strandsonen skal skje gjennom planlegging, og ikke gjennom enkeltvise dispensasjoner. Form\u00e5let med byggeforbudet i strandsonen er \u00e5 sikre allmenheten adgang til strandsonen, samt \u00e5 ivareta andre allmenne interesser, slik som natur- og kulturmilj\u00f8, friluftsliv og landskap, jf. pbl. \u00a7 1-8 f\u00f8rste ledd. De samme hensynene vil gj\u00f8re seg gjeldende hvor byggegrensen er fastsatt konkret i kommuneplan, selv om en planbestemt byggegrense kan ivareta andre hensyn, og gi grunnlag for en annen vekting, enn det generelle byggeforbudet, jf. SOM-2018-4012.5 I omr\u00e5der avsatt til LNF-form\u00e5l har kommuneplanen konkret satt byggegrensen til 100 meter. Ved \u00e5 fastsette en slik byggegrense har kommunen tatt standpunkt til at dette er omr\u00e5der hvor de allmenne interessene knyttet til strandsonen skal veie tungt, og hvor det skal v\u00e6re en vid tiltaksfri sone langsmed land Dispensasjonsvurdering \u2013 arealform\u00e5l og byggegrense mot sj\u00f8 De hensyn som begrunner byggegrensen mot sj\u00f8 i kommuneplanen og at omr\u00e5det er avsatt til LNF- form\u00e5l, vil kunne overlappe. S\u00e6rlig vil dette v\u00e6re tilfellet hvor det, slik som her, i hovedsak er hensynet til landskaps- og friluftsinteresser som gj\u00f8r seg gjeldende, jf. SOM-2020-989 punkt 4.2.6 Statsforvalteren ser det derfor som hensiktsmessig \u00e5 vurdere dispensasjon fra arealform\u00e5let og byggegrensen mot sj\u00f8 samlet i denne saken. 4 https://www.sivilombudet.no/wp-content/uploads/2021/01/Systematisk-undersokelse-av- dispensasjoner-i-strandsonen-Mandal.pdf 5 https://www.sivilombudet.no/uttalelser/manglende-soknad-om-dispensasjon-fra-kommuneplanens- byggegrense-i-strandsonen/ 6 https://www.sivilombudet.no/wp-content/uploads/2021/01/Systematisk-undersokelse-av- dispensasjoner-i-strandsonen-Askoy.pdf Side: 5/7 Siden saken gjelder dispensasjon til oppf\u00f8ring av to separate tiltak som til dels skal ivareta ulike form\u00e5l, ser vi samtidig grunn til \u00e5 behandle dispensasjonssp\u00f8rsm\u00e5let separat for tiltakene. Vi vil derfor skille mellom vurderingen av om utvidelsen av eksisterende kai og etablering av flytebrygge med landgang oppfyller dispensasjonsvilk\u00e5rene. Statsforvalteren vil f\u00f8rst ta stilling til om oms\u00f8kt utvidelse av kai oppfyller dispensasjonsvilk\u00e5rene i pbl. \u00a7 19-2 andre ledd. I brev av 05.11.2018 til Bergen kommune har Statsforvalteren i Vestland som ber\u00f8rt sektormyndighet p\u00e5 generelt grunnlag uttalt seg negativt til dispensasjoner i strandsonen. Fagmyndigheten skriver blant annet f\u00f8lgende i uttalelsen: \u00abEtter de statlige planretningslinjer for differensiert forvaltning av strandsonen langs sj\u00f8en fra 2011 skal byggeforbudet tilpasses til hvor stort utbyggingspresset er. Det gjelder ogs\u00e5 innen de enkelte sonene. Bergen er plassert i sone 2, \u00abandre soner der presset p\u00e5 arealene er stort\u00bb, og er nok den kommunen i Hordaland som har st\u00f8rst press p\u00e5 strandsonen pga. befolkningsst\u00f8rrelsen og- tettheten. I Bergen med omegn m\u00e5 vi ha en streng praksis for byggetiltak i strandsonen for \u00e5 ivareta de resterende strandsoneverdiene som natur, landskap m.m. og gi mulighet for allmennheten for \u00e5 oppleve disse og kunne ha rekreasjon ved sj\u00f8en. Det gjelder ogs\u00e5 for byggetiltak i sj\u00f8 knyttet til land, slik som kaier og flytebrygger. Her m\u00e5 en i tillegg ta hensyn til sj\u00f8ferdselen langs land og landskapsverdier sett fra sj\u00f8en.\u00bb Statsforvalteren ser det slik at omr\u00e5det denne saken gjelder, har klare friluftslivs- og landskapskvaliteter. Slik Bymilj\u00f8etaten peker p\u00e5 i sin uttale av 25.06.2022, ligger tiltakene \u00abi et omr\u00e5de med flere viktige faktorer; LNF-omr\u00e5de, innenfor funksjonell strandsone, hensynssone naturmilj\u00f8 og et sv\u00e6rt viktig friluftsomr\u00e5de\u00bb. Dette er videre et omr\u00e5de med en betydelig og variert b\u00e5ttrafikk. Tiltakshaver har i klagen datert 29.07.2021 beskrevet b\u00e5ttrafikken slik: \u00abSeilasen gjennom sundet er attraktiv p\u00e5 grunn av de fine omgivelser. Her ser man velholdte naust, hytter, brygger og b\u00e5ter. Her er aktivitet. Ser vi p\u00e5 \u00abtrafikken\u00bb gjennom Sel\u00f8y sundet, best\u00e5r dette av vannskutere skj\u00e6rg\u00e5rdsjeeper, st\u00f8rre motorb\u00e5ter og seilb\u00e5ter.\u00bb Utvidelse av oms\u00f8kt kai vil v\u00e6re godt synlig, s\u00e6rlig sett i fra sj\u00f8en. Slik Statsforvalteren ser det, vil utvidelsen medvirke til at strandsonen p\u00e5 eiendommen f\u00e5r et betydelig mer preg av \u00e5 v\u00e6re bebygd og privatisert. Vi har i denne sammenheng lagt vekt p\u00e5 at utvidelsen medf\u00f8rer at kaien f\u00e5r et betydelig st\u00f8rre areal og at deler av kaifronten legges lengre ut i sj\u00f8en, jf. figur 1 ovenfor. Slik Statsforvalteren vurderer det, medf\u00f8rer dette at en dispensasjon vil sette de ovennevnte hensynene bak kommuneplanens arealform\u00e5l og byggegrense betydelig til side. For at vilk\u00e5rene for dispensasjon skal v\u00e6re oppfylt, m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene, jf. pbl. \u00a7 19-2 andre ledd. Det er alts\u00e5 ikke tilstrekkelig for \u00e5 innvilge dispensasjon at ulempene ved dispensasjon er beskjedne. Vurderingen m\u00e5 vise at det foreligger relevante, klare og positive fordeler som er klart st\u00f8rre enn ulempene dispensasjonen f\u00f8rer til. De fordelene som er relevante i vurderingen, m\u00e5 ha sammenheng med de hensynene plan- og bygningsloven er ment \u00e5 ivareta. Dette inneb\u00e6rer at det f\u00f8rst og fremst er areal- og ressursdisponeringshensyn som er relevante i interesseavveiningen, jf. SOM-2019-4028. Fordelene det er vist til, m\u00e5 ha stor vekt for at vilk\u00e5ret skal v\u00e6re oppfylt, jf. SOM-2015-3269.7 Bergen kommune ved Utvalg for milj\u00f8 og byutvikling ga etter befaring dispensasjon og tillatelse som oms\u00f8kt i vedtak av 18.05.2022. I sin begrunnelse viser utvalget til f\u00f8lgende fordeler ved dispensasjon til utvidelse av kaien: 7 https://www.sivilombudet.no/uttalelser/dispensasjon-fra-regler-om-gesimshoyde-og-utnyttelsesgrad-i- reguleringsplan/ Side: 6/7 \u00abEtter utvalgets vurdering er det grunn til \u00e5 legge vekt p\u00e5 at kaien var usikret mot \u00e5 falle ned p\u00e5 glatt tangbelagt fjell, og at utvidelsen av hj\u00f8rnet vil inneb\u00e6re en langt sikrere bruk av kaien, herunder tilkomst til slipp. Utvalget mener videre at utvidelsen gj\u00f8r at kaien vil fremst\u00e5 med et bedre, ryddigere og mindre uferdig estetisk uttrykk.\u00bb De fordelene kommunen viser til, er alts\u00e5 i f\u00f8rste rekke at utvidelsen vil \u00f8ke sikkerheten og gj\u00f8re kaien mer praktisk i bruk, samt estetiske hensyn. N\u00e5r det gjelder de to f\u00f8rstnevnte fordelene, er Statsforvalteren enig i at de knytter seg til reelle behov ved eiendommen, jf. SOM-2019-4817 punkt 3.3,8 og at dette dermed er relevante fordeler. Hvilken vekt det er grunn til \u00e5 legge p\u00e5 fordelene, m\u00e5 imidlertid nyanseres i to retninger. For det f\u00f8rste m\u00e5 fordelens vekt vurderes i lys av i hvilken grad den lovlig etablerte situasjonen allerede ivaretar de samme hensyn, se i denne retning SOM-2014-334.9 Slik Statsforvalteren vurderer det, vil ogs\u00e5 kaien uten oms\u00f8kt utvidelse ha en funksjonell st\u00f8rrelse, utform og plassering. Selv om oms\u00f8kt utvidelse vil kunne gi sikrere bruk av kai og b\u00e5topptrekk, samt lettere vedlikehold av naust, slik tiltakshaver peker p\u00e5 i brev datert 29.07.2021, synes ogs\u00e5 lovlig etablert l\u00f8sning langt p\u00e5 vei ivareta landstedets behov. Vi viser i denne sammenheng til at naustet ble oppf\u00f8rt i 1974, og at de 12 kvadratmeterne saken gjelder f\u00f8rst ble \u00abferdigstilt\u00bb i 2000, jf. brev datert 29.07.2021. Den tidligere utbyggingssituasjonen p\u00e5 eiendommen synes derfor \u00e5 kunne dekke eiendommens behov n\u00e5r det gjelder kai m.m. Hvilken vekt fordelene utvalget peker p\u00e5 har, m\u00e5 videre ses i sammenheng med de hensynene kommuneplanen skal ivareta. Er det et motsetningsforhold mellom tiltakshavers interesse i \u00e5 utvide kaiarealet og de hensyn kommuneplanen skal ivareta, vil det svekke vekten av fordelene det er vist til, se i denne retning SOM-2018-4760.10 Denne saken gjelder tiltak i et omr\u00e5de hvor kommunen som nevnt har fastsatt at det skal v\u00e6re en vid tiltaksfri sone langs sj\u00f8en, i et omr\u00e5de som er vist som funksjonell strandsone (H550_1 Hensyn landskap). Utvidelsen av kaiarealet som denne saken gjelder, vil f\u00f8re til et \u00f8kt inngrep i strandsonen. Utvidelsen vil dermed st\u00e5 i et klart motsetningsforhold til de hensyn kommuneplanen skal ivareta. Dette taler for at fordelene utvalget har vist til, herunder estetiske fordeler knyttet til en utvidelse, har begrenset vekt i denne saken. Statsforvalteren har etter dette kommet til at det er klare ulemper ved \u00e5 gi dispensasjon til oms\u00f8kt utvidelse av kai, samtidig som fordelene utvalget har vist til, har begrenset vekt i vurderingen. Vilk\u00e5ret i pbl. \u00a7 19-2 andre ledd om at fordelene m\u00e5 v\u00e6re klart st\u00f8rre enn ulempene etter en samlet vurdering, er dermed ikke oppfylt. S\u00f8knaden om dispensasjon og tillatelse til utvidelse av eksisterende kai m\u00e5 derfor omgj\u00f8res til avslag. Statsforvalteren vil s\u00e5 ta stilling til om utlegging av oms\u00f8kt flytebrygge m/ landgang oppfyller dispensasjonsvilk\u00e5rene i pbl. \u00a7 19-2 andre ledd. N\u00e5r det gjelder de rettslige utgangspunktene for vurderingen, samt beskrivelsen av hvilke hensyn som gj\u00f8r seg gjeldende i saken, viser vi til fremstillingen ovenfor. Slik Statsforvalterens ser det, fremst\u00e5r flytebryggen som et tydelig og godt synlig teknisk inngrep i strandsonelandskapet. Statsforvalteren har i denne sammenheng lagt vekt p\u00e5 at flytebryggen og den tilh\u00f8rende landgangen til sammen dekker et areal p\u00e5 17 m2. Flytebryggen vil ogs\u00e5 kunne fremst\u00e5 som en barriere for sj\u00f8veis ferdsel med b\u00e5t langs strandsonen. Flytebryggen vil derfor i betydelig grad tilsidesette de ovennevnte hensynene bak byggegrensen i kommuneplanen. N\u00e5r det gjelder fordelene ved dispensasjon, vil disse i hovedsak v\u00e6re knyttet til lettet tilkomst til landstedet. Slik tiltakshaver peker p\u00e5, vil flytebryggen medf\u00f8re at \u00ab[m]an kan reise til landstedet uten \u00e5 8 https://www.sivilombudet.no/wp-content/uploads/2021/01/Systematisk-undersokelse-av- dispensasjoner-i-strandsonen-Askoy.pdf 9 https://www.sivilombudet.no/uttalelser/dispensasjon-fra-krav-om-avstand-til-nabogrense-utvidelse-av- uteoppholdsareal-som-relevant-areal-og-ressursdisponeringshensyn/ 10 https://www.sivilombudet.no/uttalelser/dispensasjon-for-oppforing-av-hytte-fordel-ulempevurderingen/ Side: 7/7 v\u00e6re avhengig av flo/fj\u00e6re og vind\u00bb, jf. brev datert 29.07.2021. Enklere p\u00e5- og ilandstigning vil klart nok v\u00e6re en relevant fordel som forbedrer et forhold ved tiltakseiendommen. Slik Kommunal- og distriktsdepartementet viser til i avgj\u00f8relse med referanse 23/1478-16, vil samtidig en slik fordel \u00abisolert sett ha liten vekt vurdert opp mot de nasjonale hensynene som taler mot \u00e5 tillate tiltak i strandsonen\u00bb.11 Statsforvalteren vil ellers vise til at flytebryggen saken gjelder f\u00f8rst ble etablert i \u00e5r 2000, jf. brev datert 29.07.2021. Vi anser det som sannsynlig at det vil v\u00e6re mulig \u00e5 etablere tilkomstl\u00f8sninger som ikke inneb\u00e6rer et like omfattende inngrep i strandsonelandskapet. Statsforvalteren ser det alts\u00e5 slik at det er knyttet betydelige ulemper til utlegging av oms\u00f8kt flytebrygge. Fordelene det er vist til, er ikke klart st\u00f8rre enn disse ulempene. Vilk\u00e5ret i pbl. \u00a7 19-2 andre ledd om at fordelene ved dispensasjon m\u00e5 v\u00e6re klart st\u00f8rre enn ulempene etter en samlet vurdering, er dermed ikke oppfylt. S\u00f8knaden om dispensasjon og tillatelse til utlegging av oms\u00f8kt flytebrygge m\u00e5 derfor omgj\u00f8res til avslag. Oppsummering Statsforvalteren i Rogaland har etter dette kommet til at vilk\u00e5rene for dispensasjon til oms\u00f8kt utvidelse av kai og utlegging av flytebrygge ikke er oppfylt. Vi omgj\u00f8r derfor kommunens vedtak om tillatelse og dispensasjon til avslag. Vedtak: Statsforvalteren gj\u00f8r om kommunens vedtak av 18.05.2022 til avslag. Det blir ikke gitt dispensasjon til oms\u00f8kt utvidelse av kai og utlegging av flytebrygge p\u00e5 eiendommen gnr. 105 bnr. 368 i Bergen kommune. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, jf. fvl. \u00a7 28. Erik Thomsen (e.f.) Knut Ragnar Sletteb\u00f8 seniorr\u00e5dgiver juridisk r\u00e5dgiver Dokumentet er elektronisk godkjent Kopi til: LUND OG LAASTAD ARKITEKTER AS Strandgaten 201 5004 BERGEN HARRIS ADVOKATFIRMA AS AVD BERGEN Postboks 4115 Sandviken 5835 BERGEN Jon Hauge Ivar Aasens Gate 6 5007 BERGEN 11 https://www.regjeringen.no/contentassets/4850a2c025c842fcbdd5b8333c819733/230817-kdd-sitt- vedtak-i-klagesak-om-midlertidig-dispensasjon-for-flytebrygger-i-kragero.pdf "
}