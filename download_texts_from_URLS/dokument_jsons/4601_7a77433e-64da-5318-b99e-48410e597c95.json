{
  "dokument_id": "7a77433e-64da-5318-b99e-48410e597c95",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 278/24, Statusrapport 2023 Bossnettet i Bergen sentrum fra BIR Infrastruktur",
  "url": "https://bergen.kommune.no/politikere-utvalg/api/fil/bk360/11096530/Innstilling-vedtak-Statusrapport-2023-Bossnettet-i-Bergen-sentrum-fra-BIR-Infrastruktur",
  "tekst": "Statusrapport 2023 Bossnettet i Bergen sentrum fra BIR Infrastruktur Bergen bystyre behandlet saken i m\u00f8tet 04.09.2024 sak 278/24 og fattet f\u00f8lgende vedtak: 1. Bystyret tar Statusrapport 2023 for Bossnettet i Bergen sentrum fra BIR infrastruktur AS til orientering. 2. Bystyret ber om at byr\u00e5det f\u00f8lger opp saken om h\u00e5ndtering av matavfall i bl\u00e5tt bossnett. Bergen bystyres behandling F\u00f8lgende representanter tok ordet: Lillian Blom (SV) Forslag fremsatt i bystyret: Lillian Blom (SV) fremsatte p\u00e5 vegne av SV f\u00f8lgende tilleggsforslag i 3 punkt: 1. Bystyret ber om at byr\u00e5det legger frem en egen sak om oppfylling av lovkravene som trer i kraft i 2025 om henteordning for glass- og metallavfall og bringeordning for tekstilavfall, og hvordan dette kan inng\u00e5 i en helhet sammen med bossnettet. 2. Bystyret ber byr\u00e5det om \u00e5 jobbe for at flere n\u00e6ringskunder benytter bossnettet der dette er bygget ut. 3. Bystyret ber byr\u00e5det intensivere arbeidet for \u00e5 finne en egnet tomt for etablering av terminal for r\u00f8dt bossnett. Votering: Innstillingens punkt 1-2 ble vedtatt enstemmig. Tilleggsforslag punkt 1-3 fra SV fremsatt av Lillian Blom (SV), fikk 32 stemmer (A, SV, MDG, V, R, KrF), og var dermed falt. Utvalg for milj\u00f8 og byutvikling hadde saken til orientering i m\u00f8tet 22.08.2024 sak 251/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for finans, kultur og n\u00e6ring behandlet saken i m\u00f8tet 21.08.2024 sak 107/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 08.08.2024 sak 224/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}