{
  "dokument_id": "4d7f26ec-c4dd-5e8f-9c33-cd40c769cf72",
  "doc_type": "case_attachment",
  "kommune": 4601,
  "tittel": "Omr\u00e5dereguleringsplan for Dokken s\u00f8r. H\u00f8ringsinnspill fra eldrer\u00e5det",
  "url": "https://bergen.kommune.no/politikere-utvalg/api/fil/bk360/9697925/Omradereguleringsplan-for-Dokken-sor-Horingsinnspill-fra-eldreradet",
  "tekst": " Eldrer\u00e5det Til Intern korrespondanse PBE Byplan Kommuneplan (Arbeidssted) V\u00e5r referanse: 2024/00193-2 Saksbehandler: Ragnhild Hvoslef Kr\u00fcger Fra Dato: 23. januar 2024 Eldrer\u00e5det Omr\u00e5dereguleringsplan for Dokken s\u00f8r. H\u00f8ringsinnspill fra eldrer\u00e5det Eldrer\u00e5det behandlet planen i m\u00f8te 10. januar, sak 8/24 og vil gjerne takke for god informasjon og oppf\u00f8lging Eldrer\u00e5det har f\u00f8lgende innspill til det videre arbeidet. I forslagene ligger det flere alternativ med forskjellig utnyttelsesgrad. Med store gr\u00f8ntomr\u00e5der og lave bygninger vil enhetsprisene bli veldig h\u00f8ye. Ved h\u00f8yere utnyttelsesgrad, vil enhetskostnaden bli lavere. Det er uansett grunn til \u00e5 tro at enhetsprisene vil bli forholdsvis h\u00f8ye. Leiligheter i dette omr\u00e5det vil da trolig bli bebodd av unge voksne mellom 30-50 \u00e5r. Det er et uttalt \u00f8nske b\u00e5de fra eldre og v\u00e5re styresmakter at vi m\u00e5 bo hjemme s\u00e5 lenge som mulig. Mange eldre bor i store eneboliger som ikke er tilpasset for eksempel d\u00e5rligere bevegelighet. Ved salg av disse husene, f\u00e5r man ikke nok betalt til \u00e5 kj\u00f8pe en leilighet. Det er ogs\u00e5 et problem for unge \u00e5 komme inn p\u00e5 boligmarkedet. For at Dokken skal f\u00e5 et mangfoldig boligmilj\u00f8, vil det v\u00e6re n\u00f8dvendig med utleieboliger forbeholdt eldre og helt unge. Her kan man for eksempel se for seg prosjekter som kombinerer boliger for eldre med studentboliger slik eldrer\u00e5det ogs\u00e5 tidligere har foresl\u00e5tt. Bergen kommune b\u00f8r p\u00e5legge utbyggerne at et antall leiligheter til utleie. Det er et uttrykt m\u00e5l for kommunen at det skal bygges flere sykehjem og omsorgsboliger. Byr\u00e5d for helse har flere ganger sagt at hovedutfordringen her er \u00e5 finne gode tomter. P\u00e5 Dokken har man en utmerket anledning til \u00e5 sette av tomter til slike form\u00e5l. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver/r\u00e5dssekretariatet Dokumentet er godkjent elektronisk. Kopi: PBE Byplan Kommuneplan (Arbeidssted) - Knut Andreas Knutsen "
}