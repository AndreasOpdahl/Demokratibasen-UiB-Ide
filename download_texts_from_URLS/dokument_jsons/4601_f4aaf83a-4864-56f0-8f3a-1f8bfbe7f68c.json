{
  "dokument_id": "f4aaf83a-4864-56f0-8f3a-1f8bfbe7f68c",
  "doc_type": "case_presentation",
  "kommune": 4601,
  "tittel": "Bergenhus gnr 166 bnr 1031 Ole Irgens' vei 12. Klage over avslag p\u00e5 s\u00f8knad om takterrasse m.m.",
  "url": "https://bergen.kommune.no/politikere-utvalg/api/fil/bk360/10091159/Framstilling-Bergenhus-gnr-166-bnr-1031-Ole-Irgens-vei-12-Klage-over-avslag-pa-soknad-om-takterrasse-m-m-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/280563-14 Bergenhus gnr 166 bnr 1031 Ole Irgens' vei 12. Klage over avslag p\u00e5 s\u00f8knad om takterrasse m.m. Hva saken gjelder: Saken gjelder klage over avslag p\u00e5 s\u00f8knad om etablering av takterrasse med rekkverk, gr\u00f8nt sedumtak og tilkomst via utvendig trapp fra terrenget i tredje etasje (ny utvendig trapp inneb\u00e6rer \u00f8kning av BRA med 5 m2). Avslaget ble gitt den 11.09.2023 da en kom til at tiltaket ikke hadde tilfredsstillende visuelle kvaliteter, jf. pbl. \u00a7 29-2. Det er i ettertid innsendt n\u00f8dvendig dispensasjonss\u00f8knad fra maksimal gesimsh\u00f8yde p\u00e5 9 meter i gjeldende KDP. Dispensasjonss\u00f8knaden inng\u00e5r i klagesaksbehandlingen. Avslaget p\u00e5 oms\u00f8kte takterrasse m.m. er p\u00e5klaget den 29.09.2023 av ansvarlig s\u00f8ker Bergen Bygg Oppdrag AS p\u00e5 vegne av tiltakshaver Elisabeth Leirgul. P\u00e5klagde tiltak inng\u00e5r i en omfattende byggesak. Det henvises til vedlagt fagnotat pkt. 1 for relevant sakshistorikk. Det gj\u00f8res s\u00e6rskilt oppmerksom p\u00e5 at Plan- og bygningsetaten i klageomgangen er kommet til \u00e5 kunne gi tillatelse til opprinnelig avsl\u00e5tt heishus m.m. i samme vedtak. Det presiseres derfor p\u00e5 nytt at denne klagesak kun gjelder takterrasse med rekkverk, gr\u00f8nt sedumtak og utvendig trapp. Eiendommen er ikke regulert. I kommunedelplan for Fjellsiden s\u00f8r (KDP) er eiendommen vist som boligform\u00e5l. KPA 2018 viser eiendommen som ytre fortettingssone, og den ligger innenfor hensynssonene kulturmilj\u00f8 og historiske sentrum mv. Se vedtakets pkt. 3.1 for utfyllende planstatus. Alle n\u00f8dvendige dispensasjoner er oms\u00f8kt, jf. pbl. \u00a7 19-1. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra gnr. 166 bnr. 1033 og 1775 \u2013 Ole Irgens\u2019 vei 14 1 (Sameiet Fjellsiden Residens v/ styreleder Erik Berstad, Nina Solem, Henry Norman Nilsen og Ingvil Aasland Andreassen), og gnr. 166 bnr. 1057 og 1059 \u2013 Ole Irgens\u2019 vei 38 og 40 (Tom & Gro Heidi Skarstein, Lars Handeland, Anne Rogstad, Kristoffer Grong og Arent Kragh). Merknadene g\u00e5r i hovedsak p\u00e5 at takterrassen vil gi store negative konsekvenser med tanke p\u00e5 \u00f8kt innsyn. Takterrassen vil ogs\u00e5 bryte med takavslutningen p\u00e5 bebyggelsen i omr\u00e5det for \u00f8vrig og vil fremst\u00e5 dominerende. Merknadene og s\u00f8kers tilsvar er oppsummert i vedtakets pkt. 3.2, og f\u00f8lger i sin helhet vedlagt i dokument Nabomerknader og kommentar til disse. Klage: Klagen omfatter flere forhold enn til behandling i denne sak. I det f\u00f8lgende gjengis de momenter som gjelder avslag p\u00e5 takterrasse, utvendig trapp og gr\u00f8nt sedumtak, slik det fremg\u00e5r av klage datert 29.09.2023 og dispensasjonss\u00f8knad fra maksimal gesimsh\u00f8yde i KDP \u00a7 9 a nr. 2 datert 02.10.2023. Klager viser til at det er \u00f8nskelig \u00e5 etablere takterrasse/takhage tilsvarende som for leilighetskomplekset Bellevue 2 p\u00e5 Ole Irgens vei 12 som i dag fremst\u00e5r som et moderne bygg med flatt tak. Det vises i den sammenheng til likebehandlingsprinsipper. Oms\u00f8kte takterrasse ligger for \u00f8vrig p\u00e5 samme h\u00f8yde som altan p\u00e5 nabobygg, og fjernvirkningen av tiltaket er moderat. Etablering av takterrasse/takhage vil frigj\u00f8re mer uteoppholdsareal for boligen. Det vises til innholdet i klagen og dispensasjonss\u00f8knaden i sin helhet. Fagetatens vurdering og anbefaling: Plan- og bygningsetaten som fagetat opprettholder at tiltaket ikke innehar tilfredsstillende visuelle kvaliteter, jf. pbl. \u00a7 29-2. Fagetaten viser til at det ikke er tradisjon eller praksis for \u00e5 godkjenne takterrasser i dette omr\u00e5det. Tiltaket er godt synlig for naboer og offentlig gangvei p\u00e5 baksiden av bolig, og fremst\u00e5r som unaturlig i forhold til husets utforming, takflate og fasade. N\u00e5r det gjelder klagers henvisning til Bellevue 2, viser fagetaten til at det er ingen faktisk likhet mellom byggene. N\u00e5r det gjelder oms\u00f8kte dispensasjon, anses de rettslige vilk\u00e5rene i pbl. \u00a7 19-2 som oppfylt. Fagetaten har likevel vurdert at det ikke er hensiktsmessig \u00e5 innvilge dispensasjon for takterrassen og utvendig trapp med hensyn til \u00f8vrig avslagshjemmel i pbl. \u00a7 29-2 om visuelle kvaliteter. Det vises til fagetatens notat av 14.02.2024 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter ellers, og er kommet til at klagen ikke kan tas til f\u00f8lge. Visuelle kvaliteter, jf. pbl. \u00a7 29-2 Det f\u00f8lger av pbl. \u00a7 29-2 at ethvert tiltak \u00abskal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier\u00bb. Byr\u00e5det er enig med fagetaten om at det ikke er praksis for \u00e5 godkjenne takterrasser i dette omr\u00e5det. Det vises til at det per i dag ikke er et eneste direkte sammenlignbart tilfelle innenfor en st\u00f8rre radius. Byr\u00e5det kan heller ikke se at utbyggingen av Bellevue 2 i denne sammenheng er av betydning for vurderingen. Utbyggingen av Bellevue 2 m/ takterrasser springer ut av nylig vedtatt plan fra 2018, der en m\u00e5 legge til grunn at en har hatt anledning til en grundig og helhetlig vurdering av temaet. Dessuten har Bellevue 2 en annen beliggenhet i 2 fjellsiden, og har ingen direkte overf\u00f8ringsverdi for foreliggende tilfelle. Ut ifra denne vurderingen, kan en anse at oms\u00f8kte takterrasse utgj\u00f8r et unntak fra en ellers enhetlig utbygging og takavslutning (flatt tak eller saltak for dette omr\u00e5det). Videre er byr\u00e5det av den oppfatning at naboenes merknader ogs\u00e5 er av betydning i denne vurdering. Byr\u00e5det erkjenner at det er ingen tradisjon for \u00e5 tillegge naboulemper vekt i vurderingen om tiltakets visuelle kvaliteter, men mener dette springer ut av det eksisterende arkitektoniske konseptet for Ole Irgens\u2019 vei 12, 14 og 14 B til E. Byr\u00e5det legger til grunn at bebyggelsen er prosjektert med form\u00e5l om ogs\u00e5 \u00e5 begrense tradisjonelle naboulemper (\u00f8kt innsyn og tap av sol- og utsiktsforhold). Forholdet er illustrert i utklipp fra flyfoto, der en kan identifisere avtrappingen i bebyggelsen. I tillegg kan en se at 12, 14 og 14 B til E er trukket tilbake med hensyn til hverandre. Takterrassen med \u00f8kt grad av innsyn for n\u00e6rliggende bebyggelse m\u00e5 f\u00f8lgelig anses som et brudd p\u00e5 dette punkt. Byr\u00e5det tiltrer fagetatens begrunnelse for \u00f8vrig, og er samlet sett av den oppfatning at tiltaket ikke innehar tilfredsstillende visuelle kvaliteter, jf. pbl. \u00a7 29-2. Dispensasjonss\u00f8knad, jf. pbl. \u00a7 19-2 Takterrassen medf\u00f8rer videre en h\u00f8yere gesims enn regulert maksimal gesimsh\u00f8yde p\u00e5 9 meter, jf. KDP \u00a7 9 a nr. 2. Dette skyldes at rekkverket p\u00e5 trapp/takterrasse monteres delvis i flukt med fasadelivet mot nord\u00f8st, jf. veileder til TEK17 \u00a7 6-2 annet ledd. Det er s\u00f8kt om dispensasjon fra bestemmelsen, jf. pbl. \u00a7 19-1. Byr\u00e5det finner det ikke n\u00f8dvendig \u00e5 gj\u00f8re en utt\u00f8mmende dispensasjonsvurdering av hensyn til avslagshjemmelen i pbl. \u00a7 29-2 om visuelle kvaliteter. Byr\u00e5det vil likevel p\u00e5peke med hensyn til vektingen av fordeler og ulemper, at fordelene synes \u00e5 v\u00e6re begrenset til tiltakshavers personlige \u00f8nsker og behov for en privat takterrasse i boligomr\u00e5det. Byr\u00e5det mener disse forhold er ivaretatt med eksisterende altan p\u00e5 bygget fasade i likhet med nabobyggene Ole Irgens\u2019 vei 14. Tiltaket medf\u00f8rer ogs\u00e5 en vesentlig og up\u00e5regnelig grad av \u00f8kt innsyn for naboer, se relevante utklipp og vedlagte nabomerknader. Tiltaket kan f\u00f8lgelig anses \u00e5 utgj\u00f8re personlige fordeler for \u00e9n, men st\u00f8rre ulemper for mange. Utklipp fra vedlagte tegninger. Oms\u00f8kte tiltak t.v. Utklipp fra flyfoto datert 03.09.2022. Oms\u00f8kte Eksisterende altan p\u00e5 nabobygg t.h. bygg mot s\u00f8r (nede t.v. i bildet) Tilfelle utvalget tar dispensasjonss\u00f8knaden til behandling er det behov for tilleggsopplysning om ny gesimsh\u00f8yde som f\u00f8lge av takterrassen. Angitte ny gesimsh\u00f8yde p\u00e5 11,56 meter i dispensasjonss\u00f8knaden gjelder heishuset som er gitt tillatelse i byggesaken. 3 Tilfelle utvalget tar klagen til f\u00f8lge, m\u00e5 en ogs\u00e5 ta stilling til den mindre fasadeendringen med fjerning av d\u00f8r p\u00e5 fasade nord\u00f8st, se vedlagte tegninger s. 4 og s. 15. Denne delen av s\u00f8knaden henger sammen med utvendig trapp som ogs\u00e5 er avsl\u00e5tt, og er derfor ikke behandlet. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 11.09.2023 opprettholdes. Klagen tas ikke til f\u00f8lge. Dato: 14. mai 2024 Christine B. Meyer Byr\u00e5dsleder Dokumentet er godkjent elektronisk. Vedlegg: Fagetatens notat av 13.02.2024 med f\u00f8lgende vedlegg: 1. Situasjonskart 2. Flyfoto 3. Situasjonsplan 4. Tegninger 5. Dispensasjon datert 12.12.2023 6. S\u00f8knad om dispensasjon datert 02.10.2023 7. Vedtak fra Bymilj\u00f8etaten datert 01.11.2023 8. Klage med vedlegg 9. Avslag p\u00e5 deler av s\u00f8knad - Deler av s\u00f8knad behandles ikke datert 11.09.2023 10. Tillatelse til deler av tiltaket datert 11.09.2023 11. Uttalelse fra Byantikvaren datert 24.03.2023 12. Vedtak fra Bymilj\u00f8etaten datert 18.08.2023 13. Nabomerknader og kommentar til disse 4 "
}