{
  "dokument_id": "66447623-d1a7-5a44-91cf-3a1f961435d5",
  "doc_type": "case_attachment",
  "kommune": 4601,
  "tittel": "Tilbakemelding p\u00e5 omgj\u00f8ringsbegj\u00e6ringen",
  "url": "https://bergen.kommune.no/politikere-utvalg/api/fil/bk360/12451563/Tilbakemelding-pa-omgjoringsbegjaeringen",
  "tekst": " V\u00e5r dato: V\u00e5r ref: 13.02.2025 2024/8610 Deres dato: Deres ref: 04.02.2025 Ottar Bj\u00f8rklid Saksbehandler, innvalgstelefon Helleveien 210 Arnt Erik Nordheim, 5764 3191 5039 Bergen Bergen kommune gnr. 168 bnr. 1768, Hellebakken 30. Tilbakemelding p\u00e5 omgj\u00f8ringsbegj\u00e6ring, to eneboliger Vi viser til tidligere korrespondanse, og til oversending fra Bergen kommune 31.01.2025, som gjelder nytt krav om omgj\u00f8ring i ovenfor nevnte sak. Kommunen har ikke funnet grunn til \u00e5 im\u00f8tekomme kravet, og har p\u00e5 din oppfordring oversendt begj\u00e6ringen hit. Beslutning Statsforvalteren tar ikke begj\u00e6ringen til f\u00f8lge, og vi st\u00e5r ved vedtaket datert 17.07.2024. Sakens bakgrunn Tiltakshaver John Kenneth Porten fikk innvilget rammetillatelse for oppf\u00f8ring av to eneboliger p\u00e5 gbnr. 168/1768 den 13.05.2024. Du klaget forgjeves p\u00e5 vedtaket, jf. Statsforvalterens vedtak i klagesak 17.07.2024. Vedtaket i klagesaken er i utgangspunktet endelig, jf. forvaltningsloven \u00a7 28 tredje ledd. Ved e-post 03.10.2024 ba du om en ny vurdering, p\u00e5 grunn av mulige feil ved unntaket fra plankrav etter KPA \u00a7 3.3.2, jf. \u00a7 3.1. Dette f\u00f8rte heller ikke fram, jf. brevet v\u00e5rt 18.11.2024. Statsforvalteren kom ogs\u00e5 til at tiltaket ikke var konfliktfylt etter veglovens bestemmelser (utdrag, s. 3): \u00ab... Vi kan heller ikke [se] at saken potensielt utl\u00f8ste slike trafikale utfordringer ved avkj\u00f8rselen fra fv 578 Helleveien,1og som skulle tilsi at saken burde v\u00e6rt forelagt regionale eller statlige vegmyndigheter. Utvidet bruk av avkj\u00f8rselen fra kommunal veg Hellebakken til gbnr. 168/1768 er godkjent av Bymilj\u00f8etaten 23.04.2024. Dette ble gjort uten ytterligere krav eller anbefalinger om regulering av fylkesvegkrysset. ...\u00bb Den 19. november framsatte du en ny henvendelse til Bergen kommune, der du etterlyste hvorfor det ikke var gjort noen vurderinger av byggegrense mot kommunal veg, jf. vegloven \u00a7 29. Til dette svarte kommunen at det er byggegrensen som gjaldt p\u00e5 vedtakstidspunktet for reguleringsplanen (april 1961) som gjelder, og at grensen er 7,5 meter.2 Du p\u00e5pekte deretter at avstanden fra planlagt 1 [Note viser til vegkart.no, og direktelenke for fylkesvegkrysset mot kommunal veg Hellebakken] 2 Statsforvalteren oppfatter at det her vises til Vegloven av 21. juni 1912 (LOV-1912-06-21-1), \u00a7 36. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 nybygg til vegkanten mot kommunal veg, trolig er mindre enn 7,5 meter. Kritiske punkt langs den kommunale vegen (KV4994) m\u00e5 dessuten regnes som kryss, der du mener at det m\u00e5 gjelde egne avstandsregler (40 meter), jf. vegloven \u00a7 29 femte ledd. Tiltakshaver John Kenneth Porten v/ansvarlig s\u00f8ker innga kommentarer til problemstillingen ved e-post 28. januar. Av merknaden framg\u00e5r det at avstanden fra carporten (Hus B) til kommunal veg er kontrollert, og if\u00f8lge tiltakshaver utgj\u00f8r 7,7 meter. Porten presiserer ellers at skillet mellom den private og den kommunale delen av veg Hellebakken, ikke er et \u00abkryss\u00bb i veglovens forstand, men at det er snakk om privat avkj\u00f8rselsveg. Den nye carporten kommer heller ikke n\u00e6rmere avkj\u00f8rselen enn den tidligere bebyggelsen. Kommunen har for sin del opprettholdt sine tidligere standpunkt, og mener at det er ikke er tvil om hverken den faktiske eller rettslige situasjonen. Forholdet er derfor heller ikke problematisert ved den tidligere klagebehandlingen. Vi viser til konklusjonen i oversendingsbrevet hit, og som partene har f\u00e5tt kopi av. Vi har ogs\u00e5 mottatt din avsluttende merknad 04.02.2025. Her poengterer du at det ikke er avstanden fra nybygget til kommunal veg Hellebakken som er problematisk, hva gjelder 40-meterskravet mot kryss. Krysset du refererer til g\u00e5r nord/s\u00f8r langs Hellebakken, like nedenfor avkj\u00f8rselen til tiltakseiendommen. Dette punktet mener du m\u00e5 anses som kryss mellom kommunal veg og privat veg som er \u00e5pen for allmenn ferdsel, og som dermed omfattes av vegloven \u00a7 29 femte ledd nr. 2. For \u00f8vrig bestrider du ogs\u00e5 avstandsberegningen fra tiltaket mot den kommunale vegen, og opprettholder at denne kan v\u00e6re mindre enn 7,5 meter. Regelverk Etter forvaltningsloven \u00a7 35 kan Statsforvalteren omgj\u00f8re eget vedtak uten at det er p\u00e5klaget, dersom endringen ikke er til skade for noen som vedtaket retter seg mot eller direkte tilgodeser. Statsforvalteren kan ogs\u00e5 omgj\u00f8re dersom vedtaket ikke har kommet fram til vedkommende, og vedtaket heller ikke er kunngjort offentlig, eller dersom vedtaket er ugyldig. Avslag p\u00e5 foresp\u00f8rsler og krav om ny vurdering regnes ikke som enkeltvedtak, og kan derfor ikke p\u00e5klages etter reglene i forvaltningsloven kapittel VI. Statsforvalterens vurdering Vi har gjennomg\u00e5tt kravet, men kan p\u00e5 dette tidspunktet ikke se at det er grunnlag for \u00e5 ta saken opp igjen til ny behandling herfra. Vi viser prim\u00e6rt at saken har v\u00e6rt p\u00e5 intern h\u00f8ring til Bymilj\u00f8etaten (ref. 2024/03244-7), som ved vedtak 23.04.2024 har godkjent utvidet bruk av den eksisterende avkj\u00f8rselen for Hellebakken 30. Det m\u00e5 i utgangspunktet da kunne legges til grunn at vegmyndighetene har hatt foranledning til \u00e5 vurdere krav til byggegrense mot kommunale samlevegen (KV4994), og eventuelle avstandskrav mot kryss, men ikke funnet grunn til \u00e5 stille slike krav. Vi kommenter likevel kort: For s\u00e5 vidt gjelder veiskillet nord/s\u00f8r langs henholdsvis privat og kommunal del av veg Hellebakken,3 oppfatter vi at dette punktet er uregulert. Eventuelle byggegrenser for veiskillet reguleres derfor av veglovens bestemmelser. Bakgrunnen for dette er at bestemmelsene i vegloven \u00a7 29 uten videre anses inkorporert i reguleringsplaner, mens regelen er motsatt i uregulerte str\u00f8k. Eventuelle krav 3 Vegkart (Veiskille mellom PV120000 og KV4994) Side: 3/4 om byggegrense mot veiskillet avgj\u00f8res dermed etter vegloven fullt ut, og h\u00e5ndheves i utgangspunktet av de kommunale vegmyndighetene. I byggesaksbehandlingen skal bygningsmyndighetene like fullt \u00abp\u00e5se\u00bb at veglovens bestemmelser om byggegrense og frisikt blir fulgt, jf. plan- og bygningsloven \u00a7 29-4 f\u00f8rste ledd andre setning. N\u00e5r ikke annet er fastsatt i plan, skal bygningsmyndighetene alts\u00e5 ikke avgj\u00f8re sp\u00f8rsm\u00e5let selv, men \u00abp\u00e5se\u00bb at reglene blir fulgt. Dette inneb\u00e6rer at sp\u00f8rsm\u00e5let ved behov m\u00e5 forelegges for de kommunale vegmyndighetene for avgj\u00f8relse, etter samordningsbestemmelsen i plan- og bygningsloven \u00a7 21-5. Vi oppfatter som nevnt at denne saken har v\u00e6rt forelagt for vegmyndigheten, men tilsynelatende uten at sp\u00f8rsm\u00e5let om byggegrenser eller s\u00e6rskilte avstandskrav mot det aktuelle veiskillet (note 3 ovenfor) er konkret kommentert. En mulig og trolig n\u00e6rliggende forklaring p\u00e5 dette, er at forholdet kan ha blitt ansett som uproblematisk, blant annet p\u00e5 grunn av terrengformasjonene i omr\u00e5det. Form\u00e5let med de s\u00e6rskilte byggegrensene i vegloven \u00a7 29 femte ledd er behovet for \u00e5 sikre frisikt i kryss, og det er uklart om nybygget egentlig har noen praktisk konsekvens for frisikten. Det er heller ikke \u00e5penbart at den private delen av Hellebakken (PV120000) skal anses som \u00e5pen for allmenn ferdsel. I motsatt fall faller veiskillet mest sannsynlig helt utenfor \u00a7 29 femte ledd nr. 2. Vi konstaterer at i alle fall bygningsmyndighetene ikke har v\u00e6rt i tvil om resultatet, eller funnet grunn til \u00e5 problematisere punket noe mer. Regelen i plan- og bygningsloven \u00a7 29-4 m\u00e5 samtidig forst\u00e5s slik at bygningsmyndighetene ikke kan overpr\u00f8ve vegmyndighetenes vurdering. Vilk\u00e5ret \u00abp\u00e5se\u00bb er en ren henvisning til vegloven, og den vurderingen som vegmyndighetene eventuelt skal gj\u00f8re. Ut fra dette legger Statsforvalteren p\u00e5 nytt til grunn at sp\u00f8rsm\u00e5let om byggegrenser i uregulerte str\u00f8k, og eventuelt behov for slik tillatelse, m\u00e5 avgj\u00f8res av de lokale vegmyndighetene for kommunal veg. Sp\u00f8rsm\u00e5let m\u00e5 i s\u00e5 fall ogs\u00e5 avgj\u00f8res etter koordinering mellom vegmyndighetene og bygningsmyndighetene, jf. \u00a7 21-5 som nevnt. Vi har vurdert om det kan v\u00e6re aktuelt \u00e5 forelegge sp\u00f8rsm\u00e5let for de kommunale bygningsmyndighetene herfra, som i s\u00e5 fall igjen m\u00e5 koordinere med kommunal vegmyndighet. Vi kommer likevel til at dette er lite hensiktsmessig, s\u00e6rlig ettersom sp\u00f8rsm\u00e5let kan kontrolleres ved behandling av igangsettelsen. Mulighetene for \u00e5 reparere eventuelle feil ved saksbehandlingen kan i s\u00e5 fall ogs\u00e5 vurderes, s\u00e5 langt dette skulle vise seg n\u00f8dvendig. Det samme gjelder da eventuelt behovet for etterkontroll av kravet til 7,5 meter avstand fra selve tiltaket (Hus B) til kommunal veg, i og med at du fortsatt bestrider tegningsgrunnlaget og den oppgitte avstanden, og dessuten hvilken del av konstruksjonen avstanden skal m\u00e5les fra. Vi foretar derfor heller overpr\u00f8ving av tiltakshaverens kontrollm\u00e5ling herfra. Avslutningsvis tar vi med at det i utgangspunktet ikke er (ny) klagerett for forhold som er tidligere avgjort i byggesaken, jf. plan- og bygningsloven \u00a7 1-9 andre avsnitt. Dersom det derimot er tvil om forholdet er avgjort i rammetillatelsen, eller om tiltaket slik det er godkjent, er i samsvar med krav gitt i eller i medhold av plan- og bygningsloven, kan klageretten din likevel v\u00e6re i behold. Dersom det finnes hensiktsmessig, kan kommunen i alle tilfeller realitetsbehandle en eventuell klage, i stedet for \u00e5 avvise saken. Det samme gjelder dersom det er tvil om s\u00f8knaden om igangsettingstillatelsen er innfor rammene godkjent i rammetillatelsen. Vi viser i den forbindelse s\u00e6rlig til at tiltaket er godkjent under forutsetning av det oppf\u00f8res med minst 7,5 meters avstand til offentlig veg. \u00d8vrige sp\u00f8rsm\u00e5l etter Side: 4/4 vegloven mener vi er egnet for lokal koordinering, og legger til grunn at disse problemstillingene ogs\u00e5 vil kunne l\u00f8ftes p\u00e5 nytt i en eventuell klage, s\u00e5 langt det er n\u00f8dvendig og hensiktsmessig, jf. plan- og bygningsloven \u00a7 1-9. Statsforvalteren er kjent med at tiltakshaver Porten har s\u00f8kt om igangsettingstillatelse for tiltaket, jf. BYGG-2024/10139, dok. 20. Ettersom du i din siste e-post (vedlagt) til oss tar opp flere nye forhold, ogs\u00e5 sammenlignet med kommunens oversendelse 31.01.2025, antar vi som nevnt at anf\u00f8rslene kan v\u00e6re aktuelle i forbindelse med en mulig klage p\u00e5 igangsettelsen. Dersom en slik klage blir avvist, vil det v\u00e6re klagerett p\u00e5 avvisningen, jf. forvaltningsloven \u00a7 2 tredje ledd. Slik saken st\u00e5r, finner vi ikke grunn til \u00e5 gjenoppta behandlingen av klagen p\u00e5 rammetillatelsen herfra. Det er ikke klagerett p\u00e5 denne beslutningen. Med hilsen Stine Ross Ids\u00f8 Arnt Erik Nordheim seniorr\u00e5dgiver seniorr\u00e5dgiver Dokumentet er elektronisk godkjent Vedlegg: 1. Merknader til oversendelse av begj\u00e6ring Ottar Bj\u00f8rklid 04.02.2024. Kopi til: John Kenneth Porten Hellebakken 30 5039 Bergen Bergen kommune Postboks 7700 5020 BERGEN (ref. KLAGE-2024/18238-5, jf.KLAGE-2024/13843, jf. BYGG-2024/10139) 3RW ARKITEKTER AS Postboks 1131 Sentrum 5809 BERGEN "
}