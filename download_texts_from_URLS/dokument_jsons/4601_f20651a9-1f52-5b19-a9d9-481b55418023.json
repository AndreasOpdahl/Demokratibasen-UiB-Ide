{
  "dokument_id": "f20651a9-1f52-5b19-a9d9-481b55418023",
  "doc_type": "case_minutes",
  "kommune": 4601,
  "tittel": "Saksprotokoll UFKN, 16102024, Sak 155/24, Representantforslag fra Trond Tystad (BL) om \u00e5 utrede et hus eller samling for nyere musikkhistorie",
  "url": "https://bergen.kommune.no/politikere-utvalg/api/fil/bk360/11346809/Innstilling-vedtak-Representantforslag-fra-Trond-Tystad-BL-om-a-utrede-et-hus-eller-samling-for-nyere-musikkhistorie",
  "tekst": "Representantforslag fra Trond Tystad (BL) om \u00e5 utrede et hus eller samling for nyere musikkhistorie Utvalg for finans, kultur og n\u00e6ring behandlet saken i m\u00f8tet 16.10.2024 sak 155/24 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for finans, kultur og n\u00e6rings behandling F\u00f8lgende representanter tok ordet: Anne-Margrete Bollmann (BL), Eira Vilde Martinsen Garrido (SV), Richard Martin Laloo Storevik (A), Eivind Haldor Hermansen (H). Forslag fremsatt i utvalget: Eivind Haldor Hermansen (H) fremsatte p\u00e5 vegne av H, FrP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Anne-Margrete Bollmann (BL) fremsatte p\u00e5 vegne av BL f\u00f8lgende alternative forslag: Bystyret ber byr\u00e5det g\u00e5 i dialog med sentrale kulturakt\u00f8rer i Bergen, med m\u00e5l om \u00e5 f\u00e5 etablert en arbeidsgruppe (interimgruppe) som kan kartlegge alternativer for et hus eller samling for nyere musikk fra Bergen. Bergen kommune b\u00f8r v\u00e6re representert i en slik arbeidsgruppe. Kostnader som p\u00e5l\u00f8per dekkes av deltakerne selv. Etter kartleggingen fremmes egen sak om muligheter for eventuell realisering av slik samling/sted. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Bystyret ber byr\u00e5det om \u00e5 ta initiativ for \u00e5 samle Bergens musikkhistorie i en felles database som tilgjengeliggj\u00f8res gjennom kommunens kanaler. Votering: Forslagstillers forslag til vedtak fikk 0 stemmer. Alternativt forslag fra SV fremsatt av Eira Vilde Martinsen Garrido (SV) fikk 3 stemmer (SV, MDG, V) Alternativt forslag fra BL, fremsatt av Anne-Margrete Bollmann (BL) fikk 2 stemmer (BL, V) Alternativt forslag fra H, FrP og Sp fremsatt av Eivind Haldor Hermansen (H) ble tiltr\u00e5dt med 11 stemmer (H, A, FrP, Sp, INP). Utvalg for finans, kultur og n\u00e6ring behandlet saken i m\u00f8tet 18.09.2024 sak 141/24: Saken utsettes til neste m\u00f8te. Forslagsstillers forslag til vedtak: \u2022 Bergen Kommune tar initiativ til \u00e5 sette ned en interimgruppe med kommunal representasjon og samarbeidspartnere for \u00e5 utrede et hus eller samling for nyere musikk i tr\u00e5d med representantforslaget. \u2022 Bergen kommune er sekretariat for interimgruppen \u2022 Bergen Kommune ser om en har egnede lokaler, der en blant utreder ledige bygg i R\u00e5dhuskvartalet, herunder fengselet, til bruken. \u2022 Etter utredningen fremmes egen sak om eventuell realisering av slik samling/visningshus. 2 "
}