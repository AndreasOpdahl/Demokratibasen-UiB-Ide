{
  "dokument_id": "f4af04d5-b182-5e3d-ba35-0c152e0bc395",
  "doc_type": "case_attachment",
  "kommune": 4601,
  "tittel": "Stadfesting gnr 283 bnr 51 klagesak",
  "url": "https://bergen.kommune.no/politikere-utvalg/api/fil/bk360/12591150/Stadfesting-gnr-283-bnr-51-klagesak",
  "tekst": " V\u00e5r dato: V\u00e5r ref: 25.03.2025 2025/53 Deres dato: Deres ref: ASISS AS Saksbehandler, innvalgstelefon C/o Sissel Myren Ravnest\u00f8len 174 Hugo Morken, 5557 2117 5170 BJ\u00d8RNDALSTR\u00c6 Bergen kommune \u2013 gnr. 283 bnr. 51 \u2013 Tunesvegen 224 \u2013 avvisning av s\u00f8knad Vi viser til klage fra \u00d8ystein Ulltang over Bergen kommunes avvisningsvedtak 01.11.2024, fremsatt ved deres brev 06.11.2024. Videre viser vi til kommunens oversendelse av klagen til Statsforvalteren som klageinstans. Vedtak Statsforvalteren stadfester Bergen kommunes vedtak 01.11.2024 med referanse BYGG- 2024/16206-5. Sakens bakgrunn Asiss AS fremsatte som ansvarlig s\u00f8ker 12.09.2024 s\u00f8knad om rammetillatelse for tilbygg og p\u00e5bygg p\u00e5 fritidsbolig p\u00e5 eiendommen gnr. 283 bnr. 51 i Bergen kommune. Det ble samtidig sendt inn s\u00f8knad om dispensasjon fra arealform\u00e5let LNF og fra det alminnelige byggeforbudet i strandsonen. S\u00f8knaden var fremsatt p\u00e5 vegne av tiltakshaver \u00d8ystein Ulltang. Ved brev 24.09.2024 opplyste Bergen kommune om at s\u00f8knaden var mangelfull, og etterspurte f\u00f8lgende tilleggsopplysninger: \u2022 S\u00f8knad om dispensasjon fra bestemmelsene til kommuneplanens arealdel \u2022 Plantegning/Fasadetegning/Snittegning av tiltaket f\u00f8r endring \u2022 Uttalelse / utslippstillatelse fra Bergen vann \u2022 Sannsynliggj\u00f8ring av at s\u00f8ker innehar tilstrekkelige kvalifikasjoner for ansvarsrett som selvbygger Frist for innsendelse av tilleggsopplysninger ble satt til 22.10.2024. Det ble opplyst om at dersom kommunen ikke mottok de etterspurte opplysningene innen denne fristen ville s\u00f8knaden kunne bli avvist eller avsl\u00e5tt. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Ved vedtak 01.11.2024 avviste kommunen s\u00f8knaden. Kommunen hadde ikke mottatt de etterspurte tilleggsopplysningene, og s\u00f8knaden ble derfor vurdert til ikke \u00e5 v\u00e6re tilstrekkelig opplyst til at den kunne realitetsbehandles. Ved brev 06.11.2024 har Asiss AS fremsatt klage over avvisningsvedtaket p\u00e5 vegne av tiltakshaver. Det gj\u00f8res i det vesentlige gjeldende at kommunen ikke har overholdt veiledningsplikten. Videre gj\u00f8res det gjeldende at kommunen ikke hadde grunnlag for \u00e5 avvise \u00e5 behandle s\u00f8knaden, herunder anf\u00f8res det at dispensasjon fra plankravet ikke er n\u00f8dvendig. Bergen kommune har vurdert klagen i oversendelsesbrevet hit. Klagen er ikke tatt til f\u00f8lge, og klagen er derfor oversendt til Statsforvalteren som klageinstans. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Forvaltningsloven gjelder for v\u00e5r saksbehandling. Som klageinstans kan Statsforvalteren pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. forvaltningsloven \u00a7 34 fjerde ledd. Planstatus Eiendommen er uregulert. I kommuneplanens arealdel er den avsatt til landbruks-, natur- og friluftsomr\u00e5de (LNF). Statsforvalterens vurdering Saken reiser for det f\u00f8rste sp\u00f8rsm\u00e5l ved om kommunen har etterlevd sin veiledningsplikt. Etter forvaltningsloven \u00a7 11 f\u00f8rste ledd har forvaltningen en alminnelig veiledningsplikt innenfor sitt saksomr\u00e5de. Form\u00e5let er blant annet at parter skal kunne ivareta sitt tarv i bestemte saker p\u00e5 best mulig m\u00e5te. Videre plikter forvaltningsorganet etter bestemmelsens andre ledd \u00e5 gi veiledning om blant annet gjeldende lover og forskrifter og vanlig praksis p\u00e5 vedkommende saksomr\u00e5de til en person som sp\u00f8r om sine rettigheter og plikter i et konkret forhold som har aktuell interesse for ham. Det er i klagen gjort gjeldende at en umiddelbart etter at en hadde mottatt kommunens mangelsbrev fors\u00f8kte \u00e5 ta kontakt med kommunens saksbehandler for n\u00e6rmere veiledning. Det ble sendt e-post og det ble fors\u00f8kt \u00e5 komme i kontakt p\u00e5 telefon. Det anf\u00f8res at det ikke kan v\u00e6re tvil om at en \u00f8nsket kontakt for \u00e5 avklare behovet for tilleggsopplysninger. Ingen av henvendelsene ble likevel besvart. Kommunen beklager at henvendelsene ikke har blitt besvart, men viser til at disse er gjort til saksbehandlers e-postadresse og telefonnummer, og at det kan v\u00e6re mange mulige \u00e5rsaker til at disse ikke er blitt fanget opp. For \u00e5 sikre at slike henvendelser blir fanget opp blir det derfor pekt p\u00e5 at det er viktig at henvendelser ogs\u00e5 blir sendt til plan- og bygningsetatens postmottak, og ikke kun til saksbehandlers e-postadresse. Det blir ogs\u00e5 pekt p\u00e5 at ansvarlig s\u00f8ker er kjent med denne Side: 3/4 kanalen for \u00e5 ta kontakt med plan- og bygningsetaten, og viser til at denne ble benyttet ved innsendelsen av klagen. N\u00e5r henvendelsen til saksbehandler ikke ble besvart burde ansvarlig s\u00f8ker som en profesjonell part etter kommunens mening tatt kontakt med kommunens kundesenter for \u00e5 komme i dialog med kommunen. Kommunen viser ellers til at kommunen klart har opplyst i mangelsbrevet hvilke opplysninger innsendt s\u00f8knad manglet, tidsfrist for n\u00e5r disse manglene m\u00e5tte suppleres, og hva som ville bli f\u00f8lgene for s\u00f8knaden dersom dette ikke ble gjort. Det vises ogs\u00e5 til at kommunen har tilbud om forh\u00e5ndskonferanse hvor det opprettes dialog mellom tiltakshaver/s\u00f8ker og kommunen i forkant av at s\u00f8knad sendes inn. Det har ikke v\u00e6rt forh\u00e5ndskonferanse i denne saken. Kommunen avviser derfor at kommunen ikke har ivaretatt veiledningsplikten. Statsforvalteren viser til kommunens vurderinger i oversendelsesbrevet, og finner at kommunen samlet sett har ivaretatt sitt veiledningsansvar. Vi er enig i at henvendelsen til saksbehandler burde blitt besvart, men at ansvarlig s\u00f8ker som en profesjonell akt\u00f8r burde tatt ny kontakt med kommunen n\u00e5r tilbakemelding p\u00e5 den f\u00f8rste e-posten til kommunen ved saksbehandler uteble. Vi er videre enig i at henvendelsen da ogs\u00e5 burde blitt sendt til kommunens postmottak. Det var for \u00f8vrig satt s\u00e5pass lang frist for tilbakemelding til kommunen p\u00e5 mangelsskrivet at det skulle v\u00e6re god anledning til \u00e5 oppn\u00e5 kontakt med kommunen f\u00f8r fristen l\u00f8p ut. Som kommunen har opplyst ville en ogs\u00e5 eventuelt kunne bedt om utvidet frist for tilbakemelding om det var behov for dette. Vi viser ogs\u00e5 til at kommunen i henhold til plan- og bygningsloven \u00a7 21-1 og byggesaksforskriften \u00a7 6-1 tilbyr forh\u00e5ndskonferanse der kravene til s\u00f8knaden kunne v\u00e6rt avklart. Det neste sp\u00f8rsm\u00e5let saken reiser er om kommunen hadde grunnlag for \u00e5 avvise \u00e5 behandle s\u00f8knaden. Hovedregelen er at en s\u00f8knad skal realitetsbehandles. En avvisning krever hjemmel. 1 Utenom bestemmelsen i plan- og bygningsloven \u00a7 21-6, som omhandler privatrettslige forhold, s\u00e5 har ikke plan- og bygningsloven noen klar hjemmel til \u00e5 avvise en s\u00f8knad. Det er imidlertid i praksis lagt til grunn at det i noen tilfeller kan foreligge adgang til \u00e5 avvise en s\u00f8knad p\u00e5 ulovfestet grunnlag.2 Dette kan v\u00e6re aktuelt hvor det er klart at de n\u00f8dvendige forutsetningene for \u00e5 behandle s\u00f8knaden ikke er til stede. Etter plan- og bygningsloven \u00a7 21-2 f\u00f8rste ledd skal en s\u00f8knad om byggetillatelse \u00abgi de opplysninger som er n\u00f8dvendige for at kommunen skal kunne gi tillatelse til tiltaket. Det skal framg\u00e5 av s\u00f8knaden om det s\u00f8kes om dispensasjon, jf. kapittel 19.\u00bb. Etter byggesaksforskriften \u00a7 5-4 f\u00f8rste ledd f\u00f8lger det videre at s\u00f8knad om tillatelse til tiltak etter plan- og bygningsloven \u00a7 20-2 og \u00a7 20-4 skal inneholde opplysninger som nevnt i bestemmelsens tredje ledd bokstav a til q i den utstrekning de er relevante for tiltaket og n\u00f8dvendige for kommunens behandling. Kommunen har blant annet vist til at uttalelse/utslippstillatelse fra Bergen vann manglet, jf. byggesaksforskriften \u00a7 5-4 tredje ledd bokstav j. Det er ogs\u00e5 krevd sannsynliggjort at tiltakshaver innehar tilstrekkelige kvalifikasjoner til \u00e5 kunne godkjennes for ansvarsrett som selvbygger, jf. byggesaksforskriften \u00a7 6-8 f\u00f8rste ledd. 1 SOMB 2010/2776 2 Jf. Kommunal- og distriktsdepartementets uttalelse i sak 16/3588 Side: 4/4 Kommunen har videre vist til at den vurderte det slik at tiltaket var i strid med plankravet i punkt 3.1 i bestemmelsene til kommuneplanens arealdel. Kommunen har videre pekt p\u00e5 at det ikke var s\u00f8kt om dispensasjon fra plankravet, jf. saksbehandlingsforskriften \u00a7 5-4 tredje ledd bokstav k, og viser til at dette er en st\u00f8rre mangel ved s\u00f8knaden. Av forarbeidene til plan- og bygningsloven \u00a7 21-2 f\u00f8rste ledd, Ot. prp. nr. 45 (2007-2008), punkt 27.5 s. 317, fremkommer f\u00f8lgende: \u00abDet vil v\u00e6re avslagsgrunn dersom s\u00f8knad om tillatelse til tiltaket forutsetter dispensasjon, og det ikke er s\u00f8kt om dette. Eventuelt kan kommunen avvise s\u00f8knaden.\u00bb Vi viser ogs\u00e5 til Sivilombudets uttalelse i sak 2018/4012, hvor det er uttalt f\u00f8lgende: \u00abDersom en bygges\u00f8knad er i strid med bestemmelser fastsatt i eller i medhold av plan- og bygningsloven, m\u00e5 s\u00f8knaden avsl\u00e5s eller avvises som mangelfull med mindre det er s\u00f8kt om dispensasjon.\u00bb Uttalelsene i forarbeidene og Sivilombudets praksis synes for det f\u00f8rste \u00e5 inneb\u00e6re at dersom kommunen mener at en s\u00f8knad vil v\u00e6re i strid med plan eller bestemmelser i plan- og bygningsloven, og det ikke er fremsatt s\u00f8knad om dispensasjon, vil kommunen kunne fatte et realitetsvedtak og avsl\u00e5 s\u00f8knaden. Dernest \u00e5pner uttalelsene for at s\u00f8knaden i et slikt tilfelle alternativt vil kunne avvises, det vil si at behandlingen av s\u00f8knaden avsluttes uten at den blir realitetsbehandlet. Statsforvalteren finner etter dette at n\u00f8dvendige forutsetningene for \u00e5 behandle s\u00f8knaden ikke var til stede, og at kommunen derfor hadde hjemmel til \u00e5 avvise s\u00f8knaden. Bergen kommunes avvisningsvedtak i sak BYGG-2024/16206-5 blir derfor \u00e5 stadfeste. Det er ikke klagerett p\u00e5 dette vedtaket, jf. forvaltningsloven \u00a7 28 tredje ledd. Med hilsen Stine Ross Ids\u00f8 Hugo Morken seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN "
}