{
  "dokument_id": "46f9a71c-0177-5942-9f11-782bf7414d43",
  "doc_type": "case_attachment",
  "kommune": 4601,
  "tittel": "Notat supplering til oppstartsvurdering",
  "url": "https://bergen.kommune.no/politikere-utvalg/api/fil/bk360/9877213/Notat-supplering-til-oppstartsvurdering",
  "tekst": "OPPSTART AV DETALJREGULERINGSPLAN FOR \u00c5SANE ENERGIPARK Gnr. 190 bnr. 1 m. fl., \u00c5SANE, BERGEN KOMMUNE Dato: 01.02.24 SUPPLERINGSNOTAT TIL VURDERING AV OPPSTART REGULERINGPLAN Saken gjelder \u00c5sane Energipark; en sentralt lokalisert n\u00e6ringspark med lokaler og funksjoner for relokert og ny, fremtidstettet n\u00e6ring i \u00c5sane bydel Det er avholdt veiledningsm\u00f8te i saken og sendt inn planinitiativ med foresp\u00f8rsel om oppstartsm\u00f8te. Plan- og bygningsetaten har konkludert med at de ikke anbefaler oppstart, og foresp\u00f8rsel om oppstartsm\u00f8te er avvist med bakgrunn i strid med overordnede f\u00f8ringer p\u00e5 ulike niv\u00e5. Tiltakshaver for \u00c5sane Energipark \u00f8nsker \u00e5 l\u00f8fte frem noen vesentlige premisser som vi ber blir vurdert i den videre, politiske behandlingen. Planavslaget er begrunnet med at form\u00e5let er i strid med overordnede f\u00f8ringer. Det er likevel sentrale problemstillinger for \u00c5sane bydel sin n\u00e6ringsvirksomhet fremover som ikke er adressert og/eller l\u00f8st i kommunens overordnede f\u00f8ringer: \u2022 Bergen kommune sine overordnede planer svarer ikke ut hvordan \u00c5sane bydel sine arbeidsplasser skal videref\u00f8res og tilpasses den vedtatte byutviklingen som skal skje fremover, hverken i KPA eller SPP\u00c5. \u2022 Nye n\u00e6ringsareal m\u00e5 plasseres tett p\u00e5 bydelssentrum slik at bydelsbeboere b\u00e5de kan bo og arbeide i bydelen. SPP\u00c5 legger hovedsakelig opp til handel og tjenesteyting og ikke n\u00e6ringer som transformeres bort, eller kreves etablert i tr\u00e5d med det gr\u00f8nne skifte sine nye n\u00e6ringsbehov. \u2022 Store, kritiske samferdselsprosjekter griper inn i eksisterende n\u00e6ringseiendommer bl.a. i Eidsv\u00e5g, og skaper behov for erstatningsareal. Dette er ikke l\u00f8st i Bergen kommune sine egne planer. \u2022 \u00c5sane Energipark gir \u00c5sane bydel autonomitet og forhindrer utflytting av bedrifter, tap av kompetanse i bydelen og \u00f8kt pendling og n\u00e6ringstransport. Dette er i tr\u00e5d med samordnet areal- og transportutvikling som kommunen sier planinitiativet strider mot. \u2022 Kommunen \u00f8nsker i sin egen n\u00e6ringsplan \u00e5 skape bedriftsklynger. \u00c5sane Energipark gir slike muligheter, samt stordriftsfordeler, i et effektivt og attraktivt nytt anlegg. Denne muligheten er ikke arealsikret i kommunens egne planer. \u2022 \u00c5sane energipark skaper synergieffekt med omkringliggende infrastruktur og etablerte funksjoner og sikrer et tilbud til transformasjonsaktiviteten som er vedtatt skal skje i \u00c5sane bydel. Dette er overordnede og vesentlige samfunnsbehov som kommunen ikke har sikret i eget planhierarki. I tillegg er behovet for slike n\u00e6ringsarealer tidskritisk. Det er urealistisk at nevnte n\u00e6ringsarealer kan dekkes inn gjennom \u2018naturlig\u2019 transformasjon av eksisterende n\u00e6ringsarealer som for eksempel Litle\u00e5svegen og Langarinden. Mekanismer som arealmessig utviklingsmodenhet, leieavtaler og koblingskrav til kommunens egne planer (bybane og byutvikling) v\u00e6re vesentlige hindre. Arealer p\u00e5 Hauk\u00e5s og Hylkje inneb\u00e6rer lengre avstand og kan uansett ikke tas i bruk f\u00f8r Ringvei \u00d8st er bygget, og er ikke aktuelle som alternativ. Side 1|2 OPPSTART AV DETALJREGULERINGSPLAN FOR \u00c5SANE ENERGIPARK Gnr. 190 bnr. 1 m. fl., \u00c5SANE, BERGEN KOMMUNE Dato: 01.02.24 Vi ber om at planarbeidet sees i en st\u00f8rre, samfunnsmessig sammenheng enn det som fremkommer i PBE sin avvisning av planoppstart. Avvisningens utfordringspunkter kan adresseres og l\u00f8ses i en reguleringsprosess. Vi ber om at oppstart av detaljregulering tillates. Side 2|2 "
}