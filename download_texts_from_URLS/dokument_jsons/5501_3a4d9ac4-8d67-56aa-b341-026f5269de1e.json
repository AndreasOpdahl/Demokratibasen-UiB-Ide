{
  "dokument_id": "3a4d9ac4-8d67-56aa-b341-026f5269de1e",
  "doc_type": "case_attachment",
  "kommune": 5501,
  "tittel": "Utbyggingsavtale Gimlevegen boliger",
  "url": "https://innsyn.tromso.kommune.no/application/getMoteDokument?dokid=2001723949",
  "tekst": "Utbyggingsavtale Gimletun - plan ID 1829 Gimletun AS Org.nr. Mellom Troms\u00f8 kommune Org.nr. 940 101 808 Postboks 6900 9299 Troms\u00f8 heretter kalt kommunen, og Gimletun AS Org.nr. A13 +11 832 Kl\u00f8vervegen 12 9016 Troms\u00f8 heretter kalt utbygger, er det inng\u00e5tt slik avtale: l. AVT ALENS FORM\u00c5L Form\u00e5let med avtalen er \u00e5 sikre opparbeiding av offentlig infrastruktur i tr\u00e5d med arealplaner / reguleringsplan og behov utbyggingsprosjektet utl\u00f8ser. Avtalen skal videre klarlegge kostnadsdekning av planlegging, prosjektering og opparbeiding av offentlige anlegg og/eller tilpasning til slike anlegg som utbyggingen av Gimletun utl\u00f8ser, jfr. kommunestyrets forutsigbarhetsvedtak 201/06 den 29.11.2006. 2. AVT ALENS GRUNNLAG Plikter etter denne avtalen hviler p\u00e5: \u2022 Reguleringsplan nr. 1829 for Detaljregulering av Gimlevegen boliger, vedtatt den 30.08.2017. \u2022 Gjeldende kommunaltekniske normer Belysningsnorm for Troms\u00f8 kommune VA-normen - VAO rammeplan \u2022 Tekniske detaljplaner for VAO datert 03.03.2023 \u2022 Kostnadsoverslag for VAO datert 23.01.2024 Teknisk norm for kommunale veger og gr\u00f8ntanlegg - OSG rammeplan \u2022 Tekniske detaljplaner for veger datert 02.03.2023 \u2022 Tekniske detaljplaner for gatebelysning datert 12.09.2022 \u2022 Kostnadsoverslag for veg og gatebelysning datert 23.01.2024 \u2022 Retningslinjer for behandling av tekniske planer Hvert dokument gir selvstendige rettigheter og plikter. Disse gjelder fullt ut n\u00e5r ikke annet er uttrykkelig avtalt. 3. UTBYGGERS ANSVAR FOR OPPFYLLELSE AV KRA V I PLANEN (REAL YTELSER) 3.1. Generelt Utbyggingsavtale Utbyggingsprosjekt Dato/initialer: 2/11 Utbygger skal oppfylle opparbeidelses- og rekkef\u00f8lgekrav i reguleringsplanbestemmelsene ved \u00e5 prosjektere og opparbeide den nedenfor nevnte offentlige infrastruktur. Opparbeiding skal skje i henhold til godkjente tekniske detaljplaner, reguleringsplan og kommunaltekniske nonner. Utbygger er ansvarlig for at den tekniske planen ivaretar eventuelle etablerte tredjemannsrettigheter, eksempelvis adkomstrett over fortau. Kommunen skal innkalles til m\u00f8ter som omhandler anleggene eller til befaring p\u00e5 n\u00e6rmere angitte trinn under anleggsarbeidet. Utbygger skal gi kommunen informasjon om og tilgang til anleggene. Utbygger skal fortl\u00f8pende og av eget tiltak informere om avvik fra de godkjente tekniske detaljplanene som utbyggeren forst\u00e5r eller burde forst\u00e5 har interesse for kommunen. Troms\u00f8 kommune som fremtidig eier av de offentlige anleggene som omfattes av denne avtalen har rett til \u00e5 f\u00f8re kontroll med arbeidene. Kontrollen skjer for at kommunen skal forsikre seg om at kommunaltekniske anlegg som skal overtas til kommunal drift og vedlikehold, eller som skal tilknyttes eksisterende kommunale anlegg, utf\u00f8res i henhold til inng\u00e5tte avtaler, gjeldende tekniske og administrative bestemmelser, kommunens ulike normer samt \u00f8vrige forhold som har betydning for anleggenes kvalitet. Kommunen kan komme p\u00e5 kontroll b\u00e5de etter avtale samt uanmeldt. Utbygger m\u00e5 legge til rette for at de ulike fagenhetene gis lovlig tilgang til byggeplassen. Kommunens kontroll fritar ikke utbygger, tiltakshaver eller entrepren\u00f8r fra ansvaret for at anlegget utf\u00f8res i samsvar med igangsettingstillatelse, godkjente tekniske planer og kommunens respektive fagnormer. 3.2. VA Utbygger skal bes\u00f8rge og bekoste opparbeidelse av vann og avl\u00f8psl\u00f8sninger. Vannforsyning inkludert omlegging av ledninger, slukkevann, avl\u00f8p og overvannsh\u00e5ndtering, skal v\u00e6re etablert iht. godkjente tekniske detaljplaner datert 03.03.2023. Detaljplaner skal v\u00e6re basert p\u00e5 godkjent V AO-rammeplan, Ramb\u00f8ll, datert 29.02.2016. Utbygger er ansvarlig for og skal bekoste at n\u00f8dvendige rettigheter til kommunens drift og vedlikehold av kommunale VA-ledninger sikres ved tinglyst rettighet. 3.3. Veger og elektro Utbygger skal bes\u00f8rge og bekoste at samferdselsanlegg innen planomr\u00e5det er opparbeidet/ oppgradert, med unntak for den delen av vegform\u00e5l, f_SKV3, som tilh\u00f8rer til eiendommen 124/56 (se felt BKS2), og gang- og sykkelveg f_SGS3 (tilh\u00f8rer til eiendommen 124/86). Det er imidlertid gitt dispensasjon fra form\u00e5lsgrenser for opparbeidelse av nord\u00f8stligste meteren av regulert fortau o_SFl og o_SF2 inn mot kj\u00f8reveg, samt opparbeidelse av kj\u00f8reveg o_SKVl og sideareal o_SVT5 og o_SVT1-4. Dispensasjon gis med vilk\u00e5r om at fortau langs Gimlevegen opparbeides slik det fremg\u00e5r av s\u00f8knad til dispensasjon. Fortau o_SF2 forbi BBB l utvides i stedet en meter inn i offentlig sideareal o_SVT5. Fortau o_SFl beholder dagens bredde. Kj\u00f8reveg o_SKVl og sideareal o_SVT1-4 beholdes som i dag og utvides ikke mot \u00f8st. Det etableres sn\u00f8smelteanlegg i fortau Utbyggingsavtale Utbyggingsprosjekt Dato/initialer: 3/11 o_SF1 og o_SF2, som vist i situasjonsplan. Rekkef\u00f8lgebestemmelse om opparbeidelse samferdselsanlegg f\u00f8r det gis igangsettingstillatelse skal fortsatt gjelde, men slik at opparbeidelsen utf\u00f8res slik det fremg\u00e5r av s\u00f8knaden i stedet for arealplankart. For ytterligere beskrivelse vises det til dispensasjon med vilk\u00e5r gitt 03.03.2023. Alle trafikkarealer skal etableres i henhold til enhver tid gjeldende kommunalteknisk norm. Opparbeidelsen skal inkludere n\u00f8dvendig belysning. Utbygger er ansvarlig for og skal bekoste at n\u00f8dvendige rettigheter til kommunens drift og vedlikehold av belysning tinglyses p\u00e5 eiendommen. Utbygger skal bes\u00f8rge og bekoste varmekabler i det fortau som skal etableres. G\u00e5rdeier skal bes\u00f8rge og bekoste drift og vedlikehold av etablerte varmekabler. Utbygger er selv ansvarlig for varmeanlegget frem til bygget er overdratt til tredjemann og tredjemann har p\u00e5tatt seg forpliktelsene. For \u00f8vrig vises det til tekniske planer (veg og elektro) datert 02.03.2023 og 12.09.2022 og godkjenning med vilk\u00e5r fra veg enheten datert 11.07.2023. 4. OVERDRAGELSE AV GRUNN/RETTIGHETER Utbygger har ansvar for at grunnbokshjemmel til areal som i reguleringsplanen er avsatt til offentlig samferdsel, traseer for teknisk infrastruktur, friomr\u00e5der og lignende blir overf\u00f8rt vederlags- og heftefritt til kommunen. Tilsvarende har utbygger ansvar for overf\u00f8ring av grunnbokshjemmel vederlags- og heftefritt til kommunen til arealer som anleggene faktisk beslaglegger eller krever, eksempelvis for n\u00f8dvendige vegskj\u00e6ringer/-fyllinger, ledningstraseer med herrsynssoner, el- skap og uttak for brannvann. Kommunen kan samtykke til at n\u00f8dvendig tilgang til slike arealer i stedet blir sikret ved en tinglyst, eksklusiv, evigvarende og vederlagsfri rett for kommunen til \u00e5 anlegge, ha, drifte og vedlikeholde vedkommende anlegg. Kommunen kan p\u00e5 bestemte vilk\u00e5r (jf. plan- og bygningslovens kapittel 16) ekspropriere grunn/rettigheter. Dersom det er n\u00f8dvendig for \u00e5 realisere anleggene, vil kommunen p\u00e5 fritt grunnlag vurdere dette. Utbygger er kjent med at det i s\u00e5 fall m\u00e5 inng\u00e5s en s\u00e6rskilt avtale om gjennomf\u00f8ring/garantistillelse, samt at erstatningsbel\u00f8p og alle andre kostnader i saken etter kommunens praksis m\u00e5 dekkes av utbygger. 5. KOMMUNAL OVERTAKELSE AV REALYTELSER 5.1. Generelt Utbygger har ansvar for \u00e5 ferdigstille og overlevere anleggene innen rimelig tid. Dersom opparbeiding og overtakelse blir vesentlig forsinket kan kommunen kreve opparbeiding i tr\u00e5d med kommunaltekniske normer p\u00e5 opparbeidingstidspunktet. Utbygger er ansvarlig for kostnadene ved at kommunen m\u00e5 ta h\u00e5nd om opparbeidingen. Samtlige anlegg som denne avtalen omfatter overtas av kommunen ved overtakelsesforretning. Overtakelse skjer samlet for samtlige anlegg med mindre delovertakelse er s\u00e6rskilt avtalt etter punkt 5.6. Utbyggingsavtale Utbyggingsprosjekt Dato/initialer: 4/11 Drift og vedlikehold tas h\u00e5nd om av utbygger inntil overtakelse har funnet sted. 5.2. Forberedelse til overtakelsesforretning 5.2.1. Forberedelse til overtakelsesforretning Utbygger skal varsle kommunens fagenhet om kontroll, testing, innregulering, pluggrensing av vannledning, vannuttak over 10 Vs eller lignende som skal foretas av tekniske anlegg og installasjoner innen rimelig tid f\u00f8r aktiviteten. Av varslet skal det komme frem hvilke forutsetninger som m\u00e5 v\u00e6re oppfylt for at aktiviteten skal kunne gjennomf\u00f8res. Utbygger skal i samarbeid med kommunens fagenhet og entrepren\u00f8ren igangsette de tekniske anlegg og installasjoner og s\u00f8rge for kontroll, testing, innregulering eller lignende inntil disse fungerer i henhold til krav og godkjente l\u00f8sninger. Utbygger skal dokumentere gjennomf\u00f8ringen og resultatene i sluttdokumentasjonen. 5.2.2. Levering av sluttdokumentasjon Utbygger skal levere komplett sluttdokumentasjon (as built, innm\u00e5ling, FDV mm.) til de ulike fagenhetene i henhold til krav som stilles i gjeldende normer. VA: Godkjent sluttdokumentasjon m\u00e5 foreligge 10 virkedager f\u00f8r det kan innkalles til overtakelse. Veg, park, idrett og friluft: Sluttdokumentasjon leveres 10 virkedager f\u00f8r overtakelse. Er ikke annet avtalt skal n\u00f8dvendig oppl\u00e6ring v\u00e6re gjennomf\u00f8rt f\u00f8r overtakelse. 5.1.3 Forh\u00e5ndsbefaring Utbygger b\u00f8r innkalle til og avholde forh\u00e5ndsbefaring av alle anlegg angitt under punkt 3 i avtalen n\u00e5r anleggene n\u00e6rmer seg ferdigstilt og f\u00f8r overtakelsesforretningen avholdes. For V A-anleggene skal det alltid gjennomf\u00f8res forh\u00e5ndsbefaring. Forh\u00e5ndsbefaring av veg og gr\u00f8ntanlegg skal avtales med fagenhetene. Forh\u00e5ndsbefaringen har som hensikt \u00e5 avdekke feil og/eller mangler som entrepren\u00f8ren kan utbedre f\u00f8r overtakelsen. Kommunen m\u00f8ter utbygger samt utbyggers entrepren\u00f8r p\u00e5 forh\u00e5ndsbefaringen. Utbygger skal notere eventuelle mangler som avdekkes under befaringen. Det f\u00f8res referat fra befaringen hvor eventuelle mangler skal komme frem. Troms\u00f8 kommune skal ha en gjenpart av referatet. Kommunen forbeholder seg retten til \u00e5 p\u00e5peke ytterligere forhold under overtakelsesforretningen. 5.1.4 Innkalling til overtakelsesforretning Utbyggingsavtale Utbyggingsprosjekt Dato/initialer: 5/11 Spesielt for vann og avl\u00f8p: Utbygger kan ikke innkalle til overtakelsesforretning for vann- og avl\u00f8psanleggene f\u00f8r sluttdokumentasjonen er godkjent og forh\u00e5ndsbefaring er gjennomf\u00f8rt. Utbygger skal innen rimelig tid f\u00f8r anleggene er ferdig skriftlig innkalle kommunen ved fagenhetene til overtakelsesforretning. En frist p\u00e5 14 virkedager regnet fra mottak av innkallingen skal normalt anses for rimelig. Innkallingen skal inneholde og dokumentere f\u00f8lgende: \u2022 Protokoll fra eventuell forh\u00e5ndsbefaring med mangelliste \u2022 hvilke anlegg overtakelsesforretningen gjelder (med kart og beskrivelse av hva overtakelsen gjelder) \u2022 eventuelle gjenst\u00e5ende arbeider \u2022 dokumentasjon p\u00e5 at grunnen er fradelt og at rettighet eller hjemmelen er overf\u00f8rt til kommunen (vedtak p\u00e5 fradeling/arealoverf\u00f8ring/hjemmelsoverf\u00f8ring vedlegges) 5.3. Overtakelsesforretningen 5.3.1. Generelt Ved overtakelsesforretningen skal utbygger fremlegge oversikt over de mangler utbygger noterte seg ved forh\u00e5ndsbefaringen med angivelse av hvilke som er utbedret. Partene skal ved overtakelsesforretningen i fellesskap gjennomf\u00f8re en aktsom befaring av anleggene. Partene blir enige om rammene for overtakelse i forkant av forretningen. Unnlater utbygger \u00e5 m\u00f8te uten gyldig grunn, har kommunen rett, men ikke plikt til \u00e5 gjennomf\u00f8re overtakelsesforretningen alene. Overtakelse ved faktisk bruk godtas ikke. 5.3.2. Protokoll fra forretningen Utbygger f\u00f8rer protokoll fra overtakelsesforretningen med utgangspunkt i mal fra Troms\u00f8 kommune. Protokollen skal angi: \u2022 hvem som er til stede \u2022 mangler som p\u00e5vises, og om partene er enige eller uenige i manglene \u2022 frist for utbedring av p\u00e5viste mangler og tidspunkt for en eventuell etterbefaring \u2022 om anlegg overtas eller nektes overtatt \u2022 kommunens begrunnelse for \u00e5 nekte overtakelse, og utbyggers begrunnelse dersom selskapet ikke godtar dette Protokollen undertegnes av en representant fra utbygger og en fra hver av fagenhetene i kommunen som overtakelsesforretningen gjelder. Partene skal ha hvert sitt eksemplar av den underskrevne protokoll. Utbyggingsavtale Utbyggingsprosjekt Dato/initialer: 6/11 Ved ulikt tidspunkt for overtakelse av vann og avl\u00f8p, veg samt gr\u00f8ntstruktur vil det v\u00e6re flere overtakelsesprotokoller knyttet til utbyggingsavtalen. 5.3.3. Kommunens rett til \u00e5 nekte overtakelse Anlegg skal v\u00e6re ferdigstilt i henhold til avtalen for at overtakelse skal finne sted. Overtakelse skal likevel finne sted dersom det kun p\u00e5vises mindre mangler, og manglene eller utbedringen av dem har liten praktisk betydning for den forutsatte bruken og driften av anlegget. Kommunen kan i tillegg nekte \u00e5 overta hvis det foreligger mangler ved sluttdokumentasjonen. Kommunen kan likevel ikke nekte \u00e5 overta hvis mangelen ved sluttdokumentasjonen har liten betydning for forvaltning, drift og vedlikehold, og dokumentasjonen heller ikke er n\u00f8dvendig for at kommunen skal kunne vurdere om avtalens krav er oppfylt. Utbygger plikter \u00e5 utbedre p\u00e5viste feil og mangler uten ugrunnet opphold og rapportere til kommunen n\u00e5r utbedringen er gjort. 5.4. Virkninger av overtakelse Ved overtakelse inntrer f\u00f8lgende virkninger: \u2022 eiendomsretten til anlegget og eiendomsrett/bruksrett til grunnen hvor anlegget er oppf\u00f8rt g\u00e5r over fra utbygger til kommunen \u2022 kommunen kan ta anlegget i bruk \u2022 risikoen for anlegget g\u00e5r over fra utbygger til kommunen med forbehold om skader mv etter punkt 8.1 \u2022 garantien utbygger har stilt ovenfor kommunen for riktig oppfyllelse av realytelsene nedskrives i tr\u00e5d med kapittel 6 5.5. Plikter etter overtakelse Feil og mangler som f\u00f8rst viser seg etter overtakelsen plikter utbygger \u00e5 utbedre s\u00e5 lenge de er p\u00e5beropt innen rimelig tid. Reklamasjonen kan ikke fremsettes senere enn 5 \u00e5r etter overtakelsen. Utbygger plikter \u00e5 utf\u00f8re etableringsskj\u00f8tsel i 3 \u00e5r p\u00e5 tr\u00e6r, busker og gressarealer. Etableringsskj\u00f8tsel inneb\u00e6rer tiltak som vanning, gj\u00f8dsling, ugressbekjemping, beskj\u00e6ring, klipping, renhold og ettersyn for \u00e5 sikre at \u00f8nsket tilvekst oppn\u00e5s. Planter og tr\u00e6r som d\u00f8r i reklamasjonstiden skal byttes ut og skj\u00f8tselsperioden forlenges med 3 \u00e5r etter at plantene/tr\u00e6rne er skiftet ut. N\u00e5r kommunen har overtatt et offentlig trafikkomr\u00e5de, skal utbygger likevel bekoste eventuelle skader p\u00e5 veglegemet som for\u00e5rsakes av utbyggers anleggstrafikk etter overtakelsen. Alle skader som oppst\u00e5r frem til fullstendig overtakelse av et anlegg vil v\u00e6re utbyggers ansvar (eksempelvis ved delvis overtakelse av en del av et veganlegg). Utbyggingsavtale Utbyggingsprosjekt Dato/initialer: 7/11 Utbygger skal dekke kostnader ved utbedring av mangler, herunder til.kornstutgifter, utgifter ved konstatering av mangelen og andre utgifter som er en direkte og n\u00f8dvendig f\u00f8lge av utbedring av mangler. Troms\u00f8 kommune skal sette en rimelig frist for utbyggers utbedring. Utbyggers utbedring skal skje p\u00e5 en slik m\u00e5te at det tas hensyn til kommunens bruk av anlegget. Dersom kommunen finner at delvis utbedring er til ulempe, kan kommunen kreve at overtakelse etter utbedring skjer samlet innen ett \u00e5r etter f\u00f8rste overtakelse. Vurderer kommunen det n\u00f8dvendig at utbedring foretas raskere enn utbygger har anledning til, kan utbedringen settes bort til andre uten varsel. Troms\u00f8 kommune kan kreve at utbygger dekker alle kostnader ved slikt arbeid. Er ikke utbedring foretatt innen fristen som er satt ovenfor, kan Troms\u00f8 kommune kreve at utbygger betaler kostnader til utbedring utf\u00f8rt av andre. Forutsetningen er at utbedringen skjer p\u00e5 en rimelig og forsvarlig m\u00e5te. Troms\u00f8 kommune skal varsle utbygger f\u00f8r utbedringen blir satt bort til andre. Troms\u00f8 kommune har rett til \u00e5 benytte sine mangelskrav direkte mot utbyggers kontraktsmedhjelpere i samme grad som mangelen kunne v\u00e6rt gjort gjeldende av utbygger. 5.6. Delovertakelse Delovertakelse skal kun gjennomf\u00f8res unntaksvis. En delovertakelse forutsetter at partene p\u00e5 forh\u00e5nd avtaler s\u00e6rskilt n\u00e5r dette skal skje. Med delovertakelse menes enten at kun ett fagomr\u00e5det overtas, alternativt at kun deler av et fagomr\u00e5de overtas. Delovertakelse skjer ved overtakelsesforretning. For delovertakelse gjelder bestemmelsen i punkt 5 s\u00e5 langt den passer. Ved delovertakelse skal det angis hvilke anlegg som overtas og hvilken kontraktsmessig verdi eller forholdsmessig verdi disse har. Medf\u00f8rer delovertakelse merutgifter for kommunen i form av skader eller lignende vil utbygger st\u00e5 ansvarlig for disse. 6. GARANTI Utbygger skal som sikkerhet for at feltet blir utf\u00f8rt i samsvar med foranst\u00e5ende stille en bankgaranti (dokumentasjon p\u00e5 kredittverdigheten til garantisten) i form av selvskyldnerkausjon tilsvarende 20 % av kostnadsoverslaget for offentlige anlegg som skal overtas til kommunal drift og vedlikehold. Garanti stilles som selvskyldnerkausjon eller tilsvarende fra et finansforetak som har rett til \u00e5 tilby slik tjeneste i Norge. Utbyggingsavtale Utbyggingsprosjekt Dato/initialer: 8/11 Utbygger utarbeider kostnadsoverslag med markedspris, herunder enhetspriser, for anleggene som skal etableres. Dette skal godkjennes av Troms\u00f8 kommune avdeling for Bymilj\u00f8 (PIF, Veg og VA). Kostnadsoverslaget skal utarbeides med poster for de ulike bestanddelene i anleggene som skal bygges og skal best\u00e5 av entreprisekostnad for samtlige anlegg som avtalen omfatter i henhold til kapittel 3, herunder kostnader til prosjektering/prosjektledelse (og byggeledelse), eventuelt grunnerverv, saksbehandling, usikkerhetsavsetning mv. Dette omfatter ogs\u00e5 utbyggers ansvar for forsinket fullf\u00f8ring, samt annen positiv kontraktsinteresse. Kostnadsoverslaget skal v\u00e6re en del av garantien og skal dateres og stemples og f\u00f8lge med hver gang Troms\u00f8 kommune foresp\u00f8rres om nedtrapping og frigivelse av garantien. Garantien gjelder for utbyggers kontraktsforpliktelser, herunder forsinkelsesrenter og inndrivelsesomkostninger ved mislighold i utf\u00f8relsestiden og reklamasjonstiden. Dette omfatter ogs\u00e5 utbyggers ansvar for forsinket fullf\u00f8ring, samt annen positiv kontraktsinteresse slik som kostnader til prosjektering/prosjektledelse, n\u00f8dvendig grunnerverv, saksbehandling mv. De totale opparbeidingskostnadene utgj\u00f8r kr. 3 116 875 eks mva. Det skal stilles garanti tilsvarende 20 % av totale opparbeidingskostnadene alts\u00e5 kr. 623 375 eks mva. F\u00f8rst ett \u00e5r etter overtakelse av anleggene, reduseres sikkerheten for de anleggene som er overtatt til 3 prosent av kontraktssummen for forhold som p\u00e5beropes overfor utbygger eller garantisten i l\u00f8pet av en tre\u00e5rsperiode etter overtakelsen av kontraktsarbeidet. Garantien skal stilles f\u00f8r igangsettingstillatelse gis. Dersom det blir gitt brukstillatelse til bygg/anlegg i utbyggingsomr\u00e5det f\u00f8r overtakelse av anleggene, kan Troms\u00f8 kommune kreve at garantien endres til l 00 % av kostnadene til gjenst\u00e5ende forpliktelser. 7. SN\u00d8SMELTEANLEGG G\u00e5rdeier skal benytte varmeanlegg som anlegges i fortau slik at kravet i Politivedtektene \u00a7 16 til sn\u00f8- og isrydding ivaretas. Anlegget skal driftes og vedlikeholdes av g\u00e5rdeier. G\u00e5rdeier skal v\u00e6re ansvarlig for drift og vedlikehold av gatevarmeanlegg. Utbygger er selv ansvarlig for varmeanlegget frem til bygget er overdratt til tredjemann og tredjemann har p\u00e5tatt seg forpliktelsene. 8. LEIE A V KOMMUNAL GRUNN TIL RIGG O.L. Ved bruk av kommunal grunn til rigg, lagring o.l. skal det inng\u00e5s leieavtale etter \u00abRetningslinjer for midlertidig leie av kommunal grunn i Troms\u00f8 kommune til bygg- og anleggsvirksomhet 010119\u00bb. Leieprisen f\u00f8lger prisene vedtatt i Gebyrregulativet. Kommunen kan p\u00e5legge utbyggeren \u00e5 s\u00f8rge for at omr\u00e5dene blir sikret ved innhegning eller tilsvarende i anleggstiden hvis dette anses n\u00f8dvendig. 8.1. Istandsetting av kommunal grunn Gatel\u00f8p som graves opp eller \u00f8delegges grunnet utbyggingen m\u00e5 renoveres og reasfalteres i henhold til Retningslinjer for graving og annet arbeid p\u00e5 kommunal grunn i Troms\u00f8 kommune. Utbygger skal ta h\u00e5nd om og bekoste dette arbeidet. Offentlig veg som benyttes i anleggsarbeidet skal renholdes og istandsettes, jf. kommunalteknisk norm. Utbyggingsavtale Utbyggingsprosjekt Dato/initialer: 9/11 Annen offentlig grunn og anlegg som graves opp eller p\u00e5 annen m\u00e5te skades, eller vesentlig forringes under utbyggingen skal settes i stand av utbygger i samr\u00e5d med kommunen. Dette gjelder ogs\u00e5 for skade p\u00e5 anlegg som er bygget ut og overtatt av Troms\u00f8 kommune uavhengig av reklamasjonsfrist. En plan for bruk mv. av slik veg skal inng\u00e5 i tekniske detaljplaner for veg. 9. RETT TIL KJ\u00d8P AV BOLIGER I samsvar med kap. 17-3 i plan- og bygningsloven, kommunens forutsigbarhetsvedtak om bruk av utbyggingsavtaler (kommunestyret 29.11.2006, sak 201/06) og pkt. II -3.2 i bestemmelsene til kommuneplanens arealdel 2017-2026 (kommunestyret 29.03.2017, sak 57/17) har kommunen fortrinnsrett, men ikke plikt, til \u00e5 kj\u00f8pe inntil l O % av boligene til markedspris. 10. ENDRING AV REGULERINGSFORM\u00c5L Ved vesentlige endringer av reguleringsform\u00e5l m\u00e5 det forventes endrede krav i utbyggingsavtalen. Blir et anf\u00f8rt anlegg i endret reguleringsplan avsatt til annet form\u00e5l enn offentlig omr\u00e5de, faller kommunens vedlikeholdsplikt bort n\u00e5r omr\u00e5det blir tatt i bruk til annet form\u00e5l. 11. MERVERDIAVGIFT Det kan inng\u00e5s avtale om overf\u00f8ring av justeringsplikt/-rett for merverdiavgift for alle kapitalvarer som skal overdras kommunen til drift og vedlikehold jfr. kommunestyrevedtak av 25.08.10 sak 101/10. 12. REFUSJON Avtalen inneb\u00e6rer ingen begrensninger i utbyggers mulighet til \u00e5 kreve refusjon etter plan- og bygningsloven kapittel 18. 13. FORHOLDET TIL REGLER OM OFFENTLIGE ANSKAFFELSER I den utstrekning gjeldende lov om offentlige anskaffelser med forskrifter f\u00e5r anvendelse p\u00e5 opparbeidelsen av anleggene og kommunen krever det, skal utbygger anvende dette regelverket p\u00e5 samme m\u00e5te som kommunen ville v\u00e6rt forpliktet til. Dersom kommunen blir erstatningsansvarlig overfor tredjepart for brudd p\u00e5 anskaffelsesregelverket, skal utbygger holde kommunen skadesl\u00f8s med mindre ansvaret skyldes feil beg\u00e5tt av kommunen. Ved en eventuell rettslig tvist for domstolene eller klagesak for KOFA eller ESA har utbygger rett og plikt til \u00e5 bist\u00e5 kommunen. 14. TRANSPORT AV AVT ALEN Utbyggingsavtalen kan transporteres. Transport er betinget av kommunens skriftlige samtykke. Kommunen kan ikke nekte transport uten saklig grunn. 15. TINGLYSING m.m. Avtalen er utferdiget i to eksemplarer, ett til hver av partene. Avtalen kan tinglyses p\u00e5 gnr/bnr 124/53, 124/116 og 124/115 Utbyggeren skal vedlegge avskrift av denne avtale som vedlegg til alle skj\u00f8ter samt medta i skj\u00f8tene henvisning til de betingelser som kommer frem av avtalen. Utbyggingsavtale Utbyggingsprosjekt Dato/initialer: 10/11 16. VERNETING Tvister om denne avtale eller garanti som stilles i samsvar med denne, avgj\u00f8res ved ordin\u00e6r rettergang. Partene vedtar Nord-Troms tingrett som verneting. 17. S\u00c6RLIGE FORHOLD Dersom utbygging av omr\u00e5det ikke p\u00e5begynnes innen 2 \u00e5r etter inng\u00e5else av denne avtale skal kostnadsoverslag for infrastrukturen som ligger til grunn for denne avtale kostnadsberegnes p\u00e5 nytt og godkjennes av kompetent fagorgan i kommunen. Med p\u00e5begynning av arbeid menes at det er gitt igangsettingstillatelse samt at utbyggingen faktisk er igangsatt. 18. VEDTAK AV KOMPETENT MYNDIGHET Avtalen er ikke bindende for kommunen f\u00f8r den er vedtatt av kommunestyret, eller annet organ/person som kommunestyret har delegert myndighet til. 19. VEDLEGG \u2022 Reguleringsplan nr 1829 vedtatt 30.08.2017 \u2022 Tekniske planer, sak 22/14628 (VA), sak 22/14681 (veg) (saker i public 360 for de enkelte fagomr\u00e5dene) o VA Oversiktsplan datert 08.12.2022 o VA: Tekniske detaljplaner datert 21.02.2023 med godkjenning datert 03.03.2023 o Veg Tekniske detaljplaner for veg datert 02.03.2023 med godkjenning datert 11.07.2023 o Elektro: Tekniske detaljplaner for gatebelysning datert 12.09.2022 med godkjenning datert l 1.07.2023. \u2022 Garanti *** Sted og dato Utbygger Sted og dato Troms\u00f8 kommune Utbyggingsavtale Utbyggingsprosjekt Dato/initialer: 11/11 \u00e1 "
}