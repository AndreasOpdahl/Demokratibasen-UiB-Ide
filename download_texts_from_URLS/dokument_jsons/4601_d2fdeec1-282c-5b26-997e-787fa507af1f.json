{
  "dokument_id": "d2fdeec1-282c-5b26-997e-787fa507af1f",
  "doc_type": "case_attachment",
  "kommune": 4601,
  "tittel": "Uttalelse fra Vestland Fylkeskommune INV datert 22.03.2023",
  "url": "https://bergen.kommune.no/politikere-utvalg/api/fil/bk360/8947341/Uttalelse-fra-Vestland-Fylkeskommune-INV-datert-22-03-2023",
  "tekst": " Avdeling for Infrastruktur og veg (INV) Dato 22.03.2023 V\u00e5r referanse 2023/37279-2 Dykkar referanse DELE-2022/22941-15 BERGEN KOMMUNE PLAN- OG BYGNINGSETATEN Sakshandsamar Kari Elster Moen Postboks 7700 E-post Kari.Elster.Moen@vlfk.no 5020 BERGEN Telefon 95288829 Uttale til s\u00f8knad om dispensasjon - fradeling - gnr. 41 bnr. 1143 - Bergen kommune Vestland fylkeskommune avdeling for infrastruktur og veg viser til sak sendt oss til uttale 24.02.2023. Saka gjeld s\u00f8knad om l\u00f8yve til \u00e5 fr\u00e5dele to parsellar fr\u00e5 gnr. 41 bnr. 1143 og ein parsell fr\u00e5 gnr. 42. bnr. 1142. Eigedomen ligg over tunellportalen til E39 Troldhaugtunnelen. Fylkeskommunen uttalar seg som vegstyresmakt i denne saka. Dersom andre avdelingar i fylkeskommunen har merknader, vil dei sende eige brev om det. De skriv at tiltaket krev dispensasjon fr\u00e5 gjeldande planar n\u00e5r det gjeld mellom anna tomtegrenser og byggegrense langs sj\u00f8. Vi viser til at eventuelle byggetiltak ogs\u00e5 krev dispensasjon fr\u00e5 byggegrense langs veg. Dersom det er sett byggegrense i reguleringsplanen, er det den som gjeld. Dersom det ikkje er sett byggegrense i reguleringsplanen, s\u00e5 er det byggegrensa i veglova p\u00e5 50 meter som gjeld, eller byggegrense sett i KPA2018. N\u00e5r det gjeld omsyna bak byggegrense langs veg, er det Statens vegvesen som er direkte ber\u00f8rt i denne saka, ettersom tomtene ligg over tunellportalen til E39 Troldhaugtunnelen. Fylkeskommunen vil likevel r\u00e5 fr\u00e5 \u00e5 gi l\u00f8yve til fr\u00e5deling av tomter i eit omr\u00e5de som ligg i gul og raud st\u00f8ysone og som er s\u00e5 tett p\u00e5 E39. Det er s\u00f8kt om fr\u00e5deling i denne saka. Vi meiner likevel at det m\u00e5 leggast til grunn at fr\u00e5deling av tomter slik det er s\u00f8kt om, gir ei forventning om bygging ein gong i framtida. Det er i s\u00f8knaden gjort greie for vegrett til parsellane, noko som viser at det kan vere \u00f8nskjeleg med framtidig bygging. N\u00e5r det gjeld utvida bruk av avk\u00f8yrsle som skal vere p\u00e5 plass f\u00f8r fr\u00e5delinga kan gjevast, jf. pbl \u00a7 27-4, er det i utgangspunktet kommunen som skal vurdere det, fordi f\u00f8rste offentlege veg fr\u00e5 privat veg er kommunal veg. Det m\u00e5 vurderast om avk\u00f8yrsle er avklart i reguleringsplanen fr\u00e5 1983, eller om det ogs\u00e5 er eit dispensasjonspunkt. Fylkeskommunen har ansvar for trafikktryggleik og framkomst p\u00e5 fylkesveg. I denne saka er det trafikkavviklingsproblem i krysset mellom kommunal veg Troldhaugvegen og fylkesveg Troldhaugvegen som gjer at det ikkje b\u00f8r opnast for meir bustadbygging som genererer trafikk i krysset. Utforminga og plasseringa av krysset gjer at det er vanskeleg \u00e5 bygge det om for \u00e5 betre trafikktryggleiken og avviklinga av trafikken. P\u00e5 bakgrunn av dette fr\u00e5r\u00e5r vi at det vert gjeve dispensasjon til fr\u00e5delinga. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/37279-2 Side 2 av 2 Oppsummering: Vestland fylkeskommune, avdeling for infrastruktur og veg r\u00e5r i fr\u00e5 \u00e5 gi dispensasjon i denne saka av omsyn til n\u00e6rleiken til E39 og fordi krysset mellom kommunal veg Troldhaugvegen og fylkesveg Troldhaugvegen i utgangspunktet ikkje har kapasitet til meir trafikk. Med helsing Mats Korneliussen Kari Elster Moen leiar senioringeni\u00f8r INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har difor inga handskriven underskrift Kopi til: STATENS VEGVESEN Postboks 1010 Nordre \u00c5l 2605 LILLEHAMMER "
}