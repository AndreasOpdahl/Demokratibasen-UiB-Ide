{
  "dokument_id": "cdfc386d-8816-57f8-80a8-4e1f0f022a91",
  "doc_type": "case_attachment",
  "kommune": 4601,
  "tittel": "Statsforvalteren stadfester. Gnr. 106 bnr. 226. Eikeneset 33. Enebolig",
  "url": "https://bergen.kommune.no/politikere-utvalg/api/fil/bk360/12199196/Statsforvalteren-stadfester-Gnr-106-bnr-226-Eikeneset-33-Enebolig",
  "tekst": " V\u00e5r dato: V\u00e5r ref: 06.01.2025 2024/14708 Deres dato: Deres ref: 03.10.2024 KLAGE-2024/13636 SANDS ADVOKATFIRMA DA AVD BERGEN Saksbehandler, innvalgstelefon Nyg\u00e5rdsgaten 95 Tonje Engstr\u00f6m, 5557 2152 5008 BERGEN Att: Advokat Endre Skogland Bergen kommune. Gnr. 106 bnr. 226. Eikeneset 33. Enebolig Viser til oversendelse av klagesak fra Bergen kommune, mottatt hos Statsforvalteren 03.10.2024. Vi beklager lang saksbehandlingstid. Vedtak Statsforvalteren i Vestland stadfester Bergen kommune sitt vedtak av 21.03.2024 sak 101/24 om omgj\u00f8ring av vedtak datert 20.06.2018. Sakens bakgrunn Saken har en lengre historikk som forutsettes kjent for partene. Vi gjengir derfor kun hovedpunktene i det f\u00f8lgende. Bergen kommune gav rammetillatelse til oppf\u00f8ring av nybygg i vedtak datert 20.06.2018. Dette vedtaket ble p\u00e5klaget av naboer. I forbindelse med den politiske behandlingen av klagen, ble det fattet f\u00f8lgende vedtak av dav\u00e6rende komit\u00e9 for byutvikling i m\u00f8te 09.05.2019 sak 163/19: \u00ab1. Fagetaten sitt l\u00f8yve datert 20.06.2018 vert oppretthalde. 2. Det vert stilt vilk\u00e5r om at trea markert med svart i illustrasjonsplan datert 07.12.2017 skal bevarast. 3. Klagen vert ikkje teken til f\u00f8lgje.\u00bb Dette vedtaket ble stadfestet av Fylkesmannen i Vestland, n\u00e5 Statsforvalteren i Vestland.1 Kommunen gav deretter igangsettingstillatelse for deler av tiltaket. 2 1 Se v\u00e5rt vedtak av 23.07.2019, referanse 2019/11182. 2 Se blant annet tillatelser gitt hhv. Den 07.01.2022 gjeldende grunnarbeider for r\u00f8r, plassering av tiltak og rivning garasje, den 11.01.2022 for grunnarbeider og den 18.05.2022 for betongarbeider inklusiv radontetting. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/9 I brev av 17.03.2023 ble det s\u00f8kt om endring av rammetillatelsen fordi flere av tr\u00e6rne som vedtaket krevde bevart, ikke var mulig \u00e5 bevare. En av \u00e5rsakene, var at grunnmuren ville \u00f8delegge tr\u00e6rnes r\u00f8tter slik at de ikke lenger ville v\u00e6re levedyktig. Kommunen avviste endringss\u00f8knaden idet de la til grunn at den ikke gjaldt endring av tiltaket. Det ble vist til at \u00f8nsket endring, krevde en omgj\u00f8ringsbegj\u00e6ring etter regelen i forvaltningsloven (fvl.) \u00a7 35. Det ble deretter sendt inn slik omgj\u00f8ringsbegj\u00e6ring til kommunen. I sin vurdering av omgj\u00f8ringsbegj\u00e6ringen viste kommunen til at begj\u00e6ringen m\u00e5tte rettes til Statsforvalteren. Det var Statsforvalteren som klageinstans som hadde fattet endelig vedtak i sak om rammetillatelsen. Det ble vist til at kommunen ikke hadde grunnlag for \u00e5 omgj\u00f8re klageinstansens vedtak. Statsforvalteren tok ikke stilling til omgj\u00f8ringsbegj\u00e6ringen.3 Vi var i utgangspunktet enig med kommunen n\u00e5r det gjaldt adgangen til \u00e5 omgj\u00f8re klageinstansens vedtak. Vi viste til at i foreliggende sak, skyldtes sp\u00f8rsm\u00e5let om omgj\u00f8ring endrede forhold som hadde funnet sted etter at Statsforvalteren hadde truffet vedtaket. Det var ikke tale om \u00e5 overpr\u00f8ve klageinstansens vurdering. Vi viste videre til at situasjonen skilte seg fra situasjoner der sp\u00f8rsm\u00e5l om omgj\u00f8ring grunnet i uenighet mellom underinstans og klageinstans. Som lokal bygningsmyndighet, var kommunen selv n\u00e6rmest til \u00e5 ta stilling til omgj\u00f8ringskravet. Saken ble hjemsendt til kommunen for behandling av kravet. Utvalg for milj\u00f8 og byutvikling, heretter UMBY, behandlet saken i m\u00f8tet 21.03.2024 sak 101/24 og fattet f\u00f8lgende vedtak: \u00ab1. Vedtak datert 20.06.2018 omgj\u00f8res i medhold av forvaltningslovens \u00a7 35 f\u00f8rste ledd bokstav a. 2. Vedtaket endres til at det plantes seks tr\u00e6r som erstatning for de som m\u00e5 felles.\u00bb Vedtaket ble p\u00e5klaget av naboer, eiere av gbnr. 106/496 Eikenesest 48, Britt-Hege og Frode Karlsen. Naboene er representert ved SANDS Advokatfirma v/advokat Lars Selmar Alsaker. I hovedtrekk ble det gjort gjeldende at oms\u00f8kte endring m\u00e5tte behandles som en alminnelig s\u00f8knad etter plan- og bygningsloven. I forlengelsen av dette ble det vist til at tiltaket stred mot n\u00e5gjeldende kommuneplan, KPA2018. Naboer anf\u00f8rte videre at rammetillatelsen var ugyldig idet den feilaktig la til grunn at byggegrensen mot sj\u00f8 var 25 meter. P\u00e5 bakgrunn av dette ble det gjort gjeldende at omgj\u00f8ringsvedtaket heller ikke var gyldig. Det ble ogs\u00e5 gjort gjeldende at vilk\u00e5ret om nyplanting av tr\u00e6r ikke var egnet som avb\u00f8tende tiltak sett hen til n\u00e6rmere angitte omstendigheter. Frav\u00e6ret av begrunnelsen av dette forholdet var anf\u00f8rt \u00e5 utgj\u00f8re en saksbehandlingsfeil etter fvl. \u00a7 25. Kommunen, ved UMBY, behandlet klagen i m\u00f8te av 19.09.2024 sak 320/24. Klagen ble ikke tatt til f\u00f8lge. Voteringen var enstemmig. Saken ble derfor sendt Statsforvalteren for endelig avgj\u00f8relse.4 Statsforvalteren mottok tilleggsmerknader fra advokat Alsaker i e-post datert 07.10.2024. Tilsvar til tilleggsmerknader fra tiltakshaver ble mottatt hos Statsforvalteren 18.11.2024. Saken er tilfredsstillende opplyst, jf. fvl. \u00a7 33 siste ledd, jf. \u00a7 17. 3 Se brev av 19.07.2023, referanse 2019/11182. 4 Se oversendelsesbrev 03.10.2024 Side: 3/9 Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/ 09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Forvaltningsloven \u00a7 35 f\u00f8rste avsnitt bokstav a angir f\u00f8lgende om omgj\u00f8ring \u00abEt forvaltningsorgan kan omgj\u00f8re sitt eget vedtak uten at det er p\u00e5klaget dersom a. endringen ikke er til skade for noen som vedtaket retter seg mot eller direkte tilgodeser\u00bb Bortfall av tillatelse er regulert i pbl. \u00a7 21-9. Det f\u00f8lger av f\u00f8rste avsnitt: \u00abEr tiltaket ikke satt i gang senest 3 \u00e5r etter at tillatelse er gitt, faller tillatelsen bort. Det samme gjelder hvis tiltaket innstilles i mer enn 2 \u00e5r.\u00bb Statsforvalterens vurdering Bortfall av tillatelse etter pbl. \u00a7 21-9 andre setning Naboene Karlsen har i tilleggsmerknader gjort gjeldende at tillatelsen til oppf\u00f8ring av bolig er falt bort etter regelen i plan- og bygningsloven \u00a7 21-9. Denne bestemmelsen angir at tillatelsen til tiltak faller bort, dersom tiltaket innstilles i mer enn 2 \u00e5r, jf. andre setning. Sp\u00f8rsm\u00e5let Statsforvalteren tar stilling til, er om tillatelsen er falt bort som f\u00f8lge av innstilt byggearbeid med tiltaket, jf. pbl. \u00a7 21-9 f\u00f8rste avsnitt andre setning. Slik f\u00f8rste ledd er utformet, er det naturlig \u00e5 vurdere 2-\u00e5rsfristen i sammenheng med 3-\u00e5rsfristen slik at fristavbrytende arbeid etter f\u00f8rste setning, tilsvarende m\u00e5 regnes som fristavbrytende arbeid etter andre setning. Forarbeidene og rettslitteraturen gir n\u00e6rmere innblikk i hva som regnes som fristavbrytende arbeid. Utgangspunktet er at det kreves at fysiske arbeider er satt i gang, og det kreves mer enn rent forberedende arbeid.5 Tiltakshaver har opplyst at arbeidet stanset juli 2022. Slik vi oppfatter partene, er det enighet om at det ikke har v\u00e6rt utf\u00f8rt fysisk arbeid p\u00e5 tomten siden juli 2022. Det fysiske arbeidet med tiltaket har derfor v\u00e6rt innstilt i mer enn 2 \u00e5r. To\u00e5rsregelen i pbl. \u00a7 21-9 er absolutt. Dette f\u00f8lger av f\u00f8rste avsnitt fjerde setning som fastsetter at fristen ikke kan forlenges. 5 Se Ot.prp.nr.45 (2007-2008) s. 83 og Odd Jarl Pedersen mfl., Plan- og bygningsrett, del II. Byggesaks- behandling, h\u00e5ndhevelse og sanksjoner, 3. utgave, Universitetsforlaget, 2018 s. 82 Side: 4/9 I kjennelse fra Lagmannsretten, oppstilte retten sp\u00f8rsm\u00e5l om det i tilfelle hvor det hadde v\u00e6rt stillstand i arbeidet som f\u00f8lge av vedtak om byggestopp, likevel kunne tenkes situasjoner der det m\u00e5 blir gjort unntak for kravet om at det m\u00e5 v\u00e6re gjort fysisk arbeid.6 I forlengelse av dette ble det vist til uttalelse fra Kommunal- og distriktsdepartementet som la til grunn at det ikke kunne utelukkes at det kan v\u00e6re andre forhold enn fysiske tiltak som kan v\u00e6re moment i vurderingen av om en tillatelse eller dispensasjon er bortfalt. Departementet var av det syn at det ikke kunne utelukkes dersom \u00abtiltakshaver har gjort det som med rimelighet kan kreves for \u00e5 f\u00e5 satt i gang arbeider. Dette m\u00e5 i s\u00e5 fall inng\u00e5 i en helhetsvurdering ved tolkingen av pbl. \u00a7 21-9 f\u00f8rste ledd f\u00f8rste punktum.\u00bb7 Lagmannsretten uttalte videre: \u00abAv dette utleiar lagmannsretten at tre\u00e5rsfristen kan verte sette p\u00e5 som avbroten dersom det er hindringar utanfor tiltakshavar sin kontroll som gjer at tiltaket ikkje vert sett i gang innan fristen. Det same m\u00e5 etter lagmannsretten sitt syn gjelde dersom det er stopp i den fysiske aktiviteten i eit byggjeprosjekt i meir enn to \u00e5r som f\u00f8lgje av at det oppst\u00e5r hindringar utanfor tiltakshavar sin kontroll. Men det vert uansett kravd at tiltakshavar gjer det som kan forventast for \u00e5 oppretthalde ei framdrift med tanke p\u00e5 \u00e5 gjere prosjektet ferdig innan ei rimeleg tid.\u00bb Retten angir alts\u00e5 at hindringer utenfor tiltakshavers kontroll som medf\u00f8rer stopp i den fysiske aktiviteten i mer enn 2 \u00e5r, kan inneb\u00e6re at fristen m\u00e5 ansees som avbrutt. Den n\u00e6rmere problemstillingen blir dermed om stopp i byggearbeidene med boligen i foreliggende sak skyldtes hindringer utenfor kontrollen til B Telle Eigedom AS som tiltakshaver. \u00c5rsaken til at byggearbeidene ble stoppet, var fordi det ble klart at arbeidene med bygging av bolig ikke ville v\u00e6re mulig uten \u00e5 \u00f8delegge r\u00f8ttene til seks av de 14 tr\u00e6rne som var vedtatt bevart. Vi inntar oppsummering fra rapporten utarbeidet av Aaseb\u00f8 Trepleie ved aborist Bj\u00f8rnar Aaseb\u00f8. \u00abDet blir konkludert med at tre nr 4, 9,10,11,13 og 19 etter slik de er tegnet inn ikke har v\u00e6rt realistisk og kunne ta vare p\u00e5 slik bygget er tegnet. Gravingen og sprengingen skjer for n\u00e6rt inn til rotsonen. Dette f\u00f8rer til for store skader p\u00e5 tr\u00e6rne slik at de med tiden vil bli en stor risiko. Tr\u00e6rne ville etter v\u00e5r vurdering, ikke kunne blitt st\u00e5ende, uavhengig av tiltak i forkant. N\u00f8dvendig graving p\u00e5 tomten for \u00e5 bygge i henhold til byggetillatelse, vil gripe inn i den kritiske rotsonen til disse tr\u00e6rne. Det vil videre medf\u00f8re at disse tr\u00e6rne vil bli ustabile og utgj\u00f8re en risiko, b\u00e5de for boligen som er under oppf\u00f8ring, og omkringliggende eiendommer.\u00bb Med grunnlag i rapporten, var det vilk\u00e5ret om bevaring av tr\u00e6r, stilt av komit\u00e9 for milj\u00f8 og byutvikling, som hindret videre byggearbeid. Dersom arbeidet med tiltaket skulle fortsatt, ville seks av tr\u00e6rne blitt skadet og vilk\u00e5ret om bevaring av tr\u00e6r ville dermed ikke blitt overholdt av tiltakshaver. Dersom tiltakshaver hadde valgt sistnevnte l\u00f8sning, ville bygget blitt oppf\u00f8rt uten en gyldig tillatelse som f\u00f8lge av bruddet p\u00e5 angitte vilk\u00e5r. Vi bemerker at vi ikke finner grunnlag for \u00e5 betvile utf\u00f8rt fagrapport om byggearbeidenes p\u00e5virkning p\u00e5 tr\u00e6rnes r\u00f8tter. 6 Se kjennelse, LG-2020-29681 7 Se tolkningsuttalelse, TUDEP-2019-1277-6 Side: 5/9 Gitt omstendighetene i saken, kan vi ikke se at tiltakshaver kunne handlet eller innrettet seg p\u00e5 en m\u00e5te som l\u00f8ste situasjonen som var oppst\u00e5tt. Statsforvalteren legger derfor til grunn at stopp i byggearbeidene med boligen skyldtes hindringer utenfor kontrollen til B Telle Eigedom som tiltakshaver. Etter at det ble klart at byggearbeidene ville gi skade p\u00e5 r\u00f8ttene, har tiltakshaver innhentet rapport fra fagkyndig, bedt om ny uttalelse fra Bymilj\u00f8etaten og deretter sendt inn endringss\u00f8knad til kommunen. Siden da har s\u00f8knaden v\u00e6rt gjennom avklaringer som nevnt innledningsvis mellom kommunen og Statsforvalteren, f\u00f8r kommunen behandlet saken som et omgj\u00f8ringskrav. Ytterligere tid har videre medg\u00e5tt i klageprosess over kommunens omgj\u00f8ringsvedtak. Prosessen samlet sett, etterlater et inntrykk av at tiltakshaver har gjort det som kan forventes for \u00e5 sikre fremdrift slik at tiltaket kan ferdigstilles innen rimelig tid. Som et motargument til \u00e5 anse 2-\u00e5rsfristen som avbrutt, viser vi til form\u00e5let bak regelen i pbl. \u00a7 21-9. Et av de forholdene som bestemmelsene er ment \u00e5 ivareta er \u00e5 unng\u00e5 at: \u00abnye planer med videre (...) blir innf\u00f8rt, uten at man kan gj\u00f8re disse gjeldende overfor allerede tillatte, men ikke igangsatte arbeider\u00bb. Naboene har vist til at n\u00e5gjeldende KPA2018 stiller krav i punkt 4.3.3 om at omr\u00e5der som betjenes via Hjellestadvegen ikke kan bebygges f\u00f8r vegen er utbedret. Isolert sett vil hensynet til form\u00e5let med bestemmelsen kunne tale for at 2-\u00e5rsfristen ikke b\u00f8r ansees avbrutt. Vurderingstemaet oppstilt i nevnte kjennelse fra Lagmannsretten legger stor vekt p\u00e5 kontrollhensynet, herunder om det gjorde seg gjeldende hindringer utenfor tiltakshavers kontroll. Etter v\u00e5rt syn m\u00e5 dette momentet bli avgj\u00f8rende i foreliggende sak. I den forbindelse viser vi ogs\u00e5 til at kommunen, som planmyndighet, ikke har funnet at tillatelsen har bortfalt, tross vedtakelse av ny kommuneplan. Klagersiden har vist til tolkningsuttalelse fra Kommunal- og distriktsdepartementet, referanse 19/1117. I uttalelsen legger departmentet til grunn at n\u00e5r det er sendt inn endringss\u00f8knad, skal 3- \u00e5rsfristen fortsatt l\u00f8pe fra tidspunktet rammetillatelsen ble gitt. Uttalelsen f\u00e5r ikke avgj\u00f8rende betydning i v\u00e5r sak, da endringen saken gjelder ikke omhandler endringss\u00f8knad, men omgj\u00f8ringsbegj\u00e6ring. Om vurderingen av endringss\u00f8knad og omgj\u00f8ringsbegj\u00e6ring, viser vi til dr\u00f8ftelsen v\u00e5r under. Etter gjennomgangen finner vi at 2-\u00e5rsfristen i pbl. \u00a7 21-9 m\u00e5 regnes som avbrutt i foreliggende sak, i p\u00e5vente av avklaring om vilk\u00e5r om tr\u00e6r p\u00e5 eiendommen. Vi har derfor kommet til at rammetillatelsen fortsatt er gyldig, jf. pbl. \u00a7 21-9 f\u00f8rste avsnitt andre setning. Omgj\u00f8ringsvedtak Kommunen ved UMBY har omgjort rammetillatelsen i vedtak av 21.03.2024 slik: \u00ab1. Vedtak datert 20.06.2018 omgj\u00f8res i medhold av forvaltningslovens \u00a7 35 f\u00f8rste ledd bokstav a. 2. Vedtaket endres til at det plantes seks tr\u00e6r som erstatning for de som m\u00e5 felles.\u00bb Vi har inntatt illustrasjonskart over tomten. Til venstre med svarte sirkler markert med gult viser tr\u00e6r som ikke kan bevares. Til h\u00f8yre vises nyplanting av bj\u00f8rketr\u00e6r med r\u00f8dt og nyplanting av furutr\u00e6r med gr\u00f8nt. Side: 6/9 I klagen har naboer gjort gjeldende at det ikke er adgang for kommunen til \u00e5 omgj\u00f8re rammetillatelsen, og det anf\u00f8res at endringen fordrer en ny s\u00f8knad som m\u00e5 behandles p\u00e5 ordin\u00e6r m\u00e5te etter plan- og bygningslovens regler og system. Anf\u00f8rselen reiser sp\u00f8rsm\u00e5let om endringen tiltakshaver \u00f8nsker m\u00e5 behandles som en endringss\u00f8knad etter plan- og bygningsloven. En s\u00f8knad om endring av den opprinnelige tillatelsen, s\u00e5kalt endringss\u00f8knad, er ikke en egen s\u00f8knadsform etter plan- og bygningsloven. Endringss\u00f8knad, s\u00e5 vel som ordin\u00e6r s\u00f8knad om tiltak, forutsetter at s\u00f8knaden gjelder et \u00abtiltak\u00bb, jf. pbl. \u00a7 20-1 og 21-2. For endringss\u00f8knader f\u00f8lger dette ogs\u00e5 av Prop. 110 L (2016-2017) s. 40, der det er presisert at s\u00f8knad om endring m\u00e5 v\u00e6re \u00abdirekte knyttet til den gitte tillatelsen\u00bb og inneb\u00e6re \u00aben endring av det opprinnelige tiltaket det er gitt tillatelse til.\u00bb Oms\u00f8kte endring gjelder vilk\u00e5rene stilt i forbindelse med tillatelsen, og retter seg slik sett ikke mot et \u00abtiltak\u00bb. Kommunen har med rette lagt til grunn at endringen ikke skal behandles som et endringstiltak etter plan- og bygningsloven, se ellers kommunens grundige gjennomgang av sp\u00f8rsm\u00e5let i avvisningsvedtak.8 Se ogs\u00e5 v\u00e5re merknader i svarbrev av 19.07.2023, sendt til kommunen. Det neste som vurderes er fvl. \u00a7 35 f\u00f8rste avsnitt bokstav a gir grunnlag for omgj\u00f8ring i foreliggende sak. I bestemmelsen \u00e5pnes det opp for at et forvaltningsorgan kan omgj\u00f8re sitt eget vedtak dersom \u00abendringen ikke er til skade for noen som vedtaket retter seg mot eller direkte tilgodeser\u00bb. Vedtaket, her rammetillatelsen, retter seg mot tiltakshaver som tilkjennes en rett til \u00e5 bygge i samsvar med tillatelsen. Selv om naboer er tatt hensyn til ved utformingen av regelverket slik at angitte nabohensyn skal ivaretas i den enkelte sak, fremst\u00e5r det som kunstig \u00e5 si at tillatelser etter plan- og bygningsloven \u00abdirekte tilgodeser\u00bb naboer. Dette synspunktet er ogs\u00e5 lagt til grunn av Sivilombudet.9 Ombudet la til grunn at vedtak i byggesaker som utgangspunkt ikke kan anses som rettet mot eller direkte \u00e5 tilgodese naboer. Omgj\u00f8ringsadgangen var derfor ikke avsk\u00e5ret. 8 Se vedtak om avvisning av endringss\u00f8knad datert 09.06.2023, BYGG-2022/15502-10 9 Se \u00e5rsmelding fra Sivilombudet 1980 s. 104 Side: 7/9 Vi finner derfor at omgj\u00f8ringen ikke vil v\u00e6re \u00abtil skade\u00bb for noen som \u00abvedtaket retter seg mot eller direkte tilgodeser\u00bb, jf. fvl. \u00a7 35 f\u00f8rste avsnitt bokstav a. Etter dette gir fvl. \u00a7 35 f\u00f8rste avsnitt bokstav a grunnlag for \u00e5 omgj\u00f8re rammetillatelsen. I klagen er det vist til at rammetillatelsen er ugyldig slik at det i alle tilfeller ikke vil v\u00e6re grunnlag for \u00e5 omgj\u00f8re denne. Naboene mener vedtaket er ugyldig fordi kommunen har lagt til grunn feil krav til byggegrense langs sj\u00f8. Omgj\u00f8ringen gjelder vilk\u00e5rene som er stilt, og er slik sett kun en delvis omgj\u00f8ring. Resten av vedtaket er uendret. Rammetillatelsen ble endelig stadfestet av Statsforvalteren i vedtak datert 23.07.2019. Klageadgangen er utl\u00f8p og realitetene i byggesaken kan ikke overpr\u00f8ves p\u00e5 n\u00e5v\u00e6rende tidspunkt, jf. fvl. \u00a7 28 tredje avsnitt. Det forhold at kommunen i mellomtiden har vedtatt ny kommuneplan som ville utl\u00f8st krav om dispensasjon i dag, f\u00e5r ikke betydning for saken. Naboer har ogs\u00e5 gjort gjeldende at vilk\u00e5ret om nyplanting av tr\u00e6r ikke er egnet som avb\u00f8tende tiltak. Frav\u00e6ret av vurderingen av dette forholdet er anf\u00f8rt \u00e5 utgj\u00f8re en saksbehandlingsfeil etter fvl. \u00a7 25. Statsforvalteren vurderer om de nye vilk\u00e5rene som ble stilt ivaretar de form\u00e5l som opprinnelige vilk\u00e5r skulle ivareta. Vilk\u00e5rene som opprinnelig ble gitt, ble satt som en f\u00f8lge av uttalelse fra Bymilj\u00f8etaten i kommunen. Tiltaket l\u00e5 i hensynssone funksjonell strandsone i dagjeldende kommuneplan. I tillegg var tiltaket avhengig av dispensasjon fra utnyttelsesgraden. Bymilj\u00f8etaten var ikke negativ til at det ble gitt dispensasjon, men ba Plan- og bygningsetaten vurdere om det kunne bli stilt vilk\u00e5r om at de store furutr\u00e6rne p\u00e5 tomten ble bevart.10 Komit\u00e9 for milj\u00f8 og byutvikling tok p\u00e5 grunnlag av dette inn f\u00f8lgende vilk\u00e5r om bevaring av tr\u00e6r: \u00abDet vert stilt vilk\u00e5r om at trea markert med svart i illustrasjonsplan datert 07.12.2017 skal bevarast.\u00bb Vilk\u00e5ret er knyttet opp til innvilget dispensasjon og skal ivareta fjernvirkningene av boligen. Vi legger til grunn at bevaring av tr\u00e6rne var en forutsetning for at vilk\u00e5rene til dispensasjon var ansett som oppfylt. I omgj\u00f8ringsvedtaket har kommunen inntatt f\u00f8lgende endring: 2. Vedtaket endres til at det plantes seks tr\u00e6r som erstatning for de som m\u00e5 felles.\u00bb Vilk\u00e5ret om nyplanting av seks tr\u00e6r kommer alts\u00e5 delvis som erstatning for opprinnelig vilk\u00e5r. I endringss\u00f8knaden fremmet av SWECO p\u00e5 vegne av tiltakshaver, er det opplyst at tiltakshaver vil kj\u00f8pe og plante furutr\u00e6r med en h\u00f8yde p\u00e5 3 \u2013 3,5 meter og bj\u00f8rketr\u00e6r med en h\u00f8yde p\u00e5 2-2,5 meters h\u00f8yde. Det er innhentet ny uttalelse fra Bymilj\u00f8etaten. Her g\u00e5r det frem at beplanting av nye tr\u00e6r som vist i illustrasjon er et tilstrekkelig avb\u00f8tende tiltak. Vi slutter oss til Bymilj\u00f8etatens syn og viser til at nyplanting av tr\u00e6r som vist i illustrasjonen, vil gi skjerming og dermed avdempe virkningen av boligens n\u00e6r- og fjernvirkning samt begrense innsynsutfordringer. Ved at det kj\u00f8pes tr\u00e6r av en viss st\u00f8rrelse, vil de kunne gi skjerming allerede i det de plantes. 10 Se uttalelse datert 15.02.2018 Side: 8/9 Etter Statsforvalterens syn, vil det nye vilk\u00e5ret som er satt av kommunen, om beplanting av seks nye tr\u00e6r som erstatning for tr\u00e6r som felles, p\u00e5 tilstrekkelig m\u00e5te ivareta det form\u00e5l som opprinnelig satt vilk\u00e5r skulle ivareta. Om forholdet til grannelova og endret plassering av tr\u00e6r, viser vi til at tr\u00e6rne plasseres p\u00e5 s\u00f8rsiden av boligen, mot sj\u00f8, alts\u00e5 motsatt side av delen som vender mot naboer i Eikeneset 48. N\u00e5r det gjelder tilstanden p\u00e5 \u00f8vrige tr\u00e6r, faller disse p\u00e5 siden av overpr\u00f8vingen v\u00e5r av kommunens omgj\u00f8ringsvedtak med nye vilk\u00e5r beplanting av seks angitte tr\u00e6r. Om den n\u00e6rmere begrunnelse for omgj\u00f8ringsvedtaket, viser vi til Byr\u00e5dets innstilling til UMBY.11 Denne er i samsvar med forvaltningslovens krav til begrunnelse, jf. fvl. \u00a7 25. Etter gjennomgangen har Statsforvalteren ingen innsigelser mot innholdet i omgj\u00f8ringsvedtaket, herunder endring av vilk\u00e5r for rammetillatelsen. Oppsummering Statsforvalteren har vurdert hovedpunktene i klagen. Vi har funnet at tillatelse ikke er bortfalt, jf. pbl. \u00a7 21-9. Videre har vi lagt til grunn at oms\u00f8kte endring med rette er behandlet som et krav om omgj\u00f8ring. Kravet skulle ikke v\u00e6rt behandlet etter plan- og bygningsloven da det ikke gjelder et \u00abtiltak\u00bb, jf. pbl. \u00a7 20-1 og 21-2. Omgj\u00f8ringsvedtaket er gyldig, jf. fvl. \u00a7 35 f\u00f8rste avsnitt bokstav a, og endrede vilk\u00e5r er tilstrekkelig egnet til \u00e5 oppfylle sitt form\u00e5l. Klagen har etter dette ikke f\u00f8rt frem. Statsforvalteren i Vestland stadfester Bergen kommune sitt vedtak av 21.03.2024 sak 101/24 om omgj\u00f8ring av vedtak datert 20.06.2018. Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Stine Ross Ids\u00f8 Tonje Engstr\u00f6m seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Frode Ivar Karlsen Eikeneset 48 5259 Hjellestad Britt H Danielsen Karlsen Eikeneset 48 5259 Hjellestad SWECO NORGE AS BERGEN att: Hedda Austad Dale Fantoftvegen 14P 5072 BERGEN B TELLE EIGEDOM AS Tellnes N\u00e6ringspark 1 5357 FJELL 11 Se innstilling datert 06.08.2924 Side: 9/9 "
}