{
  "dokument_id": "39e00576-f0a9-58f7-b6b6-4eee9c967646",
  "doc_type": "case_presentation",
  "kommune": 4601,
  "tittel": "Lovlighetskontroll av sak 57/24 - Ny lokal forskrift om politivedtekt for Bergen kommune i bystyrets m\u00f8te 6. mars 2024",
  "url": "https://bergen.kommune.no/politikere-utvalg/api/fil/bk360/10088145/Framstilling-Lovlighetskontroll-av-sak-57-24-Ny-lokal-forskrift-om-politivedtekt-for-Bergen-kommune-i-bystyrets-mote-6-mars-2024",
  "tekst": " Forretningsutvalget Saksframstilling V\u00e5r referanse: 2019/60659-94 Saksbehandler: Frank Wessels Lovlighetskontroll av Bystyrets vedtak i sak 57/24 - Ny lokal forskrift om politivedtekt for Bergen kommune Hva saken gjelder: Bystyrets kontor mottok 13. mars 2024 krav om lovlighetskontroll av bystyrets vedtak i bystyresak 57/24 \u00abNy lokal forskrift om politivedtekt for Bergen kommune\u00bb. Kravet om lovlighetskontroll er innsendt av Rune Bakervik (A), Mikkel Gr\u00fcner (SV), Thor Haakon Bakke (MDG), Per-Arne Larsen (V), Mailiss Solheim-\u00c5kerblom (R) og Joel Ysteb\u00f8 (KrF). Det fremg\u00e5r at kravet er begrunnet i at bystyrets vedtak i saken ikke er lovlig. Kravet i sin helhet f\u00f8lger som vedlegg. Kravet om lovlighetskontroll retter seg mot en sak avgjort av bystyret. Etter kommuneloven \u00a7 27-1 skal krav om lovlighetskontroll fremsettes for det organ som har truffet den aktuelle avgj\u00f8relsen, i dette tilfellet bystyret i Bergen. Hvis bystyret opprettholder avgj\u00f8relsen, oversendes saken til statsforvalteren i Vestland. Frist for \u00e5 fremsette krav om lovlighetskontroll er tre uker. Vedtaket i bystyresak 57/24 \u00abNy lokal forskrift om politivedtekt for Bergen kommune\u00bb ble fattet 6. mars 2024 og bystyrets kontor mottok kravet om lovlighetskontroll 13. mars 2024. Fristen p\u00e5 tre uker er derved overholdt. Ved lovlighetskontroll skal det, jf. kommuneloven \u00a7 27-3, tas stilling til om vedtaket: a) har et lovlig innhold b) er truffet av noen som har myndighet til \u00e5 treffe et slikt vedtak c) har blitt til p\u00e5 lovlig m\u00e5te Representantene som har sendt inn krav om lovlighetskontroll \u00f8nsker en vurdering av gyldigheten av vedtaket i ovennevnte sak. Representantene mener at innholdet i saken ikke var godt nok opplyst og at vedtaket kan v\u00e6re i strid med retten til privatliv etter Grunnloven \u00a7 102 og EMK artikkel 8, og forbudet mot nedverdigende og umenneskelig behandling i Grunnloven \u00a7 93 og EMK artikkel 3. De som har fremmet krav om lovlighetskontroll ber om at vedtaket ikke iverksettes f\u00f8r lovlighetskontrollen er gjennomf\u00f8rt, jf. kommuneloven \u00a727-3. 1 Iht. til kommuneloven \u00a727-3 f\u00f8rer lovlighetskontroll ikke til at iverksettelsen av vedtaket utsettes. F\u00f8lgende organer kan likevel bestemme at vedtaket ikke skal iverksettes f\u00f8r lovlighetskontrollen er gjennomf\u00f8rt: a. organet som traff vedtaket b. et kommunalt eller fylkeskommunalt organ som er overordnet vedtaksorganet c. departementet Bystyredirekt\u00f8ren viser til at forskrift om politivedtekt for Bergen skal oversendes til Politidirektoratet for godkjenning og ikrafttredelse. Det vil alts\u00e5 uansett ta noe tid f\u00f8r forskriften kan tre i kraft p\u00e5 grunn av gjenst\u00e5ende prosess. Dette inneb\u00e6rer at kravet om at vedtaket ikke iverksettes f\u00f8r lovlighetskontrollen er gjennomf\u00f8rt, sannsynligvis ikke vil utgj\u00f8re en utfordring i praksis. Bystyredirekt\u00f8ren anbefaler derfor at forretningsutvalget ber byr\u00e5det om \u00e5 ivareta n\u00f8dvendig dialog med Politidirektoratet for \u00e5 sikre at forskriften slik den er vedtatt av bystyret i sak 57/24 ikke sluttbehandles i direktoratet f\u00f8r bystyret har tatt stilling til fremsatt lovlighetskontroll. Forretningsutvalget skal ta stilling til saksbehandlingsm\u00e5te og tidsplan for behandling av krav om lovlighetskontroller. Det foresl\u00e5s at utvalg for finans, kultur og n\u00e6ring avgir innstilling i saken til bystyret og at kravet om lovlighetskontrollen behandles i utvalget 24.04.24 og i bystyret i m\u00f8te 08. mai 2024. Forslag til vedtak: 1. Lovlighetskontrollkravet oversendes utvalg for finans, kultur og n\u00e6ring til behandling i m\u00f8te 24. april 2024. 2. Byr\u00e5det bes vurdere kravet og oversende et notat med vurdering av kravet f\u00f8r utvalg for finans, kultur og n\u00e6ring behandler det. Byr\u00e5det bes videre om \u00e5 ivareta n\u00f8dvendig dialog med Politidirektoratet for \u00e5 sikre at forskriften slik den er vedtatt av bystyret i sak 57/24 ikke sluttbehandles i direktoratet f\u00f8r bystyret har tatt stilling til fremsatt lovlighetskontroll. 3. Utvalg for finans, kultur og n\u00e6ring avgir innstilling til bystyret om bystyret skal opprettholde sitt vedtak eller ikke. Bystyret behandler kravet om lovlighetskontroll i m\u00f8te 8. mai 2024. Dato: 14. mars 2024 \u00d8ivind Hauge St\u00f8le - fagleder Frank Wessels - seniorr\u00e5dgiver Dokumentet er godkjent elektronisk. Vedlegg: 2 Krav om Lovlighetskontroll av Bystyrets vedtak i sak 57/24 - Ny lokal forskrift om politivedtekt for Bergen kommune 3 "
}