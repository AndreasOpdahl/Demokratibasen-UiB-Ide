{
  "dokument_id": "37f90f39-9aec-5b90-86de-bb2604a5f5f8",
  "doc_type": "case_attachment",
  "kommune": 4601,
  "tittel": "S\u00f8knad om unntak fra TEK",
  "url": "https://bergen.kommune.no/politikere-utvalg/api/fil/bk360/10469392/Soknad-om-unntak-fra-TEK",
  "tekst": " VEDLEGG NR B\u20132 Strimmelen borettslag - Gnr.161, Bnr. 1038 Bruksendring av fellesareal i bygg A UNNTAK FRA TEK 17 I forbindelse med s\u00f8knad om rammetillatelse til \u00e5 endre bruken av fellesareal i nederste etasje i Land\u00e5slien 17, 19, 21, 25 og 27 fra n\u00e6ring til bolig, s\u00f8kes det iht. pbl \u00a7 31-2 om unntak fra Teknisk forskrift \u00a7 12-7 (2) a) Romh\u00f8yde i rom for varig opphold. TEK17 \u00a7 12-7 (2) og (3) har f\u00f8lgende ordlyd: (2) For romh\u00f8yde i boenheter gjelder f\u00f8lgende: a) Rom for varig opphold skal ha h\u00f8yde minimum 2,4 m. b) Rom som ikke er for varig opphold skal ha h\u00f8yde minimum 2,2 m. c) Fritidsbolig med \u00e9n boenhet skal ha h\u00f8yde minimum 2,2 m. d) Deler av et rom kan ha lavere h\u00f8yde der dette ikke p\u00e5virker rommets tiltenkte funksjon. (3) Ved bruksendring i boenhet fra tilleggsdel til hoveddel eller omvendt, kan romh\u00f8yden v\u00e6re lavere enn 2,4 m. De oms\u00f8kte arealene har i dag, og vil fortsatt ha, en romh\u00f8yde p\u00e5 ca. 2,3 m. B\u00e5de over og under arealet er det b\u00e6rende betongdekker. Det vil derfor v\u00e6re b\u00e5de vanskelig og kostbart \u00e5 \u00f8ke romh\u00f8yden. TEK17 \u00a712-7 \u00e5pner for at romh\u00f8yden kan v\u00e6re lavere enn 2,4 m bl.a. ved bruksendring fra tilleggsdel til hoveddel og i fritidsboliger. Selv om den oms\u00f8kte bruksendringen ikke kommer direkte inn under disse unntakene, er h\u00f8yden i det oms\u00f8kte arealet h\u00f8y nok til at dette ikke p\u00e5virker rommenes tiltenkte funksjon. En evt. heving av romh\u00f8yden til 2,4 m vil ha sv\u00e6rt lite \u00e5 si for rommenes funksjon. Rommene er ogs\u00e5 relativt sm\u00e5, slik at litt lavere h\u00f8yde heller ikke vil ha mye \u00e5 si for opplevelsen av rommene. Bergen 22.03.2023 Grieg Arkitekter AS Ida Nordanger Side 1 av 1 "
}