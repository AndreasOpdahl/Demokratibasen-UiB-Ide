{
  "dokument_id": "c191774a-94e9-5109-bb53-007991daaa9e",
  "doc_type": "case_presentation",
  "kommune": 5501,
  "tittel": "Fastsettelse av kriterier for HMS-prisen 2024.",
  "url": "https://innsyn.tromso.kommune.no/application/getMoteDokument?dokid=2002031935",
  "tekst": "Arkivsaksnr. 25/05810-1 Saksbehandler Hanne Foshaug Saksgang M\u00f8tedato Arbeidsmilj\u00f8utvalget 09.04.2025 Fastsettelse av kriterier for HMS-prisen 2024. Kommunedirekt\u00f8rens innstilling til vedtak: Arbeidsmilj\u00f8utvalget vedtar forslag til kriterier for HMS-pris 2024. Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Fastsettelse av kriterier for HMS-prisen 2024. Saksutredning HMS-prisen deles \u00e5rlig ut til et tjenestested (seksjon, enhet eller avdeling) som kan konkretisere at de har jobbet systematisk og godt med HMS det siste \u00e5ret. Form\u00e5let med prisen er \u00e5 fremme HMS-kultur, synliggj\u00f8re innsats og l\u00f8fte frem gode eksempler til inspirasjon og l\u00e6ring p\u00e5 tvers av organisasjonen. I \u00e5r foresl\u00e5r Arbeidsmilj\u00f8utvalgets arbeidsutvalg (AU) \u00e5 rette s\u00f8kelyset mot et tema som har hatt \u00f8kende aktualitet i hele organisasjonen: forebygging og h\u00e5ndtering av vold og trusler p\u00e5 arbeidsplassen. Arbeidet med vold og trusler krever bred involvering og kontinuerlig oppmerksomhet. Det handler ikke bare om \u00e5 ha prosedyrer \u2013 men om \u00e5 bruke dem aktivt, sikre at ansatte er trygge, og at hendelser f\u00f8rer til l\u00e6ring og forbedring. HMS-gruppene skal v\u00e6re en viktig arena i dette arbeidet. Vold og trusler utgjorde i 2024 hele 35,5 % av alle innrapporterte HMS-avvik. Det ser ut til \u00e5 v\u00e6re en \u00f8kende tendens b\u00e5de i antall hendelser og i andelen som faktisk meldes inn. \u00d8kningen er s\u00e6rlig tydelig i helse og omsorg samt oppvekst, utdanning og kultur. Samtidig ser vi en positiv utvikling i andelen enheter som har gjennomf\u00f8rt risikovurderinger p\u00e5 dette omr\u00e5det \u2013 fra 64 % i 2023 til 71 % i 2024. Likevel er det fortsatt et betydelig forbedringspotensial, spesielt n\u00e5r det gjelder oppl\u00e6ring, \u00f8velse og oppf\u00f8lging. Arbeidstilsynet har i tilsyn understreket betydningen av at kommuner jobber mer systematisk med risikovurderinger og tiltak knyttet til vold og trusler. Troms\u00f8 kommune har ogs\u00e5 et tydelig m\u00e5l for 2024\u20132027: \u00e5 v\u00e6re en attraktiv arbeidsgiver som tilbyr et trygt og helsefremmende arbeidsmilj\u00f8. \u00c5 redusere vold og trusler er en sentral del av dette. Arbeidsmilj\u00f8utvalgets arbeidsutvalg (AU) foresl\u00e5r f\u00f8lgende kriterier for HMS-prisen 2024: \u2022 Enheten har gjennomf\u00f8rt ROS-analyser med fokus p\u00e5 vold og trusler. \u2022 Analysen er forankret i HMS-gruppa og danner grunnlag for tiltak. \u2022 Ansatte f\u00e5r jevnlig oppl\u00e6ring og \u00f8velse i hvordan forebygge og h\u00e5ndtere vold og trusler. \u2022 Vold og trusler meldes som avvik og f\u00f8lges opp systematisk for \u00e5 sikre l\u00e6ring og forbedring. \u2022 Ansatte er informert om risikobildet, aktuelle tiltak og hvordan avvik blir behandlet. \u2022 Resultatoppn\u00e5else: Enheten kan dokumentere konkrete forbedringer i arbeidsmilj\u00f8et, \u00f8kt beredskap, redusert risiko eller en styrket kultur for \u00e5 melde og l\u00e6re av vold/trusselhendelser, f.eks. gjennom reduksjon i hendelser, \u00f8kt avviksrapportering eller tilbakemeldinger fra ansatte. Kriteriene vil publiseres p\u00e5 intranett i l\u00f8pet av april. Frist for \u00e5 nominere kandidater til HMS- settes til august. AU anbefaler at HMS-prisen er tema p\u00e5 v\u00e5rens m\u00f8te i HMS-utvalget. Seksjonsledere oppfordres til \u00e5 nominere minst \u00e9n enhet eller avdeling som har utmerket seg. 2 Konklusjon HMS-prisen 2024 skal tildeles et tjenestested som har jobbet systematisk med \u00e5 forebygge og h\u00e5ndtere vold og trusler, blant annet gjennom gode risikovurderinger, oppl\u00e6ring, avviksh\u00e5ndtering og involvering av ansatte. Prisen skal fremheve et godt eksempel p\u00e5 hvordan organisasjonen kan jobbe helhetlig og proaktivt med en av v\u00e5re st\u00f8rste HMS-utfordringer. Vedtakskompetanse Arbeidsmilj\u00f8utvalget Vedlegg 3 "
}