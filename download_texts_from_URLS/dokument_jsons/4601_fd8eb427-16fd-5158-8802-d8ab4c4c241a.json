{
  "dokument_id": "fd8eb427-16fd-5158-8802-d8ab4c4c241a",
  "doc_type": "case_attachment",
  "kommune": 4601,
  "tittel": "Avslag 02.07.2024",
  "url": "https://bergen.kommune.no/politikere-utvalg/api/fil/bk360/11155973/Avslag-02-07-2024",
  "tekst": " Plan- og bygningsetaten Anja Helen Solheim V\u00e5r referanse: BYGG-2024/13842-11 Br\u00f8stanesveien 8 C Saksbehandler: Andreas Rise M\u00e6land Dato: 02.07.2024 5178 LODDEFJORD AVSLAG P\u00c5 S\u00d8KNAD OM DISPENSASJON Eiendom : Gnr 143 Bnr 883 Adresse : Ingen adresse Tiltakshaver : Anja Helen Solheim Tiltaket : Felling av tr\u00e6r Vi viser til s\u00f8knad mottatt 31.05.2024 og tilleggsdokumentasjon mottatt 07.06.2024. 1. S\u00f8knaden gjelder: \u2022 Dispensasjon fra reguleringsplan \u00a74 - 2. ledd. Fjerning av 20 tr\u00e6r langs alle. 2. VEDTAK 2.1. Dispensasjon S\u00f8knad om dispensasjon fra reguleringsplan nummer 3350401 \u00a74 \u2013 2. ledd om fellesomr\u00e5de tr\u00e6r som skal bevares avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00d8vrig byggesone (\u00d8B) og den ligger innenfor hensynssonene H570_4 \u2013 Historisk veifar, H220_3 \u2013 Vei st\u00f8y \u2013 Gul sone, H310_1 \u2013 Aktsomhetsomr\u00e5de for steinsprang, jord- og flomskred og sn\u00f8skred. Eiendommen omfattes av reguleringsplan ID 3350401, LAKSEV\u00c5G. GNR 143 BNR 1 OG 114, BR\u00d8STANESET, ikrafttredelsesdato 19.09.1995 og er regulert til Fellesomr\u00e5de tr\u00e6r som skal bevares. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Andre uttalelser eller vedtak Bymilj\u00f8etaten har gitt uttalelse datert 28.06.2024: Intern h\u00f8ring - 143/1/0/0 Br\u00f8stanesveien, felling av tr\u00e6r - Svar fra Bymilj\u00f8etaten Viser til s\u00f8knad av felling av tr\u00e6r i Br\u00f8stanesveien. Henvendelsen gjelder eiendommen med g\u00e5rds- bruksnummer 143/883. Eiendommene er regulert i reguleringsplan med plan-ID 3350401. Det s\u00f8kes om felling av 20 tr\u00e6r, og det foresl\u00e5s en reetablering av 20 nye tr\u00e6r. Regulering Tiltaket krever dispensasjon fra reguleringsplan (Arealplan-ID:3350401) og vern av et historisk veifar angitt som hensynsone kulturmilj\u00f8 (H570) i KPA 2018 (Arealplan-ID: 65270000). Regelverket kommunen m\u00e5 forholde seg til er KPA 10.6 Som tilsier at Bytr\u00e6r skal bevares, og skal erstattes ved skade eller felling. I reguleringsplaner skal det settes av tilstrekkelig areal til tr\u00e6r, i rekker, grupper eller enkeltvis. I historiske alleer skal tr\u00e6r og tilh\u00f8rende strukturer bevares. Reguleringsplanen indikerer (Bilde under) det opprinnelig innehar vern av 25 tr\u00e6r i Br\u00f8stadnesveien. Fra 3D kart (google) fra april 2023 og august 2022 (tatt mot retning F\u00e6sterveien) kan man se at det er til sammen 21 tr\u00e6r. \u2022 R\u00f8d og gr\u00f8nn prikk er hvor reguleringsplanen viser at det skulle v\u00e6rt plantet lind trer. \u2022 R\u00f8d prikk er tr\u00e6r som ikke er synlig p\u00e5 3D kart \u2022 Gr\u00f8nn prikk er synlig p\u00e5 3D kart \u2022 Bl\u00e5 prikk er ett tre som viser p\u00e5 3D kart og p\u00e5 kart fra F\u00e6sterg\u00e5rden Velforening (Filnavn: kart tr\u00e6r). Dette treet kan v\u00e6re ett tre som er plantet ekstra eller at det ikke h\u00f8rer til tretypen Lind. \u2022 R\u00f8d pil mot gr\u00f8nn prikk indikerer ett tre som viser p\u00e5 3D Kart men er ikke oppf\u00f8rt i kartet til F\u00e6sterg\u00e5rden Velforening (Filnavn: kart tr\u00e6r). Saksnummer BYGG-2024/13842 Side 2 av 9 Vurdering Oms\u00f8kt tiltak strider mot bestemmelsene i gjeldene reguleringsplan (Arealplan- ID:3350401) og vern av et historisk veifar angitt som hensynsone kulturmilj\u00f8 (H570) i KPA 2018 (Arealplan-ID: 65270000). Vi vurderer ikke at alle tr\u00e6rne som er oms\u00f8kt er av en tilstand som utgj\u00f8r en sikkerhetsrisiko. Det har over tid blitt bygget n\u00e6rt tr\u00e6rne, som har gjort at disse har f\u00e5tt d\u00e5rligere vekstvilk\u00e5r. Ut ifra vurderingen som er tatt vil det ikke v\u00e6re tilstrekkelig for felling av alle tr\u00e6r i hele Br\u00f8stadnesveien. Her b\u00f8r det utf\u00f8res en grundigere vurdering av hvert enkelt tre, som viser tydelig hvorfor de utgj\u00f8r en sikkerhetsrisiko. Og hvilke tr\u00e6r som trenger mer pleie, eventuelt hvilke som er syke og d\u00f8de tr\u00e6r. I tillegg er tr\u00e6rne kategorisert som Bytre i strategiplanen til KPA med kulturminneverdi og er oppf\u00f8rt som NT (n\u00e6rt truet art) fra Artsdatabanken. Derfor er det viktig at vi gj\u00f8r det vi kan for \u00e5 bevare denne type tre. Konklusjon Bymilj\u00f8etaten kan ikke anbefale at noen tr\u00e6r tillates fjernet med begrunnelse over. Dersom enkelte utgj\u00f8r en vesentlig sikkerhetsrisiko mener vi at disse m\u00e5 vurderes for seg. Byantikvaren har gitt uttalelse datert 21.06.2024: Byantikvarens merknad til intern h\u00f8ring - 143/1/0/0 Br\u00f8stanesveien, felling av tr\u00e6r Vi viser til oversendelse fra Plan- og Bygningsetaten 6. juni 2024. Byantikvarens tilr\u00e5ding Byantikvaren frar\u00e5der at det fattes vedtak om felling av oms\u00f8kte tr\u00e6r f\u00f8r det er utf\u00f8rt en oppdatert faglig vurdering av tilstanden av trepleier. Dersom tr\u00e6rne viser seg \u00e5 v\u00e6re friske, frar\u00e5der vi det det gis dispensasjon til felling da det vil svekke kulturmilj\u00f8verdiene til det historiske veifaret og omgivelsene til lyststedet F\u00e6sterg\u00e5rden. Dersom tr\u00e6rne er d\u00e5rlige og faglige r\u00e5d tilsier at de m\u00e5 felles anbefaler vi, i henhold til intensjonen i gjeldende reguleringsplan, at tr\u00e6rne erstattes med tilsvarende tr\u00e6r for \u00e5 sikre historisk lesbarhet til all\u00e9en langs det historiske veifaret og tilliggende lystg\u00e5rdsanlegg. Hva saken gjelder Plan- og bygningsetaten mottok 31. mai 2024 foresp\u00f8rsel fra F\u00e6sterg\u00e5rden Velforening om dispensasjon fra bestemmelsene i gjeldende reguleringsplan, Laksev\u00e5g Gnr. 143, Bnr. 1 og 114. Forslagstiller \u00f8nsker tillatelse til \u00e5 felle 20 tr\u00e6r langs Br\u00f8stanesveien. Oms\u00f8kte tr\u00e6r utgj\u00f8r deler av en treall\u00e9 langs et eldre veifar i tilknytting til lystg\u00e5rden F\u00e6sterg\u00e5rden i Kj\u00f8kkelvik. Saksnummer BYGG-2024/13842 Side 3 av 9 Oms\u00f8kt tiltak strider mot bestemmelsene i gjeldene reguleringsplan (Arealplan- ID:3350401) og vern av et historisk veifar angitt som hensynsone kulturmilj\u00f8 (H570) i KPA 2018 (Arealplan-ID: 65270000). Byantikvaren er kommunens kulturmilj\u00f8faglige etat og skal vurdere virkninger av tiltak for interesser knyttet til kulturmilj\u00f8et. Etaten gir faglige r\u00e5d i saker etter plan- og bygningsloven. Byantikvarens faglige vurderinger baserer seg p\u00e5 Bergen kommunes Kulturminnestrategi og Kulturmilj\u00f8plan: https://www.bergen.kommune.no/hvaskjer/tema/kulturmiljoplan-for-bergen Ber\u00f8rte verneverdier Oms\u00f8kte tr\u00e6r langs Br\u00f8stanesveien utgj\u00f8r deler av en treall\u00e9 i et eldre veifar som f\u00f8lger til og forbi lyststedet F\u00e6sterg\u00e5rden i Laksev\u00e5g bydel. Lyststeder var landsteder brukt p\u00e5 sommeren til selskapeligheter og adspredelse av velst\u00e5ende byborgere i Bergen p\u00e5 1700- og 1800-tallet. Lyststedet F\u00e6sterg\u00e5rden ble oppf\u00f8rt p\u00e5 hovedbruket til den historiske g\u00e5rden Kj\u00f8kkelvik omtalt i sagatiden og i kilder fra middelalderen. Navnet F\u00e6sterg\u00e5rden skriver seg fra sj\u00f8kaptein Christopher F\u00e6ster, som kj\u00f8pte lyststedet av kj\u00f8pmann Ludvig Ameln i 1863. Hovedhuset ble oppf\u00f8rt rundt 1780 og er i dag bevart (Br\u00f8stanesveien 1). Lyststedet F\u00e6sterg\u00e5rden var s\u00e6rlig kjent for sitt hageanlegg som ble anlagt etter fransk m\u00f8nster (Kilde: Bergen byleksikon). Oms\u00f8kte tr\u00e6r langs Br\u00f8stanesveien er vernet i gjeldende reguleringsplan, Arealplan- ID:3350401, \u00a74, pkt. 2: \u00abTr\u00e6r i fellesomr\u00e5det, vist med spesielle signaler, har kulturhistorisk verdi og skal bevares. Det er ikke tillatt \u00e5 endre livsgrunnlaget for disse f.eks. ved betydelig oppfylling over rotsonen, fjerning av jord ved rotsonene eller andre tekniske inngrep. Tr\u00e6rne skal pleies fagmessig og tillates besk\u00e5ret og/eller uttynnet i grenmerket i den grad dette er forenlig med opprettholdelse av alleens karakter.\u00bb Br\u00f8stanesveien er et historisk veifar angitt med hensynsone kulturmilj\u00f8 i KPA 2018 (H570). Saksnummer BYGG-2024/13842 Side 4 av 9 Byantikvarens vurdering og konklusjon Det s\u00f8kes om tillatelse til felling av 20 tr\u00e6r langs Br\u00f8stanesveien i Kj\u00f8kkelvik. Begrunnelsen fra forslagstiller er at tr\u00e6rne betraktes som en sikkerhetsrisiko i dagens byggefelt oppf\u00f8rt p\u00e5 s\u00f8rsiden av lyststedet F\u00e6sterg\u00e5rden i \u00e5rene etter 1980. Tr\u00e6r har milj\u00f8verdi og deres betydning som biotop \u00f8ker i takt med alder og st\u00f8rrelse. I Kommuneplanens arealdel (KPA 2018), \u00a710.6 er det fastsatt at bytr\u00e6r skal bevares, og skal erstattes ved skade eller felling. I Strategiplan for bytr\u00e6r i Bergen (Bergen kommune, 2018) defineres bytr\u00e6r som \u00abtr\u00e6r i offentlige parker, byrom, bygater og annen offentlig gr\u00f8nnstruktur\u00bb. Oms\u00f8kte tr\u00e6r langs Br\u00f8stanesveien utgj\u00f8r deler av en historisk treall\u00e9 som f\u00f8lger et eldre veifar i tilknytting til lyststedet F\u00e6sterg\u00e5rden, og vurderes av Byantikvaren for \u00e5 ha milj\u00f8verdi, historiefortellende verdi og verneverdi. Gjeldende reguleringsplan for omr\u00e5det inneholder bestemmelser som skal sikre vern av tr\u00e6rne (\u00a74). Byantikvaren beklager at kulturmilj\u00f8verdien til den historiske treall\u00e9en langs Br\u00f8stanesveien de senere \u00e5rene er svekket som f\u00f8lge av fjerning av tr\u00e6r, mangel p\u00e5 hensiktsmessig skj\u00f8tsel og moderne inngrep. Vi kan imidlertid ikke se at det foreligger oppdatert dokumentasjon i saken som tilsier at alle de oms\u00f8kte tr\u00e6rne i all\u00e9en i dag har skader eller sykdom som n\u00f8dvendiggj\u00f8r felling. For \u00e5 fastsl\u00e5 dagens tilstand ber vi om at det utf\u00f8res en oppdatert faglig vurdering av tr\u00e6rne av trepleier. Dersom oms\u00f8kte tr\u00e6r er friske og har lang forespeilet levetid, frar\u00e5der Byantikvaren at det gis dispensasjon fra gjeldende reguleringsplan og oppfordrer til \u00e5 se p\u00e5 alternativer for \u00e5 sikre tr\u00e6r og omgivelser. Dersom enkelttr\u00e6r utgj\u00f8r en sikkerhetsrisiko og faglige r\u00e5d tilsier at de m\u00e5 felles, anbefaler i at tr\u00e6rne erstattes med tilsvarende for \u00e5 sikre lesbarhet av all\u00e9en i det historiske veifaret. Vi anbefaler videre at det vurderes ytterligere tiltak som kan bidra Saksnummer BYGG-2024/13842 Side 5 av 9 til \u00e5 styrke kulturmilj\u00f8verdien, som for eksempel hensiktsmessig skj\u00f8tsel av all\u00e9en og nyplanting av manglende tr\u00e6r p\u00e5 steder med gode vekstvilk\u00e5r. Statens vegvesen har gitt uttalelse datert 12.06.2024: Uttalelse - gnr. 143 bnr. 1 - Br\u00f8stanesveien, - Bergen kommune Vi viser til henvendelse fra Bergen kommune av 06.06.24 i denne saken. Slik vi forst\u00e5r det er saken sendt over til Statens vegvesen for uttale da det g\u00e5r et eldre vegfar i omr\u00e5det. Vi forst\u00e5r videre at kommunen har f\u00e5tt inn s\u00f8knad fra Velforeningen i omr\u00e5det, der intensjonen er \u00e5 ta ned noen st\u00f8rre tr\u00e6r p\u00e5 stedet. Slik vi oppfatter det har tr\u00e6rne st\u00e5tt her en stund. Det har blitt bygget i omr\u00e5det og vi forst\u00e5r at det ikke alltid har blitt tatt like mye hensyn til tr\u00e6rne i denne sammenheng. Situasjonen er i dag at man er redd tr\u00e6rne kan bl\u00e5se over ende ved kraftig vind. Velforeningen \u00f8nsker \u00e5 ta ned tr\u00e6rne og etablere et gr\u00f8ntomr\u00e5de p\u00e5 stedet. Statens vegvesen vurderer at tr\u00e6rne p\u00e5 naturlig m\u00e5te har fulgt vegfaret. Deretter har bebyggelsen kommet og vi forst\u00e5r ut ifra vedlagt dokumentasjon at det allerede p\u00e5 90- tallet har v\u00e6rt gjort vurderinger om disse tr\u00e6rne. Det er selvsagt uheldig at man ikke i tilstrekkelig grad har tatt hensyn til tr\u00e6rne i byggefasen. Vi vurderer at i den grad tr\u00e6rne n\u00e5 utgj\u00f8r en reel fare for ferdsel og boliger p\u00e5 stedet, s\u00e5 kan vi akseptere at disse tas ned. Det m\u00e5 ligge en trefaglig begrunnelse for dette. Tr\u00e6r og gr\u00f8nne lunger er positive element ogs\u00e5 i boligomr\u00e5der. Dette gjelder ogs\u00e5 med tanke p\u00e5 karbonfangst med mer. Vi r\u00e5r derfor til at man reetablerer tr\u00e6r i omr\u00e5det som et avb\u00f8tende tiltak for de tr\u00e6rne som eventuelt blir tatt ned. 3.4. Dispensasjon Tiltaket kommer i strid med reguleringsplanens \u00a74 \u2013 2. ledd med hensyn til Fellesomr\u00e5de tr\u00e6r som skal bevares. \u00a74 \u2013 2. ledd: Tr\u00e6r i fellesomr\u00e5det, vist med spesielle signaler, har kulturhistorisk verdi og skal bevares. Det er ikke tillatt \u00e5 endre livsgrunnlaget for disse, for eks. ved betydelig oppfylling over rotsonen, fjerning av jord ved rotsonen eller andre tekniske inngrep. Tr\u00e6rne skal pleies fagmessig og tillates besk\u00e5ret og/eller uttynnet i grensemerket i den grad dette er forenlig med opprettholdelse av all\u00e9ens karakter. Det s\u00f8kes om dispensasjon for \u00e5 fjerne 20 tr\u00e6r som er regulert bevart langs alle. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Saksnummer BYGG-2024/13842 Side 6 av 9 Hensynet med bestemmelsen er \u00e5 i varet den kulturhistoriske verdien treerne gir all\u00e9ens og opprettholde all\u00e9ens karakter. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: S\u00d8KNAD OM DISPENSASJON FRA GJELDENDE REGULERINGSPLAN, LAKSEV\u00c5G GNR 143 BNR 1 OG 114 F\u00e6sterg\u00e5rden Velforening s\u00f8ker herved om dispensasjon fra bestemmelsene i gjeldende reguleringsplan, Laksev\u00e5g Gnr 143, Bnr 1 og 114, ang\u00e5ende felling av tr\u00e6r. Vi i F\u00e6sterg\u00e5rden Velforening vurderer tr\u00e6rne som en stor fare og risiko for \u00e5 falle ned, da de har vokst seg store og er i d\u00e5rlig forfatning. Tr\u00e6rne har vokst seg langt over hustak, ca 20-24 meter, med r\u00f8tter som har sv\u00e6rt lite jordfeste. Tr\u00e6rne st\u00e5r for det meste p\u00e5 fyllmasser fra utbyggingen i 1992/93. (Vedlegg) Dette er et aktivt nabolag med sm\u00e5barnsfamilier i hagene og i gaten. Ved sterk vind faller det store greiner ned p\u00e5 bl.a hustak og i hager. Dette gj\u00f8r det til en risiko \u00e5 ferdes utend\u00f8rs i kraftig vind. Flere beboere f\u00f8ler seg utrygge i eget hus n\u00e5r det bl\u00e5ser ute. Veien gjennom nabolaget blir ogs\u00e5 brukt som gang-og sykkelvei for skolebarn, barnehager p\u00e5 tur, barn og unge p\u00e5 vei til/fra Kj\u00f8kkelvikbanen og andre turg\u00e5ere, da dette er den anbefalte gang- og sykkelveien fra Bergen Kommune istedenfor Kj\u00f8kkelvikveien som ikke har fortau. I den tid vi n\u00e5 g\u00e5r i m\u00f8te med klimaforandringer, samt flere og kraftigere stormer, er ikke sp\u00f8rsm\u00e5let lenger om tr\u00e6rne faller, men n\u00e5r de faller. Allerede i 1996 ble det p\u00e5pekt fra PLL avdelingen i Bergen Kommune, ref 9509346/4 emnekode FKK-6615, at \u201cmuligens er flere av tr\u00e6rne p\u00e5f\u00f8rt skade\u201d da utbygger ikke hadde blitt p\u00e5lagt \u00e5 ivareta tr\u00e6rne ved byggetillatelse fra Bergen kommune. (Vedlegg) I 2010 hadde vi trepleiefirmaet Sigurd Sondres Trepleie p\u00e5 befaring for vurdering av tr\u00e6rnes tilstand. Allerede da ble det sterkt anbefalt \u00e5 fjerne hele den gjenv\u00e6rende alleen pga d\u00e5rlig forfatning og p\u00e5 sikt kunne utgj\u00f8re en fare. (Vedlegg) Vi ber derfor Bergen Kommune om \u00e5 gi oss dispensasjon og tillatelse til \u00e5 foreta det som er n\u00f8dvendig for \u00e5 sikre oss f\u00f8r tr\u00e6rne f\u00f8rer til noe ulykke. Saksnummer BYGG-2024/13842 Side 7 av 9 I F\u00e6sterg\u00e5rden Velforening ser vi for oss \u00e5 felle de n\u00e5v\u00e6rende tr\u00e6rne, for s\u00e5 \u00e5 plante nytt til et flott, trygt og gr\u00f8nt fellesomr\u00e5de. I denne konkrete saken er det sv\u00e6rt uheldig \u00e5 fjerne alle de bevarte tr\u00e6rne i all\u00e9en p\u00e5 engang uten at det er gjennomf\u00f8rt en n\u00e6rmere og nyere vurdering av tr\u00e6rne. Dersom det skal gis dispensasjon for fjerning av disse tr\u00e6rne b\u00f8r behovet dokumenteres n\u00e6rmere og det m\u00e5 vurderes om noen av tr\u00e6rne kan bevares lengre. Det er positivt at det skal reetableres nye tr\u00e6r, men eksisterende tr\u00e6r har sv\u00e6rt h\u00f8y verdi for naturmangfoldet, kulturhistoriske verdier og all\u00e9ens karakter og utforming. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra reguleringsplanen \u00a74 \u2013 2. ledd vurderes til \u00e5 forhindre skader p\u00e5 bygg og personer dersom tr\u00e6rne skulle falle ned under kraftig vind. Mulighet til reetablering av tr\u00e6r som kan bli mer sikkert mot vind. Ulempene vil v\u00e6re vesentlig stort tap av kulturhistoriske verdier og viktige enkelt individ for naturmangfoldet, uten at det er gjort konkret vurdering av vert enkelt tre i nyere tid. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Andreas Rise M\u00e6land Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til Saksnummer BYGG-2024/13842 Side 8 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21- utstedes n\u00e5r det foreligger n\u00f8dvendig sluttdokumentasjon fra ansvarlig 10 og byggesaksforskriften s\u00f8ker. kapittel 8) Er tiltaket ikke satt i gang senest innen 3 \u00e5r etter at tillatelse er gitt, Bortfall av tillatelse: faller tillatelsen bort. Tillatelsen faller ogs\u00e5 bort hvis tiltaket innstilles i (plan- og bygningsloven \u00a7 21-9) lengre tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og (forvaltningslovens \u00a7 28) bygningsetaten, Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 innen fristens utl\u00f8p. Dersom klagen kommer inn etter fristens utl\u00f8p vil og 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og frem krav om dette innen klagefristen utl\u00f8p. 25) Klagen m\u00e5 nevne det vedtaket det klages over, hva som \u00f8nskes Klagens innhold: endret og v\u00e6re undertegnet av klageren eller hans fullmektig. Klagen (forvaltningslovens \u00a7 32) b\u00f8r begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i dokumenter: saken. Det m\u00e5 ved et slikt \u00f8nske tas kontakt med Kundesenteret til (forvaltningslovens \u00a7 11) Plan- og bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige kostnader, f. eks advokatbistand, i forbindelse med klagesaken der Kostnader ved klagen: vedtaket er endret til gunst for klager. Kravet m\u00e5 v\u00e6re fremsatt innen (forvaltningslovens \u00a7 36) tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som Vilk\u00e5r for \u00e5 reise sak for f\u00f8lge av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. domstolene om vedtaket: S\u00f8ksm\u00e5l kan likevel reises n\u00e5r det er g\u00e5tt 6 m\u00e5neder fra klage f\u00f8rste (forvaltningsloven \u00a7 27 b) gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/13842 Side 9 av 9 "
}