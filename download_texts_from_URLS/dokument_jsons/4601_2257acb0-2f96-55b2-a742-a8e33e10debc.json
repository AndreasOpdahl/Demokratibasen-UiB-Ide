{
  "dokument_id": "2257acb0-2f96-55b2-a742-a8e33e10debc",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 5/24, Ferietilbud for personer med utviklingshemming",
  "url": "https://bergen.kommune.no/politikere-utvalg/api/fil/bk360/9828122/Innstilling-vedtak-Ferietilbud-for-personer-med-utviklingshemming-",
  "tekst": "Ferietilbud for personer med utviklingshemming Bergen bystyre behandlet saken i m\u00f8tet 31.01.2024 sak 5/24 og fattet f\u00f8lgende vedtak: 1. Bystyret ber byr\u00e5det om videref\u00f8ring av eksisterende tilbud. 2. Bystyret ber byr\u00e5det om \u00e5 evaluere ordningen, og g\u00e5 i dialog med aktuelle brukerorganisasjoner med m\u00e5l om \u00e5 finne en varig ordning som ivaretar hele brukergruppen. Sak om dette fremmes tidlig i Bystyrets h\u00f8stsemesteret 2024. 3. Bystyret ber i den forbindelse byr\u00e5det ogs\u00e5 se p\u00e5 muligheten til \u00e5 etablere et organisasjonsbasert ferietilbud for voksne personer med utviklingshemming hvor organisasjoner kan s\u00f8ke tilskudd for \u00e5 organisere og arrangere feriereiser. 4. Bystyret ber byr\u00e5det sikre videref\u00f8ring av sommerleir for skoleelever uten utviklingshemming som befinner seg i en vanskelig sosio\u00f8konomisk livssituasjon. 5. Bystyret ber byr\u00e5det om \u00e5 vurdere mulige tiltak for at tilbudet kan ivareta flere brukere. Merknad 1 Bystyret er opptatt av at voksne personer med utviklingshemming skal ha et ferietilbud som b\u00e5de ivaretar brukernes \u00f8nske om ferier i fellesskap med andre, samtidig som vi ivaretar p\u00e5r\u00f8rendes \u00f8nske om en mer kollektiv organisering. Det presiseres at de \u00f8konomiske rammene for feriereiser skal videref\u00f8res. Merknad 2 Bystyret ber byr\u00e5det sikre videref\u00f8ring av ferietilbudet for skoleelever i en vanskelig sosio\u00f8konomisk livssituasjon. Bergen bystyres behandling F\u00f8lgende representanter tok ordet: Bj\u00f8rn-Frode Schjelderup (H), Fauzia Hussain-Wiik (A), Diane Alexandra Berbain (SV), Christine Henriksen \u00d8degaard (MDG), Trond Tystad (BL), Elin Brandt \u00c5dlandsvik (INP), Torstein Dahle (R), Per-Erik G\u00e5skjenn (KrF), Martin Virkesdal Jonsterhaug (FrP), Kjersti Pettersen (H), Even Oleson S\u00f8rland (A), Thor Haakon Bakke (MDG), Mailiss Solheim- \u00c5kerblom (R), Joel Ysteb\u00f8 (KrF) Forslag fremsatt i bystyret: Bj\u00f8rn-Frode Schjelderup (H) fremsatte p\u00e5 vegne av H, FrP, Sp og BL f\u00f8lgende alternative forslag i 3 punkt: 1. Bystyret ber byr\u00e5det videref\u00f8re ferietilbudet for personer med utviklingshemming for 2024. 2. Bystyret ber byr\u00e5det om \u00e5 evaluere ordningen, og g\u00e5 i dialog med aktuelle brukerorganisasjoner med m\u00e5l om \u00e5 finne en varig ordning som ivaretar hele brukergruppen. Sak om dette fremmes tidlig i Bystyrets h\u00f8stsemesteret 2024. 3. Bystyret ber i den forbindelse byr\u00e5det ogs\u00e5 se p\u00e5 muligheten til \u00e5 etablere et organisasjonsbasert ferietilbud for voksne personer med utviklingshemming hvor organisasjoner kan s\u00f8ke tilskudd for \u00e5 organisere og arrangere feriereiser. Diane Alexandra Berbain (SV) fremsatte p\u00e5 vegne av SV f\u00f8lgende tilleggsforslag i 4 punkt: 1. Bergen kommune sitt ferietilbud avlaster de ordin\u00e6re tjenestene til mennesker med utviklingshemming om sommeren. Dette letter ferieavviklingen for tilsatte, beboere og p\u00e5r\u00f8rende. Dette tilbudet gir innbyggere med utviklingshemming, b\u00e5de voksne og barn, en unik mulighet til \u00e5 f\u00e5 oppleve noe annet enn egen leilighet og arbeidsplass eller dagsenter. Dette er et sv\u00e6rt viktig tiltak som bystyret \u00f8nsker at Bergen kommune skal utvikle videre. Bystyret ber byr\u00e5det sikre nok personale til \u00e5 gi brukerne en meningsfull hverdag der ogs\u00e5 fritidsaktiviteter og mulighet til \u00e5 dra p\u00e5 ferie inng\u00e5r som en viktig del av \u00e5 kunne leve et fullverdig liv. 2. Bystyret ber byr\u00e5det legge fram et notat med en utredning av et mulig utvidet sommerleirtilbud b\u00e5de for voksne og for skoleelever med utviklingshemming som ogs\u00e5 inkluderer personer med st\u00f8rre hjelpebehov enn det i dag \u00e5pnes for. For eksempel v\u00e5ken nattevakt, medisinsk personell, mulighet for \u00e5 ha med BPA osv. 3. I tillegg til videref\u00f8ringen av eksisterende tilbud setter bystyret av midler til et eget organisatorisk tilskudd for b\u00e5de for voksne og for skoleelever med utviklingshemming som ikke kan nyttiggj\u00f8re seg av ferieoppholdet som tilbys i dag. 4. Bystyret ber byr\u00e5det sikre videref\u00f8ring av sommerleir for skoleelever uten utviklingshemming som befinner seg i en vanskelig sosio\u00f8konomisk livssituasjon Elin Brandt \u00c5dlandsvik (INP) fremsatte p\u00e5 vegne av INP f\u00f8lgende tilleggsforslag: Bystyret ber byr\u00e5det om \u00e5 vurdere mulige tiltak for at tilbudet kan ivareta flere brukere. Merknader fremsatt i bystyret: Bj\u00f8rn-Frode Schjelderup (H) fremsatte p\u00e5 vegne av H, FrP, Sp og BL f\u00f8lgende merknad: Bystyret er opptatt av at voksne personer med utviklingshemming skal ha et ferietilbud som b\u00e5de ivaretar brukernes \u00f8nske om ferier i fellesskap med andre, samtidig som vi ivaretar p\u00e5r\u00f8rendes \u00f8nske om en mer kollektiv organisering. Det presiseres at de \u00f8konomiske rammene for feriereiser skal videref\u00f8res. Votering: Alternativt forslag punkt 1 fra H, FrP, Sp og BL, fremsatt av Bj\u00f8rn-Frode Schjelderup (H) fikk 32 stemmer (H, FrP, BL, Sp, PP) og var dermed falt. Alternativt forslag punkt 2 fra H, FrP, Sp og BL, fremsatt av Bj\u00f8rn-Frode Schjelderup (H) ble vedtatt med 64 stemmer (H, A, FrP, SV, MDG, BL, V, R, KrF, Sp, PP). Alternativt forslag punkt 3 fra H, FrP, Sp og BL, fremsatt av Bj\u00f8rn-Frode Schjelderup (H) ble vedtatt med 35 stemmer (H, FrP, BL, R, Sp, PP). Innstillingen ble vedtatt med 39 stemmer (A, SV, MDG, BL, V, INP, R, KrF). Tilleggsforslag punkt 1-3 fra SV, fremsatt av Diane Alexandra Berbain (SV) fikk 32 stemmer (A, SV, MDG, V, R, KrF) og var dermed falt. Tilleggsforslag punkt 4 fra SV, fremsatt av Diane Alexandra Berbain (SV) ble vedtatt med 35 stemmer (A, SV, MDG, V, R, INP, KrF) 2 Tilleggsforslag fra INP, fremsatt av Elin Brandt \u00c5dlandsvik (INP) ble vedtatt med 35 stemmer (A, SV, MDG, V, R, INP, KrF). Merknad fra H, FrP, Sp og BL, fremsatt av Bj\u00f8rn-Frode Schjelderup (H) ble vedtatt med 35 stemmer (H, FrP, BL, R, Sp, PP) Merknad fra utvalg for barnehage, skole og idrett vedtatt med 35 stemmer (A, SV, MDG, V, R, INP, KrF). Utvalg for helse og sosial behandlet saken i m\u00f8tet 17.01.2024 sak 9/24 og avga f\u00f8lgende innstilling: Bystyret ber byr\u00e5det om videref\u00f8ring av eksisterende tilbud. Utvalg for barnehage, skole og idrett hadde saken til orientering i m\u00f8tet 16.01.2024 sak 9/24: Utvalg for barnehage, skole og idrett tok saken til orientering. Utvalg for helse og sosial innstiller til bystyret. Merknad: Bystyret ber byr\u00e5det sikre videref\u00f8ring av ferietilbudet for skoleelever i en vanskelig sosio\u00f8konomisk livssituasjon Byr\u00e5det behandlet saken i m\u00f8tet 21.12.2023 sak 465/23 Byr\u00e5det innstiller til bystyret \u00e5 fatte f\u00f8lgende vedtak: 1. Kommunens ferietilbud for voksne personer med utviklingshemming endres til en individuell ordning hvor den enkelte kan s\u00f8ke tilskudd til feriereise. 2. Byr\u00e5det utarbeider retningslinjer for tilskuddsordningen. 3 "
}