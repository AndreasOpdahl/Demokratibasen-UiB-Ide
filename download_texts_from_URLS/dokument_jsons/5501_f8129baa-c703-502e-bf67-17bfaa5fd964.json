{
  "dokument_id": "f8129baa-c703-502e-bf67-17bfaa5fd964",
  "doc_type": "case_presentation",
  "kommune": 5501,
  "tittel": "Klage p\u00e5 innvilget skjenkebevilling til Skins",
  "url": "https://innsyn.tromso.kommune.no/application/getMoteDokument?dokid=2002006081",
  "tekst": "Arkivsaksnr. 24/08451-25 Saksbehandler Nina-Helen Br\u00e6ndeland Saksgang M\u00f8tedato Formannskapet 29.04.2025 Klage p\u00e5 innvilget skjenkebevilling til Skins Kommunedirekt\u00f8rens innstilling til vedtak: Klage p\u00e5 innvilgelse av skjenkebevilling til Skins avvises og tas ikke opp til realitetsbehandling. Stig Tore Johnsen Agnar Christensen Kommunedirekt\u00f8r Seksjonsleder Samfunnssikkerhet, n\u00e6ring og eierskap 1 Hva saken gjelder Seksjon for Samfunnssikkerhet, n\u00e6ring og eierskap mottok 26. januar 2025 klage p\u00e5 innvilgelse av skjenkebevilling til Skins, Langfredag AS. Saksutredning Skins er en uteplass lokalisert i Storgata 30, 9008 Troms\u00f8. Uteplassen har inngang p\u00e5 siden av bygget i Fiskergata. Formannskapet innvilget 3. september 2024 forlengelse av skjenkebevillingen til Skins, Langfredag AS. Det var en forlengelse av den skjenkebevillingen som ble innvilget 13.08.2023. Nabo har klaget p\u00e5 innvilgelse av skjenkebevilling til Skins, klager viser til forvaltningsloven \u00a7 29 og \u00a7 31, se vedlegg 1. 17. mars 2025 sendte klager inn varsel om at han ville komme med en korrigert klage, rundt to uker fra den dato, se vedlegg 2. Dette vedlegget er unntatt offentligheten da det inneholder opplysninger over hvor personer bor, hvor mange som bor p\u00e5 en adresse og ulike slektsforhold. Klager ble informert om at klagen allerede var satt i saksflyt med behandling i formannskapet 8. april, og at denne m\u00e5tte trekkes om han \u00f8nsket \u00e5 ha med tilleggsopplysninger. Administrasjon leverer denne saken med klagen og de to tilleggsopplysningene som klager har sendt inn. 2. april 2024 sendte klager inn tilleggs merknader, se vedlegg 3. Dette vedlegget adresserer klager ved innvilgelse av serverings- og skjenkebevilling, innvilgelse av bruksendring, politivedtekter samt forskrift om milj\u00f8rettet helsevern. Administrasjonen ser at det kan v\u00e6re utfordrende n\u00e5r ulike etater h\u00e5ndterer ulike aspekter ved st\u00f8yproblematikk og har pr\u00f8vd \u00e5 veilede klager best mulig ved \u00e5 henvise til de etater som h\u00e5ndterer dette. Ved akutt st\u00f8yproblematikk kontakt politiet, ved vedvarende st\u00f8yproblematikk kontakt milj\u00f8rettet helsevern. Klagen p\u00e5 bruksendring for 2.etg i lokalet til Skins har v\u00e6rt behandlet hos Statsforvalteren, for helhetens skyld er vedtaket vedlagt, se vedlegg 4. Forvaltningsloven \u00a7 29(klagefrist). Fristen for \u00e5 klage er 3 uker fra det tidspunkt underretning om vedtaket er kommet frem til vedkommende part. Skjer underretningen ved offentlig kunngj\u00f8ring, begynner klagefristen \u00e5 l\u00f8pe fra den dag vedtaket f\u00f8rste gang ble kunngjort. For den som ikke har mottatt underretning om vedtaket, l\u00f8per fristen fra det tidspunkt han har f\u00e5tt eller burde ha skaffet seg kjennskap til vedtaket. Ved vedtak som g\u00e5r ut p\u00e5 \u00e5 tilst\u00e5 noen en rettighet, skal klagefristen for andre likevel senest l\u00f8pe ut n\u00e5r det er g\u00e5tt 3 m\u00e5neder fra det tidspunkt vedtaket ble truffet. \u00a7 31 (oversitting av klagefristen). Selv om klageren har oversittet klagefristen, kan klagen tas under behandling s\u00e5framt a. parten eller hans fullmektig ikke kan lastes for \u00e5 ha oversittet fristen eller for \u00e5 ha dr\u00f8yd med klage etterp\u00e5, eller b. det av s\u00e6rlige grunner er rimelig at klagen blir pr\u00f8vd. Ved vurderingen av om klagen b\u00f8r tas opp til behandling, skal det ogs\u00e5 legges vekt p\u00e5 om endring av vedtaket kan medf\u00f8re skade eller ulempe for andre. Klagen kan ikke tas under behandling som klagesak dersom det er g\u00e5tt mer enn ett \u00e5r siden vedtaket ble truffet. 2 Vedtak p\u00e5 innvilget skjenkebevilling ligger offentlig p\u00e5 Troms\u00f8 kommune sin postjournalliste. Under m\u00f8tekalenderen til Formannskapet ligger saken om forlengelse av skjenkebevillinger for perioden 01.10.2024 \u2013 30.09.2029, der ligger sakspapirene og vedtakene. Da klager ikke er part i saken, har kommunen ikke plikt til \u00e5 opplyse om vedtak til klager. Klager m\u00e5 selv holde seg oppdatert og be om informasjon de \u00f8nsker. Klagen avvises og klagens innhold tas ikke opp til vurdering da klagen er innkommet for sent. Avvisningsvedtaket kan imidlertid p\u00e5klages og klage sendes i s\u00e5 fall kommunen for behandling i formannskapet. Dersom formannskapet opprettholder avvisningsvedtaket sendes saken videre til Statsforvalteren for behandling. Konklusjon Klage p\u00e5 innvilgelse av skjenkebevilling til Skins, Langfredag AS avvises. Vedtakskompetanse Formannskapet Vedlegg Klage over innvilget s\u00f8knad om forlenget skjenkebevilling - Skins nightclub Korrigering til klage over innvilget s\u00f8knad om forlenget skjenkebevilling - Skins Tilleggsmerkander til klage over innvilget s\u00f8knad om forlenget skjenkebevilling Klage p\u00e5 vedtak om avvisning av klage p\u00e5 innvilget rammetillatelse og midlertidig brukstillatelse til tiltak p\u00e5 eiendom 200/1485 i Troms\u00f8 kommune 3 "
}