{
  "dokument_id": "68aba883-bc4b-5bd5-a821-6ce07adc18e6",
  "doc_type": "case_minutes",
  "kommune": 4601,
  "tittel": "Saksprotokoll UHSO, 17012024, Sak 5/24, H\u00f8ringsuttalelse til NOU 2023:24  Med barnet hele vegen \u2013 barnevernsinstitusjoner som har barnas tillit",
  "url": "https://bergen.kommune.no/politikere-utvalg/api/fil/bk360/9727718/Innstilling-vedtak-Horingsuttalelse-til-NOU-2023-24-Med-barnet-hele-vegen-barnevernsinstitusjoner-som-har-barnas-tillit",
  "tekst": "H\u00f8ringsuttalelse til NOU 2023:24 Med barnet hele vegen \u2013 barnevernsinstitusjoner som har barnas tillit Utvalg for helse og sosial behandlet saken i m\u00f8tet 17.01.2024 sak 5/24 og avga f\u00f8lgende innstilling: 1. Bergen kommune avgir h\u00f8ringsuttalelse til NOU 2023:24 Med barnet hele vegen \u2013 barnevernsinstitusjoner som har barnas tillit\u00bb slik den fremkommer av byr\u00e5dets forslag. 2. Bergen kommune forutsetter at det kommer statlige finansieringsordninger. 3. Bergen kommune mener at h\u00f8ringen er uklar med henblikk p\u00e5 n\u00e5r i forl\u00f8pet en iverksetter individuell plan. Ansvaret skal ligge hos barnekoordinator og skal ivareta samordning av tjenester fra flere etater. Utvalg for helse og sosials behandling F\u00f8lgende representanter tok ordet: Fauzia Hussain-Wiik (A), Kjersti Pettersen (H), Elin Brandt \u00c5dlandsvik (INP), Ann Kristin Ramstr\u00f8m (SV), Christine Henriksen \u00d8degaard (MDG) Forslag fremsatt i utvalget: Elin Brandt \u00c5dlandsvik (INP) fremsatte p\u00e5 vegne av INP f\u00f8lgende tilleggsforslag: Bergen kommune mener at h\u00f8ringen er uklar med henblikk p\u00e5 n\u00e5r i forl\u00f8pet en iverksetter individuell plan. Ansvaret skal ligge hos barnekoordinator og skal ivareta samordning av tjenester fra flere etater. Merknader fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende merknad: Bystyret ber byr\u00e5det \u00e5 styrke innsatsen for tilrettelagt oppf\u00f8lging og ettervern av ungdommer som har beg\u00e5tt kriminelle handlinger. Vi har det siste \u00e5ret sett flere tilfeller av at ungdommer beg\u00e5r gjentatt kriminalitet i etterkant av soning/institusjonsopphold. Her b\u00f8r kommunen g\u00e5 i bresjen for \u00e5 pr\u00f8ve ut tverrfaglig oppf\u00f8lging og samarbeid, med for eksempel barnevern, kriminalomsorg og politi/p\u00e5tale for \u00e5 kunne gi barn rett oppf\u00f8lging tidlig nok. Votering: Innstillingen punkt 1 og 2 ble tiltr\u00e5dt enstemmig. Tilleggsforslag fra INP, fremsatt av Elin Brandt \u00c5dlandsvik (INP) ble tiltr\u00e5dt med 10 stemmer (H, FrP, BL, INP, KrF, PP). Merknad fra A, fremsatt av Fauzia Hussain-Wiik (A) fikk 4 stemmer (A og R). Byr\u00e5det behandlet saken i m\u00f8tet 21.12.2023 sak 444/23 Byr\u00e5det innstiller til bystyret \u00e5 fatte f\u00f8lgende vedtak: 1. Bergen kommune avgir h\u00f8ringsuttalelse til NOU 2023:24 Med barnet hele vegen \u2013 barnevernsinstitusjoner som har barnas tillit\u00bb slik den fremkommer av byr\u00e5dets forslag. 2. Bergen kommune forutsetter at det kommer statlige finansieringsordninger. "
}