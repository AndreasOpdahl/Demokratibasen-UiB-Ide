{
  "dokument_id": "13272004-dddb-5fbf-bbca-7e518888af99",
  "doc_type": "case_presentation",
  "kommune": 4601,
  "tittel": "Fana, gnr. 41, bnr. 343, Nyb\u00f8vegen 16 B. Klage over avslag p\u00e5 s\u00f8knad om legalisering av mur ",
  "url": "https://bergen.kommune.no/politikere-utvalg/api/fil/bk360/12226765/Framstilling-Fana-gnr-41-bnr-343-Nybovegen-16-B-Klage-over-avslag-pa-soknad-om-legalisering-av-mur-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/185874-6 Fana, gnr. 41, bnr. 343, Nyb\u00f8vegen 16 B. Klage over avslag p\u00e5 s\u00f8knad om legalisering av mur Kva saka gjeld: Ansvarleg s\u00f8kjar, Strutek AS, klagar p\u00e5 vegner av tiltakshavar Morten Ner\u00e5s. Vedtak om avslag er datert 14.11.2024. Avslagsheimel er pbl. \u00a7 29-4 om \u00abByggverkets plassering, h\u00f8yde og avstand fra nabogrense\u00bb. Dispensasjon er oms\u00f8kt. Eigedomen er uregulert. I kommunedelplan for FANA. KDP NY-PARADIS, HOP, NESTTUN, NESTTUN VEST er eigedomen vist som bustadomr\u00e5de. I KPA 2018 ligg eigedomen i omr\u00e5de for \u00abBebyggelse og anlegg \u2013 Ytre Fortettingssone\u00bb. Tiltaket er avhengig av dispensasjon fr\u00e5 kommunedelplanen \u00a7 1 om plankrav. Dispensasjon er oms\u00f8kt. Foto under til venstre viser aktuell eigedom innramma. Naboeigedomen Nyb\u00f8vegen 16A har merknad til s\u00f8knaden og er markert med gr\u00f8nt kryss. P\u00e5 foto under til h\u00f8gre er den aktuelle muren markert med pil, sett fr\u00e5 s\u00f8r. Gatefoto under viser opprinneleg situasjon med gangbru der tiltakshavar no har bygd tilkomstveg og mur. 1 Historikk Saka starta som sak om ulovleg tiltak i 2019. Varsel om p\u00e5legg vart gitt i 2020 og p\u00e5legg om retting vart gitt den 14.05.2021. Etter klage fr\u00e5 tiltakshavar vart p\u00e5legg om retting og tvangsmulkt stadfesta av Statsforvaltaren i Vestland den 24.08.2021. Ulovlegheitsaka p\u00e5g\u00e5r, og kan ikkje avsluttast f\u00f8r det er gitt l\u00f8yve til b\u00e5de terrenginngrep/utviding av veg og mur. Fagetaten har ikkje mottatt fullstendig s\u00f8knad med gjennomf\u00f8ringsplan. I befaringsrapport datert 01.07.2020 vart det konstatert at muren er bygd ca. 60 centimeter inn p\u00e5 naboeigedomen i s\u00f8r, Nyb\u00f8vegen 16. Fagetaten kan ikkje gi l\u00f8yve til bygging p\u00e5 andre sin eigedom utan at begge eigarane av den andre eigedomen signerer eit slikt samtykke. Nabomerknad Janne Nesttun, eigar av Nyb\u00f8vegen 16A (gnr. 41 bnr. 210), viser til at ho ikkje har gitt samtykke til \u00e5 byggje mur og fylling over hennar vassr\u00f8yr. Ho p\u00e5peikar at ho m\u00e5 ha tilgang til sine vassr\u00f8yr for vedlikehald/reparasjon. Tilsvar til nabomerknad Tiltakshavar viser til at han kj\u00f8pte vegtraseen av eigaren av Nyb\u00f8vegen 16A. Vassr\u00f8yret under vegen var d\u00e5rleg isolert mot kulde, medan noverande fyllmasser gir frostvern. Klagaren sine merknader: Klagaren viser til at han bygde vegen f\u00f8r han kj\u00f8pte arealet der vegen g\u00e5r. D\u00e5 han kj\u00f8pte grunnen var b\u00e5de mur og veg over vassleidningen utf\u00f8rt. Klagaren viser og til at det er vanleg \u00e5 byggje over private vassleidningar i Noreg. Klagaren kan ikkje sj\u00e5 at det er behov for dispensasjon fr\u00e5 avstandsregelen, n\u00e5r eigaren av Nyb\u00f8vegen 16A skriftleg har samtykka til vegarbeidet. Avtalen vart gjort med den tidlegare ektefellen til noverande eigar av 16A. (Fagetaten har her merknad om at det ikkje er dokumentert ein slik skriftleg avtale). Klagaren meiner det er ein saksbehandlingsfeil n\u00e5r fagetaten ikkje tidlegare har gitt uttrykk for at vassleidningen blir eit problem. Fagetaten si vurdering og tilr\u00e5ding: Fagetaten viser til at det aktuelle vegarealet p\u00e5 65 m2 med 3 meter breidde vart matrikkelf\u00f8rt i 2018, d\u00e5 eksisterande gangrett vart utvida til vegrett. Aktuelt areal er innringa p\u00e5 kartet under. 2 Det framst\u00e5r for fagetaten som klart at form\u00e5let med overdraginga var at Nyb\u00f8vegen 16B skulle kunne byggje ein veg ned til eigedomen sin. I epost fr\u00e5 eigaren av 16A til 16B, med kopi til kommunen, framg\u00e5r at eigaren av 16A har p\u00e5klaga vegarbeidet d\u00e5 hennar vassleidning ligg under vegen utan at det er laga tilkomst til vassleidningen. Fagetaten uttalar: (Sitat) Om tiltak over private ledninger i grunnen: Vi viser i stor grad til TUDEP-2012-994-2 som blant annet sier: \u00abHensynet til ledninger i grunnen er et av flere hensyn som kommunen skal vurdere ved tiltakets plassering etter pbl. \u00a7 29-4\u00bb. \u00abDet f\u00f8lger av forskrift om byggesak (SAK10) \u00a7 5-4 tredje ledd bokstav i) at \u00abminsteavstand til annen bebyggelse, kraftlinjer, vegmidte, vann- og avl\u00f8psledninger\u00bb kan v\u00e6re relevante opplysninger ved s\u00f8knad om byggetillatelse. Tiltakshaver skal alts\u00e5 opplyse om dette. I vedlegg til Byggblankett 5174 \u00abOpplysninger om tiltakets ytre rammer og bygningsspesifikasjon\u00bb fremkommer det at dersom vann og avl\u00f8psledninger kan v\u00e6re i konflikt med tiltaket, s\u00e5 m\u00e5 avklaring med ber\u00f8rt rettighetshaver v\u00e6re dokumentert. En mulig konflikt mellom et tiltak og eksisterende ledninger vil i de aller fleste tilfeller l\u00f8ses i byggesaken med et vilk\u00e5r om at eksisterende ledning sikres eller flyttes. Hvis kommunen har grunn til \u00e5 mistenke at et tiltak kommer i konflikt med ledninger som ikke kan flyttes eller sikres, for eksempel gjennom merknader fra en nabo, m\u00e5 kommunen be om ytterligere dokumentasjon\u00bb: I SOMB-2009-533 st\u00e5r det: \u00abOmbudsmannen la til grunn at nabointeresser er sentrale hensyn b\u00e5de bak plasseringsbestemmelsen i plbl. \u00a7 70 nr. 1 og avstandsregelen i \u00a7 70 nr. 2. Tilfredsstillende vann og avl\u00f8p er ikke bare en privat interesse i snever forstand, men ogs\u00e5 et offentlig anliggende. Hensynet til ledningene i grunnen skulle derfor blitt vektlagt under vurderingen etter plbl. \u00a7 70 nr. 1, b\u00e5de som relevant nabointeresse og som offentlig interesse. Under dispensasjonsvurderingen vil de generelle lovform\u00e5lene supplere de mer konkrete hensynene den enkelte lovbestemmelsen, som det dispenseres fra, skal b\u00e6re. Hensynet til vann- og avl\u00f8psledningene i grunnen skulle derfor ogs\u00e5 v\u00e6rt vektlagt under dispensasjonsvurderingen etter plbl. \u00a7 7 jf. \u00a7 70 nr. 2\u00bb Plasseringen av vannledninger er derav et relevant hensyn i vurderingen kommunen skal gj\u00f8re, b\u00e5de i vurderingen av plasseringen/tiltaket og er et moment i dispensasjonsvurderingen, selv om det er private vannledninger. I denne saken s\u00e5 gjelder det en noe st\u00f8rre konstruksjon/anlegg som kan p\u00e5virke rettighetshaver sin eiendom (vannledning) og servitutt til \u00e5 ha ledninger i grunnen under 3 tiltakshaver sin eiendom/vei. Og en eventuell tillatelse og dispensasjon b\u00f8r l\u00f8ses ved vilk\u00e5r som sikrer vannledningen og ulemper for eier av VA-ledning. (Sitat slutt) Fagetaten ser at det er gode grunnar for \u00e5 innvilge n\u00f8dvendige dispensasjonar for at tiltakshavar skal kunne byggje veg. Derimot er fagetaten einig med naboen sine bekymringar vedkomande vassleidningen, spesielt sidan muren er bygd utan s\u00f8knad og utan n\u00f8dvendige ansvarsrettar. Fagetaten meiner at tiltakshavar b\u00f8r sikre at Nyb\u00f8vegen 16A ikkje f\u00e5r utgifter/ulemper ved at muren/vegen er plassert over hennar vassleidning. Byr\u00e5det viser til fagnotatet p\u00e5 side 7 der fagetaten har skissert eit forslag til l\u00f8ysing for \u00e5 sikre dei ulike partane sine interesser. Fagetaten er elles positiv til \u00e5 dispensere fr\u00e5 plankravet i KPA 2018 \u00a7 3.1 ved behandling av ein ny s\u00f8knad. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og tilr\u00e5r at fagetaten sitt vedtak blir halde oppe. Byr\u00e5det legg avgjerande vekt p\u00e5 Nyb\u00f8vegen 16A sine interesser ikkje har blitt tilstrekkjeleg sikra i byggjeprosessen, jf. pbl. \u00a7 29-4 om \u00abByggverkets plassering, h\u00f8yde og avstand til nabogrense\u00bb. Nabosamtykket fr\u00e5 eigaren av Nyb\u00f8vegen 16 (gnr. 41 bnr. 227) er heller ikkje rettsgyldig, jf. fagetaten sine merknader om dette p\u00e5 side 3 i fagnotatet. Byr\u00e5det viser til at muren g\u00e5r 60 cm inn p\u00e5 naboeigedomen. Om dispensasjon Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar I dette tilfellet meiner byr\u00e5det at dei omsyn som ligg bak pbl. \u00a7 29-4 (med forskrifter) om plassering av tiltaket vil bli vesentleg tilsidesett ved ein dispensasjon. Byr\u00e5det kan heller ikkje sj\u00e5 at fordelane ved ein dispensasjon er klart st\u00f8rre enn ulempene. Byr\u00e5det viser eller til fagetaten sine vurderingar og stiller seg bak desse. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 14.11.2024 blir halde oppe. Klagen blir ikkje tatt til f\u00f8lgje. Dato: 18. mars 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. 4 Vedlegg: Fagnotat datert 10.01.2025 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Avslag datert 14.11.2024 5. Klage datert 05.12.2024 6. Nabomerknad 7. Nabosamtykke 8. S\u00f8knad om mur og dispensasjoner 9. Tegninger 10. Vedtak av Statsforvaltaren i Vestland, datert 24.08.2021 5 "
}