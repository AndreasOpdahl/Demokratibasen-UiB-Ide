{
  "dokument_id": "9c1c9302-b28e-5c75-88ae-caa413d27586",
  "doc_type": "case_attachment",
  "kommune": 4601,
  "tittel": "Fagnotat datert 27.02.2024 - Bryggen 43, Madam Felle - S\u00f8knad om midlertidig utvidelse av eksisterende utvendig skjenkeareal, frem til 30.09.2024 ",
  "url": "https://bergen.kommune.no/politikere-utvalg/api/fil/bk360/9954894/Fagnotat-datert-27-02-2024-Bryggen-43-Madam-Felle-Soknad-om-midlertidig-utvidelse-av-eksisterende-utvendig-skjenkeareal-frem-til-30-09-2024-",
  "tekst": " Kontor for skjenkesaker Til Fagnotat BNKI - stab V\u00e5r referanse: 2017/04740-132 Saksbehandler: Bent Eirik Lund\u00f8 Fra Dato: 23. februar 2024 Kontor for skjenkesaker Fagnotat datert 27.02.2024 - Bryggen 43, Madam Felle - S\u00f8knad om midlertidig utvidelse av eksisterende utvendig skjenkeareal, frem til 30.09.2024 Kontor for skjenkesaker mottok 17. januar 202 s\u00f8knad om midlertidig utvidelse av eksisterende utend\u00f8rs skjenkeareal ved Madam Felle, Bryggen 43. Bevillingshaver er Bryggen 43 AS, org. nr. 998 629 322 Stedet innehar i dag innend\u00f8rs servering p\u00e5 149 kvm. Innvilget uteservering er i dag 22 kvm langs yttervegg, og 63 kvm p\u00e5 egen platting. Oms\u00f8kt midlertidig utvendig skjenkeareal utgj\u00f8r 120 kvm, der dagens areal p\u00e5 63 kvm er inkludert. (Platting utvides for oms\u00f8kt periode.) Tidsperiode for midlertidig utvidelse, er perioden frem til 30.09.2024. S\u00f8knaden gjelder alminnelig skjenkebevilling for alkoholholdig drikk gruppe 1-3, som ved resten av skjenkestedet. Politiet har ingen merknader til s\u00f8knaden. Etat for sosiale tjenester har ingen spesielle merknader. Det er ingen endringer i forhold til bevillingen som gjelder driftskonsept, eier etc. Fagetatens anbefaling: A. 1. S\u00f8knaden om midlertidig utvidelse av eksisterende utend\u00f8rs skjenkeareal ved Madam Felle, Bryggen 43, innvilges. Bevillingen gjelder alkoholholdig drikk gruppe 1-3. Bevillingshaver er Bryggen 43 AS, org. nr. 998 629 322 2. Styrer for skjenkebevillingen er Oddvar Haugland, f. 24.08.73 Stedfortreder for styrer er Lisbeth Luneborg, f. 04.02.58 3. Bevillingen er gitt til et sted med liten eller ingen matomsetning Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. Det er ikke tillatt med musikk eller underholdning ved bruk av elektrisk anlegg/h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene. 4. Totalt skjenkeareal er 291 kvm, der uteservering utgj\u00f8r 142 kvm. 5. Det gis skjenketid til kl. 02.30 under forutsetning av at alle, minst to personer, som arbeider med servering av alkohol, eller som arbeider som vakter eller sikkerhetspersonale etter kl. 24.00 har gjennomg\u00e5tt kursopplegget for ansvarlig alkoholh\u00e5ndtering. B. Utvidet bevilling gjelder frem til 30.09.2024. C. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: 1. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn 2. at Bymilj\u00f8etaten har godkjent uteserveringen med eventuelle innretninger p\u00e5 offentlig areal 3. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. D. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.20 og i tr\u00e5d med kommunal praksis. S\u00d8KER: Skjenkestedets navn: Madam Felle S\u00f8knaden gjelder: Midlertidig utvidelse av eksisterende utend\u00f8rs skjenkeareal, for perioden frem til 30.09.2024. Bevillingshaver: Bryggen 43 AS, org. nr. 998 629 322 Type virksomhet: Sted med liten eller ingen matomsetning Styrer: Oddvar Haugland, f. 24.08.73 Stedfortreder for styrer: Lisbeth Luneborg, f. 04.02.58 Skjenkeareal: Oms\u00f8kt skjenkeareal er 120 kvm Politiets uttalelse: Politiet hadde ingen merknader til s\u00f8knaden. Fagetatens vurdering: I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. Bergen bystyre har vedtatt egne retningslinjer til tildeling av tillatelser til uteserveringer. De inneholder blant annet f\u00f8lgende bestemmelser: \u00abKap. 8 TILLATELSER TIL UTESERVERING 8.1 Det er ikke tillatt med musikk eller underholdning ved bruk av elektrisk anlegg/ h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene. Musikk eller underholdning m\u00e5 ikke v\u00e6re slik at det er til vesentlig sjenanse eller ulempe for dem som bor eller oppholder seg i omr\u00e5det hvor uteserveringen foreg\u00e5r. 8.2 Fremkommeligheten og de trafikale forhold skal v\u00e6re gode etter etablering av uteserveringen. Bredde til fri ferdsel avgj\u00f8res etter en konkret vurdering, og den skal v\u00e6re minimum 3 meter. Menyskilt, navneskilt, blomsterkasser og andre innretninger i forbindelse med uteserveringen skal ikke plasseres utenfor serveringsarealets avgrensing. Unntak kan gj\u00f8res i omr\u00e5der med liten ferdsel. 8.3 Tillatelsene til uteservering gjelder for det areal som er oppgitt i vedtaket. Tillatelsen gjelder det driftskonsept som er oppgitt i s\u00f8knaden. Vedtak p\u00e5 innvilget uteservering gis under forutsetning av at det til enhver tid foreligger leieforhold med grunneier for arealet. 8.4 Skjenkearealet p\u00e5 uteserveringen m\u00e5 v\u00e6re klart avgrenset mot det arealet som ikke er skjenkeareal. Bymilj\u00f8etaten godkjenner vilk\u00e5r og avgrensing p\u00e5 offentlig areal. F\u00f8lgende avgrensinger godtas: Metallgjerder i lengre seksjoner som ikke er grunnfaste i kombinasjon med t\u00f8y eller tau, eller andre l\u00f8sninger som sikrer behovet for avgrensing og flyttbarhet. Avgrensing p\u00e5 offentlig grunn skal fjernes n\u00e5r de ikke er i bruk.\u00bb S\u00f8ker har tidligere \u00e5r v\u00e6rt innvilget tilsvarende areal i utesesongen. Kontor for skjenkesaker kan ikke se at det foreligger noe som skulle tilsi at s\u00f8ker, ogs\u00e5 denne utesesongen, ikke f\u00e5r innvilget skjenking p\u00e5 utvidet uteareal, frem til 30.09.2024. Etter en konkret helhetsvurdering er Kontor for skjenkesaker kommet frem til \u00e5 anbefale at s\u00f8knaden om midlertidig utvidelse av det eksisterende utend\u00f8rs skjenkearealet ved Madam Felle, Bryggen 43, innvilges som oms\u00f8kt. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}