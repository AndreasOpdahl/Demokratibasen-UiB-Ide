{
  "dokument_id": "c555cd4d-7d9e-56a5-9767-ce93c586777c",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 51 fra Eline Aresdatter Haakestad (MDG) til byr\u00e5dsleder om KPS- og KPA-plan - Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/10605733/Svar-pa-skriftlig-sporsmal-nr-51-fra-Eline-Aresdatter-Haakestad-MDG-til-byradsleder-om-KPS-og-KPA-plan-Utvalg-for-finans-kultur-og-naering",
  "tekst": " Byr\u00e5dsleders avdeling, stab Til Intern korrespondanse Bystyrets kontor V\u00e5r referanse: 2024/90669-3 Saksbehandler: P\u00e5l Bj\u00f8rseth Fra Dato: 12. juni 2024 Byr\u00e5dsleder Svar p\u00e5 skriftlig sp\u00f8rsm\u00e5l nr. 51 fra Eline Aresdatter Haakestad (MDG) til byr\u00e5dsleder om KPS- og KPA-plan - Utvalg for finans, kultur og n\u00e6ring Representanten Eline Aresdatter Haakestad (MDG) har den 03.06.24 sendt inn f\u00f8lgende skriftlige sp\u00f8rsm\u00e5l: \u00abBakgrunn: Byr\u00e5det har en ambisi\u00f8s fremdriftsplan for rullering av Kommuneplanens samfunnsdel (KPS) og Kommuneplanens arealdel (KPA). Byr\u00e5det skulle levert \u00abPlanprogram for kommuneplanens samfunnsdel (KPS)\u00bb og \u00abPlanstrategi for Bergen 2023-2027\u00bb f\u00f8rste halv\u00e5r, for \u00e5 komme videre med dette arbeidet. Min referanse: https://www.bergen.kommune.no/politikere-utvalg/api/fil/bk360/9502430/-Oversikt-over- storre-saker-som-byradet-forventer-a-fremme-for-bystyret-1-halvar-2024 Sp\u00f8rsm\u00e5l til byr\u00e5den: N\u00e5r planlegger byr\u00e5det \u00e5 legge frem de to overnevnte sakene for bystyret?\u00bb Svar fra byr\u00e5den: Byr\u00e5det omtalte prosess og tentativ fremdriftsplan for planstrategi og planprogram for ny samfunnsdel i m\u00f8te 21. mars 2024 (byr\u00e5dssak 1063/24 Byr\u00e5dets arbeid med ny kommuneplan og kommunal planstrategi). Etter den opprinnelige planen skulle byr\u00e5det avgi sak om kombinert planstrategi og planprogram for ny samfunnsdel i juni, og er \u00e5rsaken til at saken ble f\u00f8rt opp i oversikt over st\u00f8rre saker som byr\u00e5det forventer \u00e5 fremme for bystyret 1. halv\u00e5r 2024. I forlengelsen av fremdriftsplanen ble det poengtert at \u00abDen tentative fremdriftsplanen for arbeidet er sv\u00e6rt stram\u00bb og \u00abI forbindelse med behandling av planprogram for KPS m\u00e5 det tas stilling til revidert fremdriftsplan\u00bb. Byr\u00e5det behandler denne uken sak om h\u00f8ring av planstrategi for Bergen kommune 2023- 2027 med planprogram for kommuneplanens samfunnsdel, inkludert revidert fremdriftsplan. Den justerte fremdriftsplanen er lagt inn avslutningsvis i dette svaret. H\u00f8ringsperioden g\u00e5r frem til 15. august. Deretter vil h\u00f8ringsinnspill bli vurdert, f\u00f8r byr\u00e5det avgir innstilling til bystyret. Etter fremdriftsplanen vil bystyret kunne behandle sak om planstrategi for Bergen kommune 2023-2027 med planprogram for kommuneplanens samfunnsdel i m\u00f8tet 2. oktober. Planforslaget for ny samfunnsdel skal ogs\u00e5 sendes p\u00e5 h\u00f8ring. Dette skal etter fremdriftsplanen skje i desember 2024 og januar 2025, med p\u00e5f\u00f8lgende vurdering av h\u00f8ringsinnspill. Det legges opp til at byr\u00e5det innstiller i saken i februar 2025, slik at bystyret kan behandle sak om ny samfunnsdel i mars 2025. Figur: Fremdriftsplan for planprosess for ny samfunnsdel Christine B. Meyer - Byr\u00e5dsleder Dokumentet er godkjent elektronisk. "
}