{
  "dokument_id": "a8349c22-9fbe-5d3d-9c03-7ea2b38763d2",
  "doc_type": "case_attachment",
  "kommune": 4601,
  "tittel": "Renovasjonsteknisk plan datert 27.03.2023",
  "url": "https://bergen.kommune.no/politikere-utvalg/api/fil/bk360/11187733/Renovasjonsteknisk-plan-datert-27-03-2023",
  "tekst": "Renovasjonsteknisk plan (RTP) for Laksev\u00e5g, gnr. 154 bnr. 408 mfl. \u00d8vre Fyllingsvei Dato: 06.09.2021, rev. 27.06.22, oppdatert 27.03.23 Transformasjon av Soltun aldershjem fra nedlagt institusjon til boligform\u00e5l. 1 | 3RW arkitekter Innhold: 1. N\u00f8kkelinformasjon 2. Bakgrunn for planarbeidet 3. Plandokumentasjon 4. Dagens l\u00f8sning 5. Forslag til teknisk l\u00f8sning 2 | 3RW arkitekter 1. N\u00f8kkelinformasjon: Arealplan-ID: 4601_70650000 Gnr/ bnr: 154/ 408 m.fl. Antall boenheter: Inntil 10 leiligheter Renovasjonsl\u00f8sning: Avfallsbeholdere 140l og plastsekker Boligtype: Eksisterende aldershjem, 25 enkeltrom, lavblokk Maksimal avstand: 45-100 meter Forslagsttiller: Profix as Grunneier: Profix as Plankonsulent: 3RW arkitekter, Jannicke Larsen Berglund Revisjonsnr.: 3 3 | 3RW arkitekter 2. Bakgrunn for planarbeidet Planen omfatter bruksendring og ombygging av det tidligere Soltun aldershjem p\u00e5 \u00d8vre Fyl- lingsveien 48, gnr/bnr 154/408 og 565. Tomten er i dag uregulert. Bystyret vedtok i fjor \u00e5 avvikle samtlige 266 aldershjemsplasser i Bergen. 149 av dem bygges om, mens 117 plasser nedlegges, deriblant plassene p\u00e5 Soltun aldershjem. Bygget som har huset Soltun aldershjem, er et av rundt 40 sm\u00e5 og store trehus som tyskerne reiste under krigen p\u00e5 Melkeplassen. Som aldershjem er det g\u00e5tt ut p\u00e5 dato med trange korridorer og felles toalett og bad. Aldershjemmet huset 25 beboere i enerom, fordelt p\u00e5 to etasjer. Planforslaget legger til rette for ny bruk av det eksisterende bygget. Transformasjonen omfatter endring av form\u00e5l fra aldershjem til boligform\u00e5l. Bygget egner seg godt til boligform\u00e5l, og dets beliggenhet er i et allerede etablert boligomr\u00e5de. Ombygging fra aldershjem til boliger ble innledende fors\u00f8kt l\u00f8st direkte gjennom byggesak og dispensasjon fra kommuneplanen. Bergen kommune avslo s\u00f8knad om dispensasjon i juni 2020 (sak 202008247/10) og det ble igangsatt detaljregulering av tomten. Tiltaket legger ikke opp til \u00f8kt byggevolum eller vesentlige endringer av dagens bygningskropp. Antall boenheter reduseres fra 25 enerom til 10 leiligheter. 4 | 3RW arkitekter \u00d8vre Fyllingsveien 48 har gjennomg\u00e5tt flere ombygginger siden oppf\u00f8ring p\u00e5 1940-tallet. Bygget ble trolig oppf\u00f8rt p\u00e5 1940-tallet som del av den tyske mannskapsleiren, f\u00f8r bygget en gang p\u00e5 1950-tallet ble bygget om til pleiehjem. P\u00e5 1980-tallet ble pleiehjemmet utvidet med et st\u00f8rre tilbygg i nord. Ettersom planinitiativet legger til grunn \u00e5 bruke eksisterende bygningsmasse og tilh\u00f8rende uteomr\u00e5der omtrent slik som i dag vil tiltakets virkninger p\u00e5 omgivelsene v\u00e6re nesten slik som i dag. Bruksendring til bolig i et etablert boligomr\u00e5de vil ikke endre karakter p\u00e5 omr\u00e5det. Nye boliger vil forsterke eksisterende strukturer og vil kunne ha en positiv effekt i nabolaget. Da bygget st\u00e5r til forfall i dag og fremst\u00e5r sv\u00e6rt nedslitt med behov for opprusting er det naturlig \u00e5 se for seg at tiltaket vil ha s\u00e6rlig positive virkninger for landskapet, omgivelsene, str\u00f8kskarakteren og fjernvirkning. 3. Plandokumentasjon Omr\u00e5det ligger i kommuneplanen i \u00ab\u00f8vrig byggesone\u00bb. Tetthet og funksjonsblanding i omr\u00e5det gj\u00f8r likevel at omr\u00e5det oppleves som et senteromr\u00e5de. Det er kort vei til butikk, barnehage og skole, omr\u00e5det er godt dekket av kollektivtilbud, har en variert struktur og ligger tett p\u00e5 turomr\u00e5der. Melkeplassen har v\u00e6rt et omr\u00e5de med ulike levek\u00e5rs- og sosiale utfordringer. At bygget f\u00e5r en tjenlig fremtidig funksjon som boliger er derfor vurdert som viktig for n\u00e6romr\u00e5det. Byggets potensiale som boligbygg er stort og det samme gjelder ivaretakelse av verneverdiene. 5 | 3RW arkitekter 4. Dagens l\u00f8sning i n\u00e6romr\u00e5det I nabolaget er renovasjon i hovedsak l\u00f8st ved felles beholdere som trilles ut i vegen. Noen beholdere st\u00e5r fast langs vegen, andre steder er beholderne oppbevart i bossrom eller p\u00e5 privat uteareal frem til t\u00f8mmedagen. 6 | 3RW arkitekter Kj\u00f8revei, adkomst: Adkomst til planomr\u00e5det er fra Arne Abrahamsens vei, med avkj\u00f8rsel ved hus nr 3, vist med r\u00f8d pil i bildet under. Vegen har fartsgrense p\u00e5 30 kmt og varierende helningsgrad. Areal for planlagt renovasjonsareal er vist med r\u00f8d oval i privat veg. Det aktuelle arealet er i dag i bruk som oppstillingsplass for avfallsbeholdere. Nr 3 7 | 3RW arkitekter 5. Forslag til teknisk l\u00f8sning Det foresl\u00e5s tradisjonelle avfallsbeholdere p\u00e5 140 liter for avfallstypene restavfall, papir/papp/drikkeemballasje og matavfall. Plastemballasje h\u00e5ndteres i sekkel\u00f8sning. Planlagt dimensjonering: 10 stk. 140 l beholder for restavfall 10 stk. 140 l beholder for matavfall 10 stk. 140 l beholder for papir/papp/drikkekartong 10 stk. 160 l \u2192 2 plastsekker pr boenhet for plastemballasje Avfallsbeholderne er planlagt plassert i areal med p\u00e5skrift f_RA i utkast til plankart under: Glass og metall kan kastes ved matbutikken Coop prix, som er tilgrensende nabo til planomr\u00e5det. 8 | 3RW arkitekter Avfallsbeholderne oppbevares i byggets underetasje. Herfra er det ca. 100 meter i g\u00e5avstand fra renovasjonsareal dersom en trekker s\u00f8ppelbeholderen rundt huset p\u00e5 UU-gangveg (se bl\u00e5 strek). Ved \u00e5 benytte snarveg er det ca. 45 meter. Det foresl\u00e5s at renovasjonsbil, som kommer fra s\u00f8r ved \u00e5 kj\u00f8re nedover Arne Abrahamsens vei, enten st\u00e5r i Arne Abrahamsens vei ved henting av avfall eller rygger inn i privat vei til arealet hvor avfallet er plassert. Dersom renovasjonsselskapet \u00f8nsker \u00e5 st\u00e5 inne i privat veg ved henting av avfall er dette mulig. Det er her vist med sporingskurver for 11 m. lang lastebil at det er mulig \u00e5 rygge inn i avkj\u00f8rselen: Vi h\u00e5per p\u00e5 positiv uttale! Mvh Jannicke L. Berglund, 3RW arkitekter 9 | 3RW arkitekter p\u00e5 vegne av Profix as 10 | 3RW arkitekter "
}