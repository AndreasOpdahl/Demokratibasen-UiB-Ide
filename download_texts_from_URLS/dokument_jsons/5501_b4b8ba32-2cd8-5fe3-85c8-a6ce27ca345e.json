{
  "dokument_id": "b4b8ba32-2cd8-5fe3-85c8-a6ce27ca345e",
  "doc_type": "case_presentation",
  "kommune": 5501,
  "tittel": "Tilsvar h\u00f8ring NOU 2023:24 Med barnet hele veien - barnevernsinstitusjoner som har barnas tillit",
  "url": "https://innsyn.tromso.kommune.no/application/getMoteDokument?dokid=2001545613",
  "tekst": "Arkivsaksnr. 23/19956-1 Saksbehandler Lill Ann Jordan Saksgang M\u00f8tedato Oppvekst- og utdanningsutvalget Helse- og velferdsutvalget Kommunalt r\u00e5d for mennesker med nedsatt funksjonsevne Formannskapet Tilsvar h\u00f8ring NOU 2023:24 Med barnet hele veien - barnevernsinstitusjoner som har barnas tillit Kommunedirekt\u00f8rens innstilling til vedtak: H\u00f8ringsuttalelsen fra Troms\u00f8 kommune om NOU 2023:24 \u00abMed barnet hele veien - barnevernsinstitusjoner som har barnas tillit\u00bb fra Barne-, ungdoms- og familiedirektoratet vedtas slik det framg\u00e5r av saksfremlegget. Stig Tore Johnsen Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Troms\u00f8 kommune er som h\u00f8ringsinstans bedt om \u00e5 gi tilsvar p\u00e5 h\u00f8ring av utredningen \u00abMed barnet hele vegen \u2013 barnevernsinstitusjoner som har barnas tillit\u00bb, NOU 2023:24. H\u00f8ringen er sendt ut av Barne- og familiedepartementet. Saksutredning Barneverninstitusjonutvalget ble i juni 2022 oppnevnt av regjeringen for \u00e5 vurdere hvilke oppgaver, rammer, omfang og organisering fremtidens institusjonsbarnevern skal ha og alternative m\u00e5ter \u00e5 organisere det samlede tilbudet p\u00e5 ut fra barnas behov. Man har ogs\u00e5 sett p\u00e5 samhandling med andre sektorer som har ansvar for barn og unge med store og sammensatte behov. I slutten av oktober leverte Barnevernsinstitusjonsutvalget sin utredning til Barne- og familiedepartementet. Utvalget har i sitt arbeid samarbeidet med et eget ungdomsutvalg - ungdommer som har egen erfaring fra barnevernet. Utvalgets anbefalinger ber\u00f8rer b\u00e5de barnevern, helsesektoren og justissektoren. Det blir presentert et helhetlig forslag til fremtidens institusjonsbarnevern og der det s\u00e6rlig er lagt vekt p\u00e5 at barna skal f\u00e5 v\u00e6re i ro, oppleve normalitet og f\u00e5 tilgang til n\u00f8dvendig helsehjelp. Utvalget foresl\u00e5r ogs\u00e5 tiltak for at flere barn skal kunne f\u00e5 hjelp i egen kommune, og tiltak for at helse- og justissektoren bedre skal kunne ivareta sitt ansvar for barn med store og sammensatte behov. Utredningen inneholder totalt 50 anbefalinger, men h\u00f8ringsinstansene bes ta stilling til hele h\u00f8ringen. Tilbakemelding er knyttet til kapittel og avsnitt i dokumentet og f\u00f8lger fortl\u00f8pende. Sett under ett er problemstillinger som belyses i utredningen sv\u00e6rt gjenkjennbar. Troms\u00f8 kommune mener det er en viktig h\u00f8ring, og \u00f8nsker \u00e5 komme med noen presiseringer tilknyttet utredningens sammendrag, samt noen kapittel. Sammendrag Vi stiller oss bak utvalgets beskrivelser og oppfatninger i sammendraget, men mener det i tillegg b\u00f8r v\u00e6rt retta fokus p\u00e5 hva kommunale helse- og omsorgstjenester kan gj\u00f8re for \u00e5 forebygge helseutfordringer hos barn og unge i barnevernsinstitusjon. Utvalget trekker fram de barna med store utfordringer, men vi savner ogs\u00e5 fokus p\u00e5 forebyggende tiltak som kan bidra til at en del av utfordringene barn og unge i barnevernsinstitusjoner har kan dempes og s\u00e5gar unng\u00e5s. Forslag fra utvalget er at helsetjenestene m\u00e5 f\u00e5 mer ansvar. Dette st\u00f8tter vi. Det savnes imidlertid tydeligere skillet mellom ansvarsforhold tillagt kommunal helsetjeneste og det som tillegges spesialisthelsetjenesten. For \u00e5 sikre mer helhetlig forl\u00f8p trekker utvalget fram bruk av individuell plan for alle barn og unge i barnevernsinstitusjoner. Det vises i rapporten til at under \u00e9n prosent av barna har en slik plan i dag, og vi savner derfor i rapporten fokus p\u00e5 behov for ressurser og kompetanse for \u00e5 utforme og f\u00f8lge opp arbeidet med individuell plan i framtiden. I sammendraget nevnes det ikke noe tilknyttet \u00f8konomi eller finansiering. Dette savnes da noen av tiltakene \u00e5penbart vil kreve endringer fra dagens finansieringsordning. Kapittel 8 Tilbudet til barn med store og sammensatte behov I avsnitt om \u00abManglende sikkerhetspsykiatrisk tilbud for barn\u00bb er det \u00f8nskelig med en dr\u00f8fting p\u00e5 hva som er et forsvarlig helsetilbud, samt hva b\u00f8r legges til spesialisthelsetjenesten og hva til kommunale helsetjenester. Slik det er i dag tilbyr spesialisthelsetjenesten stor grad av 2 poliklinisk behandling. N\u00e5r dette ikke blir benyttet, avsluttes behandlingsforl\u00f8pet i spesialisthelsetjenesten og barn og unge med komplekse og uavklarte psykiske helseutfordringer overlates til seg selv/kommunen. Faren er at fagfolk i kommunal tjeneste blir st\u00e5ende alene om \u00e5 gi helsetjenester og har hverken kompetanse, ressurser eller lovmessige rammer til \u00e5 im\u00f8tekomme barnet/ungdommens utfordringer p\u00e5 en tilstrekkelig m\u00e5te. I avsnitt om \u00abMangel p\u00e5 kommunale barneboliger\u00bb \u00f8nsker vi \u00e5 st\u00f8tte s\u00e6rskilt opp om det utvalget bemerker tilknyttet uenighet mellom helsetjenesten og barnevern. Vi ser behovet for barneboliger som er en kombinasjon av helsetjeneste og barnevern. Kapittel 9 Tverrfaglig kartlegging av behov og ressurser I avsnitt \u00abHelsekartlegging er helsehjelp og helsetjenestens ansvar\u00bb st\u00e5r det at den tverrfaglige helsekartleggingen m\u00e5 alltid inkludere den kommunale barneverntjenesten og at kommunal helsetjeneste som fastlege, helsestasjon og helsesykepleier kan v\u00e6re aktuelle \u00e5 involvere. Her \u00f8nsker vi \u00e5 tilf\u00f8ye at et barn eller ungdom kan v\u00e6re mottaker av helse- og omsorgstjenester fra andre instanser. Det b\u00f8r tydeliggj\u00f8res at ogs\u00e5 disse har et ansvar for \u00e5 bist\u00e5 i tverrfaglig helsekartlegging. I noen tilfeller vil det v\u00e6re disse som kjenner barnet/ungdommen best. I tillegg til tilbakemeldingene over stiller Troms\u00f8 kommune seg bak h\u00f8ringssvar fra ASSS- lederkommunene. Leder i barneverntjenesten deltar i gruppen fra ASSS-lederkommunene som svarer ut, og dermed vil ytterligere innspill fra kommunen bli tatt med der. Konklusjon Kommunedirekt\u00f8ren anbefaler at formannskapet vedtar h\u00f8ringsuttalelsen slik den framg\u00e5r av saksfremlegget. Vedtakskompetanse Formannskapet Vedlegg Link: NOU 2023: 24 (regjeringen.no) H\u00f8ringssvar fra ASSS-lederkommunene 3 "
}