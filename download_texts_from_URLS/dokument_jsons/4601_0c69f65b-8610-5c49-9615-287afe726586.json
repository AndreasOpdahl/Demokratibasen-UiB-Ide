{
  "dokument_id": "0c69f65b-8610-5c49-9615-287afe726586",
  "doc_type": "case_presentation",
  "kommune": 4601,
  "tittel": "Regnskap pr. mars 2024 for Bystyrets organer",
  "url": "https://bergen.kommune.no/politikere-utvalg/api/fil/bk360/10321280/Framstilling-Regnskap-pr-mars-2024-for-Bystyrets-organer",
  "tekst": " Forretningsutvalget Saksframstilling V\u00e5r referanse: 2023/261359-3 Saksbehandler: Helene Margrete Halse Regnskap pr. mars 2024 for Bystyrets organer Hva saken gjelder: I forkant av bystyrets behandling av tertialrapportene, legger bystyredirekt\u00f8ren frem egen sak for forretningsutvalget om regnskap for bystyrets organer, slik at forretningsutvalget skal f\u00e5 s\u00e6rlig informasjon om regnskapet for sine ansvarsomr\u00e5der og oppgaver, jf. Reglement for Bergen bystyre og bystyreutvalgene 2023-2027 kap. 7. Bystyrets organer omfatter Bergen bystyre, bystyreutvalgene, forretningsutvalget, kontrollutvalget, valgstyret, klagenemnden og de kommunale medvirkningsr\u00e5dene. I bystyrets administrasjon inng\u00e5r bystyrets kontor, Byombudet og sekretariat for kontrollutvalget. Bystyrets organer har i mellom-valg \u00e5r et totalbudsjett p\u00e5 knappe 100 millioner, i valg\u00e5r styrkes budsjettet (2023) med ca. 20 millioner kroner. Bystyrets organer best\u00e5r av fire resultatenheter: Bystyret, bystyrets kontor, valget, Byombudet og kontrollutvalget, alle med egne budsjettomr\u00e5der. Resultatenhetene er igjen fordelt p\u00e5 ansvarssteder med egne budsjett, tabellen under viser hvilke som gjelder for de ulike resultatenhetene, og hvilket budsjett de ulike ansvarssteder har for 2024: Resultatenhet Ansvarssted \u00c5rsbudsjett Kontrollutvalg Administrasjon, kontrollutvalg 2 429 114 Bystyret Andre utvalg 340 063 Byombudet Byombudet 3 549 876 Bystyret Bystyret 21 071 720 Bystyrets kontor Bystyrets kontor, drift 1 915 527 Bystyrets kontor Bystyrets kontor, l\u00f8nn 20 091 695 Bystyret Eldrer\u00e5det 797 819 Bystyret Forretningsutvalget 175 912 Bystyret Frikj\u00f8pte politikere 23 245 786 Kontrollutvalg Frikj\u00f8pte politikere og honorar 1 491 184 Kontrollutvalg Kj\u00f8p av revisjonstjenester 11 061 277 Bystyret Kommunalt r\u00e5d for personer med funksjonsnedsettelse 646 317 Bystyret Representasjon 3 935 847 Bystyret Ungdomsr\u00e5d 746 452 Bystyret Utvalg for barnehage, skole og idrett 1 129 306 Bystyret Utvalg for finans, kultur og n\u00e6ring 1 129 305 Bystyret Utvalg for helse og sos. 1 350 232 Bystyret Utvalg for milj\u00f8 og byutvikling 1 792 875 Valget Valget, Bystyrets kontor 3 004 925 Bystyrets kontor Vielser 0 Totalsum 99 905 232 1 Bystyrets organer har pr. mars 2024 mindreforbruk, noe som er forventet p\u00e5 denne tiden av \u00e5ret. Prognosen for 2024 er imidlertid i balanse, da det er en rekke utgifter som f\u00f8rst p\u00e5l\u00f8per andre halv\u00e5r av 2024. Forslag til vedtak: Forretningsutvalget tar saken til orientering. Dato: 24. mai 2024 Trine Pettersen Gr\u00f8nbech - Bystyredirekt\u00f8r Helene Halse - R\u00e5dgiver Dokumentet er godkjent elektronisk. 2 Saksframstilling: Tabellen under viser at Bystyrets organer pr. mars 2024 har et mindreforbruk p\u00e5 4,3 millioner kroner, hvorav det st\u00f8rste avviket finnes p\u00e5 \u00abkj\u00f8p av revisjonstjenester\u00bb. Radetiketter \u00c5rsbudsjett Regnskap hittil i \u00e5r Avvik hittil i \u00e5r Administrasjon, kontrollutvalg 2 429 114 764 345 -107 204 Andre utvalg 340 063 139 155 -54 177 Annen bemanning 0 3 249 -3 249 Byombudet 3 549 876 437 221 524 693 Bystyret 21 071 720 8 187 133 474 200 Bystyrets kontor, drift 1 915 527 328 917 149 769 Bystyrets kontor, l\u00f8nn 20 091 695 5 770 231 -136 049 Eldrer\u00e5det 797 819 80 355 119 019 Forh\u00e5ndsstemmemottakere 0 161 934 -161 934 Forretningsutvalget 175 912 4 999 38 960 Frikj\u00f8pte politikere 23 245 786 6 917 752 -451 070 Frikj\u00f8pte politikere og honorar 1 491 184 395 726 37 813 IKT-drift 0 -48 553 48 553 Kj\u00f8p av revisjonstjenester 11 061 277 403 996 2 360 213 Kommunalt r\u00e5d for personer med funksjonsnedsettelse 646 317 33 258 128 256 Representasjon 3 935 847 310 611 672 957 Ungdomsr\u00e5d 746 452 136 214 50 326 Utvalg for barnehage, skole og idrett 1 129 306 253 930 28 286 Utvalg for finans, kultur og n\u00e6ring 1 129 305 313 175 -30 962 Utvalg for helse og sos. 1 350 232 358 793 -21 362 Utvalg for milj\u00f8 og byutvikling 1 792 875 433 277 14 755 Valget, Bystyrets kontor 3 004 925 194 040 556 890 Vielser 0 -123 967 123 967 Totalsum 99 905 232 25 455 789 4 362 652 Bystyrets organer har pr. mars hatt et noe lavere aktivitetsniv\u00e5, noe som er normalt for denne tidsperioden og som da ogs\u00e5 speiler seg i regnskapet. Det er forventet \u00e5 g\u00e5 i balanse ved \u00e5rsslutt, da det er flere utgifter som f\u00f8rst vil p\u00e5l\u00f8pe andre halv\u00e5r. De st\u00f8rste budsjettpostene er Bystyret, Bystyrets kontor l\u00f8nn og Frikj\u00f8pte politikere. I posten Bystyret inng\u00e5r st\u00f8naden som utbetales to ganger \u00e5rlig til de ulike bystyregruppene og honorarer som utbetales i forbindelse med bystyrem\u00f8tene, samt andre driftskostnader til disse. Frikj\u00f8pte politikere er godtgj\u00f8relse til politikere i 50 eller 100% stilling. Kontrollutvalget har eget budsjett til dette: Frikj\u00f8pte politikere og honorar dekker all godtgj\u00f8relse til leder, nestleder og medlemmer i kontrollutvalget. Det st\u00f8rste avviket er knyttet til kj\u00f8p av revisjonstjenester. N\u00e5r det gjelder revisjon har det imidlertid pr. mars p\u00e5l\u00f8pt en del kostnader som ikke er bokf\u00f8rte, i tillegg er mange forvaltningsrevisjonsprosjekt bestilt og vil snart bli levert. Regnskapsrevisor vil ogs\u00e5 fakturere for sitt arbeid med \u00e5rsregnskapet for 2023, som nylig er levert. Kontrollutvalget har nylig utarbeidet planer for forvaltningsrevisjon og eierskapskontroll for 2024-2028. Planene inneholder 34 prosjekter, og en tar sikte p\u00e5 \u00e5 bestille 8-9 prosjekt pr. \u00e5r i 4-\u00e5rsperioden. Det blir i 2024 gjennomf\u00f8rt konkurranser for revisjonstjenester for en ny 4-\u00e5rsperiode, og prisene kan i den forbindelse komme til \u00e5 stige noe. Basert p\u00e5 prosjektene som n\u00e5 er bestilt, forventer sekretariat for kontrollutvalget \u00e5 bruke opp hele budsjettet. Samtidig er det i 2024 knyttet ekstra usikkerhet til s\u00e6rlig tre forhold: 1) Krav til universell utforming ved gjennomf\u00f8ring av politiske m\u00f8ter, fortrinnsvis ved teksting, 2) ny digital politisk m\u00f8teportal, 3) nye krav til personvern og informasjonssikkerhet. 3 Lov om Universell Utforming krever n\u00e5 at alle politiske m\u00f8ter av en viss lengde skal gj\u00f8res tilgjengelig for alle. For bystyrets organer gjelder dette teksting av utvalgsm\u00f8ter og bystyrem\u00f8ter, disse skal i henhold til loven tekstes. Leverand\u00f8r av streaming har en l\u00f8sning som raskt kan settes i drift, men kostnaden er p.t. ukjent. Bystyrets kontor er i en prosess med offentlig anskaffelse av nytt system for administrasjon av politiske m\u00f8ter jf. vedtak i bystyret sak 143/22 og forretningsutvalget sak 53/24. Offentlige anskaffelser i denne st\u00f8rrelsesorden, sammen med l\u00f8pende systemforvaltning, krever kompetanse bystyrets kontor ikke innehar. Det er derfor n\u00f8dvendig med tjenester fra Ansattservice og innkj\u00f8psseksjonen, noe som i hovedsak gir kostnader knyttet til prosjektleder og systemforvaltning. Kostnader til anskaffelse i denne st\u00f8rrelsesorden vil kunne medf\u00f8re behov for budsjettstyrking, som vi eventuelt vil komme tilbake til i 2. tertialrapport. Kravene i GDPR stiller strenge krav til behandling av personvernopplysninger. Kapasitet og kompetansekrav medvirker til at bystyrets kontor m\u00e5 f\u00e5 tjenester fra Ansattservice, herunder ogs\u00e5 prosjektleder. Prosjektleder har hatt ansvar for \u00e5 fasilitere arbeid i forbindelse med Risiko- og s\u00e5rbarhetsvurdering og Personvernkonsekvensvurdering, blant annet for l\u00f8sningen for Streaming av Politiske m\u00f8ter. Hovedtyngden av kostnaden vil p\u00e5l\u00f8pe i 2024. 4 "
}