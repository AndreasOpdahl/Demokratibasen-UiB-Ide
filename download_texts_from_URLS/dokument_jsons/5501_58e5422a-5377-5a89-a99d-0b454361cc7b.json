{
  "dokument_id": "58e5422a-5377-5a89-a99d-0b454361cc7b",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2002041686",
  "tekst": " Saksprotokoll Utvalg: Kommune- og byutviklingsutvalget Arkivsaknr. 25/00646 Saksbehandler Anja Johnsen Behandlet av M\u00f8tedato Saknr 1 Kommune- og byutviklingsutvalget 03.04.2025 19/25 2 Milj\u00f8-, idrett-, kultur- og 01.04.2025 30/25 samfunnsutviklingsutvalget S\u00f8knad om endring av akvakulturtillatelse, lokalitet 30877 Sess\u00f8ya Kommune- og byutviklingsutvalget har behandlet saken i m\u00f8te 03.04.2025 sak 19/25 M\u00f8tebehandling Guro Tjosaas Mortensen (H) fremmet sp\u00f8rsm\u00e5l om habilitet p\u00e5 grunnlag av at hennes samboer er den som har levert s\u00f8knaden. Administrasjonens vurdering: Saken som er til behandling er en h\u00f8ringssak fra fylkeskommunen med anmodning til Troms\u00f8 kommune om \u00e5 komme med uttalelse til behandling av s\u00f8knad fra Ler\u00f8y Aurora om arealendring av akvakulturtillatelse. Du opplyser at din samboer har underskrevet s\u00f8knaden fra Ler\u00f8y Aurora. Du oppgir videre at din samboer er ansatt i Ler\u00f8y Aurora AS som driftssjef. Han er sjef for den tekniske avdelingen, og en del av jobben hans er arealutvikling og \u00e5 skrive s\u00f8knader i forbindelse med det. Det er han som jobber med, utarbeider og leverer alle s\u00f8knader som Ler\u00f8y Aurora sender ut i hele Troms og Finnmark. Denne delen av jobben hans utgj\u00f8r ca 20% av stillingen hans i Ler\u00f8y Aurora. Ut over s\u00f8knader s\u00e5 h\u00e5ndterer han til daglig den tekniske driften av anleggene og fart\u00f8yene. Om vedtaket blir godkjent eller ikke har ikke noe betydning for din samboer sin l\u00f8nn. Vurdering av din habilitet gj\u00f8res etter forvaltningsloven \u00a7 6 andre ledd hvor det skal vurderes om det foreligger \"s\u00e6regne forhold\" som er egnet til \u00e5 svekke tilliten til din upartiskhet. Her skal det blant annet legges vekt p\u00e5 om vedtak i saken kan inneb\u00e6re s\u00e6rlig fordel, tap eller ulempe for deg eller noen du har n\u00e6r personlig tilknytning til. Det at din samboer har som en del av sin jobb \u00e5 skrive s\u00f8knader for sin arbeidsgiver i disse sakene anses ikke som et s\u00e6regent forhold i forvaltningslovens forstand. Her legges det stor vekt p\u00e5 at utfall i saken ikke vil ha betydning for din samboers l\u00f8nn eller andre omr\u00e5der som ber\u00f8rer arbeidsforholdet. Etter en samlet vurdering legges det til grunn at du vurderes habil til \u00e5 behandle saken i KOBY. Mortensen ble enstemmig funnet habil. Tilleggsforslag fremmet av Hanne Stenvaag (R\u00f8dt) p\u00e5 vegne av SV, R\u00f8dt, MDG: Ikke \u00f8kning i biomasse 1 Troms\u00f8 kommune forventer at oms\u00f8kte endring vil f\u00f8re til tryggere arbeidsforhold for de ansatte og bedre fiskevelferd i anlegget, og at den ikke f\u00f8rer til s\u00f8knad om biomasse\u00f8kning i neste omgang. Votering Tilleggsforslag fremmet av Hanne Stenvaag (R\u00f8dt) p\u00e5 vegne av SV, R\u00f8dt, MDG: Ikke \u00f8kning i biomasse, falt med 3 stemmer MDG, R\u00f8dt, SV mot Ap, FrP, H, V: Innstilling vedtatt med 11 stemmer Ap, FrP, H, MDG, R\u00f8dt, SV, V: Kommune- og byutviklingsutvalgets vedtak Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. 2 "
}