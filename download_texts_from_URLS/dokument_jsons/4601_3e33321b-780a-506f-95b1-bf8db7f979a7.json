{
  "dokument_id": "3e33321b-780a-506f-95b1-bf8db7f979a7",
  "doc_type": "case_presentation",
  "kommune": 4601,
  "tittel": "Fana, gnr. 92 bnr. 117, Fanafjellsvegen 393. Klage p\u00e5 byr\u00e5dens vedtak om tillatelse til flytebrygge med landgang",
  "url": "https://bergen.kommune.no/politikere-utvalg/api/fil/bk360/10951814/Framstilling-Fana-gnr-92-bnr-117-Fanafjellsvegen-393-Klage-pa-byradens-vedtak-om-tillatelse-til-flytebrygge-med-landgang",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/95457-5 Fana, gnr. 92 bnr. 117, Fanafjellsvegen 393. Klage p\u00e5 byr\u00e5dens vedtak om tillatelse til flytebrygge med landgang Hva saken gjelder: Statsforvalteren i Vestland klager p\u00e5 byr\u00e5dens vedtak i fullmaktsvedtak datert 24.05.2024. vedtaket innvilger dispensasjon fra KPA 2018 \u00a7 3.1 (plankrav), \u00a7 6.1.1 (byggegrense langs sj\u00f8) og \u00a7 32.8 (friluftsomr\u00e5de i sj\u00f8). Tiltakshaver er Trond Erling S\u00e6terdal. Omr\u00e5det er ikke regulert. I KPA 2108 er omr\u00e5det avsatt til LNF-omr\u00e5de p\u00e5 land og friluftsomr\u00e5de i sj\u00f8, med hensynssone: Landskap-funksjonell strandsone. Aktuell flytebrygge og landgang er etablert og s\u00f8knaden gjelder legalisering av tiltakene. Flytebryggen er oppf\u00f8rt i tidsrommet 2014 \u2013 2016, med en st\u00f8rrelse p\u00e5 11,5 x 2,5 meter. Tiltaket er innringet p\u00e5 flyfoto nedenfor: Statsforvalteren i Vestland har frar\u00e5det dispensasjon og viser til at tiltaket er stort og dominerende, samt at landskapet rundt Lysefjorden med strandsone er s\u00e6rlig verdifullt for friluftsliv/naturmangfold og under sterkt press for nedbygging. Tiltaket blir vurdert til \u00e5 v\u00e6re i strid med statlige planretningslinjer for differensiert forvaltning av strandsonen. Bymilj\u00f8etaten (BME) har under tvil ikke frar\u00e5det tillatelse. BME viste til at omr\u00e5det allerede er dominert av naust og kaianlegg og at eventuell tilbakef\u00f8ring vil gi begrenset gevinst. 1 Nabovarsel: Det er ikke mottatt merknader til nabovarsel. Klagerens anf\u00f8rsler: Klageren viser til at anlegget stikker seg ut blant naustene p\u00e5 neset og f\u00f8rer til nedbygging og privatisering av strandsonen og det n\u00e6re sj\u00f8omr\u00e5det utenfor. Klageren viser til at strandsonen i Fana bydel er under sterkt press og at tiltaket f\u00f8rer til ytterligere nedbygging. Tilsvar fra tiltakshaver: Tiltakshaver viser til at flytebrygge p\u00e5 n\u00e6rliggende gbnr. 91/2 fikk godkjent utvidelse med 6 meter. Flytebryggen p\u00e5 tiltakshavers eiendom deles med gbnr. 92/62 der de har hver sin side med plass til b\u00e5t. N\u00e6rliggende omr\u00e5de er dominert av kaianlegg med f\u00e5 muligheter for tilkomst til sj\u00f8. Flytebryggen bidrar if\u00f8lge tiltakshaver til bedre tilkomst og bademuligheter for allmenheten og derfor er det satt opp badestige og redningsb\u00f8ye. Fagetatens vurdering og anbefaling: Fagetaten viser til at flytebryggen p\u00e5 gbnr. 91/2 fikk rammetillatelse den 08.01.2024 til forlengelse av eksisterende flytebrygge med 7 meter. Dispensasjoner ble innvilget av UMBY den 05.10.2023 i sak 2022/191766. Lengden ble \u00f8kt fra 18 til 25 meter og antall b\u00e5tplasser ble \u00f8kt med 6 plasser. Saken gjaldt et st\u00f8rre flytebryggeanlegg og sakene er ikke sammenlignbare. Fagetaten viser ellers til sitt fagnotat datert 27.02.2024. Byr\u00e5dets vurdering og anbefaling/konklusjon: Byr\u00e5det har vurdert klagen og anbefaler at byr\u00e5dens vedtak opprettholdes. Byr\u00e5det kan ikke se at det er fremkommet nye opplysninger i saken og viser til byr\u00e5dens vedtak datert 24.05.2024, p\u00e5 side 3 \u2013 4. Byr\u00e5den har vektlagt at flytebryggen ligger utenfor et godkjent naust. Bymilj\u00f8etaten har ikke frar\u00e5dd tiltaket. N\u00e6rheten til de store flytebryggeanleggene mot s\u00f8r m\u00e5 ogs\u00e5 vektlegges. Disse anleggene beslaglegger allerede store deler av omr\u00e5det, slik at det ikke er naturlig for allmenheten \u00e5 ferdes der. Byr\u00e5det mener i likhet med byr\u00e5den at fordelene med tiltaket er klart st\u00f8rre enn ulempene, ved at tiltaket sikrer trygg tilgang til b\u00e5t fra naustet, og gir muligheter for tilkomst til sj\u00f8en og strandsonen for beboerne i Nordvik. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dens vedtak datert 24.05.2024 opprettholdes. Klagen tas ikke til f\u00f8lge. Dato: 10. september 2024 Marte Joan Monstad Christine Kahrs Fung. byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 06.08.2024 med f\u00f8lgende vedlegg: 1. Situasjonskart 2. Flyfoto 3. Skr\u00e5foto Side 2 av 3 4. Situasjonsplan 5. Tegning 6. Tiltakshavers tilsvar til klagen datert 11.06.2024 7. Statsforvalterens klage datert 10.06.2024 8. Statsforvalterens brev til Bergen kommune datert 11.06.2022 og 20.06.2022 9. Byr\u00e5dens vedtak datert 24.05.2024 10. Fagnotat datert 27.02.2024 11. Klage datert 02.12.2023 12. Avslag datert 12.11.2022 13. Tillatelse datert 12.11.2023 14. S\u00f8knad om dispensasjon 15. P\u00e5legg om retting og ilegging av tvangsmulkt datert 13.04.2023 Side 3 av 3 "
}