{
  "dokument_id": "1c8945f7-abd6-5349-b209-b929f8a6d118",
  "doc_type": "case_attachment",
  "kommune": 4601,
  "tittel": "Vestland fylkeskommune, vei, vedtak datert 09.06.2023",
  "url": "https://bergen.kommune.no/politikere-utvalg/api/fil/bk360/9320489/Vestland-fylkeskommune-vei-vedtak-datert-09-06-2023",
  "tekst": " Avdeling for Infrastruktur og veg (INV) Dato 09.06.2023 V\u00e5r referanse 2023/58740-7 Dykkar referanse BYGG-2023/11415-10 BERGEN KOMMUNE PLAN- OG BYGNINGSETATEN Sakshandsamar \u00d8rjan Netteland Dybvik Postboks 7700 E-post Orjan.Dybvik@vlfk.no 5020 BERGEN Telefon 45721980 Uttale med vedtak om dispensasjon - bruksendring - fv. 585 Kong Oscars gate - gnr. 166 bnr. 536 - Bergen kommune Vi viser til brev med s\u00f8knad p\u00e5 uttale motteke 12.05.2023, med uttalefrist 09.06.23. Saka gjeld Det er s\u00f8kt om l\u00f8yve til oppf\u00f8ring av glasgard i bakgard, bruksendring, fasadeendring mv. i Kong Oscars gate 45, gnr. 166 bnr. 536, i Bergen kommune. Tiltaket inneber mellom anna: Ombygging/bruksendring i st\u00f8rre delar av underetasjen og austleg del av 1 etasje. Endring fr\u00e5 lager og handel til servering. Fasadeendringar: tilbygg og p\u00e5bygg i bakgard, Glastak over bakgard. Reetablering historiske lysgraver, nye d\u00f8rer, tilbakef\u00f8ring av vindaugsflater m.m. Underbygg: Tidlegare portrom vert gjort om til servering, og fasaden vert lukka med ein glasfasade med d\u00f8r. Tiltaket er regulert i reguleringsplanen \u00abBERGENHUS. GNR 166 BNR 870, REGULERINGSPLAN FOR MARKEN\u00bb med planID: 4601_4620000. Tiltaket ligger innenfor byggegrensen langs fylkesveg 585 som er uregulert. Det kjem fram av oversendingsbrev at bruksendringa og tilh\u00f8yrande tiltak er avhengig av ei dispensasjon fr\u00e5 byggegrensa langs veg etter veglova. Vi svarer difor ut med den delen av s\u00f8knaden som gjeld fylkesvegen med eit vedtak p\u00e5 vilk\u00e5r, med s\u00e6rskilte vilk\u00e5r til reetablering av lysgraver i fortausareal. Vedtak Med heimel i veglova \u00a7 30 og \u00a7 34 gir vi dispensasjon fr\u00e5 byggegrensa mot fylkesveg 585 Kong Oscars gate for \u00e5 gjennomf\u00f8re bruksendring fr\u00e5 lager og handel til servering, fasadeendringar, tilbygg, p\u00e5bygg og lysgraver i fortau p\u00e5 gnr. 166 bnr. 536 i Bergen kommune. Vilk\u00e5r for dispensasjonen 1. Tiltaket skal vera i samsvar med situasjonsplan(utomhusplan), datert 24.02.2023. 2. Avstanden fr\u00e5 tiltaket (inkludert takutspring) til senterlina p\u00e5 fv. 585 Kong Oscars gate skal vera uendra og minst 5,5 meter. Lysgraver kan berre etablerast med same plassering og utstrekning som tidlegare lysgravar. 3. Tiltaket m\u00e5 ikkje brukast til andre f\u00f8rem\u00e5l enn det dispensasjonen gjeld. 4. Grenseverdiane for st\u00f8y og luftkvalitet i rundskriv T-1442 og T-1520 fr\u00e5 Klima- og milj\u00f8verndepartementet m\u00e5 tilfredsstillast. 5. Det kan ikkje krevjast erstatning for skadar og ulemper som f\u00f8lgje av at bygninga/innretninga ligg n\u00e6r fylkesveg 585 Kong Oscars gate. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/58740-7 Side 2 av 2 6. Vilk\u00e5r som gjelder etablering av lysgraver i fortausareal mot fv. 585 Kong Oscarsgate: - Ingen deler av tiltaket, skal kome n\u00e6rmare vegmidte/vegkant p\u00e5 fylkesveg enn slik innsendt situasjonsplan datert 24.02.2023 viser. - F\u00f8r arbeidet p\u00e5 fylkeskommunalt fortau kan starte m\u00e5 tiltakshavar inng\u00e5 ei gjennomf\u00f8ringsavtale med vegmyndigheita Vestland fylkeskommune jf. veglova \u00a7\u00a7 57, dersom dette er aktuelt. - Det kan ikkje rettast erstatningskrav mot vegeigar av fv. 585 Kong Oscarsgate ved eventuell skade p\u00e5 tiltaket for\u00e5rsaka av vegvedlikehaldet, deriblant sn\u00f8m\u00e5king, som f\u00f8lge av at tiltaket er p\u00e5 fylkeskommunalt fortau. Eigar er ansvarleg for kostnader fr\u00e5 vedlikehald av lysgravene tilh\u00f8yrande gnr. 166 bnr. 536 sj\u00f8lv om det ligg p\u00e5 offentleg fortausareal. - Lysgravene skal utformast utan at det skapar hindring for mjuke trafikantar, spesielt av omsyn til personar med funksjonsnedsetting. 7. Arbeidet m\u00e5 vera starta opp innan tre - 3 - \u00e5r fr\u00e5 dispensasjonen er gitt, om ikkje fell dispensasjonen bort. Bakgrunn for vedtaket Byggegrensene skal ta vare p\u00e5 trafikktryggleik, vedlikehald og drift av vegnettet, arealbehov ved ei eventuell utviding av vegen, og milj\u00f8et p\u00e5 eigedomane langs vegen. Fylkesveg 585 Kong Oscars gate har ei fartsgrense p\u00e5 40 km/t og ein \u00c5DT (\u00e5rleg d\u00f8gntrafikk) p\u00e5 8000. Vegen er klassifisert som ei \u00abViktig hovudveg\u00bb jf. Vestland fylkeskommunes rammeplan (2021-24) for behandling av s\u00f8knadar om dispensasjon fr\u00e5 byggjegrensen langs fylkesveg og avk\u00f8yrsles\u00f8knadar. Rammeplanen er streng p\u00e5 veger med denne haldningsklassen og seier mellom anna at tiltak ikkje b\u00f8r etablerast n\u00e6rare enn 50 meter fr\u00e5 vegmidte. Vi vurderer likevel at det berre er den delen av tiltaket som omfattar lysgravene i fortauet langs fv. 585 Kong Oscars gate som vil v\u00e6re meir i strid med byggegrensa enn eksisterande tiltak. Lysgravene blir vurdert som eit mindre tiltak som ikkje vil v\u00e6re til hinder for framkome og vedlikehald. Utforming av lysgravene m\u00e5 sikre universell utforming og ikkje vere ei hindring for personar med funksjonsnedsetting. Vi vil minne om at lysgravene som reetablerast skal til ein kvar tid heldes reine. Dette er ei del av grunneigar av offentleg sted si plikt om \u00e5 s\u00f8rge for at det blir gjennomf\u00f8rt vedlikehald p\u00e5 fortau og gate/veg innanfor 6 meter fr\u00e5 fasaden p\u00e5 bygget jf. \u00a7 15 i Forskrift om politivedtekt, Bergen kommune, Hordaland. Etter ei samla vurdering av tilh\u00f8va i saka gir vi dispensasjon fr\u00e5 byggegrense langs fylkesveg 585 Kong Oscars gate for bruksendring, fasadeendring og reetablering av lysgraver p\u00e5 gnr. 166 bnr. 536 i Bergen kommune. Med helsing Kari Elster Moen \u00d8rjan Netteland Dybvik fagkoordinator r\u00e5dgjevar INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har difor inga handskriven underskrift Vedlegg 1 6-3___A-10-002 Utomhusplan.PDF "
}