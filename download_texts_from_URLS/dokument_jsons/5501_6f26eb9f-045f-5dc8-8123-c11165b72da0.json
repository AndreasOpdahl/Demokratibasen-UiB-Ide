{
  "dokument_id": "6f26eb9f-045f-5dc8-8123-c11165b72da0",
  "doc_type": "case_presentation",
  "kommune": 5501,
  "tittel": "Sykefrav\u00e6r 2024",
  "url": "https://innsyn.tromso.kommune.no/application/getMoteDokument?dokid=2001982053",
  "tekst": "Arkivsaksnr. 25/02576-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 24.02.2025 Sykefrav\u00e6r 2024 Kommunedirekt\u00f8rens innstilling til vedtak: Arbeidsmilj\u00f8utvalget tar sykefrav\u00e6r 2024 til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Presentasjon av sykefrav\u00e6rsstatistikken for 2024 Saksutredning Sykefrav\u00e6ret 2024 i Troms\u00f8 kommune er 0,2% h\u00f8yere enn 2023. I tabellen nedenfor vises sykefrav\u00e6rstallet totalt, samt tallene for hver enkelt avdeling og stab, rundet opp til n\u00e6rmeste desimaltall: 2024 2023 Troms\u00f8 kommune 11,1% 10,9% Kommunedirekt\u00f8r 2,5% 2% Stab for organisasjon 7,5% 6,5% Avdeling for oppvekst, utdanning og kultur 10,7% 11,2% Avdeling for helse og omsorg 12,7% 12% Avdeling for bymilj\u00f8 8,9% 8,1% Den st\u00f8rste \u00f8kningen ut fra sykefrav\u00e6rsprosent og antall \u00e5rsverk ligger i avdeling for helse og omsorg, mens avdeling for oppvekst, utdanning og kultur har redusert sitt frav\u00e6r. Det er hovedsakllig skoleseksjonene som st\u00e5r for den st\u00f8rste reduksjonen, mens seksjon for barnehage er uendret fra 2023. Seksjon for sykehjem og seksjon for helsetjenester st\u00e5r for den st\u00f8rste \u00f8kningen i avdeling for helse og omsorg. Nav har oversikten over legemeldt sykdom ut fra diagnosekoder. I nasjonal statistikk er det muskel/skjelettlidelser som er st\u00f8rst, mens psykiske lidelser og luftveissykdommer har den st\u00f8rste \u00f8kningen. I Troms\u00f8 kommune er muskel/skjelett- og psykiske lidelser nesten like store. Viser til vedlegg for oversikten fra Nav. Det er ikke statistikk for hvor mye av sykefrav\u00e6ret til Troms\u00f8 kommune er arbeidsrelatert, men nasjonale tall viser at 40% av all frav\u00e6r er arbeidsrelatert. Det vil alts\u00e5 si at 40% av v\u00e5rt frav\u00e6r kan vi gj\u00f8re noe med. Noen eksempler p\u00e5 arbeidsrelatert frav\u00e6r er frav\u00e6r p\u00e5 grunn av emosjonell belastning, vold og trusler, manglende utstyr, tunge l\u00f8ft, d\u00e5rlig arbeidsmilj\u00f8, manglende ledelse og konflikter. Tiltak Vi har jobbet for et tettere samarbeid med Nav Arbeidslivssenter ved \u00e5 ha m\u00e5nedlige m\u00f8ter der vi diskuterer aktuelle tema. Hovedtillitsvalgte, hovedverneombud, leder i Bedriftshelsetjenesten og HMS r\u00e5dgiver er faste deltagere. Vi har ogs\u00e5 tilbudt deres kurs \u00abSees i morgen\u00bb til alle ledere, tillitsvalgte og verneombud som omhandler arbeid og psykisk helse. Da mange av avvikene i 2023 og 2024 har v\u00e6rt vold og trusler, er det noe vi i enhet for personal og organisasjon har fokusert mye p\u00e5. Det har blitt holdt kurs i tema og vi har ved foresp\u00f8rsel v\u00e6rt p\u00e5 enheter for veiledning og kurs i forskjellige tema, blant annet sykefrav\u00e6r, n\u00e6rv\u00e6r og vold og trusler. Veileder for sykefrav\u00e6rsoppf\u00f8lging ble lansert i januar 2024 sammen med en plakat med tidslinjen for oppf\u00f8lging av sykmeldte. Det har f\u00e5tt mye god tilbakemelding blant v\u00e5re ledere at de er veldige gode verkt\u00f8y som de kan bruke for \u00e5 enkelt s\u00f8ke opp kunnskap om plikter, rettigheter, og hva som skal gj\u00f8res. 2 P\u00e5 grunn av denne suksessen, jobbes det n\u00e5 med en veileder for forebygging og h\u00e5ndtering av vold og trusler. Den er planlagt ferdig i april og skal dr\u00f8ftes med tillitsvalgte og verneombud f\u00f8r den lanseres til organisasjonen. Det er ogs\u00e5 planlagt en veileder for h\u00e5ndtering av konflikter p\u00e5 arbeidsplassen. Den planlegges gjennomf\u00f8rt innen utgangen av 2025. Konklusjon Sykefrav\u00e6ret i Troms\u00f8 kommune har \u00f8kt med 0,2% i 2024. \u00c5rsaken er sammensatt, men muskel/skjelettlidelser og psykiske lidelser er de st\u00f8rste \u00e5rsakene for langtidsfrav\u00e6r. Det er ogs\u00e5 mulig \u00e5 anta at vi har en del arbeidsrelatert frav\u00e6r. Vedtakskompetanse Arbeidsmilj\u00f8utvalget Vedlegg Sykefrav\u00e6r 2024 3 "
}