{
  "dokument_id": "226dc2ec-6345-5df6-82dc-7b8028cbbb75",
  "doc_type": "case_attachment",
  "kommune": 4601,
  "tittel": "Merknad fra nabo, datert 28.02.2024",
  "url": "https://bergen.kommune.no/politikere-utvalg/api/fil/bk360/10120802/Merknad-fra-nabo-datert-28-02-2024",
  "tekst": "From: \"Harald Gjerding\" <harald.gjerding@outlook.com> Sent: Wed, 28 Feb 2024 15:42:08 +0100 To: \"Postmottak planogbygg\" <postmottak.planogbygg@bergen.kommune.no> Cc: \"sidsel.gjerding@icloud.com\" <sidsel.gjerding@icloud.com> Subject: Sak Bygg - 2023/15844. Kommentar til mottatt klage Categories: Bl\u00e5 kategori Att: Birgitt Hereid Berge Som nabo til 41/330/0/0 har Sidsel Gjerding/Harald Gjerding nedenst\u00e5ende kommentarer i saken. Katrineholmen er en idyll i Nord\u00e5svannet. Opprinnelig var mange n\u00f8stetomter p\u00e5 Katrineholmen knyttet opp til eiendommer p\u00e5 Paradis. N\u00f8stetomtenes bredde og lengde var dimensjonert for rob\u00e5ter. Tomtenes bredde var normalt standard ca 3,5 meter dog hadde noen tomter en bredde p\u00e5 ca 1,5 standardbredde til ca 2 standardbredder. Dersom det \u00e5pnes opp for flytebrygger av oms\u00f8kte dimensjoner vil det danne presedens for andre n\u00f8stetomteiere. Det er \u00e5penbart at dette vil medf\u00f8re en betydelig milj\u00f8forringelse som vil v\u00e6re til ugunst for allmennheten. \u00d8kende ekstremv\u00e6r og str\u00f8mforholdene i bukten vil av sikkerhetsmessige grunner kreve ekstraordin\u00e6r forankring av flytebrygger mot sj\u00f8bunnen. Med smale n\u00f8stetomter vil man f\u00e5 et nettverk av tauverk/kjettinger i sj\u00f8en ned til moring/stabiliseringslodd som neppe kan holdes innenfor egen tomtebredde. I et trangt farvann vil dette kunne bli en utfordring. Allmenne interesser tilsier at Bergen Kommunes vedtak om avslag p\u00e5 s\u00f8knaden m\u00e5 opprettholdes. Sidsel Gjerding Harald Gjerding Sendt fra min iPad "
}