{
  "dokument_id": "84c45813-04ae-55d1-b23d-a31c45741dc7",
  "doc_type": "case_attachment",
  "kommune": 4601,
  "tittel": "Tilleggsnotat III: Oppheving av eldre veiplaner. 2. gangs behandling",
  "url": "https://bergen.kommune.no/politikere-utvalg/api/fil/bk360/10636226/Tilleggsnotat-III-Oppheving-av-eldre-veiplaner-2-gangs-behandling",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/198247-102 Postboks 7700 Saksbehandler: Senia Raum 5020 BERGEN Dato: 17. juni 2024 Deres ref.: Tilleggsnotat III: Oppheving av eldre veiplaner. 2. gangs behandling Det er stilt f\u00f8lgende sp\u00f8rsm\u00e5l til saken: Kan byggegrense langs veg fastsettes i reguleringsplanen for selve veien \u2013 eller m\u00e5 byggegrense langs vei fastsettes i den reguleringsplan der tiltakshavertomten inng\u00e5r i planomr\u00e5det? I tilleggsnotat 2 som f\u00f8lger saken s\u00e5 er det lagt til grunn at anf\u00f8rt at s\u00e5 lenge omr\u00e5dene p\u00e5 siden av vegen er uregulert \u2013 s\u00e5 har ikke selve vei-reguleringsplanens byggegrense noe \u00e5 si. Jeg mener det kan stilles sp\u00f8rsm\u00e5l ved om et slikt standpunkt er korrekt. Ogs\u00e5 selve reguleringsplanene for veiene m\u00e5 kunne fastsette byggegrense, og dette er jo ogs\u00e5 lagt til grunn i det opprinnelige saksfremlegget der byggegrensene for de ulike veiene var oppgitt. Om det var slik at disse byggegrensene ikke gjaldt \u2013 hvorfor ble det da opplyst som byggegrense. Svar: En reguleringsplan gjelder innenfor planavgrensningen. Der det fastsettes byggegrense i en reguleringsplan, m\u00e5 planavgrensningen omfatte det omr\u00e5det som byggegrensen skal f\u00e5 juridiske virkninger for. Dersom det er angitt en byggegrense som g\u00e5r ut over plangrensen, vil det etter byr\u00e5dens syn ikke v\u00e6re gyldig og dermed ikke f\u00e5 noen juridisk virkning. Det f\u00f8lger av plan- og bygningsloven \u00a7 12-7 nr. 2 (og tilsvarende bestemmelse etter tidligere lovverk), at reguleringsplanen kan gi \"vilk\u00e5r for eller forbud mot former for bruk av arealer, bygninger og anlegg i planomr\u00e5det\". Regulerte byggegrenser, gjelder da etter byr\u00e5dens syn kun innenfor planavgrensningen. Byr\u00e5den mener da at kommunen ikke har lovhjemmel til \u00e5 p\u00e5legge tilgrensende, uregulerte eiendommer om \u00e5 m\u00e5tte forholde seg til byggegrenser som de ikke er omfattet av. Eventuelle byggegrenser i reguleringsplanene vil fortsatt regulere byggeaktivitet innenfor planomr\u00e5det. N\u00e5r det gjelder de aktuelle veiplanene, vil byggegrensen som er satt dermed ikke ha virkning for eventuelle tiltak utenfor planavgrensningen. Med hilsen Christine Kahrs \u2013 Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 "
}