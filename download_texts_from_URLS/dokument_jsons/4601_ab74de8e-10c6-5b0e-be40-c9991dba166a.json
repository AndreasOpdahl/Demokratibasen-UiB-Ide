{
  "dokument_id": "ab74de8e-10c6-5b0e-be40-c9991dba166a",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Fana,  Gnr. 43,  Bnr. 270 m.fl.,  Sandbrekketoppen",
  "url": "https://bergen.kommune.no/politikere-utvalg/api/fil/bk360/11796588/Fagnotat-offentlig-ettersyn-Fana-Gnr-43-Bnr-270-m-fl-Sandbrekketoppen",
  "tekst": " Plan- og bygningsetaten REGULERINGSFORSLAG TIL Fagnotat OFFENTLEG ETTERSYN V\u00e5r referanse: PLAN-2022/20621-22 Sakshandsamar: Lise V\u00e5ge Berge Dato: 05.12.2024 Forslag til detaljregulering \u2013 offentleg ettersyn Fana, Gnr. 43, Bnr. 270 m.fl., Sandbrekketoppen, arealplan-ID 70210000 Om planforslaget Opus Bergen AS foresl\u00e5r p\u00e5 vegne av Midttunbygget AS detaljregulering for eit omr\u00e5de p\u00e5 Midttun i Fana bydel, jf. Figur 1. Forslagstillar ved oppstart var Bergen N\u00e6ringsbygg AS. Figur 1 Planomr\u00e5det ligg p\u00e5 Midttun i Fana bydel. Planomrisset i raudt Planomr\u00e5det best\u00e5r av eit eksisterande n\u00e6ringsomr\u00e5de med gr\u00f8ntareal og tilkomstveg. Hensikta med planen er \u00e5 erstatte eksisterande n\u00e6ringsbygningar i ein mindre del av planomr\u00e5det, Sandbrekketoppen 30, med eit st\u00f8rre og meir funksjonelt bygg. Planforslaget regulerer krysset mellom Sanddalsringen og Sandbrekkevegen, b\u00e5de k\u00f8yrebane, busshaldeplassane og overgangar for mjuke trafikantar ved krysset. Det regulerast ogs\u00e5 for gang- og sykkelveg langs Sandbrekkevegen og avk\u00f8yrsler til n\u00e6ringsareal i n\u00e6rleiken av krysset vert stramma opp. Planomr\u00e5det omfattar fleire tilliggjande n\u00e6ringseigedomar, som f\u00e5r vidaref\u00f8rt eksisterande situasjon, og eit sentralt skogareal. Planomr\u00e5det er sett av til industri og lager (I/L7) i Kommuneplanens arealdel 2018. Gr\u00f8ntarealet er sett av til ytre fortettingssone. Delar av planomr\u00e5det er omfatta av omsynssoner H_210 og H_220 for vegst\u00f8y, og omsynssone kulturmilj\u00f8 H_570, historisk vegfar, sj\u00e5 planomtale og vedlegg for utfyllande opplysingar. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN I samband med offentleg ettersyn varslar vi samtidig utviding av plangrensa. Planforslaget er ikkje omfatta av forskrift om konsekvensutgreiing. Planprosess og medverking Oppstart av planarbeid vart varsla 14.04.2020 av forslagsstillar Bergen N\u00e6ringsbygg AS, sj\u00e5 Figur 2. Det vart utf\u00f8rt ei avgrensa h\u00f8yring om utviding av plangrensa den 10.06.2020, jf. Figur 3. Komplett planforslag vart sendt inn 18.09.2024, av ny forslagsstillar Midttunbygget AS. Det kom inn tre private merknader og ti uttalar fr\u00e5 h\u00f8yringsinstansar til varsel om oppstart. Desse er summert opp og kommentert av forslagsstillar i merknadsskjemaet datert 15.11.2024. Vi har g\u00e5tt gjennom materialet og vurderer merknadsskjemaet som dekkande. Uttaler og merknader til oppstart nemner i hovudtrekk: \u2022 Bevaring av eksisterande gr\u00f8ntareal/skog, snarveg nordover gjennom skogen. \u2022 Gr\u00f8ntareal m\u00e5 kartleggast og konsekvensar for naturmangfald som f\u00f8lgje av endring av arealbruk m\u00e5 vurderast. \u2022 Bekymring for eksisterande og ny st\u00f8y fr\u00e5 n\u00e6ringsomr\u00e5det, st\u00f8y og st\u00f8v som f\u00f8lgje av anleggsperiode. \u2022 Utbetring av tilh\u00f8va for g\u00e5ande, kollektivbrukarar og kollektivtrafikk for kollektivtras\u00e9en Fylkesveg 51980 Sanddalsringen, og krysset mellom Sanddalsringen og kommunal veg 3289 Sandbrekkevegen. \u2022 Planomr\u00e5det m\u00e5 utvidast til rundk\u00f8yringa ved Hardangervegen for \u00e5 betre ovannemnte trakktilh\u00f8ve. \u2022 D\u00e5rlege forhold for g\u00e5ande og syklande langs kv. og fv. Sandbrekkevegen. \u2022 Rekkef\u00f8lgjekrav for utbetring av vegsituasjon og tilh\u00f8va for mjuke trafikantar m\u00e5 p\u00e5reknast. Avgrensa h\u00f8yring Med bakgrunn i innkomne merknader vart plangrensa utvida gjennom avgrensa h\u00f8yring, sj\u00e5 figur 2 og 3 . Det kom inn \u00e9in privat og fire offentlege merknader. Desse er summert opp og kommentert av forslagsstillar i merknadsskjemaet datert 15.11.2024. Til avgrensa h\u00f8yring gav bymilj\u00f8etaten (BME) merknader om fleire tema enn det aktuelle for h\u00f8yringa, d\u00e5 dei ikkje uttalte seg til oppstart. Hovudtrekka i uttaler og merknader er: \u2022 Omsyn til friluftsomr\u00e5de og biologisk mangfald. \u2022 Nybygg m\u00e5 dimensjonerast for tilstrekkeleg jordvolum for vegetasjon. Foresl\u00e5r revegetering som metode. \u2022 Omsyn til geologisk verneverdig omr\u00e5de. \u2022 Sykkelstrategi m\u00e5 leggast til grunn for plangrep, og det m\u00e5 leggast til rette for gang- og sykkelveg langs Sandbrekketoppen og Sandbrekkevegen. \u2022 Tal p\u00e5 avk\u00f8yrsler m\u00e5 reduserast. Saksnummer PLAN-2022/20621 Side 2 av 17 Figur 2 Plangrense ved oppstart Figur 3 Plangrense ved avgrensa h\u00f8yring Planprosess Etter avgrensa h\u00f8yring var det lite aktivitet i plansaka. Den 13.04.2021 etterspurde plan- og bygningsetaten (PBE) framdrift og varsla stenging av saka p\u00e5 grunn av manglande aktivitet. Forslagstillar bad s\u00e5 om arbeidsm\u00f8te, og indikerte innlevering av komplett planforslag til f\u00f8rstegongshandsaming innan \u00e5rsslutt 2021. Det vart ikkje sendt inn planforslag som f\u00f8respegla. PBE vart varsla i januar 2022 om at planforslaget og n\u00e6ringseigedomen skifta eigar i desember 2021, og at ny forslagstillar har eit anna perspektiv og andre \u00f8nsker med planforslaget. F\u00f8rste arbeidsm\u00f8te med nye eigarar vart gjennomf\u00f8rt 14.01.2022. Det har vore fleire arbeidsm\u00f8te mellom PBE, bymilj\u00f8etaten (BME) og Vestland Fylkeskommune (VLFK) om regulering av krysset mellom Sandbrekketoppen og Sandbrekkevegen. Varsling av utvida plangrense og offentleg ettersyn I samband med offentleg ettersynet varslar vi utvida plangrense. Den vert utvida mot vest til \u00e5 inkludere gnr. 43 bnr. 373 (sj\u00e5 figur under), som er eigd av forslagsstillar. Tidlegare plangrense f\u00f8lgde eigedomsgrensa p\u00e5 tvers at eit st\u00f8rre n\u00e6ringsbygg, sj\u00e5 Figur 3. D\u00e5 det er same eigar p\u00e5 begge sider av eigedomsgrensa er plangrensa no av praktiske omsyn utvida for at heile n\u00e6ringsbygget og naboeigedomen skal inng\u00e5 planomr\u00e5det. Utvidinga har ingen betydning for innhaldet i planforslaget og PBE vurdere at det er tilstrekkeleg \u00e5 varsle endringa i samband med offentleg ettersyn. Det vil bli \u00e9in ny part p\u00e5 varslingslista. Figur 4 Plangrense til offentleg ettersyn Saksnummer PLAN-2022/20621 Side 3 av 17 Medverknad Det har blitt gjennomf\u00f8rt nabom\u00f8ter og synfaring saman med Coop, Kavli, Sandbrekkevegen 96 og 100. Tema har i hovudsak vore problemstillingar kring utbetring av krysset Sandbrekkevegen/Sanddalsringen, tilkomst, parkering og varetransport. Det har ogs\u00e5 vore dialog og arbeidsm\u00f8te med VLFK om nemnte kryss. Vurdering av planforslaget Plan- og bygningsetaten kommenterer sentrale problemstillingane i planforslaget, andre tema utanom dette er l\u00f8yst og greidd ut om i plandokumenta. Vi sluttar oss til hovudform\u00e5let og hovudgrepet i planforslaget. Dette er forel\u00f8pige vurderingar. Den endelege tilr\u00e5dinga v\u00e5r vil st\u00e5 i fagnotatet til slutthandsaminga. Hovudform\u00e5l Planomr\u00e5det omfattar eit st\u00f8rre n\u00e6ringsomr\u00e5de, og det er foresl\u00e5tt arealform\u00e5la kombinert bygg- og anleggsform\u00e5l, kontor, industri og lager: KBA. Form\u00e5let opnar for industri, verkstad, engros-, kontor- og lagerverksemd. Det er satt avgrensing for mengd kontorform\u00e5l p\u00e5 20% p\u00e5 grunn av forskjell i parkeringskrav. Dette er diskutert i eige avsnitt seinare i fagnotatet. PBE er positiv i kombinasjonsform\u00e5l d\u00e5 det opnar for fleksibilitet for n\u00e6ringsomr\u00e5det. Grad av utnytting, byggeh\u00f8gder og byggegrenser Grad av utnytting Planforslaget legg til rette for utvikling i felt KBA1, sj\u00e5 plankart Figur 5 p\u00e5 neste side. Felta KBA2-3 er vidaref\u00f8rt med same grad av utnytting som eksisterande situasjon. Foresl\u00e5tt BRA for felt KBA1 er 10 600 m2. Det er foresl\u00e5tt \u00e5 rive eksisterande bygningar innanfor KBA1, og bygge eit nytt st\u00f8rre kombinasjonsbygg for logistikk, lager og kontor. Under bygningane som skal rivast er det ein kulvert som er tenkt bevart. Kulverten er ikkje rekna med i BRA d\u00e5 den har for l\u00e5g takh\u00f8gde. Kulverten kan brukast til eks. ventilasjonsanlegg. Forslagsstillar har gjort ei vurdering av om det st\u00f8rste bygget innanfor KBA1 kan bevarast, men konkluderer med at det ikkje har dei funksjonelle eigenskapane som trengs for logistikk og lagerhall. PBE har ingen kommentar til grad av utnytting for n\u00e6ringsomr\u00e5det. Vi vurderer at riving av foresl\u00e5tt bygningsmassar er hensiktsmessig for \u00e5 kunne etablere eit meir fleksibelt bygg. Det er ikkje utf\u00f8rt ombrukskartlegging av bygningsmaterialet i spritbygget, og vi oppfordrar til dette f\u00f8r andregangshandsaming. Vi vurderer det som positivt at eit allereie etablert n\u00e6ringsomr\u00e5de vert vidareutvikla i tr\u00e5d med kommuneplanens arealdel 2018 (KPA2018). Byggeh\u00f8gder Foresl\u00e5tt m\u00f8neh\u00f8gde er p\u00e5 kote 77 meter for heile bygget. Dette till\u00e9t ei h\u00f8gde p\u00e5 bygget p\u00e5 16,9 meter fr\u00e5 bakkeplan til m\u00f8netopp. St\u00f8rstedelen av bygget har gesimsh\u00f8gd p\u00e5 kote 73 meter, ein avgrensa del av bygget i nord har gesimsh\u00f8gd p\u00e5 kote 69 meter. Skissene av bygget viser at dei h\u00f8gste delane av bygget er i framkant mot man\u00f8vreringsomr\u00e5det og at det skal vere flate tak inn mot kollen og nabo i s\u00f8r. L\u00e5ge tak i bakkant er i nokon grad sikra ved at f\u00f8resegnomr\u00e5de #4 og #5 skal utformast som flate vegetasjonsdekte tak, men det er ikkje sikra at det flate taket i #4 skal ha gesimsh\u00f8gd p\u00e5 69,18 m slik snitt viser. Til andregangshandsaming m\u00e5 gesimsh\u00f8gd tydeleggjerast og sikrast i planforslaget. Saksnummer PLAN-2022/20621 Side 4 av 17 Byggegrenser Byggegrenser mot bustadomr\u00e5det er satt mellom 11 og 14 meter fr\u00e5 eigedomsgrensa av omsyn til naboar, og 1,2 meter mot GN1 for at det skal vere kort avstand til gr\u00f8ntareal, og p\u00e5 den m\u00e5ten sikre visuell gr\u00f8n overgang mellom tak og terreng. Byggegrenser till\u00e9t fotavtrykk p\u00e5 120 m * 54 m, ca. 6500 m2. Foresl\u00e5tt n\u00e6ringsbygg vil koma n\u00e6rmare nabohus i s\u00f8r enn dagens bygning, men forslagsstillar har trekt byggegrenser noko lengre vekk i l\u00f8pet av planprosessen etter PBE sine f\u00f8ringar. PBE si haldning er at det nye n\u00e6ringsbygget kjem sv\u00e6rt n\u00e6r bustadomr\u00e5det, men vi kan akseptere det fordi det er foresl\u00e5tt flatt og vegetasjonskledd tak. Ved \u00e5 sikre at det flate taket i #4 f\u00e5r gesimsh\u00f8gd som vi har omtalt i avsnittet over, kan foresl\u00e5tt byggegrense mot nabo aksepterast. Figur 5 Utklipp fr\u00e5 forslag til plankart Figur 6 Snitt av f\u00f8resl\u00e5tt byggeh\u00f8gde. I snitt over viser ogs\u00e5 kulverten under eksisterande bygg. Saksnummer PLAN-2022/20621 Side 5 av 17 Volum og utforming, I stadsanalysen som var utarbeidd til planoppstart, var det skissert eit anna type bygg enn det som no vert lagt ut, sj\u00e5 vedlegg. Foresl\u00e5tt volum i KBA1 er noks\u00e5 likt og i tr\u00e5d med n\u00e6ringsomr\u00e5det elles. Etter at planforslaget skifta eigar er det no andre planar for bygget. Ny forslagstillar har behov for noko fleksibilitet i utforming av nybygget, grunngjeve i at det enno ikkje avklart kva type leigetakar som skal vere i bygget. Det er vist to ulike alternativ til bygningsvolum i planforslaget, sj\u00e5 Figur 7 samt vedlagte skisser, snitt og perspektiv. Alternativ 1 er st\u00f8rre enn alternativ 2. Begge alternativa viser ei blanding av flate tak og saltak. Dei flate taka er tidlegare omtalt og sikra. Det er opna for solceller p\u00e5 tak i KBA1, tenkt plassering er vist i Figur 11. PBE har forst\u00e5ing for behov for fleksibilitet i planforslaget. M\u00f8neretning og saltak m\u00e5 sikrast til andregangshandsaming. Figur 7 Skisse av dei to alternative bygningsmassane. Figuren \u00f8vst viser alternativ ein: 4+4 modular. Figuren nedst viser alternativ to: 4+3 modular. Gr\u00f8ne tak p\u00e5 nybygg P\u00e5 grunn av n\u00e6rleiken til bustadfelt i s\u00f8r har utforminga og volumet av nytt n\u00e6ringsbygg vore eit viktig tema. Retningslinjer til \u00a727.4 om n\u00e6ringsbygg i KPA2018, seier at st\u00f8rre bygg skal ha et gr\u00f8nt preg. I stadsanalysen vart det tilr\u00e5dd eit grep som tek omsyn til bustadomr\u00e5det ved \u00e5 ha gr\u00f8ne veggar og tak. I planinitiativet var det vist eit \u00ab\u00e5 dra luggen over bygningen\u00bb konsept, som vart premissgivande for fagetaten si tilbakemelding til oppstart av planarbeid. Det gjekk ut p\u00e5 \u00e5 bygge tett inntil terrenget og dra jorddekket og vegetasjonen fr\u00e5 terrenget over taket p\u00e5 bygninga slik at bygningsvoluma vert mindre synlege for naboar, som i bileta vist under. Saksnummer PLAN-2022/20621 Side 6 av 17 Figur 8 Utdrag av inspirasjonsbilete i planomtalen Forslagsstillar har g\u00e5tt vekk fr\u00e5 dette konseptet p\u00e5 grunn av \u00f8nske om \u00e5 ha ei vedlikehaldssjakt mellom terreng og bygning. Det er no foresl\u00e5tt eit st\u00f8rre bygningsvolum med ein kombinasjon av flatt og skr\u00e5tak, som st\u00e5r tett inntil terrenget. Store delar av det flate taket skal vere vegetasjonsdekt, mellom anna delen n\u00e6rmast bustadfeltet. Det er foresl\u00e5tt at det gr\u00f8ne taket held fram som eit takutstikk over byggegrensa inn mot terrenget bak det nye bygget, som vist i prinsippskisse under, for \u00e5 gje eit visuelt inntrykk av at bygning glir over i terrenget. Der terrenget i bakkant er h\u00f8gare enn bygget er det foresl\u00e5tt \u00e5 trappe ned terrenget for \u00e5 m\u00f8te taket. Figur 9 Prinsippskisse av visuell vegetasjonsovergang mellom bygning og takflate. Utklipp fr\u00e5 Snitt C og D Det er sikra at bygninga skal dimensjonerast for permanent vegetasjon, og at minimum 80% av det flate taket skal ha vegetasjon. Figuren under viser kvar det er tenkt gr\u00f8nt vegetasjonstak. Saksnummer PLAN-2022/20621 Side 7 av 17 Figur 10 Skisse viser kva del av nybygg som skal ha vegetasjon p\u00e5 taket, her p\u00e5 bygningsalternativ 2 Skissene p\u00e5 Figur 11 viser korleis den visuelt samanhengande gr\u00f8ne overgangen mellom kolle og gr\u00f8nt tak vil sj\u00e5 ut fr\u00e5 det n\u00e6rmaste bustadhuset. Figur 11 Perspektiv av skissert nybygg fr\u00e5 n\u00e6rmaste bustadhus PBE forst\u00e5r behovet for \u00e5 ha moglegheit til vedlikehald av bygninga, men legg vekt p\u00e5 at premiss for oppstart av planarbeid var at bygg m\u00e5 integrerast godt inni terrenget, med vegetasjon p\u00e5 tak. Planforslaget viser gode intensjonar for et gr\u00f8nt preg i tr\u00e5d med KPA2018, og for \u00e5 legge til rette for ein gr\u00f8n visuell overgang mellom terrenget i bakkant, og den n\u00e6rmaste delen av taket. PBE ber om at intensjonen med takutstikk vert sikra gjennomf\u00f8rt til slutthandsaming. Risiko og s\u00e5rbarheit ROS-analysen datert 19.09.2024 identifiserer 12 risikoar, derav 5 knytt til naturfare og 7 knytt til menneske og verksemd. Det vert foresl\u00e5tt avb\u00f8tande tiltak som skal redusere konsekvens eller sannsyn for dei identifiserte risikoane. Fleire av risikomomenta er handtert i alminneleg beredskap, inkludert kommunal beredskap, krav i byggteknisk forskrift eller i VA-rammeplan. Faremoment som peikar seg spesielt ut er brann- og eksplosjonsfare, akutt forureining, grunnforureining og st\u00f8y. Brann- og eksplosjonsfare, akutt forureining og grunnforureining er handtert gjennom at VA-rammeplan vert gjort gjeldande. P\u00e5 grunn av n\u00e6rleik til barnehage og bustader st\u00e5r det i ROS-analysen at det ikkje m\u00e5 etablerast verksemd som f\u00f8rar til auka risiko for dei to f\u00f8rstnemnte. PBE legg til grunn at dette vert etterfylgt ved realisering av Saksnummer PLAN-2022/20621 Side 8 av 17 planen. Ved avdekking av forureina massar i nytt gr\u00f8ntomr\u00e5de i f\u00f8resegnomr\u00e5de #3, skal det etablerast drygingsmagasin for overvatn i staden for infiltrasjon, og forureina massar skal fjernast. St\u00f8y og trafikkulykke er omtalt i eigne avsnitt. PBE vurderer at vurderinga av risiko- og s\u00e5rbarheit er ivaretatt i planforslaget. Gr\u00f8ntomr\u00e5de og tilgjengelegheit Planomr\u00e5det omfattar eit sentralt gr\u00f8ntomr\u00e5de, og bevaring av dette har vore eit viktig tema i planprosessen. Gr\u00f8ntomr\u00e5det er viktig for nabolaget, som rekreasjon og snarveg, og det er funne spor av leik, m.a. er det restar av leirb\u00e5l og trehus. Omr\u00e5det er vist som registrert friluftsomr\u00e5de, og sett av til ytre fortettingssone i KPA2018. Delar av gr\u00f8ntomr\u00e5det er regulert til gr\u00f8ntomr\u00e5de i eldre reguleringsplan Fana, del av gnr. 43 Midtun og gnr. 8 Sandal, Industriomr\u00e5de, plan-ID 30240000. Der er antatt at etablering av det nye n\u00e6ringsbygget vil f\u00f8re til eit terrenginngrep p\u00e5 36 500 m3 inn i gr\u00f8ntomr\u00e5det, omlag av 2300 m2 gr\u00f8ntareal vil bli omdisponert til form\u00e5l KBA. Ein mindre del av gr\u00f8ntomr\u00e5de er gjerda inn og er utilgjengeleg for naboar. Inngjerdinga vil bli vidaref\u00f8rt for \u00e5 hindre at uvedkomande kjem seg inn i n\u00e6ringsomr\u00e5det. Inngjerda omr\u00e5de er vist som f\u00f8resegnomr\u00e5de #2 i plankartet. Gr\u00f8ntomr\u00e5det vert sikra med form\u00e5l GN1 naturomr\u00e5de og tilh\u00f8yrande f\u00f8resegner. Det er foresl\u00e5tt at parkering innanfor f\u00f8resegnomr\u00e5de #3 i nord skal fjernast, tilplanta og opparbeidast med sti. I nord er det overlappande f\u00f8resegnomr\u00e5der med ulike f\u00f8resegner. Det er sikra med rekkef\u00f8lgjekrav opparbeiding av gr\u00f8ntomr\u00e5de og sti i f\u00f8resegnomr\u00e5de #3, sj\u00e5 Figur 12. Det m\u00e5 sikrast at stien vert tilgjengeleg ogs\u00e5 n\u00e5r det er behov for areal sett av til rigg- og anlegg. Figur 12 Utklippa viser fr\u00e5 venstre: f\u00f8resegnomr\u00e5de #3 som skal bli gr\u00f8ntareal; f\u00f8resegnomr\u00e5de #1, som er midlertidig rigg og anleggsomr\u00e5de; f\u00f8resegnomr\u00e5de #1, ogs\u00e5 midlertidig rigg og anleggsomr\u00e5de; f\u00f8resegnomr\u00e5de #2, som skal gjerdast inn. I plankartet er det teikna inn eit eksisterande gjerde som g\u00e5r p\u00e5 tvers av gr\u00f8ntomr\u00e5det mellom KBA1 og KBA3, sj\u00e5 ogs\u00e5 figur under. Det m\u00e5 sikrast at dette vert fjerna Saksnummer PLAN-2022/20621 Side 9 av 17 Figur 13 Utklipp fr\u00e5 Google street view tatt august 2022 viser at det st\u00e5r eit h\u00f8gt gjerde i eigedomsgrensa mellom parkeringsplassane til Kavli og forslagsstillar. Eit gjerde som g\u00e5r p\u00e5 tvers av skogen kan ogs\u00e5 skimtast i skr\u00e5ninga bak. Parkeringsplassane i utsnittet skal erstattast med nytt gr\u00f8ntareal. Naturmangfald Det har blitt utf\u00f8rt synfaringar i gr\u00f8ntomr\u00e5det sentralt i planomr\u00e5det og ved areal langs vegar og omkring eksisterande bygningsmasse. Vegetasjonen og fugleliv vart kartlagt i vekstsesong, og resultata er omtalt i naturmangfaldvurdering datert 03.09.2024. Det sentrale gr\u00f8ntomr\u00e5det er registrert i database som uproduktiv blandingsskog. Omr\u00e5det var del av eit gardsbruk og sannsynlegvis tidlegare sl\u00e5tte- og/eller beiteareal. Det er kartlagt ei rekkje artar b\u00e5de langs vegar, bygningar og i skogen, fleire som kan tiltrekke pollinatorar. Viktige funn er raudlisteartar av ask (EN), lind (NT), ramsl\u00f8k (NT), fiskem\u00e5ke (VU), gr\u00e5m\u00e5ke (VU), t\u00e5rnseglar (NT), st\u00e6r (NT) og gr\u00e5sporv (NT). Fiskem\u00e5ke, skjor og gr\u00e5trost hekker i planomr\u00e5det. Det er ikkje registrert vilt, men det er antatt at sm\u00e5vilt av ymse slag brukar den sentrale skogteigen. Fleire framande artar er registrert i planomr\u00e5det, fleire i kategori sv\u00e6rt h\u00f8g risiko (SE). Det er ikkje registrert naturtypar eller utvalde naturtypar i planomr\u00e5det. Det er eit geologisk viktig omr\u00e5de ved Sandbrekkevegen/Hardangervegen, ikkje verna, men omtala i kartdatabase som geologisk arv. Vurdering etter naturmangfaldlova Etter naturmangfaldlova (nml.) \u00a7 7 skal prinsippa i \u00a7\u00a7 8 til 12 leggjast til grunn som retningslinjer ved ut\u00f8ving av offentleg myndigheit. Vidare st\u00e5r at denne vurderinga skal g\u00e5 frem av avgjerda. Nml. \u00a78 gir f\u00f8ringar for kunnskapsgrunnlaget for offentlege avgjersler som f\u00e5r konsekvensar for naturmangfaldet. PBE vurderer at feltunders\u00f8kingane og bruk av oppdaterte naturbasar har gitt tilstrekkeleg kunnskapsgrunnlag om naturverdiane i planomr\u00e5det. I vurdering av nml. \u00a710 skal ein sj\u00e5 p\u00e5 den samla belastninga planforslaget vil p\u00e5verke eit \u00f8kosystem. Foresl\u00e5tt utbygging vil f\u00f8re til nedbygging av vestre del av det eksisterande gr\u00f8ntomr\u00e5det, der all vegetasjon og organismar vil g\u00e5 tapt. Dette inkluderer raudlista artar av ung ask, og moglegvis barlind og ramslauk. Det er truleg at resterande gr\u00f8ntomr\u00e5de vil vere store nok til at omr\u00e5det sin funksjon som leveomr\u00e5de for ulike viltartar framleis kan oppretthaldast, og at dei fleste planteartar vil kunne finne livsgrunnlag. Samla belastning er vurdert som moderat. Saksnummer PLAN-2022/20621 Side 10 av 17 Foresl\u00e5tt avb\u00f8tande tiltak i naturmangfaldvurderinga er at terrenginngrep mot skog m\u00e5 avgrensast mest mogleg. PBE vurderer at det er uheldig med litt-etter-litt inngrep i, men kan akseptere foresl\u00e5tt plangrep d\u00e5 det i hovuddelen av planforslaget er utvikling p\u00e5 allereie nedbygd areal og resten av gr\u00f8ntarealet vert sikra vidare i reguleringsplan. Reetablering av gr\u00f8ntareal i nord er akseptabelt avb\u00f8tande tiltak og vi er positive til vegetasjonsdekte tak. Nml. \u00a79 gir krav om ein f\u00f8re-var-haldning for \u00e5 unng\u00e5 alvorleg eller irreversibel skade p\u00e5 naturmangfaldet. Det er ikkje funne utvalde naturtypar eller prioriterte artar i omr\u00e5det, men planomr\u00e5det ligg i nedb\u00f8rsfeltet til Nesttunvassdraget som er prioritert i forvaltningsplan for vassdrag i Bergen kommune. Det er tatt h\u00f8gde for eventuell spreiing av forureining ved overvasshandteringa i VA-rammeplan. Det er sikra vegetasjonsdekte tak med stadeigen vegetasjon p\u00e5 nybygg. PBE vurderer at f\u00f8re-var-haldning etter \u00a7 9 er ivaretatt. Nml. \u00a711 seier at kostnad ved milj\u00f8forringing skal b\u00e6rast av tiltakshavar og nml. \u00a712 omhandlar milj\u00f8forsvarlege teknikkar og driftsmetoder. Tiltakshavar er gjort merksam p\u00e5 dette og forplikta seg gjennom f\u00f8resegner til utf\u00f8re tiltak for \u00e5 hindre spreiing av framande artar. Planforslaget hindrar i nokon grad milj\u00f8forringing i planomr\u00e5det ved at det er sett krav om fjerning av framande og skadelege arter, samt bevaring av nokre tre langs Sandbrekketoppen. Til andregangshandsaming m\u00e5 det lagast f\u00f8resegn om at trea vert sikra i anleggsfasen. I f\u00f8resegn 5.3.3 st\u00e5r det at eksisterande tre i f\u00f8resegnomr\u00e5de #3 skal i st\u00f8rst mogleg grad bevarast. Til andregangshandsaming m\u00e5 det vurderast om desse trea kan sikrast bevart, sj\u00e5 Figur 13. Som del av dokumentasjonskrav til byggesak i f\u00f8resegn 3.1.1.i. skal det leggast fram kartlegging av framande artar innanfor tiltaksomr\u00e5det i KBA1, i lag med en tiltaksplan for fjerning av framande farlege artar. Det er ogs\u00e5 sikra i f\u00f8resegn 2.2.11 at det ikkje vert starta opp sprengingsarbeid i april-juni av omsyn til fugl og pattedyr. Barn og unge Planforslaget vil ikkje f\u00f8re til behov for barnehage- eller skuleplassar. Det er registrert spor etter borns leik i den sentrale skogen, og det kan tyde p\u00e5 at den er brukt av barnehagar og skuleklassar. Tiltak i planforslaget vil ikkje g\u00e5 inn i leikeareal som er i bruk, og det er ikkje behov for erstatningsareal. Skogen vert vidaref\u00f8rt og sikra som naturareal. Sikringsgjerdet som hindrar tilgang til n\u00e6ringsomr\u00e5det og fallulykker ved den nye h\u00f8g fjellskjering vil bli vidaref\u00f8rt. Planforslaget legg til rette for betring av trafikksikringa for mjuke trafikantar, sj\u00e5 av avsnitt under. Areal og lokale til frivillig arbeid, kultur og idrettsaktivitet, utanom Sivilforsvaret, er ikkje vurdert d\u00e5 dette er eit n\u00e6ringsomr\u00e5de. PBE vurderer at barn og unge sine interesser er ivaretatt i planforslaget. Samferdsel og trafikksikring Avk\u00f8yrsler langs s\u00f8rsida av Sandbrekketoppen vert vidaref\u00f8rt og regulert i tr\u00e5d med dagens situasjon. Fortau langs s\u00f8rsida er regulert. P\u00e5 nordsida av Sandbrekketoppen vert avk\u00f8yrsle og gang- og sykkelveg som er regulert i planID 61350000 1, vedtatt 2013, men ikkje realisert, vidaref\u00f8rt. Sj\u00e5 figur p\u00e5 neste side. 1 arealplaner.no | 61350000 > Plandokumenter Saksnummer PLAN-2022/20621 Side 11 av 17 Figur 14 Forslag til plankart i Sandbrekketoppen BME og VLFK stilte krav om \u00e5 betre tilh\u00f8va for mjuke trafikantar langs Sandbrekkevegen, i krysset mellom Sandbrekkevegen og Sanddalsringen og vidare langs Sandbrekkevegen til Hardangervegen. Det er gjennomf\u00f8rt fleire m\u00f8ter med VLFK og BME for \u00e5 vurdere naudsynte utbetringspunkt. I trafikkanalyse og mobilitetsplan, datert 03.07.2024, har r\u00f8rslene til mjuke trafikantar og bilar i krysset blitt kartlagt. Foresl\u00e5tt kryssl\u00f8ysing er utarbeidd i dialog med VLFK. Det er registrert fire fr\u00e5vik i krysset, desse er lista opp i planomtalen. Fr\u00e5vikss\u00f8knader er sendt. Det er regulert kantstopp for buss med tilrettelagte gangsamband, og nytt gangfelt over Sanddalsringen. Vidare er avk\u00f8yrslene V7 og V8 til n\u00e6ringseigedomar trekt vekk fr\u00e5 krysset og innover Sandbrekketoppen. Sandbrekkevegen er ein del av nettverket i sykkelstrategien til Bergen kommune. Planforslaget regulerer gang- og sykkelveg p\u00e5 strekninga fr\u00e5 Sandbrekketoppen til Hardangervegen, og breiare fortau langs Sandbrekketoppen, sj\u00e5 Figur 16. Delar av strekninga mellom avk\u00f8yrsla til Coop og Hardangervegen overlappar med Fana. Gnr. 43, Bnr. 433 mfl., Sanddalsringen \u00f8st, planID Figur 15 Foresl\u00e5tt regulering av busshaldeplassar og kryssingspunkt, samt ny 61310000, som er i reguleringsplanprosess. utforming av vegbana i krysset Saksnummer PLAN-2022/20621 Side 12 av 17 Figur 16 Utklipp til venstre viser G/S og fortau mellom krysset og Sandbrekketoppen. Til h\u00f8gre viser ny G/S-veg fr\u00e5 krysset og mot Hardangervegen. Det er foresl\u00e5tt rekkef\u00f8lgjekrav for o_FO1-4 langs Sandbrekkevegen og o_GS5 langs Sandbrekketoppen. I merknaden til oppstart la VLFK vekt p\u00e5 at forslagsstillar m\u00e5 rekne med rekkef\u00f8lgekrav for opparbeiding av krysset. Forslagsstillar peikar p\u00e5 at planforslaget sikrar opparbeiding av utbetra tilh\u00f8ve for g\u00e5ande fr\u00e5 krysset til tiltaksomr\u00e5det, at planforslaget f\u00f8rer til berre 8% auke i kryssande gangtrafikk og elles ikkje p\u00e5verkar behovet for betre trafikkavvikling i krysset. PBE etterlyser vurdering av om tungtrafikk til tiltaksomr\u00e5det vil auke som f\u00f8lgje av planforslaget, d\u00e5 dette vil vere vesentleg informasjon for \u00e5 vurdere rimelegheit av rekkef\u00f8lgjekrav. PBE ber ogs\u00e5 om innspel p\u00e5 foresl\u00e5tt infrastruktur og rekkef\u00f8lgjekrav gjennom offentleg ettersyn. Parkering: Bilparkering Foresl\u00e5tt hovudform\u00e5l er kontor/industri/lager og engros. Desse form\u00e5la har ulik krav til parkeringsdekning i KPA2018, vist i tabellen under: Tabell 1 Parkeringskrav Virksomhet Minimum \u2013 Maksimum Kontor 1000m2 BRA 4-10 Industri/ Verksted 1000m2 BRA 5-8 Lager/ Engros 1000m2 BRA 3-6 Forslagsstillar foresl\u00e5r \u00e5 legge til grunn gjennomsnittet av parkeringskrav for dei aktuelle form\u00e5la for berekning av parkeringsdekning. Det er foresl\u00e5tt ein reduksjon fr\u00e5 dagens 227 plassar til 160 plassar i KBA1 og 2, som er ytterlegare \u00e5tte plassar mindre enn minstekravet i Saksnummer PLAN-2022/20621 Side 13 av 17 KPA2018 n\u00e5r gjennomsnittet er lagt til grunn. Nokre parkeringsplassar er foresl\u00e5tt erstatta med gr\u00f8ntareal (f\u00f8resegnomr\u00e5de #3), og vidare er det foresl\u00e5tt \u00e5 etablere nye innand\u00f8rs parkeringsplassar i KBA1. Det ikkje vist kor stor del av parkeringsplassane som er nye, dette m\u00e5 klargjerast til slutthandsaming. Bakgrunnen for \u00e5 legge til rette for f\u00e6rre parkeringsplassar er at forslagsstillar \u00f8nsker \u00e5 legge til rette for at dei tilsette skal g\u00e5, sykle og nytte kollektivtransport som alternativ til privatbil i jobbreiser. Mobilitetsanalyse vurderer at omr\u00e5det har god kollektivdekning. Vidare sikrar planforslaget utbetra gang- og sykkeltilh\u00f8ve langs tilkomstvegen, samt regulerer utbetra kryssingstilh\u00f8ve og busshaldeplassar. Det er sikra at det kan etablerast maksimalt 20% kontor innanfor KBA1, slik at det ikkje vil leggast opp til fleire arbeidsplassar enn det er parkeringsdekning for. PBE er positiv til foresl\u00e5tt parkeringsdekning. Sykkelparkering Det er sikra i minimum to sykkelparkeringsplassar per 1000 m2. F\u00f8resl\u00e5tt tal p\u00e5 sykkelparkeringsplassar er i tr\u00e5d med minimumskrav til industri/verkstad + lager/engros i KPA2018, og tilsvarar minimum 22 plassar. Det er stor skilnad i minimumskrava for kontor og dei andre foreslegne form\u00e5la. Planforslaget opnar for inntil 20% kontor av 10600 m2 BRA i KBA1. Minimumskrav for sykkelparkering p\u00e5 12 plassar per 1000 m2 for form\u00e5l kontor. Ved 2000 m2 kontor, slik planforslaget opnar for, vil det seie at minimumskrav for sykkelparkeringsplassar vil vere 26 plassar. PBE vurderer at det m\u00e5 leggast til rette for tilstrekkeleg sykkelparkering i tr\u00e5d med form\u00e5l og storleik som planforslaget opnar for, og at tal p\u00e5 sykkelparkeringar i felt KBA1-2 m\u00e5 justerast opp til slutthandsaming. Overvatn og flaum I VA-rammeplan, datert 05.08.2024, skal leggast til grunn for detaljprosjektering i byggesak. Det er greidd ut om sl\u00f8kkevasskapasitet, overvasshandtering og flaumvegar, og det er dokumentasjonskrav til at detaljert overvasshandtering i tr\u00e5d med VA-rammeplan. Planomr\u00e5det best\u00e5r av mange tette flater, og det er ikkje registrert bekker eller vassvegar i planomr\u00e5det, men det er gjort analyser av korleis avrenningslinjer vil vere etter utbygging, sj\u00e5 Figur 17. Overvatn skal i st\u00f8rst mogleg grad handterast lokalt gjennom infiltrasjon og fordr\u00f8ying. P\u00e5 grunn av terrenghandsaming og nybygg vil det i sum bli noko auke i overflateavrenning etter utbygging. Det er lagt til grunn ein klimafaktor p\u00e5 40% p\u00e5 nedb\u00f8rsauke. Den auka overvassmengda m\u00e5 fordrygast slik at overvassmengda som vert f\u00f8rt inn p\u00e5 leidningsnettet tilsvarar overvassmengda f\u00f8r utbygging. Nytt gr\u00f8ntareal og vegetasjonsdekte tak vil vere positivt bidrag til \u00e5 infiltrere og forsinke avrenning fr\u00e5 omr\u00e5det. I ein flaumsituasjon vil vatnet f\u00f8lgje avrenningslinjer mot resipient. PBE vurderer at handtering av overvatn er tilstrekkeleg. Saksnummer PLAN-2022/20621 Side 14 av 17 Figur 17 Nedslagsfelt og avrenningslinjer St\u00f8y Det har ikkje blitt utf\u00f8rt st\u00f8yanalyse, d\u00e5 planforslaget ikkje legg opp til st\u00f8ykjenslege form\u00e5l. St\u00f8y er identifisert u\u00f8nskt hending i ROS-analysen. I samband med oppstart av planarbeidet uttrykte naboar bekymring for at ny n\u00e6ring skal f\u00f8re til meir st\u00f8y enn dei allereie er plaga med fr\u00e5 eksisterande n\u00e6ring, m.a. fr\u00e5 kj\u00f8leanlegg/vifteanlegg montert p\u00e5 tak utan st\u00f8yskjerming. Nabomerknad viser til klagesaker som har blitt handsama av Helsevernetaten og avgjort av Fylkesmannen. Avb\u00f8tande tiltak for \u00e5 avgrense st\u00f8y i planforslaget er at i felt KBA1 skal st\u00f8ykjelder ikkje plasserast p\u00e5 fasade mot bustadomr\u00e5de, og tekniske installasjonar skal plasserast slik at dei ikkje er til sjenanse for bustadomr\u00e5de. St\u00f8y fr\u00e5 tungtransport inne i n\u00e6ringsomr\u00e5det er ikkje vurdert s\u00e6rskilt i planforslaget, d\u00e5 aktiviteten allereie eksisterer. PBE ber om innspel p\u00e5 st\u00f8y gjennom offentleg ettersyn. Klima og energi Klimagassberekninga, datert 13.09.2023, viser ein relativt liten forskjell mellom rehabilitering av eksisterande bygg pluss tilbygg, og nybygging. St\u00f8rsteparten av levetidsutsleppa for begge alternativ er knytt til transport i drift og energibruk. For utslepp i tilknyting til energibruk er det rekna inn at det skal etablerast solcellepanel p\u00e5 tak. Det er opna for etablering av solcellepanel p\u00e5 tak i felt KBA1, vist p\u00e5 skisser av nybygg (sj\u00e5 Figur 11). PBE foresl\u00e5r at det kan setjast av f\u00f8resegnomr\u00e5de for etablering av solenergianlegg. Forslagsstillar utrykker ambisjonar om lett fossilfri anleggsplass og \u00e5 kunne BREEAM- klassifisere nybygg til \u00abvery good\u00bb, men \u00f8nsker ikkje \u00e5 sikre dette i planen. PBE vurderer ambisjonane som positive, og oppfordrar til \u00e5 sikre klimaambisjonar i planen. Vidare b\u00f8r det f\u00f8r sluttbehandling utf\u00f8rast ein ombrukskartlegging av om bygningsdelar i bygg som er foresl\u00e5tt rivne kan brukast om att i nybygg. Andre positive tiltak for \u00e5 redusere klimaavtrykk er forslag om \u00e5 redusere parkeringsplassar samanlikna med i dag, og planting av vegetasjon p\u00e5 delar av taket og etablering av nytt gr\u00f8nt areal. Saksnummer PLAN-2022/20621 Side 15 av 17 Vedtak: 1. Med heimel i plan- og bygningsloven \u00a7 12-11, og med delegert mynde sendast f\u00f8lgjande forslag til detaljregulering ut til h\u00f8yring og leggast ut til offentleg ettersyn: 2. f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Fana, Gnr. 43, Bnr. 270 m.fl., Sandbrekketoppen, arealplan-ID 70210000 vist p\u00e5 plankart, datert 15.11.2024 b. Tilh\u00f8yrande reguleringsf\u00f8resegner, datert 15.11.2024 Plan- og bygningsetaten Tarje Wanvik Etatsdirekt\u00f8r Aslaug Aalen Avdelingsleiar Dokumentet er elektronisk godkjent. Saksnummer PLAN-2022/20621 Side 16 av 17 Vedlegg: Plankart datert 15.11.2024 Reguleringsbestemmelser datert 18.09.2024 Planbeskrivelse datert 15.11.2024 Merknadsskjema oppstart og begrenset h\u00f8ring datert 15.11.2024 Illustrasjonsplan m\u00e5lestokk 1:500 datert 31.05.2024 Illustrasjonsplan m\u00e5lestokk 1:1000 datert 31.05.2024 Temakart gr\u00f8nne areal datert 31.05.2024 Snitt, oppriss og prinsippskisser datert 24.05.2024 Perspektiv, alternativ 1 og 2, datert 04.03.2024 Trafikk- og mobilitetsplan, datert 03.07.2024 Vegtegninger 08.05.2024 Sol- og skyggeillustrasjoner datert 17.09.2024 Risiko og sikkerhetsanalyse datert 18.11.2024 Tilleggsnotat til ROS, kvikkleire, 18.11.2024 VA-rammeplan datert 05.08.2024 Uttale til VA-rammeplan 27.08.2024 Naturmangfoldvurdering datert 18.11.2024 Klimanorm datert 15.11.2024 Klimagassberegning datert 10.10.2023 Stedsanalyse Dokumentoversikt og saksgang, sj\u00e5 https://www.bergen.kommune.no/omkommunen/offentlig- innsyn/innsynplanogbyggesak saksnr: PLAN-2022/20621 Saksnummer PLAN-2022/20621 Side 17 av 17 "
}