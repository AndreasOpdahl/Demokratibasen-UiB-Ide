{
  "dokument_id": "7f7b5d75-627c-57c7-8422-bc3906763661",
  "doc_type": "case_attachment",
  "kommune": 5501,
  "tittel": "Vedlegg til sak 97/24 - Notat til kontrollutvalget vedr. revisjon av KOSTRA-raportering",
  "url": "https://innsyn.tromso.kommune.no/application/getMoteDokument?dokid=2001902999",
  "tekst": " KomRev NORD TLP:GREEN Interkommunalt selskap K O M R E V Vi skaper trygghet NORD NOTAT Til: Kontrollutvalget i Troms\u00f8 kommune Fra: KomRev NORD Dato: 21.11.2024 SP\u00d8RSM\u00c5L VEDR\u00d8RENDE KOSTRA RAPPORTERING Innledning K-Sekretariatet IKS har bedt revisor om en uttalelse i forbindelse med sak om kostnader knyttet til kontroll og tilsyn i Troms\u00f8 kommune. Bakgrunn Bakgrunn for saken er sp\u00f8rsm\u00e5l fra media knyttet til en stor \u00f8kning i kostnader knyttet til kontroll og tilsyn fra 2022 til 2023 for Troms\u00f8 kommune. De tall som oppgis av \u00f8konimisjef Thomas Johansen p\u00e5 samlet kr 6 192 mill kr i 2023 stemmer med de tall vi har reviderte. Vi er ikke kjent med hva som er \u00e5rssak til differansen mot de tall som fremkommer i Nordlys sin artikkel. Vi vil presisere at vi avgir v\u00e5r revisjonsuttalelse knyttet til de tall som fremkommer i regnskapene til Troms\u00f8 kommune og de tilh\u00f8rende foretakene. Vi foholder oss til det materialet som ligger til grunn for de oppstillingene som fremkommer i \u00e5rsregnskap, noter og tilh\u00f8rende informasjonsdel i \u00e5rsberetningen. Som det fremkommer av saksutredningen til K-sekretariatet, s\u00e5 p\u00e5hviler det kommuner og kommunale foretak \u00e5 rapportere om \u00f8konomi, ressursbruk og tjenesteyting til KOSTRA. Dette f\u00f8lger av kommuenloven \u00a7 16-1 og den tilh\u00f8rende KOSTRA-forskriften. Det utarbeides ogs\u00e5 en veileder hvert \u00e5r som distdribueres til alle kommunene hvor det fremkommer hvordan rapporteringen skal foreg\u00e5. Av Veilederen for 2024 punkt 1.3. f\u00f8lger at det er den enkelte rapporteringspliktige som selv har ansvaret for at regnskapene som rapporteres til KOSTRA har den riktige kvaliteten i samsvar med fastsatte krav, herunder krav om tilpasset internkontroll i kommuneloven \u00a7 25-1, budsjett og regnskapsforskriften \u00a7 3-8 om pliktig rapportering og kommuneloven \u00a7 14-6 5. ledd om bokf\u00f8ring. Selve innrapporteringen foretas via nettsider hos Statistisk sentralbyr\u00e5. Det tilligger ikke revisors oppgaver \u00e5 revidere kommunens KOSTRA-rapportering. Da det ofte vises til denne rapporteringen har vi fors\u00f8kt\u00e5 \u00e5 f\u00e5 oversikt over hvordan kvalitetssikring av KOSTRA-rapporteringen foreg\u00e5r og hvem som har det overordnede ansvaret for denne rapporteringen. Vi har ikke f\u00e5tt svar p\u00e5 v\u00e5re henvendelser knyttet til dette. Vi noterer at det Notat Side: 1 av 2 TLP:GREEN fremg\u00e5r av Delegasjonsreglementet at det er den enkelte leders ansvar, men vi er ikke kjent med at de er utarbeidet rutiner som vil kunne bedre internkontrollen og kvaliteten p\u00e5 de innrapporterte tall. Vi har ogs\u00e5 fors\u00f8kt \u00e5 f\u00e5 innsikt i enkelte omr\u00e5der som for eksempel rapportering av kostnader innefor Avdeling Helse og omsorg for \u00e5 kunne vurdere om Troms\u00f8 kommune foretok de samme vurderinger mht rapportering som andre kommuner i for eksempel samme KOSTRA-gruppe eller ASSS-nettverket (samarbeid mellom Asker, Bergen, B\u00e6rum, Drammen, Fredrikstad, Kristiansand, Lillestr\u00f8m, Oslo, Sandnes, Stavanger, Trondheim og Troms\u00f8 og KS). Dette har vi ikke lyktes \u00e5 f\u00e5 innsikt i. I kommunestyret 11. september 2024 ble det lagt frem en rapport som analyserer enheter innenfor Helse, Analyse av enhetskostnader i institusjoner i Troms\u00f8 kommune. Her fremkommer opplysninger om at man har f\u00e5tt interne \u00f8konomirapporter fra den kommunen man vil sammenligne seg med. Dette indikerer at det m\u00e5 foretas andre og grundigere analyser enn kun analyser basert p\u00e5 KOSTRA-rapportering. Med vennlig hilsen Tove Kronstad Sundstr\u00f8m 2 "
}