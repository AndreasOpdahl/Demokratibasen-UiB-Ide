{
  "dokument_id": "165655be-bfe0-536c-aaa7-f69fe1dac161",
  "doc_type": "case_attachment",
  "kommune": 5501,
  "tittel": "6. Avklaring sikker byggegrunn",
  "url": "https://innsyn.tromso.kommune.no/application/getMoteDokument?dokid=2001799402",
  "tekst": "Troms\u00f8 Kommune R\u00e5dhuset Postboks 6900 9299 Troms\u00f8 Troms\u00f8, 27.09.2023 22.51 \u2013 Skjelnan boligomr\u00e5de, reguleringsendring plan 1774 Vurdering av sikker byggegrunn Det vises til m\u00f8te vedr\u00f8rende mindre endringer av plan 1774 p\u00e5 Skjelnan. Planendringene ble dr\u00f8ftet i m\u00f8tet, og det ble spesielt tatt opp et forhold vedr\u00f8rende grunnforhold og sikker byggegrunn. Referat fra m\u00f8tet nevner ikke dette forholdet, men vi har i v\u00e5re egne notater notert f\u00f8lgende: Skredrapporten til den opprinnelige plan 1774 har v\u00e6rt diskutert p\u00e5 byplankontoret. Det m\u00e5 sjekkes om skredrapporten avklarer sikker byggegrunn. Det ble i m\u00f8tet tatt opp, slik notatet fra m\u00f8tet refererer til, hvorvidt skredrapporten fra plan 1774 er entydig i sine konklusjoner p\u00e5 sikker byggegrunn i omr\u00e5det. Det foreligger fra arbeidet med plan 1774 f\u00f8lgende dokumenter som gjelder temaet og tilgrensende temaer: Rapport grunnunders\u00f8kelser, datert 16. oktober 2014, revisjon 00 Skredfarevurdering Skjelnan, datert 13. oktober 2014 Skredsikringstiltak, datert 29. september 2015, revisjon 00 Vi vil i dette notatet belyse hvilket materiale som foreligger, og utdype hvorfor vi mener materialet som foreligger avklarer sikker byggegrunn. Sikker byggegrunn Plan og Bygningslovens \u00a7 28-1 Byggegrunn, milj\u00f8forhold, mv sier f\u00f8lgende: Grunn kan bare bebygges, eller eiendom opprettes eller endres, dersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold. Det samme gjelder for grunn som utsettes for fare eller vesentlig ulempe som f\u00f8lge av tiltak. ETABLERT 1931 AARKITEKTKONTORET AMUNDSEN AS MEDLEM AV ARKITEKTBEDRIFTENE I NORGE POSTBOKS 101, 9251 TROMS\u00d8 STORGATA 101, 9008 TROMS\u00d8 ORG.NR.: NO 996 774 058 TELEFON: 77 60 69 70 E-POST: pa@arkitektamundsen.no GIROER: 7560.05.28955 p:\\skjelnan\\22.51 skjelnan - reguleringsendring skarshaugvegen\\7 offentlig byggesaksbehandling og kontroll\\72 plan utvikling\\721 sikker byggegrunn\\notat avklaring sikker byggegrunn skjelnan skarshaugvegen.docx 2 For grunn som ikke er tilstrekkelig sikker, skal kommunen om n\u00f8dvendig nedlegge forbud mot opprettelse eller endring av eiendom eller oppf\u00f8ring av byggverk, eller stille s\u00e6rlige krav til byggegrunn, bebyggelse og uteareal. Departementet kan gi n\u00e6rmere forskrifter om sikkerhetsniv\u00e5 og krav til unders\u00f8kelser, sikringstiltak for person eller eiendom, dokumentasjon av tiltaket og s\u00e6rskilte sikringstiltak. I forbindelse med plan 1774 har dokumentene som ble listet opp tidligere i dette notatet belyst forholdene p\u00e5 Skjelnan mot akkurat pbl 28-1. V\u00e5r gjennomgang av dokumentene f\u00f8lger i de kommende tre avsnittene. Rapport grunnunders\u00f8kelser Denne rapporten inneholder resultatene fra grunnunders\u00f8kelsene gjort p\u00e5 oppdrag for Skjelnan Utbygging AS. Det ble utf\u00f8rt feltarbeid med pr\u00f8vegraving med gravemaskin i planomr\u00e5det h\u00f8sten 2014, samt innhentet posepr\u00f8ver som er klassifisert og unders\u00f8kt i Multiconsult sitt laboratorium i Troms\u00f8. Alle pr\u00f8vegroper som er gravd er avsluttet i antatt berg. L\u00f8smassene oppgis \u00e5 ha en tykkelse p\u00e5 0,7 til 1,7 meter, og best\u00e5r av sandig, siltig og grusig materiale. I det laveste omr\u00e5det tett p\u00e5 Troms\u00f8ysundet er det et leirelag over berg. Det er ikke registrert spr\u00f8bruddmateriale i omr\u00e5det. Skredfarevurdering Skjelnan Notatet Skredfarevurdering Skjelnan, med dokumentkode 712484-RIGberg-NOT- 001 vurderer skredfaren i planomr\u00e5det for plan 1774. Notatet bekrefter at deler av planomr\u00e5det befinner seg innenfor fareomr\u00e5de for jord- og flomskred. \u00c5rlig sannsynlighet er oppgitt til hhv 1/1000 og 1/5000. Fareomr\u00e5dene ligger langs bekkene i planomr\u00e5det, og da hovedsakelig H\u00f8mmerelva og bekkel\u00f8pene i skr\u00e5ningen rett \u00f8st for Skjelnan skole. P:\\Skjelnan\\22.51 Skjelnan - Reguleringsendring Skarshaugvegen\\7 Offentlig byggesaksbehandling og kontroll\\72 Plan utvikling\\721 Sikker byggegrunn\\Notat avklaring sikker byggegrunn Skjelnan Skarshaugvegen.docx 3 Utklipp fra notat med dokumentkode 712484-RIGberg-NOT-001, side 11. Vedr\u00f8rende grunnforhold vurderes totalstabiliteten for planomr\u00e5det \u00e5 v\u00e6re god. Notatet konkluderer med at det anbefales \u00e5 gj\u00f8re detaljerte geotekniske unders\u00f8kelser i forbindelse med detaljprosjektering av bygg og infrastruktur. N\u00e5r det kommer til skredvurdering vurderes omr\u00e5det \u00e5 befinne seg utenfor b\u00e5de naturlig steinsprang- og sn\u00f8skredfare. Retningslinjene fra da planarbeidet ble utf\u00f8rt tilsa markering av faresoner for b\u00e5de jord- og flomskredfade ca. 20 meter p\u00e5 hver side av bekker og raviner med lengde p\u00e5 mer enn 500 meter og der helning overstiger 10\u00b0. Det fremholdes videre viktigheten av at bekkel\u00f8p, kummer og drenering holdes \u00e5pne og frie for jord, stein og annet materiale (eks. isfrie om vinteren), samt at bekkene samles til godt definerte og forsterkede bekkel\u00f8p. Tiltakene som skisseres her antas \u00e5 kreve godkjenning fra NVE som vassdragsmyndighet. Skredsikringstiltak Notatet skredsikringstiltak for Kroken-Skjelnan, med dokumentkode 712484- RIGberg-NOT-003 bygger videre p\u00e5 notat med dokumentkode 712484-RIGberg- NOT-001. Notatet skisserer sikringstiltak og peker p\u00e5 hvor framtidige faresoner antas \u00e5 ligge etter at tiltak er gjennomf\u00f8rt. Sikringstiltakene vil kunne redusere arealet med faresone, slik at st\u00f8rre arealer kan benyttes til bebyggelse i sikkerhetsklasse S3, for eksempel boligblokker. Rapporten peker konkret p\u00e5 at aktuelle tiltak m\u00e5 ha til hensikt \u00e5 redusere vannf\u00f8ring til omr\u00e5det, og lede vannet erosjonssikkert forbi og bort fra potensielt utsatte steder. P:\\Skjelnan\\22.51 Skjelnan - Reguleringsendring Skarshaugvegen\\7 Offentlig byggesaksbehandling og kontroll\\72 Plan utvikling\\721 Sikker byggegrunn\\Notat avklaring sikker byggegrunn Skjelnan Skarshaugvegen.docx 4 Sikkerhetskravene er oppgitt med henvisning til TEK10. Det er i ettertid kommet ny teknisk forskrift, TEK 17. Sikkerhetsklassene er allikevel de samme i b\u00e5de gammel og ny forskrift. Sammendrag Tiltakene som rapportene peker p\u00e5, er alle rettet spesielt mot erosjonssikring av bekkel\u00f8p og \u00e5 styre vannet erosjonssikkert forbi utsatte steder. De konkrete tiltakene er kun nevnt og foresl\u00e5tt p\u00e5 et overordnet plan, og tiltakene m\u00e5 detaljprosjekteres f\u00f8r de iverksettes. Utklipp fra notat med dokumentkode 712484-RIGberg-NOT-003, side 8 I reguleringsplan 1774 vises faresoner tilsvarende de bl\u00e5 skravurene p\u00e5 figuren ovenfor. Figuren ovenfor er hentet fra notatet skredsikringstiltak for Kroken- Skjelnan, med dokumentkode 712484-RIGberg-NOT-003. I figuren ovenfor er det med rosa vist innskrenkede faresoner, som viser hvordan de bl\u00e5 faresonene kan reduseres hvis det gj\u00f8res tiltak som nevnt i den samme rapporten. Disse tiltakene er ikke gjort, og faresonene i reguleringsplanen er derfor sammenfallende med faresonene i rapport og notater fra planfasen. P:\\Skjelnan\\22.51 Skjelnan - Reguleringsendring Skarshaugvegen\\7 Offentlig byggesaksbehandling og kontroll\\72 Plan utvikling\\721 Sikker byggegrunn\\Notat avklaring sikker byggegrunn Skjelnan Skarshaugvegen.docx 5 Utklipp fra kommunekart.com I reguleringsplanens bestemmelser er det gitt det vi oppfatter som en strengere b\u00e5ndlegging av arealene innenfor faresonene enn det TEK10 den gang krevde. Foresonene slik de er vist som S3 betyr at det innenfor feltet markert S3 ikke er tillatt med byggverk i sikkerhetsklasse S3. Kort fortalt er dette byggverk ment for mer enn 25 personer, som f eks skoler eller barnehager, samt boliger med mer enn 10 boenheter. Skjelnan skole ligger innenfor S3, men etter dav\u00e6rende teknisk forskrift (TEK10) var det ikke et krav \u00e5 gj\u00f8re sikringstiltak for allerede etablerte bygninger innenfor faresonene. Konklusjon Faresonene slik de er vist i reguleringsplan 1774 mener vi ivaretar krav til sikker byggegrunn slik Plan og Bygningslovens \u00a7 28-1 Byggegrunn, milj\u00f8forhold, mv krever. Faresonene b\u00e5ndlegger arealer hvor det ikke kan bygges boliger, og for \u00e5 frigj\u00f8re disse arealene til boligbygging m\u00e5 det gj\u00f8res en erosjonssikring som har til hensikt \u00e5 \u00f8ke arealet som oppfyller sikkerhetskravet som tilsvarer S3 for skred iht teknisk forskrift. B\u00e5de dybde til fjell, skredfarevurderinger, herunder jord- og flomskred er vurdert i planarbeidet med 1774. Tiltak med angivelse av faresoner, og hva som kreves for \u00e5 innskrenke faresonene er angitt i materialet som tilh\u00f8rer plan 1774. Det er derfor v\u00e5r oppfatning at de mindre planendringer som gj\u00f8res i 1774 n\u00e5 ikke utl\u00f8ser krav om ytterligere geotekniske unders\u00f8kelser med tanke p\u00e5 dokumentasjon av sikker byggegrunn, samt at tiltak for \u00e5 redusere omfang av faresoner ogs\u00e5 er godt definert i plandokumentene. P:\\Skjelnan\\22.51 Skjelnan - Reguleringsendring Skarshaugvegen\\7 Offentlig byggesaksbehandling og kontroll\\72 Plan utvikling\\721 Sikker byggegrunn\\Notat avklaring sikker byggegrunn Skjelnan Skarshaugvegen.docx 6 Arkitektkontoret Amundsen as Peter Amundsen Maria Skaret P:\\Skjelnan\\22.51 Skjelnan - Reguleringsendring Skarshaugvegen\\7 Offentlig byggesaksbehandling og kontroll\\72 Plan utvikling\\721 Sikker byggegrunn\\Notat avklaring sikker byggegrunn Skjelnan Skarshaugvegen.docx "
}