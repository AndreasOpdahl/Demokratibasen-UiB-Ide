{
  "dokument_id": "259215d2-8ba2-5452-bb51-723e528e4949",
  "doc_type": "case_presentation",
  "kommune": 4601,
  "tittel": "\u00c5rsmelding Milj\u00f8l\u00f8ftet 2024",
  "url": "https://bergen.kommune.no/politikere-utvalg/api/fil/bk360/12603386/Framstilling-Arsmelding-Miljoloftet-2024",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/164725-1 \u00c5rsmelding Milj\u00f8l\u00f8ftet 2024 Hva saken gjelder: Byr\u00e5det legger med dette frem \u00e5rsmelding for Milj\u00f8l\u00f8ftet. \u00c5rsmeldingen oppsummerer aktiviteter og tiltak som er finansiert gjennom Milj\u00f8l\u00f8ftet i 2024. Den gir ogs\u00e5 en status p\u00e5 \u00f8konomi og m\u00e5loppn\u00e5ing for samarbeidet s\u00e5 langt. Bergen og Oslo er de eneste byomr\u00e5dene i landet som har innfridd nullvekstm\u00e5let i 2024. Byindeksen viser at det ikke har v\u00e6rt en trafikk\u00f8kning i 2024 i forhold til referanse\u00e5ret 2018. Det avtalefestede nullvekstm\u00e5let er alts\u00e5 innfridd. Trafikken har likevel \u00f8kt hvert \u00e5r siden 2020, men \u00f8kningen er n\u00e5 svakere enn tidligere. Bergen har ogs\u00e5 hatt en stor \u00f8kning i kollektivtrafikken i perioden med en \u00f8kning p\u00e5 ca: 26% siden 2018. St\u00f8rst \u00f8kning ser vi p\u00e5 Bybanen som har \u00f8kt med hele 73% i perioden. Sykkelindeksen er stadig fallende. Dette gjenspeiler imidlertid ikke den reelle situasjonen, ettersom tellepunktene for syklister ikke har blitt oppdatert i tilstrekkelig grad selv om tilbudet er lagt om. Eksempelvis blir ikke sykkeltrafikken hverken gjennom Fyllingsdalstunnelen eller Kronstadtunnellen inkludert i grunnlaget. Utslippene fra vegtrafikken i byomr\u00e5det g\u00e5r ogs\u00e5 ned, mye p\u00e5 grunn av en stadig \u00f8kende elbilandel. Vegtrafikken slipper i dag ut ca. 115 000 tonn mindre CO2 \u00e5rlig enn man gjorde i 2018, som tilsvarer en reduksjon p\u00e5 24,9%. I 2024 er det brukt ca. 883 millioner p\u00e5 kollektivtransport og 482 millioner p\u00e5 gange og sykkel. \u00d8konomiske konsekvenser: \u00c5rsmeldingen har ikke \u00f8konomiske konsekvenser for Bergen kommune Byr\u00e5dets vurdering og anbefaling/konklusjon: Byr\u00e5det mener \u00e5rsmeldingen viser gode tall for Bergen sammenlignet med resten av landet. Nullvekstm\u00e5let er innfridd, og det er en tydelig tendens til at kollektiv, sykkel og gange \u00f8ker i forhold til reiser med personbil. \u00c5rsmeldingen er godt presentert med gode grafiske fremstillinger og gir et godt bilde p\u00e5 situasjonen i Bergensregionen. Byr\u00e5det tar \u00e5rsmeldingen for Milj\u00f8l\u00f8ftet for 2024 til orientering og oversender den til bystyret som et ledd i den l\u00f8pende orienteringen. Begrunnelse for framleggelse til bystyret: Byr\u00e5det velger \u00e5 legge frem saken for bystyret som et ledd i den l\u00f8pende rapporteringen. Reglement for byr\u00e5det, vedtatt av Bergen bystyre i sak 463/24, 27.11.2024 pkt. 4.1.a: Byr\u00e5det skal jevnlig informere bystyrets organer om sitt arbeid innenfor de omr\u00e5der hvor byr\u00e5det er delegert beslutningsmyndighet. 1 Byr\u00e5det innstiller til bystyret \u00e5 fatte f\u00f8lgende vedtak: Bystyret tar \u00c5rsmelding Milj\u00f8l\u00f8ftet 2024 til orientering. Dato: 13. mai 2025 Christine B. Meyer Eivind N\u00e6vdal-Bolstad Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg \u00c5rsmelding Milj\u00f8l\u00f8ftet 2024 2 "
}