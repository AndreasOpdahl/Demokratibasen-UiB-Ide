{
  "dokument_id": "91f5cc53-9eca-5310-abcf-aafcc5f954d4",
  "doc_type": "case_minutes",
  "kommune": 4601,
  "tittel": "Saksprotokoll , 16042024, Sak 54/24, Tiltaksliste for naturstrategien",
  "url": "https://bergen.kommune.no/politikere-utvalg/api/fil/bk360/10330680/Innstilling-vedtak-Tiltaksliste-for-naturstrategien",
  "tekst": "Tiltaksliste for naturstrategien Kommunalt r\u00e5d for personer med funksjonsnedsettelse behandlet saken i m\u00f8tet 16.04.2024 sak 54/24 og fattet f\u00f8lgende vedtak: F\u00f8lgende brev sendes til Bymilj\u00f8etaten R\u00e5det var blitt spurt b\u00e5de om hva som var utfordringer ved rekreasjonsomr\u00e5der i Bergen og hvilke behov man s\u00e5 og \u00f8nsker man hadde. Ettersom alt dette henger sammen blir det et samlet svar. Tilgjengelighet R\u00e5det er opptatt av at rekreasjonsmulighetene skal ha god tilkomst. De skal v\u00e6re lett tilgjengelige for alle personer uavhengig av utfordringer (de m\u00e5 v\u00e6re universelt utformet) Noen av utfordringen p\u00e5 de rekreasjonsmulighetene som finnes i dag er at tilkomsten er noe redusert. HC parkering tett p\u00e5 friluftsomr\u00e5der er viktig. Der det er mulig b\u00f8r man legge opp til rullevennlig dekke og allergivennlig beplantning. Informasjon Det er viktig med god informasjon om turomr\u00e5det og lengde og stigning p\u00e5 turveier slik at det er mulig \u00e5 planlegge turen og vite om den kan la seg gjennomf\u00f8re. UT-appen fungerer godt for noen selv om r\u00e5det er usikker p\u00e5 om den er universelt utformet. Kan Bergen kommune samarbeide her for \u00e5 f\u00e5 bedre informasjon om turomr\u00e5der i Bergen. Bymilj\u00f8etaten opplyser at de har kartlagt en del turveier og det er lagt inn i Norgeskart. Hvordan er dette eventuelt kommunisert p\u00e5 kommunens nettsider? Bystranden Det har v\u00e6rt noen medieoppslag om at bystrandprosjektet er blitt nedskalert. KRPF er redd for at universell utforming av bystranden skal bli skadelidende og vil gjerne be om informasjon om det videre arbeidet med prosjektet og hvordan man ivaretar de innspillene som KRPF og eldrer\u00e5det har kommet med i prosessen. Kommunalt r\u00e5d for personer med funksjonsnedsettelses behandling Silje Beate \u00d8deg\u00e5rd fra Bymilj\u00f8etaten informerte. "
}