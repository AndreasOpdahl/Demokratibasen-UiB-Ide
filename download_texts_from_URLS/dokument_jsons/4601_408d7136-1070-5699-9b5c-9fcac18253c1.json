{
  "dokument_id": "408d7136-1070-5699-9b5c-9fcac18253c1",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 133 fra Katrine Berg N\u00f8dtvedt (MDG) om parkeringsplasser p\u00e5 Dokken - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11073917/Svar-pa-skriftlig-sporsmal-nr-133-fra-Katrine-Berg-Nodtvedt-MDG-om-parkeringsplasser-pa-Dokken-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/131191-3 Saksbehandler: Malene Nesse Gr\u00f8nningen Fra Dato: 5. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 133 fra Katrine Berg N\u00f8dtvedt (MDG) om parkeringsplasser p\u00e5 Dokken - Utvalg for milj\u00f8 og byutvikling I svar p\u00e5 skriftlig sp\u00f8rsm\u00e5l 122 til representanten svarer ikke byr\u00e5den p\u00e5 det konkrete sp\u00f8rsm\u00e5let fra representanten. Sender derfor sp\u00f8rsm\u00e5let p\u00e5 nytt, og ber om at byr\u00e5den svarer enten bekreftende eller avkreftende p\u00e5 om representanten har forst\u00e5tt riktig: Sp\u00f8rsm\u00e5l til byr\u00e5den: 1. Er byr\u00e5den enig i at bystyret har vedtatt at planetaten skal utrede et intervall mellom 0-1 i parkeringsdekning, slik KPA2018-f\u00f8ringene er, i planomr\u00e5det for Dokken? 2. Og i forlengelsen av svar p\u00e5 sp\u00f8rsm\u00e5l 1, hvis det svares bekreftende: Det betyr at det kan bli null - 0 - parkeringsplasser tilknyttet de nye fremtidige boligprosjektene p\u00e5 Dokken? Svar fra byr\u00e5den: Bystyret har vedtatt at parkeringsdekning skal v\u00e6re i samsvar med KPA-2018 kap. 17 byfortettingssone, uten \u00e5 presisere konkret hvilken sone som skal legges til grunn. Som besvart i tidligere sp\u00f8rsm\u00e5l, m\u00e5 parkeringsdekning vurderes helhetlig i l\u00f8pet av planprosessen, og m\u00e5 blant annet sees opp mot de konkrete behovene samt den forventede belastningen p\u00e5 vegsystemet. Som oppf\u00f8lging av bystyrevedtaket av planprogrammet, vil Plan- og bygningsetaten utrede og vurdere temaet parkering, med det form\u00e5l \u00e5 belyse og sammenligne virkninger av ulik parkeringsdekning, herunder sone S1, By1, byfortettingssone, samt parkeringsdekningen anbefalt i arealstrategien. Christine Kahrs \u2013 Byr\u00e5d for byutvikling Dokumentet er godkjent elektronisk. "
}