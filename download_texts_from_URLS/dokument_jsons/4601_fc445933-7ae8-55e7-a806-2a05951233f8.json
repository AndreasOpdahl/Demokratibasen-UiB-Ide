{
  "dokument_id": "fc445933-7ae8-55e7-a806-2a05951233f8",
  "doc_type": "case_attachment",
  "kommune": 4601,
  "tittel": "Epost til UMBY 03.02.25 Ugyldig vedtak",
  "url": "https://bergen.kommune.no/politikere-utvalg/api/fil/bk360/12042262/Epost-til-UMBY-03-02-25-Ugyldig-vedtak",
  "tekst": "Til saksforberedelse \u2013 Utvalg for milj\u00f8 og byutvikling: Jonstadveien 40 - Dispensasjonss\u00f8knad / p\u00e5stand om ugyldiggj\u00f8ring av vedtak ---------------------------------------------------------------------------------------------------------------------- Jeg har gjort meg kjent med byr\u00e5dets saksfremstilling og innstilling i denne saken. Jeg har f\u00f8lgende kommentarer til avsnittet om planstatus: PROBLEMSTILLING Er vedtaket gjort gjennom KPA\u2013 2006 der v\u00e5r boligeiendom gbnr. 25/37 og tilt\u00f8tende eiendom gbnr. 25/38 ble lagt innenfor byfjellsgrensen og avsatt til LNF-omr\u00e5de \u00e5 anse som ugyldig grunnet faktafeil og saksbehandlingsfeil? UGYLDIGHETVILK\u00c5R Innen all offenlig forvaltning stilles det krav til forsvarlig saksbehandling der vedtak skal bygges p\u00e5 korrekte faktaopplysninger. Feile grunnlagsopplysninger eller feil i saksbehanlingen kan p\u00e5 visse vilk\u00e5r f\u00f8re til at vedtak blir ugyldig, helt eller delvis. Det er sikker juss at dersom man kan p\u00e5vise at faktafeil eller saksbehandlingsfeil kan ha p\u00e5virket vedtaket vil denne i utgangspunktet ansees som ugyldig. Ugyldighet p\u00e5 denne bakgrunn vil medf\u00f8re at vedtaket ikke f\u00e5r rettsvirkninger. Den instans som har fattet vedtaket har i utgangspunktet selv en plikt til selv \u00e5 ugyldiggj\u00f8re dette. I dette tilfellet:Bystyret. BAKGRUNN Problemstilling: V\u00e5r boligeiendom gbnr. 25/37 og tilst\u00f8tende eindom gbnr. 25/38 har begge gjennom KPA -2006 blitt plassert innenfor byfjellsgrensen og omgjort til LNF-omr\u00e5de. Vi som grunneiere kom f\u00f8rst til kunnskap om dette ved en tilfeldighet i forbindelse med planlegging av garasje p\u00e5 eiendommen i 2023. Unders\u00f8kelser viser at endringene i eiendommenes status baserer seg p\u00e5 Forvaltningsplan for byfjellene Vest av 2005. Der omtales ikke eiendommene spesifikt, men omr\u00e5det disse er en del av blir feilaktig beskrevet som uregulert og ubebygd. Begge deler er feil: Vi flyttet inn i nytt hus p\u00e5 eiendommen gbr. 25/37 i 2005. B\u00e5de denne og naboeiendom er regulert til boligform\u00e5l jfr. reguleringsplan11860002. I mail fra Mette Iversen av 28.4.23 siterer hun byfjellsforvalterens kommentar til min henvendelse om feiltrukket byfjellsgrense: \u00abByggesaken og eventuelt endring av reguleringsplan er nok ikke fanget opp her. Dersom det hadde v\u00e6rt kjent at det var gitt tillatelse til bygging ville byfjellsgrensen blitt trukket slik at bebygd eiendom ikke ble inkludert\u00bb. Ogs\u00e5 det faktum at eiendommene i KPA-2006 ble avsatt til LNF- form\u00e5l baserer seg p\u00e5 samme uriktige faktaopplysninger i Forvaltningsplanen for byfjellene Vest 2005. N\u00e5r jeg har etterspurt byr\u00e5dsavdelingen om innsyn i vedtaket som omgjorde v\u00e5r boligeiendom til LNF-omr\u00e5de har jeg f\u00e5tt oppgitt kun ett dokument hvor eiendommen 25/37 er spesifikt nevnt. Det er en formulering i dette dokumentet som det henvises til av r\u00e5dgiver J\u00f8rgen Alrek i byr\u00e5dsavdelingen 24.10.23 for \u00e5 underbygge at vedtaket omfatter v\u00e5r boligeiendom. Dette er vedlegg 10 til KPA 2006. I et 11 siders dokument nevnes eiendommen i en enkelt linje: Sitat: \u00ab25/16, 37 m.fl regulert byggeomr\u00e5de til LNF/ grense mellom byggeomr\u00e5de og gr\u00f8ntomr\u00e5de\u00bb. Eiendommen var imidlertid p\u00e5 dette tidspunkt i sin helhet regulert til boligform\u00e5l, og med p\u00e5st\u00e5ende bolighus m./hage. Denne ene linjen som feilaktig beskriver eiendommen som uregulert er alts\u00e5 bakgrunnen for vedtaket om \u00e5 avsette den til den til LNF-form\u00e5l....! KONSEKVENSER Konsekvensene av vedtaket om \u00e5 legge v\u00e5r boligeiendom innenfor byfjellsgrensen og avsette denne til LNF-omr\u00e5de er inngripende: a) strenge restriksjoner hva gjelder tiltak p\u00e5 eiendommen b) krav til s\u00e6rskilt dispensasjon for tiltak og kostnader tilknyttet denne c) en betydelig reduksjon i markedsvedien av eiendommen BYR\u00c5DSAVDELINGENS ARGUMENTASJON GJENNOM KORRESPONDANSE Byr\u00e5dsavdelingen har nektet \u00e5 gi en juridisk begrunnelse for hvorfor man mener saksbehandlingsfeil og faktafeil i utredning ikke medf\u00f8rer ugyldighet. Man har ogs\u00e5 nektet \u00e5 gj\u00f8re bystyret kjent med at det har blitt feilinformert og har fattet vedtak basert p\u00e5 uriktige opplysninger. I stedet har man kun opplyst at KPA 2018 er et selvstendig og gyldig vedtak som ikke kan p\u00e5klages. Det samme har gjentatt seg n\u00e5r jeg har p\u00e5pekt at feilene skjedde i tilknytning til KPA \u2013 2006 og ingen ny utredning eller vurdering har skjeddd frem til KPA-2018. Slik jeg oppfatter det viser byr\u00e5davdelingens tiln\u00e6rming til saken en manglende forst\u00e5else p\u00e5 forskjellen mellom en klage og en p\u00e5stand om ugyldighet. Og tilsvarende forskjellen mellom \u00e5 oppheve et vedtak og ugyldiggj\u00f8re et vedtak. Det kan og legges til at til tross for jeg har dokumentert at eiendommene er regulert til boligform\u00e5l s\u00e5 har man gjentatte ganger hevdet at eiendommen (e) er uregulert. Ogs\u00e5 to tidligere byr\u00e5der har feilaktig hevdet dette. BYR\u00c5DSAVDELINGENS ARGUMENTASJON I SAKSFREMSTILLINGEN Hva gjelder planstatus er fremstillingen mangelfull og tendensi\u00f8s. Heller ikke i denne vurderes de juridiske konsekvensene av de feil som har blitt gjort, herunder hvorvidt ugyldighetsvilk\u00e5r er oppfylt. Man beskriver feilen som en inkurie uten \u00e5 presiere hva denne best\u00e5r i, ei heller hvilke juridiske konsekvenser den har. Det faktum at Bystyret har blitt feilinformert nevnes ikke. Etter omfattende korrespondanse erkjennes det n\u00e5 imidlertid at feilen sansynligvis har v\u00e6rt avgj\u00f8rende for at v\u00e5re to eiendommer ble lagt innenfor byfjellsgrensen i KPA 2006, og at feilen har vedvart til om med i KPA 2018. Imidlertid fremstiller byr\u00e5det det som usikkert om den samme feilen har p\u00e5virket vedtaket om \u00e5 avsette eiendommene til LNF-omr\u00e5de. Som begrunnelse vises det til at eiendommens n\u00e6romr\u00e5de ogs\u00e5 er vist som LNF-form\u00e5l eller gr\u00f8nnstruktur i KPA 2018. Man unnlater imidlertid \u00e5 nevne f\u00f8lgende \u00e5penbart relevante opplysninger som stiller v\u00e5re eiendommer i en annen stilling enn det n\u00e6romr\u00e5det det vises til 1. Omgj\u00f8ringen av eiendommene til LNF \u2013 form\u00e5l skjedde ikke gjennom KPA-18 slik det gis inntrykk av, men derimot i tilknytning til KPA 2006 og basert p\u00e5 de samme feilene nedtegnet i Forvaltningsplanen for byfjellene Vest 2005 der om\u00e5det beskrives som ubebygd og uregulert. 2. I motsetning til eiendommenes n\u00e6romr\u00e5de har v\u00e5re to eiendommer begge v\u00e6rt bebygd og inngjerdet i mer enn hundre \u00e5r. De har i denne perioden f\u00f8lgelig heller ikke v\u00e6rt tilgjengelig for allmenheten. 3. Den ene eiendommen er en boligeiendom med p\u00e5st\u00e5ende bolighus 4. Begge eiendommene er regulert til boligform\u00e5l. 5. N\u00e6romr\u00e5det som brukes som sammenligningsgrunnlag har aldri v\u00e6rt bebygd og det har hele tiden v\u00e6rt \u00e5pen for almennheten. 6. Det fremst\u00e5r ulogisk og ikke intensjonelt \u00e5 omgj\u00f8re eiendommen gbnr. 25/37 til LNF \u2013 omr\u00e5de kort tid etter at Bergen kommune ga byggetillatelse til oppf\u00f8ring av bolighus p\u00e5 p\u00e5 denne. 7. Det materielle innholdet i vedtaket er mangelfullt og beskrivelsen av reguleringsstatus er feil P\u00e5 denne bakgrunn fremst\u00e5r det \u00e5penbart sannsynlig at saken ville f\u00e5tt et annet utfall om disse opplysningene hadde blitt fremlagt for bystyret i tilknytning til KPA- 2006 eller noen av de etterf\u00f8lgende KPA-er. Denne oppfatning styrkes gjennom telefonsamtale med seksjonsleder i plan og bygningsetaten, Mette Iversen 31.1.25. Hun bekreftet at LNF-form\u00e5let inntatt i KPA-2006 for v\u00e5re eiendommer ble bestemt p\u00e5 bakgrunn av Forvaltningsplanen for byfjellene Vest og fulgte forslaget til trekking av byfjellsgrensen. Hun var selv den gang involvert i prosessen. Hun kan ikke si med sikkerhet hva utfallet for v\u00e5re eiendommer hadde blitt dersom man da hadde v\u00e6rt oppmerksom p\u00e5 at de var regulert til boligomr\u00e5de og at den ene hadde et p\u00e5 st\u00e5ende bolighus. Hun opplyser imidlertid at de da sansynligvis ikke ville ha blitt avsatt til LNF-form\u00e5l. OPPSUMMERING \u2013 KOMMUNENS EGEN SITUASJONSBESKRIVELSE BYFJELLSGRENSEN: Byr\u00e5det bekrefter at \u00abeiendommens planstatus beror p\u00e5 en inkurie i KPA 2006 som har vedvart frem til KPA 2018\u00bb. Og at \u00abeiendommen ble plassert innenfor byfjellsgrensen i forbindelse med KPA 2006 og har ikke v\u00e6rt omfattet av nye utredninger eller vurderinger etter dette\u00bb. Fagetaten har lagt til grunn at \u00abdersom det hadde v\u00e6rt kjent at det var gitt tillatelse til bygging ville byfjellsgrensen blitt trukket slik at bebygd eiendom ikke ble inkludert. LNF-FORM\u00c5L: Pan og bygningsetaten v./leder Mette Iversen opplyser at dersom man i tilknytning til KPA -2006 hadde v\u00e6rt oppmerksom p\u00e5 at eiendommene gbnr. 25/37 og 38 var regulert til boligform\u00e5l, den ene med bolighus, s\u00e5 hadde eiendommene \u00absansynligvis\u00bb ikke ha blitt avsatt til LNF-form\u00e5l. KONKLUSJON Kommunens egne avdelinger bekrefter selv at uriktige grunnlagsopplysninger for KPA-2006 sansynligvis er en direkte \u00e5rsak til at v\u00e5r boligeiendom gbnr. 25/37 er avsatt til LNF-form\u00e5l og er beliggende innenfor Byfjellsgrensen. Implesitt bekrefter man da samtidig at vilk\u00e5rene for \u00e5 ugyldiggj\u00f8re vedtaket er til stede. Med andre ord foreligger vilk\u00e5ret for anse den delen av KPA- 2006 som gjelder gbnr. 25/37 for ugyldig. Mye taler for at det samme gjelder for gbnr. 25/38. Feilen har som nevnt fulgt med i alle etterf\u00f8lgende KPA-er. ANMODNING Det har v\u00e6rt hevdet i denne saken at kommunen ikke kan endre p\u00e5 deler av kommunens arealplan foruten n\u00e5r det er tid for rullering av denne. Men det er ikke en endring eller oppheving av kommuneplanen eller deler av denne jeg ber om. Heller ikke ber jeg om en overpr\u00f8ving av sj\u00f8nn. Jeg ber om er at bystyret grunnet grove fakta- og saksbehandlingsfeil erkl\u00e6rer den delen av vedtaket som omhandler gbnr. 37 og gbnr. 38 som ugyldig. Dersom ugyldighetsvilk\u00e5rene er til stede \u2013 slik jeg mener \u00e5 ha dokumentert \u2013 eksisterer det faktisk en plikt til \u00e5 gj\u00f8re dette. I motsetning til underliggende organ er det kun bystyret som har mandat til det. Det eneste altenativet er gjennom domstolsbehandling. Dersom Bergen kommune etter dette likevel skulle \u00f8nske \u00e5 avsette nevnte eiendommer til LNF- omr\u00e5de/plassert innenfor Byfjellsgrensen s\u00e5 er det eneste ryddige og juridisk korrekte at en slik endrig foresl\u00e5s gjort gjennom rullering av neste KPA, der vedtak m\u00e5 bygges p\u00e5 korrekte faktaopplysninger og forsvarlig saksbehandling. AVSLUTNING Jeg vil avslutte anmodningen med \u00e5 sitere min mail av 23.4.23 til seksjonssjef Mette Iversen f\u00f8r hun videresendte den til byr\u00e5dsavdeling for vurdering: \u00abDet er ingen regler som tilsier at bystyret er fratatt muligheten til \u00e5 rette opp i egne feil - uavhengig av n\u00e5r en rullering av KPA m\u00e5tte skje. Tvert imot s\u00e5 er det v\u00e5r oppfatning at n\u00e5r feilen er s\u00e5 \u00e5penbar og inngripende som i dette tilfellet, s\u00e5 plikter man \u00e5 rette den opp - n\u00e5r man blir kjent med den\u00bb. Dersom man betviler min konklusjon i denne saken vil jeg sterkt oppfordre Bystyret til \u00e5 konsultere uahengig juridisk kompetanse innen fagfeltet forvaltningsrett/plan-og bygningsrett. (TILLEGG - ALTERNATIVE INNFALLSVINKLER:) Ettersom kommunens egne organer allerede har gitt tilstrekkelig med holdepunkter for \u00e5 konkludere med at den del av KPA \u2013 2006 m.fl. som omhandler v\u00e5re eiendommer m\u00e5 ansees ugyldig, s\u00e5 finner jeg det ikke n\u00f8dvendig \u00e5 g\u00e5 dypere inn i argumentasjon for alternative ugyldighetsgrunner. Jeg vil likevel kort nevne: A) Et vedtak om \u00e5 plassere en boligeiendom innenfor Byfjelsgrensen og avsette den til LNF-form\u00e5l er s\u00e5 rettslig inngripende at vedtaket skulle ha v\u00e6rt fattet som et enkeltvedtak, der forvaltningslovens regler kommer til anvendelse. Dette er et standpunkt som i samtale med Ingunn Myklebust st\u00f8ttes av henne. Hun er professor i forvaltningsrett samt plan og bygningsrett. Hun forklarer at dette er fordi vedtaket i et slikt tilfelle, griper sterkt inn i en grunneiers r\u00e5dighet, rettigheter og plikter. Selv om dette ikke fremg\u00e5r direkte av lovteksten kan det utledes av det grunnleggende forvaltningsmessige prinsipp om forsvarlig saksbehandling, samt borgernes krav p\u00e5 rettssikkerhet og vern mot myndighetsmisbruk. B) For at et vedtak skal v\u00e6re gyldig eksisterer det visse krav til form og innhold. En enkelt linje som i tillegg inneholder faktafeil er ikke tilstrekkelig. C) Det kan faktisk v\u00e6re berettiget \u00e5 stille sp\u00f8rsm\u00e5l ved om et vedtak om \u00e5 omgj\u00f8re boligeiendommen til LNF- form\u00e5l faktisk har funnet sted. Etter sin ordlyd har ikke det skjedd. Sitat: \u00ab25/16, 37 m.fl uregulert byggeomr\u00e5de til LNF/ grense mellom byggeomr\u00e5de og gr\u00f8ntomr\u00e5de\u00bb. Som nevnt: gbnr.25/37 er og var regulert til boligform\u00e5l med p\u00e5st\u00e5ende bolighus. Bergen, 1.2.25 Med vennlig hilsen Sjur Michelsen "
}