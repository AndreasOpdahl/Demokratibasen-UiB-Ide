{
  "dokument_id": "87d241a1-25c4-5cbf-9f51-b00c06b3a18c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 298/24, Representantforslag fra Christian Haugen (FrP) m.fl. - Vold i n\u00e6re relasjoner \u2013 et stort samfunnsproblem",
  "url": "https://bergen.kommune.no/politikere-utvalg/api/fil/bk360/11096648/Innstilling-vedtak-Representantforslag-fra-Christian-Haugen-FrP-m-fl-Vold-i-naere-relasjoner-et-stort-samfunnsproblem",
  "tekst": "Representantforslag fra Christian Haugen (FrP) m.fl. - Vold i n\u00e6re relasjoner \u2013 et stort samfunnsproblem Bergen bystyre behandlet saken i m\u00f8tet 04.09.2024 sak 298/24 og fattet f\u00f8lgende vedtak: I forbindelse med den varslede saken om rullering av handlingsplan mot vold i n\u00e6re relasjoner ber bystyret om at byr\u00e5det beskriver hvordan koordinator og pakkeforl\u00f8p kan innf\u00f8res i Bergen. Bergen bystyres behandling F\u00f8lgende representanter tok ordet: Christian Haugen (FrP), Kjersti Pettersen (H), Fauzia Hussain-Wiik (A), Christine Henriksen \u00d8degaard (MDG), Eira Vilde Martinsen Garrido (SV), Trond Tystad (BL), Mailiss Solheim-\u00c5kerblom (R), Per Erik G\u00e5skjenn (KrF), Camilla N\u00f8ttveit (H), Caroline Sandven Taule (H). Forslag fremsatt i bystyret: Christine Henriksen \u00d8degaard (MDG) fremsatte \u00e5 vegne av A, MDG og R f\u00f8lgende alternative forslag i 2 punkt: 1. Bystyret ber byr\u00e5det utarbeide en helhetlig oppf\u00f8lging av mennesker som opplever vold i n\u00e6re relasjoner med koordinator for samordning av tjenester fra ulike etater. 2. Bystyret ber byr\u00e5det se p\u00e5 muligheten for \u00e5 etablere et pakkeforl\u00f8p etter eksempel fra spesialisthelsetjenesten, og levere en sak til bystyret med forslag til hvordan et slikt pakkeforl\u00f8p kan se ut. Fauzia Hussain-Wiik (A) fremsatte p\u00e5 vegne av A, MDG og R f\u00f8lgende tilleggsforslag i 6 punkt: 1. Bystyret ber byr\u00e5det legge fram en sak om hvordan kommunen skal jobbe med oppf\u00f8lging og hjelpetiltak etter innf\u00f8ringen av nye regler for omvendt voldsalarm. 2. Bystyret ber byr\u00e5det opprette en egen koordinatorstilling i Bergen kommune som skal f\u00f8lge opp ved anmeldelse om vold i n\u00e6re relasjoner. Koordinatoren skal ivareta alle byr\u00e5kratiske prosesser og innkaller til samarbeidsm\u00f8ter med alle involverte etater. Etter modellen \u201cNye m\u00f8nstre\u201d. Stillingen b\u00f8r ligge under enhet for koordinering i kommunen. 3. Bystyret ber byr\u00e5det jobbe opp mot politiet for \u00e5 f\u00e5 etablert RISK (risikoanalyse og kriminalitetsforebygging av vold i n\u00e6re relasjoner), etter modell fra Oslo politidistrikt, i Bergen f\u00f8r 2025. 4. Bystyret ber byr\u00e5det jobbe for \u00e5 styrke samarbeidet mellom politi og barnevern ved mistanke om vold. Bystyret ber videre byr\u00e5det jobbe for at det etableres egne team som er spesialisert p\u00e5 vold i hjemmet etter modell fra RISK. 5. Bystyret ber byr\u00e5det styrke krisesentrene for voldsutsatte. 6. Bystyret ber byr\u00e5det ta initiativ til \u00e5 sette ned en tverrfaglig arbeidsgruppe best\u00e5ende av representanter fra Bergen kommune, Vest politidistrikt, frivillige organisasjoner og storbynettverket til KS som kan identifisere s\u00e6rskilte utfordringer for voldsutsatte kvinner bosatt i st\u00f8rre byer og utarbeide forslag til tiltak p\u00e5 lokalt, regionalt og nasjonalt niv\u00e5 Votering: Alternativt forslag punkt 1 fra A, MDG og R, fremsatt av Christine Henriksen \u00d8degaard (MDG), fikk 32 stemmer (A, SV, MDG, V, R, KrF), og var dermed falt. Alternativt forslag punkt 2 fra A, MDG og R, fremsatt av Christine Henriksen \u00d8degaard (MDG), fikk 25 stemmer (A, MDG, V, R, KrF), og var dermed falt. Innstillingen ble vedtatt med 47 stemmer (H, FrP, MDG, BL, V, INP, R, KrF, Sp, PP). Tilleggsforslag punkt 1-6 fra A, MDG og R, fremsatt av Fauzia Hussain-Wiik (A), fikk 32 stemmer (A, SV, MDG, V, R, KrF), og var dermed falt. Bergen bystyre behandlet saken i m\u00f8tet 19.06.2024 sak 242/24: Saken ble ikke behandlet p\u00e5 grunn av overskredet tid. Utvalg for helse og sosial behandlet saken i m\u00f8tet 05.06.2024 sak 73/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagsstillers forslag til vedtak: 1. Utarbeide en helhetlig oppf\u00f8lging av mennesker som opplever vold i n\u00e6re relasjoner med koordinator for samordning av tjenester fra ulike etater. 2. Se p\u00e5 mulighetene for \u00e5 etablere et pakkeforl\u00f8p etter kopi fra spesialisthelsetjenesten. 3. Be byr\u00e5det levere sak til bystyret med forslag til hvordan et slikt pakkeforl\u00f8p kan se ut. 2 "
}