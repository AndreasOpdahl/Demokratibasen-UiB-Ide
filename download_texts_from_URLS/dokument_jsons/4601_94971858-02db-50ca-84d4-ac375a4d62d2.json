{
  "dokument_id": "94971858-02db-50ca-84d4-ac375a4d62d2",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 66 fra Linn Kristin Eng\u00f8 (A) om Bj\u00f8rnarhallen - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11033955/Svar-pa-skriftlig-sporsmal-nr-66-fra-Linn-Kristin-Engo-A-om-Bjornarhallen-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/131533-3 Saksbehandler: Gerd Nilsen Fra Dato: 9. september 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 66 fra Linn Kristin Eng\u00f8 (A) om Bj\u00f8rnarhallen - Utvalg for barnehage, skole og idrett Representanten Linn Kristin Eng\u00f8 (A) har 26.08.2024 sendt inn f\u00f8lgende skriftlige sp\u00f8rsm\u00e5l: I Handlings- og \u00f8konomiplan 2024-27 st\u00e5r Bj\u00f8rnarhallen omtalt slik: \u00abBj\u00f8rnarhallen i Arna bydel er i sv\u00e6rt d\u00e5rlig stand, og det vurderes som mest aktuelt \u00e5 rive eksisterende hall og erstatte med nybygg p\u00e5 samme tomt. Det er behov for \u00e5 \u00f8ke hallkapasiteten i bydelen, og IL Bj\u00f8rnar har lenge hatt et \u00f8nske om \u00e5 supplere med en ny idrettshall i tilknytning til dagens hall. I gjeldende idrettsplan er det vedtatt \u00e5 videreutvikle omr\u00e5det rundt Garnes barneskole, Garnes ungdomsskole, Garnes kunstgressbane og Bj\u00f8rnarhallen som en felles idretts- og oppvekstpark. Prosjektet er utvidet med en underjordisk parkeringskjeller grunnet krav i kommunens gjeldende arealplan. Det p\u00e5g\u00e5r arbeid med reguleringsplan, denne vil v\u00e6re styrende for videre fremdrift. Budsjettposten skal dekke kostnader til planlegging og utvikling av prosjektet, mens gjennomf\u00f8ringsfasen inng\u00e5r i sekkepost inntil videre. Grunnet prisvekst den siste tiden foresl\u00e5r det en prisjustering.\u00bb Sp\u00f8rsm\u00e5l: 1. N\u00e5r kan vi forvente at bystyret f\u00e5r reguleringsplanen for omr\u00e5det rundt Bj\u00f8rnarhallen til behandling? 2. Hvordan er fremdriften planlagt for realisering av Bj\u00f8rnarhallen? 3. Kan man forvente at kostnaden for gjennomf\u00f8ringsfasen for Bj\u00f8rnarhallen legges inn i byr\u00e5dets forslag til Handlings- og \u00f8konomiplan 2025-28? Svar fra byr\u00e5den: Planforslaget til 2.gangsbehandling er under arbeid. Inntil det blir levert, er det vanskelig \u00e5 estimere n\u00e5r saken kommer til politisk behandling. Prosjektet befinner seg i planleggings- og utviklingsfasen som forventes sluttf\u00f8rt i siste halvdel av 2025. Anbudsutlysning er planlagt i slutten av 2025 eller tidlig i 2026. Forventet byggestart vil dermed v\u00e6re i l\u00f8pet av 2026. Med litt over 2 \u00e5rs byggetid kan den nye hallen forventes \u00e5 v\u00e6re innflytningsklar i 2029. B\u00e5de i H\u00d8P 2024-2027 og i Revidert budsjett/1. tertialrapport 2024 fremg\u00e5r det at kostnaden for gjennomf\u00f8ringsfasen for Bj\u00f8rnarhallen allerede er innarbeidet i sekkepost, n\u00e6rmere bestemt i sekkeposten \u00abIdrett - Rehabilitering og nybygg\u00bb (med budsjettavsetninger fra og med 2026). Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}