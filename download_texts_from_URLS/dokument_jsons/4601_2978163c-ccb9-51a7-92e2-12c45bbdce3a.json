{
  "dokument_id": "2978163c-ccb9-51a7-92e2-12c45bbdce3a",
  "doc_type": "case_attachment",
  "kommune": 4601,
  "tittel": "Vedtak, Statsforvalteren i Vestland, datert 23.07.2019",
  "url": "https://bergen.kommune.no/politikere-utvalg/api/fil/bk360/9463950/Vedtak-Statsforvalteren-i-Vestland-datert-23-07-2019",
  "tekst": " V\u00e5r dato: V\u00e5r ref: 23.07.2019 2019/11182 Deres dato: Deres ref: Britt Hege og Frode Ivar Karlsen Saksbehandler, innvalgstelefon Eikeneset 48 Guri Lovise Kvalsvik, 5764 3188 5259 Hjellestad Vedtak i klagesak som gjelder oppf\u00f8ring av bolig p\u00e5 gbnr. 106/226 i Bergen kommune Vi viser til oversendelsen fra Bergen kommune 15.05.2019, som gjelder deres klage p\u00e5 vedtak av 20.06.2018. Vedtak: Fylkesmannen stadfester Bergen kommunes vedtak av 20.06.2018, sak 201800004, om tillatelse til oppf\u00f8ring av enebolig. Vi stadfester ogs\u00e5 vilk\u00e5ret som er oppstilt i komit\u00e9 for milj\u00f8 og byutviklings vedtak av 09.05.2019, sak 163/19, om bevaring av furutr\u00e6r markert med sort i illustrasjonsplan datert 07.12.2017. Sakens bakgrunn Sweco Norge AS s\u00f8kte den 31.12.2017 om tillatelse til oppf\u00f8ring av enebolig p\u00e5 vegne av \u00c5dne Tveit og Helen Husefest. Det ble i tillegg s\u00f8kt om dispensasjon fra bestemmelser i kommunedelplanen og reguleringsplanen. Tiltaket er nabovarslet i samsvar med plan- og bygningsloven (pbl.) \u00a7 21-3. Det er mottatt merknader fra dere, fremmet av advokatfirmaet Harris, og fra naboer i Eikeneset 35, fremmet av JIBO Consult. Ansvarlig s\u00f8ker har kommet med tilsvar til merknadene. Bymilj\u00f8etaten uttalte den 15.02.2018 at de ikke frar\u00e5der dispensasjon. De anbefaler imidlertid at det blir stilt vilk\u00e5r om bevaring av flere st\u00f8rre furutr\u00e6r p\u00e5 tomten dersom dispensasjon gis. Fylkesmannen i Hordaland uttalte i brev av 08.02.2018 at boligen ligger utenfor funksjonell strandsone, men at den likevel vil bli ganske eksponert mot vestrepollen. De ba derfor kommunen om \u00e5 vurdere tiltakets tilpasning til terrenget. Bergen kommune, ved plan- og bygningsetaten, ga i vedtak av 20.06.2018 tillatelse til oppf\u00f8ring av enebolig og dispensasjon fra bestemmelsene i reguleringsplanen og kommunedelplanen. E-postadresse: Postadresse: Bes\u00f8ksadresse: Telefon: 57 64 30 00 fmvlpost@fylkesmannen.no Nj\u00f8savegen 2 Nj\u00f8savegen 2, Leikanger www.fylkesmannen.no/vl Sikker melding: 6863 Leikanger Statens hus, Kaigaten 9, Bergen www.fylkesmannen.no/melding Fjellvegen 11, F\u00f8rde Org.nr. 974 760 665 Side: 2/8 Advokatfirmaet Harris klaget p\u00e5 kommunens vedtak p\u00e5 vegne av dere den 07.07.2018. I klagen er det vist til at vilk\u00e5rene for \u00e5 dispensere fra plangrunnlaget ikke er oppfylt, og at naboulempene ved tiltaket er for store. I tillegg er det vist til at tiltaket er i strid med pbl. \u00a7 29-2 om visuelle kvaliteter. Komit\u00e9 for byutvikling fattet f\u00f8lgende vedtak i m\u00f8te 09.05.2019, sak 163/19: \u00ab1. Fagetaten sitt l\u00f8yve datert 20.06.2018 vert oppretthalde. 2. Det vert stilt vilk\u00e5r om at trea markert med svart i illustrasjonsplan datert 07.12.2017 skal bevarast. 3. Klagen vert ikkje teken til f\u00f8lgje.\u00bb Saken er oversendt Fylkesmannen for endelig avgj\u00f8relse. I brev av 02.07.2019 har Advokatfirmaet Elden satt frem en presisering av klagen p\u00e5 deres vegne. I klagen er det vist til at eiendommen gbnr. 106/226 ikke omfattes av reguleringsplanen, og at den derfor m\u00e5 anses som uregulert. En dispensasjon vil som f\u00f8lge av dette f\u00e5 en sv\u00e6rt uheldig presedensvirkning for et langt st\u00f8rre omr\u00e5de enn det som omfattes av reguleringsplanen. N\u00e5r det gjelder sakens bakgrunn for \u00f8vrig viser vi til sakens dokumenter. Vi forutsetter at partene er kjent med disse. Fylkesmannen finner saken tilstrekkelig opplyst, jf. forvaltningsloven (fvl.) \u00a7 17 f\u00f8rste ledd. Regelverk Fylkesmannen er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven hos kommunene, se pbl. \u00a7 1-9 femte ledd og rundskriv T-2/09 fra Kommunal- og moderniseringsdepartementet. Ved klager p\u00e5 vedtak etter plan- og bygningsloven gjelder forvaltningsloven, med mindre annet f\u00f8lger av s\u00e6rlige bestemmelser, se pbl. \u00a7 1-9. Fylkesmannen kan under klagebehandlingen g\u00e5 utenom klagegrunnene og pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. fvl. \u00a7 34. Ved pr\u00f8ving av saker undergitt fritt skj\u00f8nn, skal Fylkesmannen legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke strider mot bestemmelser gitt i eller i medhold av plan- og bygningsloven, jf. pbl. \u00a7 21-4 f\u00f8rste ledd. Det fremg\u00e5r av pbl. \u00a7\u00a7 11-6 og 12-4 at kommuneplanen og reguleringsplanen er rettslig bindende for nye tiltak eller utvidelse av eksisterende tiltak. Tiltak som er i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. pbl. kapittel 19. Med hjemmel i pbl. \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan gi dispensasjon dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i pbl. \u00a7 19-2 er rettslige vurderingstema, og ikke underlagt fritt skj\u00f8nn. Hensynet til det kommunale selvstyret er dermed ikke et element i dispensasjonsvurderingen, se Sivilombudsmannens sak 2017/1231. Side: 3/8 Ved dispensasjon fra plan skal statlige og regionale rammer og m\u00e5l tillegges s\u00e6rlig vekt, jf. pbl. \u00a7 19-2 fjerde ledd. Dispensasjon fra planbestemmelser skal etter forarbeidene ikke v\u00e6re kurant da planene er vedtatt i kommunens h\u00f8yeste organ etter en prosess der hensynet til offentlighet, samr\u00e5d og medvirkning skal v\u00e6re ivaretatt, og er sentrale som informasjons- og styringsverkt\u00f8y, se Ot.prp. nr. 32 (2007-2008) s. 242. Av form\u00e5lsbestemmelsen til plan- og bygningsloven i \u00a7 1-1 fremg\u00e5r det at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger, og konsekvenser for milj\u00f8 og samfunn skal beskrives. Planstatus Eiendommen er vist i reguleringsplan nr. 3112000 Hjellestad Nordre gnr 106 bnr 220, i kraft 09.04.1968. Det er ikke inntegnet bebyggelse p\u00e5 eiendommen i reguleringsplankartet. Videre omfattes eiendommen av Kommunedelplan (KDP) nr. 1574000 Mildehalv\u00f8ya, i kraft 02.03.2006. I kommunedelplanen er eiendommen avsatt til sm\u00e5husbebyggelse. I Kommuneplanens arealdel (KPA) er eiendommen avsatt til Bebyggelse og anlegg. Eiendommen ligger i gul st\u00f8ysone for flyst\u00f8y, og deler av tomten ligger i Funksjonell strandsone. Fylkesmannens vurdering Reguleringsplanens rettsvirkning Fylkesmannen tar f\u00f8rst stilling til om reguleringsplan nr. 3112000 Hjellestad Nordre gnr 106 bnr 220 omfatter gbnr. 106/226, da dette er et overordnet sp\u00f8rsm\u00e5l i saken. I klagen fra advokatfirmaet Elden hevder dere at reguleringsplanen ikke omfatter gbnr. 106/226. Dere viser blant annet til forslagsstiller Svein Hoves uttalelse, navnet p\u00e5 planen \u00abgnr 106 bnr 220\u00bb og at bnr. 226 ble skilt ut fra bnr. 220 flere \u00e5r f\u00f8r planen ble vedtatt. Det f\u00f8lger av pbl. \u00a7 12-1 f\u00f8rste ledd at reguleringsplanen er \u00abet arealplankart med tilh\u00f8rende bestemmelser som angir bruk, vern og utforming av arealer og fysiske omgivelser\u00bb. Reguleringsplanen fastsetter framtidig arealbruk for \u00abomr\u00e5det\u00bb og \u00aber ved kommunestyrets vedtak bindende for nye tiltak\u00bb, jf. pbl. \u00a7 12-4 f\u00f8rste ledd. Vi viser videre til at det er kommunestyret som er ansvarlig for \u00e5 avgj\u00f8re hvilket areal som skal inng\u00e5 i planen, og hva disse arealene skal brukes til, jf. pbl. \u00a7 12-12. Rettslig sett er det ogs\u00e5 slik at et planforslag blir \u2018kommunens\u2019 forslag, fra det tidspunktet kommunen velger \u00e5 fremme det ved \u00e5 legge utkastet ut til offentlig ettersyn, se pbl. \u00a7 12-10 f\u00f8rste setning. Avgj\u00f8rende er derfor etter v\u00e5r vurdering hvorvidt eiendommen vises p\u00e5 reguleringsplankartet. S\u00e5 lenge eiendommen ligger innenfor arealet som planen omfatter, er reguleringsplanen bindende for arealbruken. At forslagsstiller til planarbeidet ikke mente \u00e5 regulere eiendommen og heller ikke hadde r\u00e5derett over den har heller ikke betydning, da det som nevnt er kommunen som er ansvarlig for planforslaget n\u00e5r det blir fremmet formelt. Fylkesmannen kan heller ikke se at navnet p\u00e5 planen har avgj\u00f8rende betydning. Reguleringsplan nr. 3112000 omfatter etter dette gbnr. 106/226, jf. plankartet. Reguleringsplanen er bindende for nye tiltak p\u00e5 eiendommen, jf. pbl. \u00a7 12-4 f\u00f8rste ledd. Side: 4/8 Dispensasjon fra plankartet i reguleringsplanen Oppf\u00f8ring av enebolig p\u00e5 eiendommen er i strid med reguleringsplanen, da den ikke er tegnet inn med bebyggelse i plankartet. Sp\u00f8rsm\u00e5let er derfor om det kan gis dispensasjon fra reguleringsplanen for oppf\u00f8ring av enebolig, jf. pbl. \u00a7 19-2. Dispensasjon kan bare gis dersom hensynene bak bestemmelsen tiltaket strider mot, eller hensynene bak lovens form\u00e5lsbestemmelse, ikke blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering, jf. pbl. \u00a7 19-2 annet ledd. Form\u00e5let med inntegningene i plankartet i reguleringsplanen er \u00e5 vise hvor kommunen \u00f8nsker ny bebyggelse. I s\u00f8knaden er det vist til at reguleringsplanen ikke hadde som intensjon \u00e5 ta stilling til ny bebyggelse p\u00e5 gbnr. 106/226, da dette aldri ble vurdert i planprosessen. Det er s\u00e6rlig vist til skrivet fra forslagsstiller til planen, Svein Hove, datert 03.10.2017. P\u00e5 bakgrunn av dette mener s\u00f8ker at hensynene bak bestemmelsen ikke blir vesentlig tilsidesatt. Kommunen har lagt stor vekt p\u00e5 Svein Hoves og tiltakshavernes egen redegj\u00f8relse om planprosessen. De peker p\u00e5 at det i planprosessen f\u00f8rst og fremst var ment \u00e5 ta stilling til det tiltakene som er markert p\u00e5 plankartet, men at man ikke utelukket videre utvikling av de delene som ikke er tatt stilling til p\u00e5 plankartet. I klageomgangen peker fagetaten p\u00e5 at man ogs\u00e5 tok konkret stilling til fellesareal og lekeareal i omr\u00e5det. I plankartet er det ikke lagt opp til at eiendommen tas i bruk til slike form\u00e5l, og utnyttelse av eiendommen til boligform\u00e5l vil derfor etter v\u00e5r vurdering ikke hindre annen planlagt bruk. Dette st\u00f8ttes ogs\u00e5 av kommunedelplanen og av kommuneplanens arealdel, som viser hele omr\u00e5det som boligomr\u00e5de. Vi har etter dette kommet til at hensynene bak reguleringsplanen, eller hensynene bak lovens form\u00e5lsbestemmelse, ikke vil bli vesentlig tilsidesatt om det gis dispensasjon. Fordelene ved at det gis dispensasjon er at man f\u00e5r utnyttet potensialet til tomten og oppn\u00e5r fortetting av et attraktivt boomr\u00e5de. Omr\u00e5det i reguleringsplanen er stort sett ferdig utbygget og innehar gode bokvaliteter, og det er andre store bolighus i omr\u00e5det. Muligheten for uheldige presedensvirkninger for planomr\u00e5det er dermed begrenset, i tillegg til at tiltaket ogs\u00e5 vil v\u00e6re i samsvar med en overordnet m\u00e5lsetning om fortetting av allerede utbygde omr\u00e5der, fremfor utbygging av mer uber\u00f8rte omr\u00e5der. N\u00e5r det gjelder ulempene ved \u00e5 gi dispensasjon har dere i klagen vist til at tiltaket medf\u00f8rer betydelige ulemper for deres eiendom. Dere viser til at boligen ikke er tilpasset terrenget og str\u00f8kets karakter, og at byggets h\u00f8yde medf\u00f8rer en for stor ulempe for dere i form av tap av utsikt. Dere peker ogs\u00e5 p\u00e5 at dispensasjon er problematisk av hensyn til landskaps- og friluftsinteresser, og viser til at tiltaket vil g\u00e5 p\u00e5 bekostning av gr\u00f8ntarealer og badeviken nedenfor, og at tiltaket vil f\u00e5 en uheldig fjernvirkning. Side: 5/8 Fylkesmannen vil her vise til kommunens vurdering av nabomerknadene i rammetillatelsen, som vi mener tar for seg innvendingene dere har p\u00e5 en grundig m\u00e5te. Kommunen viser til at boligen er tilpasset terrenget p\u00e5 tomten og at det vil v\u00e6re unaturlig \u00e5 grave ned boligen ytterligere. Videre peker de p\u00e5 at boligen innordner seg str\u00f8kskarakteren i rimelig grad, og at denne ikke er ensartet. Byggeh\u00f8yden er ogs\u00e5 langt lavere enn det som tillates etter b\u00e5de plan- og bygningsloven og kommunedelplanen. Videre har kommunen lagt vekt p\u00e5 at tiltaket er plassert innimellom eksisterende bebyggelse og vegetasjon slik at tiltakets innvirkning p\u00e5 naboenes utsikt er begrenset. N\u00e5r det gjelder tiltakets fjernvirkning og p\u00e5virkning av friluftslivet i omr\u00e5det, har kommunen lagt til grunn at huset i mindre grad g\u00e5r p\u00e5 bekostning av disse hensynene enn husene som ligger n\u00e6rmere sj\u00f8en. I tillegg peker kommunen p\u00e5 at de fleste vinduene p\u00e5 deres eiendom ikke er vendt direkte mot tiltaket, men mot \u00f8st, i tillegg til at avstanden er forholdsvis stor (18,4 meter). Kommunen vedg\u00e5r at det nye huset vil ta noe utsikt fra deres eiendom, men ikke mer enn hva som er p\u00e5regnelig i tettbygde str\u00f8k. Fylkesmannen kan i likhet med kommunen ikke se at hensynene til landskap og friluftsliv gj\u00f8r seg gjeldende med styrke her, da tiltaket ligger mellom flere tomter som allerede er bebygget. Det oms\u00f8kte huset vil etter v\u00e5r vurdering i mindre grad g\u00e5 p\u00e5 bekostning av landskap- og frilufthensyn enn husene som ligger n\u00e6rmere sj\u00f8en. I tillegg kan vi ikke se at utbyggingen medf\u00f8rer st\u00f8rre ulemper enn det som er p\u00e5regnelig i et tettbygd str\u00f8k, n\u00e5r det gjelder tap av utsikt og \u00f8kt innsyn. P\u00e5 bakgrunn av dette har Fylkesmannen kommet til at fordelene ved \u00e5 gi dispensasjon er klart st\u00f8rre enn ulempene. Vilk\u00e5rene for \u00e5 gi dispensasjon fra reguleringsplanen for oppf\u00f8ring av enebolig er dermed til stede, jf. pbl. \u00a7 19-2. Dispensasjon fra utnyttelsesgraden i kommunedelplanen Tiltaket krever ogs\u00e5 dispensasjon fra KDP \u00a7 3.1, der tillatt utnyttelsesgrad er satt til TU=25%. Tiltaket oms\u00f8kes med TU=33%. Sp\u00f8rsm\u00e5let er dermed om det kan gis dispensasjon fra fastsatt utnyttelsesgrad i KDP \u00a7 3.1 for oppf\u00f8ring av enebolig med TU=33%, jf. pbl. \u00a7 19-2 annet ledd. Form\u00e5let med bestemmelsen om tomteutnyttelse er \u00e5 regulere bygningers volum etter tomtens st\u00f8rrelse og sikre behovet for uteoppholdsareal. I tillegg skal bestemmelsen redusere belastningen p\u00e5 infrastruktur og sikre at str\u00f8kskarakteren og omgivelsene ivaretas. Selv om utnyttelsesgraden avviker noe fra det som er satt i kommunedelplanen, er utnyttelsesgraden langt lavere enn i dagens KPA (60%) og i forslaget til den kommende KPA (40%). I tillegg er det, som kommunen har vist til, andre store eneboliger i omr\u00e5det, og huset vil derfor etter v\u00e5r vurdering ikke bryte med str\u00f8kskarakteren i vesentlig grad. Videre vil vi vise til at tiltaket som her er oms\u00f8kt skal benytte seg av eksisterende infrastruktur, herunder vegl\u00f8sninger og vann og avl\u00f8p. B\u00e5de Bymilj\u00f8etaten, som er vegmyndighet, og vann- og avl\u00f8psmyndighetene har uttalt seg positivt. Til bekymringene i klagen som knytter seg til kloakksystemet har kommunen vist til at vann- og avl\u00f8psetaten m\u00e5 gi en endelig godkjenning f\u00f8r tiltaket kan igangsettes, jf. pbl. \u00a7\u00a7 27-1 og 27-2. Side: 6/8 Fylkesmannen finner i likhet med kommunen at infrastrukturen er tilfredsstillende, og legger til grunn at kravene til vannforsyning og avl\u00f8p vil bli fulgt opp av tiltakshaver og vann- og avl\u00f8psetaten f\u00f8r igangsettelsestillatelse gis. Vi har etter dette kommet til at hensynene bak bestemmelsen om utnyttelsesgrad i KDP \u00a7 3.1, eller hensynene bak lovens form\u00e5lsbestemmelse, ikke blir vesentlig tilsidesatt ved at det gis dispensasjon. Fordelene ved \u00e5 gi dispensasjon er at boligtomten utnyttes og at det bygges en ny bolig et attraktivt boligomr\u00e5de med gode kvaliteter. I omr\u00e5det er det flere eneboliger av denne st\u00f8rrelsen, og tiltaket harmonerer p\u00e5 den m\u00e5ten med omgivelsene. En ulempe ved \u00e5 gi dispensasjon er at det \u00e5pnes for en st\u00f8rre utnyttelsesgrad enn det planen legger opp til. If\u00f8lge kommunen har det imidlertid allerede etablert seg en praksis der det i dette omr\u00e5det er \u00e5pnet opp for st\u00f8rre utnyttingsgrad enn det som f\u00f8lger av bestemmelsen i KDP \u00a7 3.1. Ulempen har derfor etter v\u00e5r vurdering begrenset vekt i denne enkeltsaken. N\u00e5r det gjelder ulempene knyttet til negative virkninger for deres eiendom og landskap- og frilufthensyn, viser vi til vurderingen ovenfor, som slik vi ser det gj\u00f8r seg gjeldende ogs\u00e5 for denne dispensasjonsvurderingen. Fylkesmannen finner p\u00e5 bakgrunn av dette at fordelene ved \u00e5 gi dispensasjon er klart st\u00f8rre enn ulempene, jf. pbl. \u00a7 19-2 annet ledd. Vilk\u00e5rene for \u00e5 gi dispensasjon fra fastsatt utnyttelsesgrad i KDP \u00a7 3.1 for oppf\u00f8ring av enebolig med TU=33% er dermed til stede, jf. pbl. \u00a7 19-2 annet ledd. Naboulemper I klagen fra Harris har dere gjort gjeldende at dere p\u00e5f\u00f8res store naboulemper som f\u00f8lge av eneboligens plassering, og at boligens h\u00f8yde derfor m\u00e5 reduseres ved at boligen senkes i terrenget, jf. pbl. \u00a7 29-4. Det f\u00f8lger av pbl. \u00a7 29-4 f\u00f8rste ledd at \u00abbyggverkets plassering (...) skal godkjennes av kommunen\u00bb. Lovregelen er ment praktisert slik at tiltakshaveren sine \u00f8nsker skal f\u00f8lges dersom det ikke er avgj\u00f8rende grunner som taler imot. Plassering eller h\u00f8yde som medf\u00f8rer betydelige ulemper, blir regnet som avgj\u00f8rende grunner, jf. rundskriv H-18/90 fra Kommunal- og regionaldepartementet. Tiltaket m\u00e5 imidlertid utgj\u00f8re en kvalifisert ulempe for nabo (se rundskrivet s. 11). Bestemmelsen gir ikke kommunen hjemmel til \u00e5 avsl\u00e5 en s\u00f8knad der tiltaket for \u00f8vrig er i tr\u00e5d med bestemmelsene i eller i medhold av plan- og bygningsloven, men tydeliggj\u00f8r kommunens selvstendige rolle n\u00e5r det gjelder \u00e5 vurdere tiltakets h\u00f8yde og plasseringen p\u00e5 eiendommen. Dersom kommunen finner at det foreligger en betydelig ulempe, kan tiltakshaveren p\u00e5legges en annen plassering eller en annen h\u00f8yde p\u00e5 tiltaket. Fylkesmannen vil her vise til redegj\u00f8relsen om naboulempene ovenfor. I likhet med kommunen finner vi at boligen innordner seg str\u00f8kskarakteren i rimelig grad og at byggeh\u00f8yden ikke medf\u00f8rer ulemper utover hva som er p\u00e5regnelig i tettbygde str\u00f8k. Etter v\u00e5r vurdering har kommunen i tilstrekkelig grad vurdert plasseringen av tiltaket med tanke p\u00e5 alternative plasseringer og de virkninger den valgte plasseringen vil ha i tr\u00e5d med rammene pbl. \u00a7 Side: 7/8 29-4 fastsetter. Vi legger videre stor vekt p\u00e5 at dette er vurderinger som i stor grad bygger p\u00e5 byggfaglig skj\u00f8nn og som er best egnet for lokale vurderinger, jf. fvl. \u00a7 34. Vi har p\u00e5 bakgrunn av dette ikke funnet grunnlag for \u00e5 tilsidesette kommunens vurdering, jf. pbl. \u00a7 29-4 f\u00f8rste ledd. Visuelle kvaliteter I klagen er det ogs\u00e5 gjort gjeldende at tiltaket er i strid med kravene til visuelle kvaliteter i pbl. \u00a7 29-2. En innskrenkning i byggeretten etter pbl. \u00a7 21-4 kan f\u00f8lge av \u00a7 29-2 om visuelle kvaliteter. Bestemmelsen inneb\u00e6rer at kommunen kan nekte \u00e5 gi tillatelse til konkrete tiltak av estetiske \u00e5rsaker. For at avslag skal v\u00e6re aktuelt, m\u00e5 kommunen kunne vise til en forsvarlig vurdering av tiltakets kvaliteter etter kriteriene i \u00a7 29-2, og vedtaket m\u00e5 grunngis i tr\u00e5d med fvl. \u00a7\u00a7 24 og 25. Bestemmelsen m\u00e5 leses i lys av pbl. \u00a7 29-1 som fastsetter et overordnet krav om god arkitektonisk utforming for byggetiltak. Et tiltak skal ha gode visuelle kvaliteter i seg selv, samtidig som det skal harmonere med omgivelsene. Form\u00e5let bak bestemmelsen er blant annet \u00e5 ivareta omr\u00e5dets enhetlige og naturlige utforming. Betydningen av bestemmelsen m\u00e5 ses i lys av form\u00e5lsbestemmelsen i pbl. \u00a7 1-1 femte ledd hvor hensynet til estetisk utforming av omgivelsene er fremhevet som et overordnet form\u00e5l som skal ivaretas i den enkelte byggesak. I forarbeidene til loven er visuelle kvaliteter beskrevet som et samspill mellom byggverkets volum og h\u00f8yde samt fasadeuttrykk, jf. Ot.prp. nr. 45 (2007-2008) s. 341. Hva som er \u00abgode visuelle kvaliteter\u00bb m\u00e5 tolkes relativt etter tiltakets st\u00f8rrelse og synlighet. Vurderingen av tiltakets visuelle karakter skal ogs\u00e5 gj\u00f8res i lys av b\u00e5de omkringliggende bygningsmilj\u00f8 og naturmilj\u00f8. Byggeskikken i omr\u00e5det vil derfor kunne v\u00e6re en faktor i vurderingen. Videre m\u00e5 det tas hensyn til om tiltaket plasseres i et str\u00f8k med s\u00e6rlig historisk eller kulturell interesse, jf. Ot.prp. nr. 45 s. 342. Bestemmelsen i \u00a7 29-2 om et tiltaks visuelle kvaliteter, h\u00f8rer inn under bygningsmyndighetenes forvaltningsskj\u00f8nn. Lovgiver har pekt p\u00e5 at de lokale bygningsmyndighetene er best egnet til \u00e5 gj\u00f8re den skj\u00f8nnsmessige vurderingen, basert p\u00e5 lokal byggeskikk og lokalpolitisk styring av den visuelle utviklingen i kommunen, jf. Ot.prp. nr. 45 s. 230. Kommunen har vurdert tiltaket slik at det samsvarer med kravene i pbl. \u00a7 29-2. Fylkesmannen har ikke funnet grunnlag for \u00e5 overpr\u00f8ve kommunens skj\u00f8nn. Vilk\u00e5r om bevaring av furutr\u00e6r Komit\u00e9 for milj\u00f8 og byutvikling har i sitt vedtak av 09.05.2019 stilt som vilk\u00e5r at enkelte furutr\u00e6r p\u00e5 tomten bevares. De viser til Bymilj\u00f8etatens anbefaling og at fjernvirkning av boligen og inntrykket fra sj\u00f8 vil bli mer dempet dersom disse tr\u00e6rne blir st\u00e5ende p\u00e5 tomten. Det fremg\u00e5r av pbl. \u00a7 19-2 f\u00f8rste ledd at \u00ab[d]et kan settes vilk\u00e5r for dispensasjonen\u00bb. Videre setter den ulovfestede vilk\u00e5rsl\u00e6ren grenser for hvilke vilk\u00e5r som kan stilles, jf. Ot.ptp.nr. 32 (2007-2008) s. 242. Vilk\u00e5ret m\u00e5 ligge innenfor rammene av plan- og bygningslovens form\u00e5l, st\u00e5 i rimelig sammenheng med tillatelsen og ikke v\u00e6re urimelig tyngende for tiltakshaver, se blant annet Rt. 2003 s. 764. Fylkesmannen finner her at vilk\u00e5ret om bevaring av furutr\u00e6r har en saklig begrunnelse, og at vilk\u00e5ret Side: 8/8 st\u00e5r i rimelig sammenheng med byggetillatelsen og dispensasjonene i saken. Vilk\u00e5ret er ogs\u00e5 etter v\u00e5r vurdering i samsvar med lovens form\u00e5l, jf. pbl. \u00a7 1-1. Vi kan heller ikke se at vilk\u00e5ret er urimelig tyngende for tiltakshaverne, som selv har gitt uttrykk for at de \u00f8nsker bevaring av furutr\u00e6rne. P\u00e5 bakgrunn av dette har Fylkesmannen kommet til at vilk\u00e5ret som er oppstilt i komiteens vedtak av 09.05.2019 stadfestes. Oppsummering Fylkesmannen kan ikke se at kommunen har gjort saksbehandlingsfeil eller rettslige feil, og vi er enige i at vilk\u00e5rene for \u00e5 kunne gi dispensasjon er til stede. Vi stadfester derfor Bergen kommunes vedtak. Vilk\u00e5ret om bevaring av furutr\u00e6r i komit\u00e9 for milj\u00f8 og byutviklings vedtak stadfestes ogs\u00e5. Klagen deres er ikke tatt til f\u00f8lge. Fylkesmannens vedtak kan ikke p\u00e5klages videre, jf. fvl. \u00a7 28 tredje ledd. Med hilsen Jorunn Fosse Fidjest\u00f8l Guri Lovise Kvalsvik seniorr\u00e5dgiver r\u00e5dgiver Dokumentet er elektronisk godkjent Kopi til: HARRIS ADVOKATFIRMA AS Postboks 4115 5835 Bergen Sandviken JIBO Consult Pb. 29 5358 Fjell BERGEN KOMMUNE Postboks 7700 5020 Bergen ADVOKATFIRMAET ELDEN DA Postboks 463 5805 Bergen Britt Hege Danielsen Karlsen Eikeneset 48 5259 Hjellestad Gunn Helen Husefest Eikeneset 31 5259 Hjellestad SWECO NORGE AS Fantoftveien 5072 Bergen 14 P \u00c5dne Tveit Eikeneset 31 5259 Hjellestad "
}