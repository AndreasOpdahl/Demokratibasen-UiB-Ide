{
  "dokument_id": "bf1fe7fc-d5cd-50c5-aaef-565aca8148ff",
  "doc_type": "case_presentation",
  "kommune": 5501,
  "tittel": "Valg av meddommere til Nord-Troms og Senja tingrett",
  "url": "https://innsyn.tromso.kommune.no/application/getMoteDokument?dokid=2001712114",
  "tekst": "Arkivsaksnr. 24/00170-10 Saksbehandler Line Vatne Saksgang M\u00f8tedato Formannskapet 14.05.2024 Kommunestyret 22.05.2024 Valg av meddommere til Nord-Troms og Senja tingrett Kommunedirekt\u00f8rens innstilling til vedtak: Det velges meddommere til Nord-Troms og Senja tingrett jf. oversikten i vedlegg 1. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Valg av meddommere til Nord-Troms og Senja tingrett for perioden 2025-2028. Saksutredning Kommunestyret skal velge meddommere til domstolene hvert fjerde \u00e5r. Valget skal foretas innen 1. juli \u00e5ret etter hvert kommunestyrevalg. Det skal n\u00e5 velges meddommerutvalg for perioden 01.01.2025 \u2013 31.12.2028. Domstolloven \u00a7 70 stiller f\u00f8lgende krav til den som skal velges som meddommer: \u00abDen som velges, m\u00e5 ha tilstrekkelige norskkunnskaper, og for \u00f8vrig v\u00e6re personlig egnet til oppgaven. I tillegg m\u00e5 vedkommende 1. v\u00e6re over 21 \u00e5r og under 70 \u00e5r, ved valgperiodens start, 2. ikke v\u00e6re frad\u00f8mt stemmeretten i offentlige anliggender, 3. ikke v\u00e6re under offentlig gjeldsforhandling eller konkursbehandling eller i konkurskarantene, 4. st\u00e5 innf\u00f8rt i folkeregisteret som bosatt i kommunen p\u00e5 valgdagen, og 5. v\u00e6re statsborger i Norge eller et annet nordisk land, eller ha st\u00e5tt innf\u00f8rt i folkeregisteret som bosatt i riket de tre siste \u00e5r f\u00f8r valgdagen.\u00bb I brev fra Nord-Troms og Senja tingrett av 29.02.2024 er det angitt at Troms\u00f8 kommune skal velge 290 meddommere til tingretten. Det skal velges et utvalg for kvinner og et utvalg for menn. Tingretten understreker viktigheten av at meddommerutvalget f\u00e5r en allsidig sammensetning, og at det oppnevnes meddommere som er motiverte for oppgaven. Meddommerne m\u00e5 ogs\u00e5 ha en viss digital kompetanse. Det er i kommunen rekruttert meddommere gjennom p\u00e5melding p\u00e5 nett, og deretter gjennomf\u00f8rt en utvelgelse i henhold til gitte kriterier. Konklusjon Kommunestyret velger 290 meddommere til Nord-Troms og Senja tingrett. Vedtakskompetanse Kommunestyret, jf. domstolloven \u00a7 66. Vedlegg Vedlegg 1 - Nord-Troms og Senja tingrett - Meddommerutvalg 2025-2028 2 "
}