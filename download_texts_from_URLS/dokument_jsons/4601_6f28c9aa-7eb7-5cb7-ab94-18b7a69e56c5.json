{
  "dokument_id": "6f28c9aa-7eb7-5cb7-ab94-18b7a69e56c5",
  "doc_type": "case_attachment",
  "kommune": 4601,
  "tittel": "Uttalelse fra Statens Vegvesen",
  "url": "https://bergen.kommune.no/politikere-utvalg/api/fil/bk360/7201890/Uttalelse-fra-Statens-Vegvesen",
  "tekst": "BERGEN KOMMUNE PLAN - OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 21/6938-2 09.02.2021 55516386 Uttalelse til s\u00f8knadspliktig tiltak - Bruksendring bolig - gnr 5 bnr 8 - Bergen kommune Viser til anmodning om uttalelse mottatt 12.01.2021. Om saken Det s\u00f8kes om tillatelse til anleggelse av kai, bruksendring fra tilleggsdel til hoveddel i underetasje i bolig, samt utvidelse av eksisterende altan. Eiendommen grender til fv. 587, Hardangervegen. Eiendommen er uregulert, KPA2018 viser eiendommen som Samferdselsanlegg og teknisk infrastruktur og den ligger innenfor hensynssonene veist\u00f8y- gul sone. Tiltaket er avhengig av dispensasjon fra plankrav i KPA. Statens vegvesen har rett til \u00e5 uttale seg til dispensasjoner som ber\u00f8rer v\u00e5rt saksomr\u00e5de, jf. pbl \u00a7 19-1. Uttale Statens vegvesens ansvar i planarbeidet er f\u00f8rst og fremst knyttet til arealbruken langs riksveg. Vi har ogs\u00e5 ansvar for at f\u00f8ringer i Nasjonal transportplan (NTP), statlige planretningslinjer for samordnet bolig-, areal- og transportplanlegging, vegnormalene og andre nasjonale og regionale arealpolitiske f\u00f8ringer blir ivaretatt i planleggingen. Til denne dispensasjonen uttaler vi oss som statlig fagmyndighet med sektoransvar innenfor vegtransport. Oms\u00f8kte tiltak ligger tett p\u00e5 fv 587 Hardangervegen. Vegen har lav standard og er en viktig omkj\u00f8ringsveg for E16/E39. I KPA er eiendommen regulert til samferdselsanlegg fordi det er \u00f8nske om og behov for \u00e5 utbedre veien. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Regnskap Postboks 1010 Nordre \u00c5l Postboks 702 2605 LILLEHAMMER Org.nr: 971032081 9815 Vads\u00f8 2 Statens vegvesen er kjent med at Vestland fylkeskommune arbeider med muligheter for \u00e5 utbedre vegen. Dersom det gis dispensasjon for tiltaket, kan det gi \u00f8kt verdi p\u00e5 eiendommen og slik vanskeliggj\u00f8re og fordyre en utbedring av vegen. Konklusjon Statens vegvesen vil frar\u00e5de at det gis dispensasjon fra plankrav f\u00f8r arealbehov for utbedring av vegen er avklart. Videre saksbehandling Vi ber om kopi av eventuelt vedtak for klagebehandling. Transport vest - transportforvaltning 3 Med hilsen Frode Moen Aarland seksjonsleder Hilde Kalleklev senioringeni\u00f8r Dokumentet er godkjent elektronisk og har derfor ingen h\u00e5ndskrevne signaturer. Kopi VESTLAND FYLKESKOMMUNE, Postboks 7900, 5020 BERGEN "
}