{
  "dokument_id": "c6b243d1-3772-5f31-aaa0-9409a65bc822",
  "doc_type": "case_attachment",
  "kommune": 4601,
  "tittel": "Laksev\u00e5g gnr 122 bnr 59 Ravnest\u00f8len 71. Klage over avslag p\u00e5 s\u00f8knad om riving  og oppf\u00f8ring av to tomannsbustadar",
  "url": "https://bergen.kommune.no/politikere-utvalg/api/fil/bk360/11803166/Laksevag-gnr-122-bnr-59-Ravnestolen-71-Klage-over-avslag-pa-soknad-om-riving-og-oppforing-av-to-tomannsbustadar",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2024/135700-10 Laksev\u00e5g gnr 122 bnr 59 Ravnest\u00f8len 71. Klage over avslag p\u00e5 s\u00f8knad om riving av tremannsbustad og oppf\u00f8ring av to tomannsbustadar Kva saka gjeld: Saka gjeld klage p\u00e5 avslag datert 19.08.2024 p\u00e5 s\u00f8knad om riving av eksisterande tremannsbustad og oppf\u00f8ring av to tomannsbustadar med tilh\u00f8yrande parkering. Det vart gjeve avslag med heimel i plan- og bygningslova \u00a7\u00a7 29-1 Utforming av tiltak og 29-2 Visuelle kvaliteter. Vedtaket er klaga p\u00e5 av ansvarleg s\u00f8kjar Ravnanger Hus AS i klage datert 11.09.2024 p\u00e5 vegner av tiltakshavar Ravnanger Gruppen AS. Eigedomen er regulert til bustad i reguleringsplan for Laksev\u00e5g, del av gnr 122 Bj\u00f8rndalstr\u00e6 \u2013 \u00c5sheim felt A (plan-id 3310000) vedteken 24.04.1973. I KPA 2018 er eigedomen vist som byfortettingssone. Tiltaket er avhengig av dispensasjon fr\u00e5 KPA 2018 \u00a7 3 om plankrav og fr\u00e5 byggjegrense i reguleringsplan. Begge dispensasjonar er oms\u00f8kt, jf. pbl. \u00a7 19-1. Det ligg f\u00f8re samtykke til plassering av ulike delar av tiltaket n\u00e6rare grense enn 4 meter, jf. pbl. \u00a7 29-4, 3.ledd bokstav a. Ansvarleg s\u00f8kjar har opplyst at tiltaket er nabovarsla, jf. pbl. \u00a7 21-3, og stadfestar at det motteke merknadar fr\u00e5 gnr 122 bnr 312 (Hildegunn Malene Svedhaug) og bnr 459 (Eirik Tjerv\u00e5g). Merknadane g\u00e5r i hovudsak p\u00e5 trafikktryggleik for mjuke trafikantar b\u00e5de under bygging og etterp\u00e5, at parkeringsl\u00f8ysing m\u00e5 ivareta mjuke trafikantar og innk\u00f8yringa m\u00e5 vere sikker. Ansvarleg s\u00f8kjar har kommentert merknadane og opplyser at avk\u00f8yrsle- og parkeringsl\u00f8ysing er justert for \u00e5 im\u00f8tekomme merknadar. Det vert lagt til rette for ei oversiktleg avk\u00f8yringsl\u00f8ysing kor snuarealet til alle parkeringsplassane er ivareteke p\u00e5 eigen grunn. Det er vidare snakk om auke med 1 bustadeining, og ei eventuell trafikkauke vil vere liten. Byantikvaren er i fr\u00e5segn datert 02.07.2024 negativ til riving av eksisterande bustad med tanke p\u00e5 klima, omsyn til berekraft og ivaretaking av kulturmilj\u00f8verdiar. Ein b\u00f8r heller vurdere ombygging av eksisterande bygg. Bymilj\u00f8etaten har gjeve utvida bruk av avk\u00f8yrsle og er positiv til dispensasjon fr\u00e5 byggjegrense mot veg. S\u00f8knaden er sendt til Statsforvaltar i Vestland og Vestland fylkeskommunen utan at det er motteke svar. 1 Klagen: Klagar meiner at tiltaket har tilfredsstillande visuelle kvalitetar, og viser til at det i s\u00f8knaden var vedlagt ei arkitektonisk utgreiing der det var gjort greie for korleis arkitektfaglege vurderingane som ligg til grunn for prosjektet. Utgreiinga er knytt opp til f\u00f8resegner i plan- og bygningslova, tilbakemeldingar i f\u00f8rehandskonferanse, kommunen sin rettleiar Arkitektur+. Klagar meiner difor at utgreiinga samt teikningsgrunnlaget viser at visuelle kvalitetar er godt ivareteke i prosjektet. Det er uklart for klagar kva byggesak meiner om riving av eksisterande bygg, men for klagar er ikkje bevaring av eksisterande eit alternativt. Det vert vist til at bustaden er i relativt d\u00e5rleg stand og vil krevje omfattande rehabilitering. Det er mellom anna utfordringar knytt til fukt- og r\u00e5teskadar. For \u00e5 tilfredsstille tekniske krav vil det ogs\u00e5 krevje ei fullstendig ombygging. Det vert ogs\u00e5 vist til at bygget ikkje er verneverdig eller innanfor ei omsynssone for kulturmilj\u00f8 i KPA. N\u00e5r det gjeld volum og fotavtrykk som er vektlagt i avslaget, er dette overraskande for klagar d\u00e5 dette ikkje har vore signalisert tidlegare. Arealmessig vil bustadane harmonere godt med omgjevnadane, og bustadane har ordin\u00e6r storleik (samla p\u00e5 ca 700 m2 BRA). Klagar viser vidare til at det er ei naturleg utvikling med auka bruk av flatt tak i omr\u00e5det, sj\u00f8lv om dei dominerande takformane i omr\u00e5det er sal- og valmtak. Det er likevel dei seinare ti\u00e5ra kome fleire bygg med flatt tak/skr\u00e5tak i omr\u00e5det. Slik tiltaket er utforma gjev det minst ulemper for omkringliggjande bygg. Det vert elles vist til klagen som ligg vedlagt i sin heilskap. Fagetaten si vurdering og tilr\u00e5ding: Plan- og bygningsetaten som fagetat har ikkje funne grunnlag for \u00e5 ta klagen til f\u00f8lgje. Innleiingsvis vert det presisert at fagetaten ikkje er i mot riving av eksisterande bygg. Fagetaten viser vidare til at det er gjeve omfattande rettleiing i saka, og viser s\u00e6rleg til brev der tilleggsopplysningar vart etterlyst. Det har elles vore formidla behov for betre tilpassing til str\u00f8kskarakteren i omr\u00e5det. Det er likevel ikkje fagetaten si oppg\u00e5ve \u00e5 prosjektere tiltaket, og difor m\u00e5 rettleiinga vere noko generell. Det vert vidare vist til at klagar ikkje har g\u00e5tt i dialog med Byantikvaren sj\u00f8lv om dette har vore gitt informasjon og r\u00e5d om. N\u00e5r det gjeld dei dispensasjonane som er s\u00f8kt om, er fagetaten positiv til at disse. For plankravet sin del vert vilk\u00e5ra vurdert som oppfylt, med tanke p\u00e5 at tiltaket ikkje medf\u00f8rer noko stor endring i omfang sidan tiltaket berre aukar med 1 bustadeining. Trafikktilh\u00f8va vert ikkje s\u00e6rleg endra og vert vurdert som forsvarlege. Nabolaget er ogs\u00e5 utbygd og etablert, der teknisk infrastruktur er avklart. Tiltaket er vidare plassert 8,6 meter fr\u00e5 vegmidte, noko som er i strid med byggjegrense vist i plankart. Fagetaten viser til at Bymilj\u00f8etaten har uttalt seg positivt til dispensasjonss\u00f8knaden, frisikt vert ivareteke og det vert ikkje etablert trafikkfarlege element tett p\u00e5 veg. Det er vidare god avstand mellom bustad og fortau/vei, samt at det er beskjeden trafikk. Det vert vist til fagnotatet i sin heilskap. Byr\u00e5den si vurdering og konklusjon: Byr\u00e5den har vurdert klagen og resten av dokumentasjonen i saka, og er kome til at klagen kan takast til f\u00f8lgje. 2 Tiltaket er avhengig av dispensasjon fr\u00e5 KPA 2018 \u00a7 3.1 Plankrav og fr\u00e5 byggegrense i reguleringsplan. Dispensasjonsheimelen f\u00f8lgjer av plan- og bygningslova \u00a7 19-2: Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Dispensasjon fr\u00e5 KPA 2018 \u00a7 3.1 Plankrav skal sikre ei heilskapleg vurdering av omr\u00e5det for \u00e5 avklare overordna tilh\u00f8ve som infrastruktur, kor mykje som kan byggjast ut og omfang av fellesareal samt gr\u00f8ne lunger. Dersom det ikkje vert sett ei tolegrense for kva som kan byggjast ut i eit omr\u00e5de utan ein heilskapleg plan, vil det kunne undergrave plankravet og kommuneplan/reguleringsplan som styringsverkt\u00f8y. Dispensasjon fr\u00e5 plankravet vil f\u00f8rst og fremst vere aktuelt i omr\u00e5der som er fullt bygd ut, der det ikkje lenger vere like naudsynt med ei overordna vurdering av dei omsyna som plankravet skal ivareta. I denne saka er det eit avgrensa utbyggingspotensiale i eit allereie utbygd bustadomr\u00e5de. Det vil seie at det for byr\u00e5den sin del ikkje er eit tyngande behov for at tiltaket inng\u00e5r i ein reguleringsplan. Det vert vist til at tiltaket omfattar riving av eksisterande tremannsbustad og oppf\u00f8ring av to firemannsbustadar inng\u00e5r i ein reguleringsplan. Det er snakk om ei beskjeden auke i tal bustadeiningar, omr\u00e5det er i all hovudsak utbygd og infrastruktur er avklart. Byr\u00e5den kan etter dette ikkje sj\u00e5 at omsyna som plankravet skal sikre vert vesentleg sett til side. Vidare m\u00e5 fordelane med dispensasjon vere st\u00f8rre enn ulempene. Som fordel vil byr\u00e5den leggje vekt p\u00e5 at det er eit fortettingstiltak som sk\u00e5nsamt plasserast i eit eksisterande bustadomr\u00e5det, det er av positiv betyding for kommunen si areal- og ressursdisponering at slik fortetting skjer. Dette vert gjort gjeldande med styrke d\u00e5 det er snakk om arealmessige endringar p\u00e5 allereie bygd bustadeigedom. Fordelane er f\u00f8lgjelig \u00abklart st\u00f8rre enn ulempene\u00bb, jf. pbl. \u00a7 19-2. Byggjegrense i reguleringsplan Byggjegrense mot veg skal sikre omsynet til vedlikehald av veg og behovet for eventuelle utvidingar, samt ivareta mange av dei same omsyna som avstandskravet i \u00a7 29-4 som omsynet til nabo, hindre spreiing av brann og sikre lys og luft mellom bygningar. Slik bustadane er plassert kan ikkje byr\u00e5den sj\u00e5 at omsyna bak byggjegrensa vert vesentleg sett til side. Det er god avstand mellom bustad og veg/fortau, det er avgrensa med trafikk og liten auke i trafikk med oms\u00f8kte tiltak. Vidare har Bymilj\u00f8etaten, som fagetat, stilt seg positiv til dispensasjon. Fordelar er god areal- og ressursdisponering av eigedom, og det vil framleis vere rom for vedlikehald av veg. Det er oversiktleg og tiltaket vil ikkje p\u00e5verke trafikktryggleiken negativt. Fordelane er difor klart st\u00f8rre enn ulempene, jf. pbl. \u00a7 19-2. Vilk\u00e5ra for \u00e5 gje dispensasjon er etter dette oppfylt. D\u00e5 er det opp til kommunen sitt skj\u00f8nn om det skal gjevast dispensasjon. Byr\u00e5den er i dette tilfellet kome til at det kan gjevast dispensasjon b\u00e5de fr\u00e5 byggegrense i reguleringsplan og fr\u00e5 plankravet, jf. pbl. \u00a7 19-2 f\u00f8rste ledd. Visuelle kvalitetar, jf. pbl. \u00a7 29-2 Byr\u00e5den er kome til ei anna resultat enn fagetaten n\u00e5r det gjeld vurderinga av dei visuelle kvalitetane til tiltaket. Ser ein omr\u00e5det under eitt er det st\u00f8rre variasjon i bygningar, b\u00e5de med sal- og valmtak, men ogs\u00e5 med enkeltvise bygg med flatt tak. Dette gjeld mellom anna 3 for firemannsbustad p\u00e5 gnr 122 bnr 607 som i luftlinje ligg 100 meter nord for eigedomen i denne saka. Byr\u00e5den er av den oppfatning at tiltaket er godt tilpassa terreng, har gode kvalitetar og vil passe godt inn i eksisterande bustadomr\u00e5de. Vedtakskompetanse: Byr\u00e5d for byutvikling har generell myndigheit til \u00e5 fatte avgjerder som ikkje er av prinsipiell betydning, jf. byr\u00e5dssak 1282/23. Alle avgjerder som er av prinsipiell betydning vert lagt fram for byr\u00e5det Byr\u00e5d for byutvikling fatter f\u00f8lgende vedtak: 1. Med heimel med forvaltningslova \u00a7 33 andre ledd vert avslag datert 19.08.2024 oppheva. 2. Med heimel i plan- og bygningslova \u00a7 19-2 vert det gjeve dispensasjon fr\u00e5 KPA 2018 \u00a7 3.1 Plankrav og fr\u00e5 reguleringsplanen si byggjegrense mot veg. 3. Med heimel i plan- og bygningslova \u00a7 20-1 jf. \u00a7 21-4 vert det gjeve rammel\u00f8yve for riving av eksisterande bustad og oppf\u00f8ring av to tomannsbustadar med tilh\u00f8yrande utomhusareal og parkering. 4. Det vert overlate til fagetaten \u00e5 skrive ut rammel\u00f8yve og stille andre naudsynte vilk\u00e5r. 5. Klagen vert teken til f\u00f8lgje. Dato: 9. desember 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Notat fr\u00e5 fagetaten datert 27.11.2024 med vedlegg: 1.Situasjonskart 2. Flyfoto 3. Situasjonsplan 4. Klage 5. Avslag p\u00e5 s\u00f8knad 6. Brev om tilleggsopplysninger 7. Tegninger 8. Byantikvarens uttalelse 9. Uttalelse fra Bymilj\u00f8etaten 10. Uttalelse fra Bergen Vann 11. Kulturminnegrunnlag Bj\u00f8rndal, gnr 122. 12. Arkitektoniske redegj\u00f8relse, vedlagt s\u00f8knaden 13. S\u00f8knader om dispensasjon 14. Nabomerknader 4 "
}