{
  "dokument_id": "ff4d7b5b-ff0b-5a36-acec-dc1a70b33c4e",
  "doc_type": "case_attachment",
  "kommune": 4601,
  "tittel": "Prosjektmandat - Lokal oppf\u00f8lging av Riksrevisjonens vurdering av rehabiliteringstjenestene",
  "url": "https://bergen.kommune.no/politikere-utvalg/api/fil/bk360/11475715/Prosjektmandat-Lokal-oppfolging-av-Riksrevisjonens-vurdering-av-rehabiliteringstjenestene",
  "tekst": " Helsefellesskapet i bergensomr\u00e5det Omr\u00e5deutvalget for Bergen Prosjektmandat: Lokal oppf\u00f8lging av Riksrevisjonens vurdering av rehabiliteringstjenestene Sammendrag Omr\u00e5deutvalget for Bergen ber om at det blir satt ned en hurtigarbeidende arbeidsgruppe til \u00e5 identifisere lokale utfordringer og forslag til tiltak innenfor rehabiliteringsfeltet. Arbeidsgruppen skal best\u00e5 av representanter for rehabiliteringstjenestene i Bergen kommune, Helse Bergen, Haraldsplass diakonale sykehus, samt \u00e9n brukerrepresentant og \u00e9n fastlegerepresentant. Arbeidsgruppen skal ogs\u00e5 vurdere om det er overordnede tiltak som b\u00f8r gj\u00f8res i helsefellesskapet, eller som helsefellesskapet b\u00f8r l\u00f8fte nasjonalt. Bakgrunn Riksrevisjonen la i februar 2024 frem sin vurdering av rehabilitering i helse- og omsorgstjenestene. Konklusjonen er nedsl\u00e5ende: Riksrevisjonen skriver at nesten ingenting har blitt bedre siden de unders\u00f8kte rehabilitering i 2012. Tiltakene har ikke gitt resultater, og unders\u00f8kelsene viser at hele seks av syv kommuner mangler lovp\u00e5lagt kompetanse p\u00e5 omr\u00e5det. Unders\u00f8kelsen var avgrenset til \u00e5 gjelde somatisk rehabilitering for voksne. Riksrevisjonen skriver videre at det er kritikkverdig at Helse- og omsorgsdepartementet (HOD) ikke har iverksatt tilstrekkelige tiltak for \u00e5 s\u00f8rge for at pasienter f\u00e5r de rehabiliteringstjenestene de har behov for. Se ogs\u00e5 vedlegg p\u00e5 side fem for oppsummering av noen lokale funn. Riksrevisjonens konklusjoner \u2022 Mange pasienter f\u00e5r ikke rehabiliteringstjenestene de har behov for av kommunehelsetjenesten og spesialisthelsetjenesten \u2022 Flere steder fungerer ikke samhandlingen mellom spesialisthelsetjenesten og kommunehelsetjenesten til det beste for pasientene \u2022 Svakheter i rehabiliteringstjenestene f\u00e5r store konsekvenser for pasientenes helse, arbeidsevne, familieliv og fritid \u2022 Styringen av rehabiliteringstjenestene er mangelfull p\u00e5 alle niv\u00e5er Riksrevisjonens anbefalinger Riksrevisjonen mener at HOD b\u00f8r vurdere om rehabiliteringsfeltet kan innrettes p\u00e5 en mer hensiktsmessig m\u00e5te enn i dag. Riksrevisjonen anbefaler at departementet: \u2022 bidrar til \u00e5 legge bedre til rette for samhandling mellom akt\u00f8rene slik at pasientene f\u00e5r helhetlige pasientforl\u00f8p \u2022 tydeliggj\u00f8r fordelingen av oppgaver og ansvar mellom kommunene og spesialisthelsetjenesten, og avklarer hvordan spesialisthelsetjenesten skal innrette sitt rehabiliteringstilbud hvis kommunene ikke har den n\u00f8dvendige kompetansen og kapasiteten \u2022 setter tydeligere krav til hvordan og n\u00e5r det skal foreligge n\u00f8dvendige data til hjelp i arbeidet med \u00e5 planlegge og forbedre rehabiliteringstjenestene Riksrevisjonen anbefaler ogs\u00e5 at HOD bidrar til \u00e5 styrke kommunenes arbeid med rehabilitering. Departementet b\u00f8r blant annet vurdere hvordan staten bedre kan underst\u00f8tte kommunenes arbeid med \u00e5 sikre lovp\u00e5lagt kompetanse. Riksrevisjonen anbefaler til slutt at HOD tydeliggj\u00f8r overfor de regionale helseforetakene at de skal s\u00f8rge for at: \u2022 alle pasienter som har rett til spesialisert rehabilitering, f\u00e5r det \u2022 bruken av private rehabiliteringsinstitusjoner tar h\u00f8yde for at ny og bedre praksis tas i bruk \u2022 de koordinerende enhetene i helseforetakene styrkes slik at de fungerer etter hensikten Behandling i helsefellesskapet Hovedfunnene i rapporten ble presentert av Bergen kommune og Helse Bergen i Strategisk samarbeidsutvalg (SSU) 31. mai 2024. Utvalget dr\u00f8ftet hvordan rapporten kan benyttes i lokalt forbedringsarbeid, sett i lys av helsefellesskapets prioriterte m\u00e5lgrupper og overordnet strategi. SSU har vedtatt at de fire omr\u00e5deutvalgene skal f\u00f8lge opp rapporten lokalt. Omr\u00e5deutvalget for Bergen gjorde 11. september 2024 i sak 26/24 f\u00f8lgende vedtak: Omr\u00e5deutvalget for Bergen ber representanter for rehabilitering i Helse Bergen og Bergen kommune om \u00e5 g\u00e5 gjennom rapporten sammen, og identifisere lokale utfordringer og mulige tiltak. 2 F\u00f8lsomhet Intern (gul) Omr\u00e5deutvalget ber denne arbeidsgruppen om \u00e5 rapportere tilbake i et senere m\u00f8te om hvilke utfordringer de har identifisert og hvilke tiltak de har iverksatt/foresl\u00e5tt. Strategisk samarbeidsutvalg fulgte 22. oktober 2024 opp med f\u00f8lgende vedtak i sak 25/24: SSU ber omr\u00e5deutvalgene om \u00e5 fortsette arbeidet med \u00e5 f\u00f8lge opp rapporten, og gi en konkret tilbakemelding til SSU innen mai 2025 om utfordringer og tiltak lokalt og p\u00e5 helsefellesskapsniv\u00e5, samt utfordringer og tiltak som m\u00e5 spilles inn nasjonalt av helsefellesskapet. Organisering og ansvar Det settes ned en hurtigarbeidende arbeidsgruppe best\u00e5ende av representanter fra rehabiliteringstjenestene i Helse Bergen, Haraldsplass diakonale sykehus og Bergen kommune, med \u00e9n brukerrepresentant og \u00e9n fastlegerepresentant. Samarbeidssekretariatet bist\u00e5r med \u00e5 finne representanter for brukerne og fastlegene. Omr\u00e5deutvalget ber Helse Bergen, Haraldsplass diakonale sykehus og Bergen kommune om \u00e5 velge sine representanter s\u00e5 snart som mulig, og innkalle til f\u00f8rste m\u00f8te i arbeidsgruppen. Arbeidsgruppen konstituerer seg selv og har selv ansvar for fremdrift i arbeidet. Oppdrag Rehabiliteringsfeltet er omfattende. For \u00e5 gj\u00f8re det mest mulig h\u00e5ndterbart for arbeidsgruppen, b\u00f8r arbeidet i likhet med Riksrevisjonens unders\u00f8kelse v\u00e6re avgrenset til \u00e5 gjelde somatisk rehabilitering for voksne. Omr\u00e5deutvalget ber arbeidsgruppen om \u00e5: \u2022 identifisere lokale utfordringer, spesielt innenfor samhandling mellom kommune og spesialisthelsetjeneste \u2022 foresl\u00e5 lokale tiltak, med beskrivelse av form\u00e5l og forventet effekt av tiltakene \u2022 foresl\u00e5 eventuelle overordnete tiltak som b\u00f8r gj\u00f8res i helsefellesskapet, eller som helsefellesskapet b\u00f8r l\u00f8fte nasjonalt Noen sp\u00f8rsm\u00e5l til diskusjon, som arbeidsgruppen kan bruke som inspirasjon: 3 F\u00f8lsomhet Intern (gul) \u2022 Hvilke konklusjoner og anbefalinger for Riksrevisjonen er relevante for v\u00e5rt omr\u00e5de, og hvordan b\u00f8r de f\u00f8lges opp? \u2022 Hva er samhandlingsutfordringene innenfor rehabilitering i v\u00e5rt omr\u00e5de? \u2022 Hva er vi gode og mindre gode p\u00e5? \u2022 Hvilken rolle kan frivilligheten ha i forhold til rehabiliteringstjenestene? \u2022 Er det mulig \u00e5 identifisere behov innenfor rehabilitering som det kan s\u00f8kes samhandlingstilskudd til? \u2022 Er det behov for lokale tiltak/prioriteringer innenfor f.eks. o Organisering/struktur o Samarbeid og kommunikasjon mellom kommune og spesialisthelsetjeneste o Andre omr\u00e5der? \u2022 Hvilke overordnete tiltak kan helsefellesskapet gj\u00f8re innenfor samhandling? \u2022 Hvilke innspill b\u00f8r helsefellesskapet gi nasjonalt? \u2022 Er identifiserte utfordringer og foresl\u00e5tte tiltak innenfor rehabilitering av somatisk voksne ogs\u00e5 relevante for de prioriterte m\u00e5lgruppene (1) eldre med skr\u00f8pelighet, (2) barn og unge, (3) personer med flere kroniske lidelser, (4) psykisk helse og rus? Dersom det i arbeidet oppst\u00e5r sp\u00f8rsm\u00e5l om hvordan oppdraget skal tolkes, bes arbeidsgruppen om \u00e5 ta kontakt med omr\u00e5deutvalget via sekretariatet s\u00e5 snart som mulig for avklaring. Rapportering Omr\u00e5deutvalget ber arbeidsgruppen rapportere tilbake med en skriftlig oppsummering av arbeidet innen fredag 11. april 2025, samt presentere sine funn i m\u00f8tet i omr\u00e5deutvalget onsdag 7. mai. Oppsummeringen av arbeidet m\u00e5 inkludere forslag til lokale tiltak og eventuelle forslag til tiltak p\u00e5 helsefellesskapsniv\u00e5 eller som helsefellesskapet b\u00f8r l\u00f8fte nasjonalt. 4 F\u00f8lsomhet Intern (gul) Vedlegg Noen lokale funn fra rapporten \u2022 Det var store forskjeller mellom de regionale foretaksomr\u00e5dene i hvor mange pasienter per 1000 innbyggere som mottok rehabilitering i spesialisthelsetjenesten i 2021. Antallet pasienter i forhold til folketallet var h\u00f8yest i Helse Midt-Norge og lavest i Helse Vest, og det er variasjon i hvor mye de regionale helseforetakene brukte p\u00e5 private rehabiliteringstjenester varierte fra 316 kroner per innbygger (Helse Vest RHF) til 589 kroner per innbygger (Helse Midt-Norge RHF) (s. 12). \u2022 Videre viser unders\u00f8kelsen at de regionale helseforetakene har ulik praksis for hvordan de forholder seg til et mangelfullt rehabiliteringstilbud i kommunene. I tre av de regionale helseforetakene kan pasienter f\u00e5 tilbud gjennom de private leverand\u00f8rene selv om de ikke har behov for spesialisert rehabilitering og dermed er kommunenes ansvar. I Helse Vest legges det til grunn at spesialisthelsetjenesten ikke kompenserer for mangelfullt tilbud i kommunene (side 14). \u2022 Andelen av innbyggere som f\u00e5r rehabilitering, varierer mellom de regionale opptaksomr\u00e5dene. I 2021 er andelen er lavest i opptaksomr\u00e5det til Helse Vest, med 15,5 per 1 000 innbyggere, og h\u00f8yest i opptaksomr\u00e5det til Helse Midt-Norge, med 23,4 per 1 000 innbyggere (side 21). \u2022 Antallet rehabiliteringspasienter i opptaksomr\u00e5det til Helse Vest er lavere enn antallet pasienter i de andre opptaksomr\u00e5dene. Helse Vest og Helse Nord er de to opptaksomr\u00e5dene som hadde lavest andel kommunal rehabilitering i 2017, og det er ogs\u00e5 disse omr\u00e5dene som har hatt st\u00f8rst \u00f8kning i antall pasienter. (side 23) \u2022 Kommunehelsetjenesten er den akt\u00f8ren som rehabiliterer flest pasienter i Helse S\u00f8r-\u00d8st, mens i Helse Vest er det sykehusene som utf\u00f8rer mest rehabilitering (side 23). \u2022 I Helse Vest ble anskaffelsen avlyst da tilbudene fra de private tjenesteleverand\u00f8rene var langt dyrere enn det var rom for i de \u00f8konomiske 5 F\u00f8lsomhet Intern (gul) rammene Helse Vest hadde satt til anskaffelser av rehabiliteringstjenester. Dermed kan ikke det regionale helseforetaket kj\u00f8pe inn de tjenestene som behovskartleggingen har vist at det er behov for (side 44). \u2022 Helse Vest skiller seg ut med \u00e5 ha lavt forbruk av rehabiliteringstjenester, og dette kan if\u00f8lge Helsedirektoratet henge sammen med befolkningens helsetilstand, men det er neppe det eneste som forklarer tallene. Direktoratet opplyser at vi ikke har informasjon om hvorfor forbruket av rehabiliteringstjenester er forskjellig i de ulike helseregionene (side 46). \u2022 Vurderingsenheten i Helse Vest opplyser at den konsekvent ikke kompenserer for det mangelfulle tilbudet i kommunene og avviser slike henvisninger, mens de \u00f8vrige opplyser at de kan ta med kommunens manglende tilbud inn i vurderingen. \u2022 Regional vurderingsenhet i Helse Vest avviser alle henvisninger om rehabilitering til pasienter som kan ivaretas p\u00e5 kommunalt niv\u00e5. Erfaringen deres er at hvis en kommune ikke har et tilfredsstillende rehabiliteringstilbud, vil pasienten heller ikke f\u00e5 n\u00f8dvendig oppf\u00f8lging etter oppholdet i den private institusjonen, og da vil ikke oppholdet gi \u00f8nsket effekt. Dermed kompenserer ikke regional vurderingsenhet i Helse Vest for mangelfulle tilbud i kommunene. \u2022 De regionale vurderingsenhetene i de \u00f8vrige helseregionene opplyser at de kan at med kommunenes manglende tilbud inn i vurderingen (side 49) 6 F\u00f8lsomhet Intern (gul) "
}