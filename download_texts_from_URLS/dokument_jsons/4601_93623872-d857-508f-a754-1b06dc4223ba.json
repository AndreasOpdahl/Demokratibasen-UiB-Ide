{
  "dokument_id": "93623872-d857-508f-a754-1b06dc4223ba",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l nr. 34 fra Ingrid Nergaard Fjeldstad (V) om drikkevannposter i forbindelse med Fyllingsdalenstunnelen - Utvalg ",
  "url": "https://bergen.kommune.no/politikere-utvalg/api/fil/bk360/9895385/Svar-pa-sporsmal-nr-34-fra-Ingrid-Nergaard-Fjeldstad-V-om-drikkevannposter-i-forbindelse-med-Fyllingsdalenstunnelen-Utvalg-",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/18451-3 Saksbehandler: Malene Nesse Gr\u00f8nningen Fra Dato: 14. februar 2024 Byr\u00e5d for byutvikling Svar p\u00e5 sp\u00f8rsm\u00e5l nr. 34 fra Ingrid Nergaard Fjeldstad (V) om drikkevannposter i forbindelse med Fyllingsdalenstunnelen - Utvalg for milj\u00f8 og byutvikling Fyllingsdalstunnelen har blitt veldig popul\u00e6r for aktivitet hele \u00e5ret. Det er ogs\u00e5 byens mange drikkevannposter. Jeg har blitt spurt flere av innbyggere i Fyllingsdalen om det ikke hadde v\u00e6rt mulig \u00e5 f\u00e5 p\u00e5 plass drikkevannposter i tilknytning til Fyllingsdalstunnelen, som n\u00e5 finnes flere steder i byen v\u00e5r. https://www.bergen.kommune.no/innbyggerhjelpen/vann-vei-og-trafikk/vann-og-avlop/vann- og-vannforsyning/drikkevannsposter Bergen Vann setter ut vannfontenene, men det er Bymilj\u00f8etaten som har ansvaret for hvor vi har drikkefontener. Sp\u00f8rsm\u00e5l til byr\u00e5den: Sp\u00f8rsm\u00e5l er om byr\u00e5den vil vurdere \u00e5 sette ut drikkevannpost i tilknytning til Fyllingsdalstunnelen? Svar fra byr\u00e5den: Byr\u00e5den har v\u00e6rt i kontakt med Bymilj\u00f8etaen, som informerer om at Bergen kommune verken eier eller forvalter egnede arealer i umiddelbar n\u00e6rhet til Fyllingsdalstunnelen. Dersom det er \u00f8nskelig \u00e5 etablere en drikkevannspost i umiddelbar n\u00e6rhet til tunnelen, forutsetter det utplassering p\u00e5 Fylkeskommunal grunn. Bymilj\u00f8etaten har ikke v\u00e6rt i dialog med Vestland fylkeskommune ang\u00e5ende denne henvendelsen, og en eventuell utplassering av drikkevannspost p\u00e5 deres arealer m\u00e5 saksbehandles av dem. Ved behov for drikkevannspost i tilknytning til tunnelen i Fyllingsdalen, kan det eventuelt vurderes \u00e5 se n\u00e6rmere p\u00e5 etablering av vannpost ved Fyllingsdalen stadion. Dette m\u00e5 i s\u00e5 fall vurderes av Byr\u00e5dsavdelingen for n\u00e6ring, kultur og idrett. Det er ikke avsatt egne midler til etablering av drikkevannsposter i Bymilj\u00f8etatens budsjett for 2024. Christine Kahrs \u2013 Byr\u00e5d for byutvikling Dokumentet er godkjent elektronisk. "
}