{
  "dokument_id": "d1952989-b1eb-5cff-9731-3a108b3206bd",
  "doc_type": "case_attachment",
  "kommune": 4601,
  "tittel": "Tilleggsnotat til sak 182/94 Retningslinjer for tildeling av salgs- og skjenkebevillinger og forskrift om salgs-, skjenke- \u00e5pningstider i Bergen kommune for bevillingsperioden 2024 - 2028",
  "url": "https://bergen.kommune.no/politikere-utvalg/api/fil/bk360/10621520/Tilleggsnotat-til-sak-182-94-Retningslinjer-for-tildeling-av-salgs-og-skjenkebevillinger-og-forskrift-om-salgs-skjenke-apningstider-i-Bergen-kommune-for-bevillingsperioden-2024-2028",
  "tekst": " Byr\u00e5det Til Intern korrespondanse Bystyret V\u00e5r referanse: 2024/29546-52 Saksbehandler: Bjarne \u00d8rnulfson Aagaard Fra Dato: 13. juni 2024 Byr\u00e5det Tilleggsnotat til sak 182/94 Retningslinjer for tildeling av salgs- og skjenkebevillinger og forskrift om salgs-, skjenke- \u00e5pningstider i Bergen kommune for bevillingsperioden 2024 - 2028 Det vises til debatt i utvalg for finans, kultur og n\u00e6ring 05.06.2024 vedr\u00f8rende \"[r]etningslinjer for tildeling av salgs- og skjenkebevillinger og forskrift om salgs-, skjenke- \u00e5pningstider i Bergen kommune for bevillingsperioden 2024 \u2013 2028\" (sak 80/24) hvor det fremkom usikkerhet omkring hvorvidt 1. og 17. mai er \u00e5 betrakte som helligdager, og dermed omfattes av egne skjenkeregler for slike dager. Byr\u00e5det \u00f8nsker \u00e5 tillate skjenking fra 06:00 ogs\u00e5 p\u00e5 disse dagene. Det fremkommer av Lov om helligdager og helligdagsfred at 1. og 17. mai ikke er definert som helligdag i norsk lov. Det f\u00f8lger derimot av Lov om 1 og 17 mai som h\u00f8gtidsdager at disse er definert som h\u00f8ytidsdager, og skal likestilles med s\u00f8ndager. Dette f\u00e5r konsekvenser for f\u00f8lgende: FORSLAG TIL FORSKRIFT OM SALGS-, SKJENKE- OG \u00c5PNINGSTIDER I BERGEN KOMMUE FOR PERIODEN 2024 \u2013 2028 2.1 Skjenkestart 2.1.1 Skjenketiden for alkoholholdig drikk gruppe 1 og 2 er fra kl. 06.00, med unntak av s\u00f8ndag og helligdager hvor skjenketiden er fra kl. 12.00. Dette foresl\u00e5s derfor endret til: 2.1 Skjenkestart 2.1.1 Skjenketiden for alkoholholdig drikk gruppe 1 og 2 er fra kl. 06.00, med unntak av s\u00f8ndag og helligdager hvor skjenketiden er fra kl. 12.00. For 1. mai og 17. mai er skjenketiden fra kl.06.00. Med hilsen Christine Meyer - byr\u00e5dsleder Reidar Digranes \u2013 byr\u00e5d for n\u00e6ring, kultur og idrett Dokumentet er godkjent elektronisk. "
}