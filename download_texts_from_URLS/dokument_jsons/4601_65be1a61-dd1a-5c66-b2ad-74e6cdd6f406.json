{
  "dokument_id": "65be1a61-dd1a-5c66-b2ad-74e6cdd6f406",
  "doc_type": "case_minutes",
  "kommune": 4601,
  "tittel": "Saksprotokoll UMBY, 16012025, Sak 28/25, H\u00f8ringsuttalelse til forslag til ny lov om forebygging og reduksjon av matsvinn (matsvinnloven)",
  "url": "https://bergen.kommune.no/politikere-utvalg/api/fil/bk360/11914191/Innstilling-vedtak-Horingsuttalelse-til-forslag-til-ny-lov-om-forebygging-og-reduksjon-av-matsvinn-matsvinnloven-",
  "tekst": "H\u00f8ringsuttalelse til forslag til ny lov om forebygging og reduksjon av matsvinn (matsvinnloven) Utvalg for milj\u00f8 og byutvikling behandlet saken i m\u00f8tet 16.01.2025 sak 28/25 og fattet f\u00f8lgende vedtak: Bergen kommune avgir f\u00f8lgende h\u00f8ringsuttalelse til ny lov om forebygging og reduksjon av matsvinn (matsvinnloven): Mat, m\u00e5ltidsglede og ern\u00e6ring er viktig for Bergen kommune. Mat og drikke er mye mer enn \u00e5 bli mett, det er medisin, omsorg, livskvalitet og mye mer. Bergen er Matbyen, og er en av to europeiske byer nord for Frankrike som har status som UNESCO Creative City of Gastronomy. Matsvinn er et tema som Bergen kommune er opptatt av, og har ambisi\u00f8se m\u00e5l for. I Gr\u00f8nn Virksomhet \u2013 Klima- og milj\u00f8plan for Bergen kommunes virksomhet, sl\u00e5s det fast at matsvinnet i kommunens virksomhet skal halveres i tr\u00e5d med FNs b\u00e6rekraftm\u00e5l nr. 12.3. (s.25-26). Bergen kommune har ogs\u00e5 sin vedtatte strategi \u00abMatbyen Bergen 2019-2030 UNESCO Creative City of Gastronomy\u00bb (13.03.2019, sak 51/19), hvor \u00abmat for \u00e5 sikre en b\u00e6rekraftig by\u00bb er et selvstendig delm\u00e5l (s. 12). Her er b\u00e6rekraftig matproduksjon i sj\u00f8 og p\u00e5 land samt tiltak for \u00e5 redusere matsvinn fundamentet. Bergen kommune er s\u00e5ledes prinsipielt positiv til en ny matsvinnlov. Hovedinnholdet og intensjonene i lovforslaget fremst\u00e5r fornuftige, veloverveide og \u00e5 v\u00e6re i tr\u00e5d med m\u00e5l som Bergen kommune har. Det er mange gode tiltak i forslaget, slik som f.eks. krav til donasjon av overskuddsvarer, tiltak for nedprising og synliggj\u00f8ring av matvarer med kort gjenv\u00e6rende holdbarhet. Bergen kommune vil peke p\u00e5 at det viktigste forslaget som n\u00e5 vurderes i den nye matsvinnloven, er aktsomhetskravet. Dette legger vekt p\u00e5 at det er matbransjens ansvar for \u00e5 kutte svinn i hele verdikjeden. Bergen kommune mener at aktsomhetskravet b\u00f8r gjelde p\u00e5 kj\u00f8pmannsniv\u00e5. Da s\u00f8rger man for at de enkelte butikksjefene landet over f\u00e5r ansvaret og kompetansen til \u00e5 kutte matsvinn, ikke bare en sjef p\u00e5 konsernniv\u00e5 som er frakoblet den daglige driften. Bergen kommune deler departementets oppfatning om at en lov m\u00e5 ha reelle muligheter for tilsyn, h\u00e5ndheving og sanksjoner for \u00e5 fungere. Det er rimelig at bestemmelser om tvangsmulkt og gebyr foresl\u00e5s fremfor straff. Likeledes deler Bergen kommune departementets vurdering om at sanksjoner overfor kommunale og fylkeskommunale virksomheter kan v\u00e6re uforholdsmessig s\u00e6rlig i lys av de allerede strenge kravene til egenkontroll i kommuneloven, og bifaller at sanksjoner for disse offentlige virksomhetene ikke innf\u00f8res i f\u00f8rste omgang. Kommunen mener likevel at det b\u00f8r lovfestes at kommuner og fylkeskommuner plikter \u00e5 f\u00e5 oversikt over matsvinn som produseres gjennom egen drift, for \u00e5 kunne innf\u00f8re treffsikre tiltak for \u00e5 redusere eget matsvinn. Departementet skal arbeide videre med detaljerte reguleringer, blant annet mtp. avgrensninger. Det bes konkret om h\u00f8ringsinnspill p\u00e5 nettopp hva som er naturlige avgrensninger av lovens virkeomr\u00e5de / hvilke virksomheter som skal omfattes. Bergen kommune mener at det er viktig at loven legger vekt p\u00e5 at det er matbransjen som har hovedansvaret for \u00e5 redusere matsvinn. Selv om halvparten av matsvinnet oppst\u00e5r i husholdningene, er det p\u00e5 systemniv\u00e5 vi kan gj\u00f8re de reelle endringene som trengs. For \u00e5 kunne kaste mindre mat hjemme, trenger vi matbutikker som ikke bel\u00f8nner forbrukerne som kj\u00f8per for mye mat, gjennom store forpakninger og 3-for-2-tilbud. Dagligvarekjedene tjener \u00e5rlig 12 milliarder kroner p\u00e5 at forbrukerne kj\u00f8per for mye mat, som siden kastes i hjemmet. N\u00e5r bransjen selv har \u00f8konomiske insentiver for \u00e5 bidra til matsvinn, trengs det politiske grep og lovreguleringer som gj\u00f8r det mindre l\u00f8nnsomt \u00e5 bidra til matsvinn. Derfor mener ogs\u00e5 Bergen kommune at det er avgj\u00f8rende at ikke hovedansvaret for \u00e5 redusere matsvinn legges p\u00e5 privatpersoner, men legges p\u00e5 bransjen gjennom en streng og rettferdig matsvinnlov. Derfor st\u00f8tter kommunen at loven ikke skal gjelde for privatpersoner og forbrukere, men at den skal gjelde for b\u00e5de private og offentlige virksomheter. Bergen kommune st\u00f8tter mindretallet, best\u00e5ende av representantene fra Forbrukerr\u00e5det, FIVH og SIFO som mener det er viktig at det innf\u00f8res \u00f8konomiske insentiver der det er mulig. Kommunen vil ogs\u00e5 vise til FIVH forslag fra 2022, som \u00f8nsker \u00e5 innf\u00f8re en produsentansvarsordning, samt lovfesting av matsvinnm\u00e5l og \u00e5rlig rapportering til Stortinget, som gode tiltak for \u00e5 redusere matsvinn, og mener dette b\u00f8r inn i matsvinnloven. Utvalg for milj\u00f8 og byutviklings behandling F\u00f8lgende representanter tok ordet: Mailiss Solheim-\u00c5kerblom (R), Trond Tystad (BL), Rebekka Helle Stensb\u00f8 (H), Geir Steinar Dale (A), Lillian Blom (SV), Grete Line Simonsen (V). Forslag fremsatt i utvalget: Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag: Bergen kommune avgir f\u00f8lgende h\u00f8ringsuttalelse til ny lov om forebygging og reduksjon av matsvinn (matsvinnloven): Mat, m\u00e5ltidsglede og ern\u00e6ring er viktig for Bergen kommune. Mat og drikke er mye mer enn \u00e5 bli mett, det er medisin, omsorg, livskvalitet og mye mer. Bergen er Matbyen, og er en av to europeiske byer nord for Frankrike som har status som UNESCO Creative City of Gastronomy. Matsvinn er et tema som Bergen kommune er opptatt av, og har ambisi\u00f8se m\u00e5l for. I Gr\u00f8nn Virksomhet \u2013 Klima- og milj\u00f8plan for Bergen kommunes virksomhet, sl\u00e5s det fast at matsvinnet i kommunens virksomhet skal halveres i tr\u00e5d med FNs b\u00e6rekraftm\u00e5l nr. 12.3. (s.25-26). Bergen kommune har ogs\u00e5 sin vedtatte strategi \u00abMatbyen Bergen 2019-2030 UNESCO Creative City of Gastronomy\u00bb (13.03.2019, sak 51/19), hvor \u00abmat for \u00e5 sikre en b\u00e6rekraftig by\u00bb er et selvstendig delm\u00e5l (s. 12). Her er b\u00e6rekraftig matproduksjon i sj\u00f8 og p\u00e5 land samt tiltak for \u00e5 redusere matsvinn fundamentet. Bergen kommune er s\u00e5ledes prinsipielt positiv til en ny matsvinnlov. Hovedinnholdet og intensjonene i lovforslaget fremst\u00e5r fornuftige, veloverveide og \u00e5 v\u00e6re i tr\u00e5d med m\u00e5l som Bergen kommune har. Det er mange gode tiltak i forslaget, slik som f.eks. krav til donasjon av overskuddsvarer, tiltak for nedprising og synliggj\u00f8ring av matvarer med kort gjenv\u00e6rende holdbarhet. Bergen kommune vil peke p\u00e5 at det viktigste forslaget som n\u00e5 vurderes i den nye matsvinnloven, er aktsomhetskravet. Dette legger vekt p\u00e5 at det er matbransjens ansvar for \u00e5 kutte svinn i hele verdikjeden. Bergen kommune mener at aktsomhetskravet b\u00f8r gjelde p\u00e5 kj\u00f8pmannsniv\u00e5. Da s\u00f8rger man for at de enkelte butikksjefene landet over f\u00e5r ansvaret og kompetansen til \u00e5 kutte matsvinn, ikke bare en sjef p\u00e5 konsernniv\u00e5 som er frakoblet den daglige driften. Bergen kommune deler departementets oppfatning om at en lov m\u00e5 ha reelle muligheter for tilsyn, h\u00e5ndheving og sanksjoner for \u00e5 fungere. Det er rimelig at bestemmelser om tvangsmulkt og gebyr foresl\u00e5s fremfor straff. Likeledes deler Bergen kommune departementets vurdering om at sanksjoner overfor kommunale og fylkeskommunale 2 virksomheter kan v\u00e6re uforholdsmessig s\u00e6rlig i lys av de allerede strenge kravene til egenkontroll i kommuneloven, og bifaller at sanksjoner for disse offentlige virksomhetene ikke innf\u00f8res i f\u00f8rste omgang. Kommunen mener likevel at det b\u00f8r lovfestes at kommuner og fylkeskommuner plikter \u00e5 f\u00e5 oversikt over matsvinn som produseres gjennom egen drift, for \u00e5 kunne innf\u00f8re treffsikre tiltak for \u00e5 redusere eget matsvinn. Departementet skal arbeide videre med detaljerte reguleringer, blant annet mtp. avgrensninger. Det bes konkret om h\u00f8ringsinnspill p\u00e5 nettopp hva som er naturlige avgrensninger av lovens virkeomr\u00e5de / hvilke virksomheter som skal omfattes. Bergen kommune mener at det er viktig at loven legger vekt p\u00e5 at det er matbransjen som har hovedansvaret for \u00e5 redusere matsvinn. Selv om halvparten av matsvinnet oppst\u00e5r i husholdningene, er det p\u00e5 systemniv\u00e5 vi kan gj\u00f8re de reelle endringene som trengs. For \u00e5 kunne kaste mindre mat hjemme, trenger vi matbutikker som ikke bel\u00f8nner forbrukerne som kj\u00f8per for mye mat, gjennom store forpakninger og 3-for-2-tilbud. Dagligvarekjedene tjener \u00e5rlig 12 milliarder kroner p\u00e5 at forbrukerne kj\u00f8per for mye mat, som siden kastes i hjemmet. N\u00e5r bransjen selv har \u00f8konomiske insentiver for \u00e5 bidra til matsvinn, trengs det politiske grep og lovreguleringer som gj\u00f8r det mindre l\u00f8nnsomt \u00e5 bidra til matsvinn. Derfor mener ogs\u00e5 Bergen kommune at det er avgj\u00f8rende at ikke hovedansvaret for \u00e5 redusere matsvinn legges p\u00e5 privatpersoner, men legges p\u00e5 bransjen gjennom en streng og rettferdig matsvinnlov. Derfor st\u00f8tter kommunen at loven ikke skal gjelde for privatpersoner og forbrukere, men at den skal gjelde for b\u00e5de private og offentlige virksomheter. Bergen kommune st\u00f8tter mindretallet, best\u00e5ende av representantene fra Forbrukerr\u00e5det, FIVH og SIFO som mener det er viktig at det innf\u00f8res \u00f8konomiske insentiver der det er mulig. Kommunen vil ogs\u00e5 vise til FIVH forslag fra 2022, som \u00f8nsker \u00e5 innf\u00f8re en produsentansvarsordning, samt lovfesting av matsvinnm\u00e5l og \u00e5rlig rapportering til Stortinget, som gode tiltak for \u00e5 redusere matsvinn, og mener dette b\u00f8r inn i matsvinnloven. Votering: Alternativt forslag fra R, fremsatt av Mailiss Solheim-\u00c5kerblom (R), ble vedtatt med 9 stemmer (A, SV, MDG, BL, V, R). Innstillingen fikk 8 stemmer (H, FrP, INP, Sp), og var dermed falt. Byr\u00e5det behandlet saken i m\u00f8tet 15.01.2025 sak 16/25 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Bergen kommune avgir h\u00f8ringsuttalelse til ny lov om forebygging og reduksjon av matsvinn (matsvinnloven) slik den fremkommer av byr\u00e5dets forslag. 3 "
}