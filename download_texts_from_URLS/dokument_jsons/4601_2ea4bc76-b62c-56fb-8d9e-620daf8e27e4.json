{
  "dokument_id": "2ea4bc76-b62c-56fb-8d9e-620daf8e27e4",
  "doc_type": "case_minutes",
  "kommune": 4601,
  "tittel": "Saksprotokoll UMBY, 23102024, Sak 343/24, Representantforslag fra Christian Haugen (FrP), Ann Jorun Hillers\u00f8y (INP), Erlend Mjanger (FrP), Elin Brandt \u00c5dlandsvik (INP) og Trond Tystad (BL) om vindkraft",
  "url": "https://bergen.kommune.no/politikere-utvalg/api/fil/bk360/11380221/Innstilling-vedtak-Representantforslag-fra-Christian-Haugen-FrP-Ann-Jorun-Hillersoy-INP-Erlend-Mjanger-FrP-Elin-Brandt-Adlandsvik-INP-og-Trind-Tystad-BL-om-vindkraft",
  "tekst": "Representantforslag fra Christian Haugen (FrP), Ann Jorun Hillers\u00f8y (INP), Erlend Mjanger (FrP), Elin Brandt \u00c5dlandsvik (INP) og Trind Tystad (BL) om vindkraft Utvalg for milj\u00f8 og byutvikling behandlet saken i m\u00f8tet 23.10.2024 sak 343/24 og avga f\u00f8lgende innstilling: Det ble ikke avgitt innstilling i saken. Utvalg for milj\u00f8 og byutviklings behandling F\u00f8lgende representanter tok ordet: Trond Tystad (BL), Reidar Staalesen (A), Mailiss Solheim-\u00c5kerblom (R), Kjartan Moi Andreassen (Sp), Rebekka Helle Stensb\u00f8 (H). Forslag fremsatt i utvalget: Rebekka Helle Stensb\u00f8 (H) fremsatte p\u00e5 vegne av H f\u00f8lgende alternative forslag: Representantforslaget avvises. Reidar Staalesen (A) fremsatte p\u00e5 vegne av A, SV, MDG og V f\u00f8lgende alternative forslag: Tilgang p\u00e5 kraft er en av regionens st\u00f8rste utfordringer, og bystyret ber byr\u00e5det jobbe for \u00e5 tilrettelegge for mer kraft og bedre distribusjon av kraften. Kraftoverskudd og konkurransedyktige kraftpriser er avgj\u00f8rende for industri, verdiskapning og arbeidsplasser p\u00e5 Vestlandet og i Bergensomr\u00e5det. Det er samtidig avgj\u00f8rende \u00e5 redusere energibehovet og satse p\u00e5 EN\u00d8K-tiltak. Bystyret legger til grunn kommunens vedtatte \u00abMelding om eierskap i kommunens selskaper og foretak\u00bb. Bystyret ber byr\u00e5det benytte sitt eierskap i Eviny til \u00e5 v\u00e6re p\u00e5driver for etablering av kraftproduksjon og er spesielt opptatt av satsingen p\u00e5 havvind. Trond Tystad (BL) fremsatte p\u00e5 vegne av FrP, BL, INP og Sp f\u00f8lgende tilleggsforslag: Bystyret ber byr\u00e5det jobbe for \u00e5 redusere utbygging av vindkraft gjennom sine eierskap. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 2 punkt: 1. I m\u00f8te med den gr\u00f8nne omstillingen samfunnet skal gjennom, trengs det mer fornybar kraft. Bergen kommune \u00f8nsker at Eviny skal bidra til en gr\u00f8nn og b\u00e6rekraftig utvikling av kraftsektoren, og mener at oppgradering av eksisterende vannkraft b\u00f8r prioriteres, sammen med en storstilt satsning p\u00e5 energieffektivisering og solkraft p\u00e5 bygningsmasser. All kraftutbygging har milj\u00f8konsekvenser, og Bergen kommune mener det er viktig at alle investeringer Eviny gj\u00f8r, m\u00e5 ha minst mulig milj\u00f8konsekvenser som premiss. Bergen kommune \u00f8nsker derfor \u00f8kt eierstyring av Eviny i disse sp\u00f8rsm\u00e5lene. 2. Bystyret ber byr\u00e5det bruke kommunens eierskap i Eviny til \u00e5 stille selskapets vindkraftplaner i bero. Merknader fremsatt i utvalget: Reidar Staalesen (A) fremsatte p\u00e5 vegne av A, SV, MDG og V f\u00f8lgende merknad: Utbygging av ny utslippsfri energiproduksjon er n\u00f8dvendig, samtidig som regjeringen har \u00f8kt kommunenes mulighet til medvirkning ved \u00e5 innf\u00f8re krav om arealavklaring f\u00f8r det kan gis konsesjon. N\u00e5 har kommunene beslutningsmyndighet etter Plan- og bygningsloven ved at det m\u00e5 foreligge en omr\u00e5dereguleringsplan vedtatt av kommunestyret. Kommunen kan ogs\u00e5 stanse planinitiativ om vindkraftverk. Votering: Alternativt forslag fra H, fremsatt av Rebekka Helle Stensb\u00f8 (H), fikk 4 stemmer (H). Forslagsstillers forslag fikk 6 stemmer (FrP, BL, INP, R, Sp). Tilleggsforslag fra FrP, BL, INP og Sp, fremsatt av Trond Tystad (BL), fikk 6 stemmer (FrP, BL, INP, R, Sp). Alternativt forslag fra A, SV, MDG og V, fremsatt av Reidar Staalesen (A), fikk 7 stemmer (A, SV, MDG, V). Tilleggsforslag punkt 1 og 2 fra R, fremsatt av Mailiss Solheim-\u00c5kerblom (R), fikk 4 stemmer (BL, INP, R, Sp). Merknad fra A, SV, MDG og V, fremsatt av Reidar Staalesen (A), fikk 7 stemmer (A, SV, MDG, V). Forslagsstillers forslag til vedtak: Bergen kommune \u00f8nsker ikke \u00e5 tillate utbygging av vindkraft i kommunen og b\u00f8r derfor avholde folkeavstemning f\u00f8r vi tillater utbygging. 2 "
}