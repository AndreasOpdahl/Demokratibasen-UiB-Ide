{
  "dokument_id": "16897864-4764-531d-83ef-845bde98d460",
  "doc_type": "case_attachment",
  "kommune": 4601,
  "tittel": "Fagnotat datert 21.02.2024",
  "url": "https://bergen.kommune.no/politikere-utvalg/api/fil/bk360/9957228/Fagnotat-datert-21-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/10133-3 (Arbeidssted) Saksbehandler: Runar Sagstad Haugen Dato: 21.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 107/201/0/0 Langenesvegen 35. Utvidelse av bolig. Morten N\u00f8dtvedt, tiltakshaver/eier av Langenesvegen 35 mottatt Hvem klager? 07.01.2024. Tilbygge/p\u00e5bygge/hoved ombygge dagens enebolig p\u00e5 176 m2 BRA. Tiltaket Etter oms\u00f8kte tiltak vil eneboligen p\u00e5 eiendommen v\u00e6re p\u00e5 516 m2 (ink.garasje) BRA. S\u00f8knad om tillatelse til tilbygg til enebolig avsl\u00e5s, jf. kommuneplanens arealdel \u00a7 21.1.2 St\u00f8y og \u00a7 3.1 Plankrav. Vedtaket - S\u00f8knad om dispensasjon fra kommuneplanens arealdel \u00a7 22 St\u00f8y om grenseverdier for st\u00f8y for tilbygg til enebolig avsl\u00e5s, jf. plan- og bygningsloven \u00a7 19-2. Eiendommen er uregulert. I KPA2018 er eiendommen vist som Bebyggelse og anlegg \u2013 \u00d8vrig Planstatus byggesone. Eiendommen ligger innenfor hensynssone: Gul flyst\u00f8ysone. Klager anf\u00f8rer at det ikke er hjemmel i KPA2018 \u00a7 22 til \u00e5 avsl\u00e5 ved Klagegrunner p\u00e5bygg/tilbygg. Behov for ytterligere Ja. Det er ikke s\u00f8kt om dispensasjon fra plankravet i KPA2018 \u00a7 3.1. Slik saksbehandling ved s\u00f8knad m\u00e5 innhentes og behandles jf. pbl \u00a7 19-1. eventuell omgj\u00f8ring Vedtaket datert 22.12.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Avinor uttale datert 05.12.2023: Avinor viser i sin uttale til at: \u00abVed utbygging i st\u00f8ysoner skal ansvarlig s\u00f8ker i byggesaken kunne dokumentere at st\u00f8yniv\u00e5er utend\u00f8rs og innend\u00f8rs er i tr\u00e5d med planbestemmelser og byggteknisk forskrift. Kommunen har ansvar for \u00e5 p\u00e5se at st\u00f8yniv\u00e5er dokumenteres gjennom st\u00f8yfaglig utredning og at dette er vedlagt i byggesaken, jf. punkt 3.3.1 i retningslinjen.\u00bb Og: S\u00e5fremt kommunen stiller krav om st\u00f8yfaglig utredning og gjennomf\u00f8ring av avb\u00f8tende tiltak mot st\u00f8y i henhold til overnevnte retningslinje T 1442/2021, b\u00f8r det aktuelle byggeprosjekt kunne gjennomf\u00f8res.\u00bb Det vises ellers til uttalen fra Avinor i sin helhet som er vedlagt. 2. Om klagen I forhold til st\u00f8ykrav s\u00e5 bestrider klager at PBE har hjemmel til \u00e5 anvende KPA2018 \u00a7 22 ved tilbygg. Avslaget anf\u00f8res \u00e5 v\u00e6re begrunnet i s\u00e6rregler som det ikke er hjemmel til i hverken KPA eller i nasjonale retningslinjer. Videre viser klager til at det i s\u00e5 tilfelle m\u00e5 innvilges dispensasjon, da analysen viser at st\u00f8yniv\u00e5et ligger i nedre sone av overskredet st\u00f8y. Klager viser til at naboen i Langenesvegen 38 har bygget et tilbygg p\u00e5 sin bolig, og viser til en tillatelse der fra 2019. I forhold til plankravet mener s\u00f8ker at tiltaket skal unntas fra plankravet i medhold av KPA2018 \u00a7 3.3.2, fordi en st\u00f8yrapport er krevd p\u00e5 feil grunnlag. Klager viser til at Avinor sin uttale er gitt p\u00e5 bakgrunn av at plan- og bygningsetaten har informert om at tiltaket skal vurderes i henhold til KPA2018 og T-1442. Det vises ellers til klagen i sin helhet, som er vedlagt. 3. Vurdering av klagen Avslaget er hjemlet i KPA2018 \u00a7 22.1.2 som lyder: \u00abGrenseverdier gitt i T-1442 tabell 3, nedre grenseverdi for gul sone, skal tilfredsstilles for tiltak som gir nytt st\u00f8yf\u00f8lsomt bruksform\u00e5l, herunder bruksendring, og ved etablering av nye st\u00f8ykilder.\u00bb Videre at den til enhver tid gjeldende versjonen av T-1442 skal legges til grunn for saksbehandlingen, jf. KPA2018 \u00a7 22.1.1. I veileder til KPA2018, St\u00f8y i plan- og byggesak fra juli. 2021 s. 13 st\u00e5r det: \u00abN\u00e6rmere om tilbygg og bruksendring For bolig: Tilbygg og bruksendring som f\u00f8rer til etablering av nye boenheter eller vesentlig utvidelse av eksisterende bolig skal behandles etter \u00a7 22.1.2. Se ogs\u00e5 T-1442 kap 4.5. Veiledende eksempel p\u00e5 vesentlig utvidelse: 50% BRA nytt eller bruksendret areal. For tiltak p\u00e5 annet st\u00f8yf\u00f8lsomt bruksform\u00e5l enn bolig gjelder bestemmelsen Saksnummer KLAGE-2024/10133 Side 2 av 5 for nytt og bruksendret areal. I de tilfeller \u00a7 22.1.2 gjelder vil \u00a7 22 gjelde i sin helhet, ogs\u00e5 for uteoppholdsareal der dette er et krav.\u00bb Denne veilederen er fra 2021, alts\u00e5 etter at KPA2018 er vedtatt. Veilederen ligger \u00e5pent tilgjengelig p\u00e5 kommunen sine hjemmesider. Det er en veileder til hvordan KPA2018 skal forst\u00e5s, og trenger derfor ikke \u00e5 v\u00e6re bindende. Det er allikevel en veileder som har til hensikt \u00e5 gi en mer enhetlig behandling av tilsvarende saker, og f\u00f8ringene i veilederen b\u00f8r f\u00f8lges s\u00e5 langt det er hensiktsmessig. Et alminnelig tilbygg til eksisterende bolig vil normalt ikke omfattes av ordlyden KPA2018 kap. 22. Samtidig er det et behov for \u00e5 presisere hvordan en skal forst\u00e5 dette, i saker der tilbygget utgj\u00f8r en vesentlig del. I denne saken er det fra f\u00f8r en enebolig p\u00e5 eiendommen. Den aktuelle s\u00f8knaden medf\u00f8rer at bruksarealet g\u00e5r fra 176 til 460 m2 pluss garasje p\u00e5 57 m2. Selv om tiltaket ikke medf\u00f8rer flere boenheter, anser fagetatene at en slik vesentlig endring vil falle inn under KPA2018 \u00a7 22.1.2 om tiltak som gir et \u00abnytt st\u00f8yf\u00f8lsomt bruksform\u00e5l\u00bb. Til sammenligning har klager vist til et tilbygg p\u00e5 naboeiendommen Langenesvegen 38, hvor det ble fattet vedtaket og vurdering etter den tidligere KPA2010. Dette tilbygget utgjorde 104,3 m2 BRA. Selv om dette ogs\u00e5 var et relativt stort tilbygg, er det allikevel vesentlig mindre enn det oms\u00f8kte for Langenesvegen 35. Videre er kommunen av den oppfatning at det oms\u00f8kte ikke skal anses som et vanlig tilbygg/p\u00e5bygg i denne saken. Det vises blant annet til Prop. 64 L (2020-2021) som uttaler: \u00abDette er ogs\u00e5 lagt til grunn av departementet i forvaltningspraksis, se blant annet sak 82/2592, hvor departementet uttalte f\u00f8lgende om hovedombygging: Det kreves her noe mer enn tilbygg/p\u00e5bygg \u2013 arbeidet m\u00e5 v\u00e6re s\u00e5 omfattende at hele bygningen i det vesentlige fremst\u00e5r som fornyet\u00bb Fagetaten forst\u00e5r derfor tiltaket her til \u00e5 v\u00e6re en hovedombygging eller vesentlig endring etter pbl \u00a7 20-1 som er ment \u00e5 omfattes av KPA2018 kap. 22. I og med at \u00f8kningen av areal i denne saken er s\u00e5pass stort mener ogs\u00e5 fagetaten at tiltaket kan anses som oppf\u00f8ringen av en helt ny/endret bolig, som ogs\u00e5 vil omfattes av \u00a7 22.1.2. I veilederen T1442 fra 2021 pkt. 4.5 st\u00e5r det: \u00abByggesaksmyndigheten kan i enkelttilfeller vurdere \u00e5 tillate gjenoppbygging, ombygging og utvidelse av eksisterende bebyggelse for st\u00f8yf\u00f8lsom bruk i en st\u00f8ysone, selv om det ikke er mulig \u00e5 sikre kvalitetskriteriet om stille side\u00bb. Etter veilederen er det en \u00abkan\u00bb vurdering kommunen gj\u00f8r n\u00e5r det skal vurderes om det kan tillatelse en utvidelse av eksisterende bebyggelse. Det er alts\u00e5 ikke noe s\u00f8ker har krav p\u00e5. Det er n\u00f8dvendig \u00e5 sette en grense for hvor mye en bolig kan bygges ut/tilrettelegges for \u00f8kt bruk, og kommunen har derfor satt en grense med 50% \u00f8kning i BRA. Det oms\u00f8kte er vesentlig over dette. Vi er ikke enig i at det ikke er hjemmel til \u00e5 avsl\u00e5 s\u00f8knaden med bakgrunn i bestemmelsen i KPA2018 \u00a7 22.1.2. Hensynet bak st\u00f8ykravet, vurdert opp imot tiltaket: Utgangspunktet er at det ikke tillates nye boliger innenfor gul st\u00f8ysone, dersom det ikke er mulig \u00e5 gj\u00f8re avb\u00f8tende tiltak, eller bygge slik at st\u00f8yen er under grenseverdien p\u00e5 eiendommen. I forhold til allerede lovlig etablerte boenheter vil det allikevel tillates tilbygg/p\u00e5bygg. Derimot m\u00e5 det som nevnt v\u00e6re en grense for hvor mye en kan utvide en bolig f\u00f8r bestemmelsen vil ramme tiltaket. Saksnummer KLAGE-2024/10133 Side 3 av 5 Blant annet vil en bolig med en \u00f8kning av areal i et slikt omfang som oms\u00f8kes her tilrettelegge for en vesentlig st\u00f8rre bruk. B\u00e5de intern bruk for eiere med tilh\u00f8rende familie og gjester, og det vil ogs\u00e5 v\u00e6re enkelt \u00e5 leie ut deler av boligen selv om det ikke blir flere boenheter. Utgangspunktet er at det ikke skal bygges ut og tilrettelegges for \u00f8kt bruk i omr\u00e5der der st\u00f8y kan p\u00e5virke folks helse og trivsel. Det er viktig \u00e5 poengtere at det ikke gis tillatelse til eieren av eiendommen personlig, og den enkelte grunneieren sin personlige t\u00e5legrense for st\u00f8y er ikke relevant. Eiendommer vil over tid omsettes og bytte eier. Bestemmelsen i KPA2018 \u00a7 22 skal sikre at ikke flere personer blir plaget av st\u00f8y, og vesentlige utvidelser eller nye boliger skal styres til andre steder som ligger utenfor st\u00f8ysonen. Bestemmelsen skal sikre at uteoppholdsarealer ikke har st\u00f8y utover grenseverdiene, og at det er stille side hvor soverom og oppholdsrom kan plasseres. Blant annet skal det v\u00e6re mulig \u00e5pne vinduer/d\u00f8rer p\u00e5 soverom/oppholdsrom i omr\u00e5der hvor grenseverdien for st\u00f8y ikke er overskredet. St\u00f8yutredningen: Gul flyst\u00f8ysone starter ved Lden 52 dB. Iht. KPA2018 \u00a7 22.1.2 er kravet at tiltak skal tilfredsstille den nedre grenseverdien. I henhold til st\u00f8yrapport fra Multiconsult fra 22.09.2023 st\u00e5r det: \u00abBeregnet lydniv\u00e5 Lden overskrider nedre grenseverdi for gul st\u00f8ysone (Lden = 52 dB) med hhv. 5 dB, 3 dB og 6 dB for dagens situasjon 2019, prognose 2031 og perspektiv 2040. Maksniv\u00e5 overskrides ikke for noen av situasjonene\u00bb. Lydniv\u00e5et p\u00e5 tomten overskrider i henhold til rapporten nedre grenseverdi med 3-6 dB. Rapporten oppgir at \u00abVed fasade til bygg vil lydniv\u00e5et v\u00e6re noe lavere ettersom alle sider av bygget vil v\u00e6re noe skjermet for deler av flytras\u00e9en\u00bb. Denne reduksjonen oppgis \u00e5 v\u00e6re omtrent 1-2 dB. Rapporten oppgir at det kan v\u00e6re mulig \u00e5 innfri st\u00f8ykrav innend\u00f8rs i den nye delen. St\u00f8yrapporten pkt. 7 skriver at det enten vil v\u00e6re behov for \u00e5 gj\u00f8re avb\u00f8tende tiltak, oppfylle unntaksbestemmelsene i KPA2018 \u00a7 22.2, eller s\u00f8ke om dispensasjon fra KPA2018 \u00a7 22. Unntakene i KPA2018 \u00a7 22.2 kommer ikke til anvendelse, jf. rapporten pkt. 7, og det er ikke s\u00f8kt om eller gjort avb\u00f8tende tiltak som er oppgitt i s\u00f8knaden. Tiltaket krever derfor dispensasjon fra KPA2018 \u00a7 22.1.2. Det medf\u00f8rer ogs\u00e5 krav til at det m\u00e5 s\u00f8kes om dispensasjon fra plankravet jf. KPA2018 \u00a7 3.1 jf. \u00a7 3.3.2. For vurderingene ellers viser fagetaten til vedtaket datert 22.12.2023. 4. Konklusjon Vedtaket datert 22.12.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 22.12.2023 5. Klage mottatt 07.01.2024 (dateringen p\u00e5 brevet er feil) 6. St\u00f8yfaglig utredning Saksnummer KLAGE-2024/10133 Side 4 av 5 7. S\u00f8knad om dispensasjon 8. Tegninger datert 23.04.2023 Saksnummer KLAGE-2024/10133 Side 5 av 5 "
}