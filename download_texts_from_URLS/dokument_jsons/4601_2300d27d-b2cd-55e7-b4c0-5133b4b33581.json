{
  "dokument_id": "2300d27d-b2cd-55e7-b4c0-5133b4b33581",
  "doc_type": "case_attachment",
  "kommune": 4601,
  "tittel": "Fagnotat av 10.11.24 salg av eiendommer til Stiftelsen Kanvas",
  "url": "https://bergen.kommune.no/politikere-utvalg/api/fil/bk360/11478972/Fagnotat-av-10-11-24-salg-av-eiendommer-til-Stiftelsen-Kanvas",
  "tekst": " Etat for bygg og eiendom Til Fagnotat Byr\u00e5dsavdeling for finans V\u00e5r referanse: 2018/57680-19 Saksbehandler: Britt Eli Haugsdal Fra Dato: 12. november 2024 Etat for bygg og eiendom Hva saken gjelder: Saken gjelder salg av eiendom som omfatter 5 barnehager. Bergen kommune inngikk i 1987 avtale med Barnehageforbundet, senere Stiftelsen Kanvas om \u00e5 stille 5 tomter til disposisjon for bygging og drift av barnehager i regi av Barnehageforbundet: Gnr 20 bnr 1220 - B\u00f8nesskogen barnehage Fyllingsdalen, gnr 20 brn 838 - V\u00e5kleivbrotet barnehage Fyllingsdalen gnr 123 brn 451 - Olsvik\u00e5sen barnehage Laksev\u00e5g gnr 43 brn 757 - Kjenndalslia barnehage Fana gnr 185 bnr 675 - Haukedalsmyra barnehage \u00c5sane Barnehageforbundet skulle st\u00e5 for prosjektering og bygging, mm, finansiert ved l\u00e5n i Statens Husbank. Bergen kommunen skulle stille Garanti for l\u00e5net i Husbanken. Hensikten var at Barnehageforbundet selv skulle finansiere barnehage byggen selv, men fikk ikke finansiering. Det ble derfor besluttet at Bergen kommunen skulle dekket finanskostnaden mot at pantobligasjon ble tiltransportert Bergen kommunen i takt med forfalt avdrag, slik at Bergen kommune ble eier av barnehagene i samme takt som avdraget forfalt til betaling, jf. avtale. Bergen kommune inngikk en uoppsigelig festeavtale med Barnehageforbundet for de 5 barnehagene. Stiftelsen Kanvas ved \u00f8konomisjef tok i 2018 kontakt med Bergen Kommune med \u00f8nske om \u00e5 overta barnehagene eiendommene. I den anledning ble Etat for bygg og eiendom bedt av Byr\u00e5dsavdeling for barnehage, skole og idrett om \u00e5 f\u00f8re dialogen med Stiftelsen, med form\u00e5l \u00e5 gjennomf\u00f8re et salg et salg av eiendommene. Barnehagebyggene er identiske bygg, og med n\u00e6rmest identiske tomtest\u00f8rrelse. Stiftelsen har de senere \u00e5ren foretatt betydelige investeringer i bygningsmassene. Disse kostnadene ble det tatt hensyn til i forhandlingene i 2018. Endelig avtalt salgspris i 2018 endte p\u00e5 kr 37.5 mill. Salget ble den gang ikke gjennomf\u00f8rt. Det vises i den anledning til Vedtak Bystyret, 28052020, Sak 153/20, Saken har p\u00e5 ny aktualisert seg i 2024 og man har hatt kontakt med Stiftelsen Kanvas med sp\u00f8rsm\u00e5l om det fortsatt var aktuelt \u00e5 gjennomf\u00f8re kj\u00f8p av barnehagene. Tilbakemelding fra Kanvas var at de fortsatt \u00f8nsket \u00e5 kj\u00f8pe eiendommene Det er innhentet nye takster for eiendommene jf. takst 1-5, jf. vedlegg. Med bakgrunn i takstene har vi gjennomf\u00f8rt forhandlingsm\u00f8ter med Stiftelsen Kanvas barnehager. Kanvas har foretatt ytterligere dokumenterte investeringer p\u00e5 bygningsmassen som det i denne forhandlingsrunden er tatt hensyn til i det endelige salgstilbudet p\u00e5 kr 45 mill. Det er gitt et tilbud til Kanvas Barnehagene om \u00e5 kj\u00f8pe de nevnte 5 barnehagene for til sammen kr 45 mill. I tillegg m\u00e5 kj\u00f8per dekke dokumentavgift samt tinglysningsgebyr. Ved gjennomf\u00f8ring av salg vil det bli tinglyst to hefter til fordel for Bergen kommune: 1.Eiendommene kan kun benyttes til barnehageform\u00e5l. 2.Bergen kommune har forkj\u00f8psrett etter lov om L\u00f8sningsretter. Fagetatens vurdering: P\u00e5 bakgrunn av forhandlingsm\u00f8ter med Stiftelsen er det gitt tilbud til kj\u00f8per Stiftelsen Kanvas om salg av de 5 barnehagen p\u00e5 til sammen kr. 45 mill. Takstene gjenspeiler en mulig markedsverdi dersom eiendommen ble solgt i det \u00e5pne markedet. Med bakgrunn i avtalen med Barnehageforbundet, Stiftelsen Kanvas fra 1987 er det ikke naturlig \u00e5 legge eiendommen ut for salg i det \u00e5pne markedet. Stiftelsen Kanvas har over de siste 30 \u00e5r drevet barnehage som om de var \u00abeier\u00bb av eiendommene. Det foreligger en uoppsigelig festekontrakt med Barnehageforbundet/Stiftelsen Kanvas. Med bakgrunn i at Stiftelsen Kanvas drives etter ideelle prinsipper inneb\u00e6rer det at et evt. overskudd som genereres f\u00f8res tilbake til virksomheten. Det inneb\u00e6rer blant annet \u00e5 investere i kompetansen til de ansatte og \u00e5 s\u00f8rge for at Kanvas\u2019 bygningsmasse og forvaltning at felleskapets midler skal komme barna og barnehagesektoren til gode P\u00e5 bakgrunn av de nye takstene er partene kommet fram til en omforent salgssum for de 5 barnehagene p\u00e5lydende kr 45 mill. Eiendomsavdelingen vurderer prisen som akseptabel. Det er i salgssummen tatt hensyn til oppdaterte verdivurderinger, fradrag for investeringer i byggene foretatt av Stiftelsen, og betydningen av en uoppsigelig festekontrakt for kommunen. Bergen kommunes tilbud er gitt med forbehold om godkjenning av kompetent politisk organ. Kj\u00f8per har akseptert tilbudet, jf. vedlegg 1, og det er p\u00e5 dette grunnlag utarbeidet utkast til avtale jf. vedlegg 2. Fagetatens anbefaling: 1. Byr\u00e5det godkjenner at eiendommene; gnr 20 bnr 1220 - B\u00f8nesskogen barnehage Fyllingsdalen, gnr 20 brn 838 - V\u00e5kleivbrotet barnehage Fyllingsdalen gnr 123 brn 451 - Olsvik\u00e5sen barnehage Laksev\u00e5g gnr 43 brn 757 - Kjenndalslia barnehage Fana gnr 185 bnr 675 - Haukedalsmyra barnehage \u00c5sane avhendes til Stiftelsen Kanvas barnehager for til sammen kr 45 mill. 2. Byr\u00e5det gir Etat for bygg og eiendom fullmakt til \u00e5 gjennomf\u00f8re det formelle kontraktsarbeidet samt \u00e5 ta seg av overskj\u00f8ting mm. av salget i tr\u00e5d med denne saksframstillingen. Med hilsen Etat for bygg og eiendom Randi Hansen V\u00e5ge Britt Eli Haugsdal Leder eiendomsavdelingen Jurist/seniorr\u00e5dgiver Vedlegg: 1. Aksept av tilbud 2. Utkast avtale salg 3. Takster "
}