{
  "dokument_id": "8c8af08c-15a0-56d4-a8c4-9d5dbc89bd5e",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-Sak 27/24. \u00c5rstad gnr 158 bnr 197 m.fl. Klage p\u00e5 rammetillatelse til etablering av trapp",
  "url": "https://bergen.kommune.no/politikere-utvalg/api/fil/bk360/9694645/TILLEGGSNOTAT-TIL-UMBY-Sak-27-24-Arstad-gnr-158-bnr-197-m-fl-Klage-pa-rammetillatelse-til-etablering-av-trapp",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2023/203788-14 Postboks 7700 Saksbehandler: J\u00f8rgen Alr\u00e6k 5020 BERGEN Dato: 17. januar 2024 Deres ref.: TILLEGGSNOTAT TIL UMBY-Sak 27/24. \u00c5rstad gnr 158 bnr 197 m.fl. Klage p\u00e5 rammetillatelse til etablering av trapp F\u00f8lgende sp\u00f8rsm\u00e5l er meddelt i saken: Etter det som er opplyst inneb\u00e6rer dette at bolig som per i dag har trinnfri adkomst til boenheten mister denne \u2013 og vil v\u00e6re avhengig av trapp for tilkomst til egen bolig. Byggteknisk forskrift \u00a7 8-5 (1) lyder: \u00ab\u00a7 8-5. Gangatkomst til bygning med boenhet (1) Gangatkomster til bygning med boenhet skal a) v\u00e6re trinnfrie\u00bb I Direktoratet for byggekvalitet sin veileder til bestemmelsen heter det: \u00abKravet er gitt for \u00e5 \u00f8ke tilgjengeligheten til boenheter. Hensikten er \u00e5 opprette atkomstforhold som er brukbare for flest mulig.\u00bb Sp\u00f8rsm\u00e5let blir da om kommunen lovlig kan fatte vedtak om etablering av et tiltak, som inneb\u00e6rer at eksisterende bolig kommer i konflikt med bestemmelsen i TEK17 \u00a7 8-5 1(1)? Vil et innvilgende rammel\u00f8yve fordre dispensasjon fra TEK17 \u00a7 8-5 (1)? Det er jo en unntaksbestemmelse i \u00a7 8-5 (2) om at: \u00ab(2) Er terrenget for bratt til at det er mulig \u00e5 oppfylle kravet til stigningsforhold, gjelder ikke f\u00f8rste ledd for bygning med boenhet uten krav om heis.\u00bb Men kan denne unntaksbestemmelsen gjelde i et tilfelle der utgangspunktet er at boenhet allerede har trinnfri adkomst? Svar: Byggesaksmyndighetene skal vurdere de byggtekniske kravene i TEK17 konkret med hensyn til oms\u00f8kt tiltak. Kommunen skal f\u00f8lgelig ikke i enkeltsaker ta stilling til hvordan et tiltak p\u00e5virker de byggtekniske forhold p\u00e5 tilgrensende eiendommer. Byr\u00e5den er dermed av den oppfatning at problemstillingen i saken, er av privatrettslig karakter. Bygningsmyndighetene skal ikke ta stilling til privatrettslige forhold ved behandling av s\u00f8knad om tillatelse, og kommunen kan f\u00f8lgelig lovlig fatte vedtak, jf. pbl. \u00a7 21-6. Ellers er byr\u00e5den p\u00e5 generelt grunnlag positiv til at ansvarlig s\u00f8ker, Bymilj\u00f8etaten og Bergen vann, har jobbet for \u00e5 komme klager i m\u00f8te, jf. referat fra m\u00f8tet 30.08.2022 i vedlagt dokument \u00abTilsvar datert 06.09.2023\u00bb p\u00e5 saken. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Med hilsen Byr\u00e5d for byutvikling Christine Kahrs Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 2 "
}