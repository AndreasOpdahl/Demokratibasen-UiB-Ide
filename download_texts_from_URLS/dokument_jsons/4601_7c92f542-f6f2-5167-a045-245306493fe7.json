{
  "dokument_id": "7c92f542-f6f2-5167-a045-245306493fe7",
  "doc_type": "case_attachment",
  "kommune": 4601,
  "tittel": "Nabomerknader",
  "url": "https://bergen.kommune.no/politikere-utvalg/api/fil/bk360/10243843/Nabomerknader",
  "tekst": " Avdeling for Infrastruktur og veg (INV) Dato 18.02.2022 V\u00e5r referanse 2022/17381-2 Dykkar referanse ABO PLAN & ARKITEKTUR AS Sakshandsamar Anja Wannag Postboks 291 E-post Anja. Wannag@vlfk.no 5203 OS Telefon 97120158 Svar med informasjon om saksgang - Nabovarsel - nytt bygg - gnr 90 bnr 6 - S\u00f8re Titlestad 95 - Bergen kommune Vi viser til nabovarsel sendt 15.02.2022. Varselet gjeld oppf\u00f8ring av ny bustad med utleigeeining. Vestland fylkeskommune, avdeling for infrastruktur og veg, mottek nabovarsel som nabo og eigar av fylkesveg. Vestland fylkeskommune har ogs\u00e5 ei rolle som vegstyresmakt. Vi vil p\u00e5 generelt grunnlag opplyse om at fylkeskommunen som vegstyresmakt skal handsame eventuelle s\u00f8knader om avk\u00f8yrsle og dispensasjon fr\u00e5 byggegrense etter veglova. har rett til \u00e5 uttale seg i dispensasjonssaker etter plan- og bygningslova kap. 19 n\u00e5r saka direkte r\u00e5kar v\u00e5rt saksomr\u00e5de. har rett til \u00e5 uttale seg til saker som fell inn under den kommunale bygningsstyresmakta si samordningsplikt, jamf\u00f8r plan- og bygningslova \u00a7 21-5. Eigedomen gnr. 90 bnr. 6 er regulert til bustadf\u00f8rem\u00e5l i reguleringsplanen FANA. GNR 90 BNR 6 OG GNR 96 BNR 74, S\u00d8RE TITLESTAD (plan-id 913000). Eigedomen har tilkomst til Fv. 5166 Titlestadvegen fr\u00e5 kommunal veg Kvernabekkvegen. Krysset mellom Kvernabekkvegen og fylkesvegen er \u00f2g regulert i plan-id 913000, men er ikkje opparbeidd i samsvar med planen. Jf. utsnitta av flyfoto og plankart under. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2022/17381-2 Side 2 av 2 Dagens kryssutforming mellom Kvernabekkvegen og Titlestadvegen er utflytande. Mellom anna er breidda p\u00e5 Kvernabekkvegen i krysset vesentleg st\u00f8rre enn det som er regulert. Kryssingslengda over Kvernabekkvegen er vesentleg lengre enn han b\u00f8r vera for \u00e5 gi god trafikktryggleik. Dette er uheldig d\u00e5 Titlestadvegen er skuleveg. P\u00e5 denne bakgrunnen vert fylkeskommunen sine interesser som vegstyresmakt for fylkesveg r\u00e5ka av den varsla bustadbygginga. Vi vurderer situasjonen slik: Ved utbygging av fleire bustader, som gir auka trafikk ut fr\u00e5 Kvernabekkvegen, b\u00f8r det stillast krav om avb\u00f8tande tiltak i krysset med Titlestadvegen. F\u00f8rem\u00e5let med tiltak(a) skal vera \u00e5 betra trafikktryggleiken for mjuke trafikantar. Vi r\u00e5r til at ein nyttar vegteknisk kompetanse til \u00e5 identifisera tiltak og teikna dei ut. Vegteknisk teikning med forslag til tiltak m\u00e5 vera i samsvar med Statens vegvesen sine handb\u00f8ker og skal godkjennast av Vestland fylkeskommune. D\u00e5 eigedomen og krysset med fylkesvegen er regulert i same plan, er det Bergen kommune som m\u00e5 stilla eventuelle krav til tiltak i samband med byggesakshandsaming av saka dykkar. Vi legg til grunn at Bergen kommune ser til at vi f\u00e5r relevante dokument til uttale, jamf\u00f8r samordningsplikta deira. Vi ber dykk leggja fram dette brevet for byggesakstyresmakta i Bergen kommune. Med helsing Hege L\u00f8tveit Anja Wannag leiar senioringeni\u00f8r INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har difor inga handskriven underskrift "
}