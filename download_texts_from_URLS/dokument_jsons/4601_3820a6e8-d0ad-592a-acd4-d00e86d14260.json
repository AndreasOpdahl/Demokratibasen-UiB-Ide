{
  "dokument_id": "3820a6e8-d0ad-592a-acd4-d00e86d14260",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-sak 46-25. \u00c5sane gnr 198 bnr 146 Hylkjebakken 12. Fremleggelse av ny informasjon for utvalget",
  "url": "https://bergen.kommune.no/politikere-utvalg/api/fil/bk360/12056526/TILLEGGSNOTAT-TIL-UMBY-sak-46-25-Asane-gnr-198-bnr-146-Hylkjebakken-12-Fremleggelse-av-ny-informasjon-for-utvalget",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/58403-29 Postboks 7700 Saksbehandler: J\u00f8rgen Alr\u00e6k 5020 BERGEN Dato: 4. februar 2025 TILLEGGSNOTAT TIL UMBY-sak 46/25. \u00c5sane gnr 198 bnr 146 Hylkjebakken 12. Fremleggelse av ny informasjon for utvalget F\u00f8lgende sp\u00f8rsm\u00e5l er meddelt i saken: Anbefaler byr\u00e5den 5 eller 10 \u00e5rs dispensasjon i denne saken? Svar: Byr\u00e5det har i tr\u00e5d med utvalg for milj\u00f8 og byutvikling sitt vedtak i 2023 fremlagt saken for utvalget p\u00e5 bakgrunn av nye opplysninger av betydning for dispensasjonsvurderingen. Saken er oversendt uten innstilling, og byr\u00e5den har derfor ingen anbefaling n\u00e5r det gjelder varighet for dispensasjoner som eventuelt innvilges i f\u00f8rstkommende utvalgsm\u00f8te. Byr\u00e5den vil likevel gj\u00f8re oppmerksom p\u00e5 at en enda er innenfor sakskomplekset som ble behandlet av utvalget i m\u00f8tet 11.05.2023 sak 204/23. Det er allerede innvilget to midlertidige dispensasjoner, med varighet inntil videre, jf. vedtakspunkt 3: \u00abFor det tilfellet at en eventuell ny, regulert sykkelstamveg vil komme i konflikt med oms\u00f8kt carport, vil bygningsmyndigheten kunne trekke tilbake dispensasjonene og tillatelsen som er gitt i saken. Eier av Gbnr 198/146 m\u00e5 da fjerne bygget og ta kostnaden med dette selv.\u00bb Dersom utvalget skulle finne rettslig grunnlag i pbl. \u00a7 19-2 for \u00e5 innvilge dispensasjonene til behandling i denne sak, b\u00f8r utvalget sikre at varigheten er lik for samtlige dispensasjoner i tilknytning carporten. Det kan enten gj\u00f8res ved at dispensasjonen gis samme varighet som i vedtaket fra 2023, eller ved at utvalget gj\u00f8r endringer i vedtaket fra 2023 i tr\u00e5d med det som eventuelt vil v\u00e6re utvalgets resultat i denne omgang. Sistnevnte alternativ m\u00e5 vurderes opp mot reglene i forvaltningsloven \u00a7 35 om omgj\u00f8ring av vedtak uten klage, n\u00e5r det gjelder \u00e5 gj\u00f8re endringer i vedtaket fra 2023. Med hilsen Christine Kahrs Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 "
}