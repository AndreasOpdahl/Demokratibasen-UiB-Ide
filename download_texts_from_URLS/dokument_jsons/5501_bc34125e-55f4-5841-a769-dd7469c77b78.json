{
  "dokument_id": "bc34125e-55f4-5841-a769-dd7469c77b78",
  "doc_type": "case_attachment",
  "kommune": 5501,
  "tittel": "KI i Troms\u00f8skolen_2024",
  "url": "https://innsyn.tromso.kommune.no/application/getMoteDokument?dokid=2001938576",
  "tekst": "KI i Troms\u00f8skolen Gjennom grunnoppl\u00e6ringen skal elevene bli forberedt p\u00e5 \u00e5 v\u00e6re aktive og ansvarlige medborgere i et samfunns- og arbeidsliv der digital teknologi spiller en viktig rolle. Derfor m\u00e5 praksis i skolen bygge p\u00e5 verdigrunnlaget fra oppl\u00e6ringslovens form\u00e5lsparagraf \u2013 som utdypes i overordnet del av l\u00e6replanverket. Blant annet skal skolen fremme demokratiske verdier, kritisk tenkning og etisk bevissthet. Temaer knyttet til KI er relevant \u00e5 inkludere som en del av elevenes oppl\u00e6ring i ulike fag. Dette kan v\u00e6re innenfor omr\u00e5der som teknologi, personvern, kildekritikk, opphavsrett, algoritmisk tenkning, programmering og etikk. Det er viktig at elevene kjenner til hva KI som teknologi er, og at de har praktiske ferdigheter for \u00e5 kunne bruke det. De b\u00f8r v\u00e6re i stand til \u00e5 handle med etisk bevissthet, og kritisk reflektere over hvilke konsekvenser teknologien har for individet og samfunnet.1 Det finnes sv\u00e6rt mange ulike KI-motorer tilgjengelig, som for eksempel spr\u00e5kmodellene ChatGPT, Google Bard, Co-pilot og bildegeneratorene Google Gemini og Dall-E. Listen er ikke utt\u00f8mmende. Disse ulike motorene jobber ulikt og de samler inn informasjon om brukere og bruken, og lagrer dette. Dette er problematisk sett i et personvernperspektiv. Disse motorene skal derfor ikke benyttes i undervisningssammenheng i Troms\u00f8skolen. Troms\u00f8 kommune har gjort en vurdering av tjenesten https://cc.tenkemotoren.no, og godkjent denne for bruk i skolen. Dette er forel\u00f8pig den eneste tjenesten som er godkjent, men det er viktig at man setter seg inn i retningslinjene for \u00e5 bruke tjenesten. Se egen personvernerkl\u00e6ring for tjenesten i dette dokumentet. 1 Hvorfor m\u00e5 skolene jobbe med KI? | udir.no KI er et nytt fagfelt i Troms\u00f8skolen. Skoleeier har ikke alle svar, men dokumentet er utarbeidet for \u00e5 gi noen retningslinjer og st\u00f8tte til de som vil komme i gang med bruk av KI i skolen. Til deg som er ansatt i Troms\u00f8skolen og \u00f8nsker \u00e5 bruke KI For \u00e5 sikre en forsvarlig bruk av KI i skolen er det utarbeidet retningslinjer som du som ansatt i skolen m\u00e5 f\u00f8lge. Retningslinjene er utformet for \u00e5 gi st\u00f8tte og veiledning i bruk av KI, og sikre at teknologien brukes p\u00e5 en sikker m\u00e5te som ivaretar elevene personvern. 1.1 V\u00e6r varsom-prinsipper for bruk av KI \u2022 KI er en maskin, ikke et menneske. o Selv om KI kan virke menneskelig i sin kommunikasjon, er det viktig \u00e5 huske at det er en algoritme som bearbeider store mengder data for \u00e5 generere svar. \u2022 KI kan gi opplysninger som ser riktig ut, men som kan v\u00e6re helt feil. o Selv om KI ofte gir svar som kan virke korrekte, er det viktig \u00e5 v\u00e6re bevisst p\u00e5 at teknologien kan presentere feilaktig informasjon. \u2022 Bruker du KI-tjenester som lagrer data, v\u00e6r klar over at informasjon om deg og det du skriver blir brukt til \u00e5 trene opp KI-modellen. Det glemmes ikke. o cc.tenkemotoren.no er anonym og data lagres ikke. 1.2 Retningslinjer for bruk av KI Retningslinjene under er basert p\u00e5 Digitaliseringsdirektoratets retningslinjer for KI i offentlig sektor2. Les ogs\u00e5 de eksplisitte retningslinjene for bruk av KI- motoren sammen med elevene, som du finner i personvernerkl\u00e6ringen under. 2 Bruk \u00e5v gener\u00e5tiv kunstig intelligens i offentlig sektor | Digdir Du skal aldri: \u2022 dele personopplysninger om ansatte og elever. \u2022 dele sensitiv informasjon. \u2022 dele brukerinformasjon, som p\u00e5loggingsinformasjon og passord. \u2022 lime inn intern eller sensitiv informasjon eller utklipp fra interne systemer. \u2022 stole p\u00e5 at en KI sier sannheten. Husk kildekritikk! \u2022 bruke KI til \u00e5 ta beslutninger som i betydelig grad p\u00e5virker elever eller ansatte Du skal alltid: \u2022 v\u00e6re kritisk til det du leser (kildekritikk) \u2022 v\u00e6re kritisk til om KI bryter opphavsrett, s\u00e6rlig for tredjepart \u2022 v\u00e6re transparent og si fra om n\u00e5r du bruker en KI-generert tekst, bilde, kode eller annet Nyttige ressurser Fra UDIR: Kunstig intelligens i skolen Systematisk arbeid med digital d\u00f8mmekraft Ta hensyn til personvernet ved bruk av KI L\u00e6replanen og KI Fra cc.tenkemotoren.no: Tips til l\u00e6rere Tips til elever Ressurser til arbeids\u00f8kt Personvernerkl\u00e6ring for cc.tenkemotoren.no Beskrivelse av tjenesten P\u00e5 cc.tenkemotoren.no kan l\u00e6rere og elever utforske KI gjennom prateroboter som er satt opp til ulike form\u00e5l. Nettsiden er en gratis ressurs som er bygget opp rundt en fritt tilgjengelig og gratis spr\u00e5kmodell som heter Llama 3 70 B. \u2022 Hvorfor denne tjenesten? \u2022 Hvordan er tjenesten satt opp? Er tjenesten godkjent? \u2022 cc.tenkemotoren.no er godkjent for bruk i Troms\u00f8skolen. Hvem kan bruke tjenesten? \u2022 L\u00e6rere \u2022 Elever Er det noen retningslinjer for \u00e5 bruke tjenesten? Det er skolen som er ansvarlig for \u00e5 sikre at retningslinjene blir ivaretatt. \u2022 Ingen personinformasjon skal skrives inn i ledeteksten i samtaler med roboter. \u2022 N\u00e5r elev eller l\u00e6rer er ferdig med sitt arbeid i prateroboten, skal samtalen slettes. N\u00e5r du trykker p\u00e5 knappen \u00abslett\u00bb, slettes hele samtalen i prateroboten som er lagret i nettlesersesjonen p\u00e5 din maskin. Hvilke personopplysninger bruker tjenesten, og hva brukes opplysningene til? \u2022 Tjenesten er anonym og bruker ingen personopplysninger. Betalingsmodell for tjenesten \u2022 Tjenesten er gratis Leverand\u00f8r: \u2022 Odin N\u00f8sen, spillpedagogene Underleverand\u00f8rer Webtjenesten cc.tenkemotoren.no best\u00e5r av disse programvarekomponentene: \u2022 Rocky Linux \u2013 gratis og fri programvare. \u2022 WordPress \u2013 gratis og fri programvare. \u2022 \u00abAI Engine\u00bb av Meow Apps, som kobler webtjenesten opp mot ulike spr\u00e5kmodeller. Utvidelsen er gratis, men de har kj\u00f8pt pro-utgaven for \u00e5 f\u00e5 mer funksjonalitet (og for \u00e5 st\u00f8tte et godt arbeid). Er det etablert databehandleravtale? Det behandles ikke personopplysninger og databehandleravtale er derfor ikke n\u00f8dvendig. Sp\u00f8rsm\u00e5l rundt bruken av tjenesten og brukernes rettigheter? Hvis du har sp\u00f8rsm\u00e5l rundt bruken av tjenesten, ta kontakt med skolen. "
}