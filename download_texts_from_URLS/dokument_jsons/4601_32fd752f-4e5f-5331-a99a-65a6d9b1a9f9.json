{
  "dokument_id": "32fd752f-4e5f-5331-a99a-65a6d9b1a9f9",
  "doc_type": "case_attachment",
  "kommune": 4601,
  "tittel": "Kommunestyret sak 59 2024  Vedtak om oppstart planendring IKP_sj\u00f8 for Fedje kommune",
  "url": "https://bergen.kommune.no/politikere-utvalg/api/fil/bk360/11314329/Kommunestyret-sak-59-2024-Vedtak-om-oppstart-planendring-IKP-sjo-for-Fedje-kommune",
  "tekst": " Fedje Kommune Arkivsaknr: 2024/738-1 Sakshandsamar: Rolf Martin Raknes Avdeling: Fedje kommune SAKSFRAMLEGG Vedtak om oppstart planendring IKP_sj\u00f8 for Fedje kommune Utvalssak Utval M\u00f8tedato 52/2024 Formannskapet 03.09.2024 59/2024 Kommunestyret 12.09.2024 Kommunedirekt\u00f8ren sitt framlegg til vedtak: Fedje kommunestyre vedtek at det vert starta opp arbeid med planendring for Fedje kommune sin del av interkommunal plan for sj\u00f8 (region Nordhordland). Vedtaket er har heimel i plan og bygningslova \u00a7 11-15 og \u00a7 11-14. Handsaming i Formannskapet - 03.09.2024: Vedtak i Formannskapet - 03.09.2024: Fedje kommunestyre vedtek at det vert starta opp arbeid med planendring for Fedje kommune sin del av interkommunal plan for sj\u00f8 (region Nordhordland). Vedtaket er har heimel i plan og bygningslova \u00a7 11-15 og \u00a7 11-14. Samr\u00f8ystes vedteke. Handsaming i Kommunestyret - 12.09.2024: Vedtak i Kommunestyret - 12.09.2024: Fedje kommunestyre vedtek at det vert starta opp arbeid med planendring for Fedje kommune sin del av interkommunal plan for sj\u00f8 (region Nordhordland). Vedtaket er har heimel i plan og bygningslova \u00a7 11-15 og \u00a7 11-14. Samr\u00f8ystes vedteke. Politisk handsaming Saka skal til innstilling i Fedje formannskap. Saka skal avgjerast i Fedje kommunestyre. Saka gjeld Endring av Fedje kommune sin del av \u00abInterkommunal plan for sj\u00f8\u00bb region Nordhordland. Saksopplysningar Bakgrunn Hausten 2023 vedtok kommunestyra i Region Nordhordland den interkommunale planen for sj\u00f8areal. Det einskilde kommunestyre vedtok arealplan for sitt areal med tilh\u00f8yrande felles f\u00f8resegn, faktagrunnlag og konsekvensutgreiing. Sakshistorikk I samsvar med gjeldande kommuneplan vart det \u00e5 sette av eit areal i Fedje kommune \u2013 Hjeltevarden til akvakultur. Kystverket og Statsforvaltaren hadde motsegn til dette, og saka vart ikkje l\u00f8yst i meklingsm\u00f8te 25.09.2023. Fedje kommune sin representant i det interkommunale planutvalet var tydeleg p\u00e5 at dette forslaget til arealbruk m\u00e5tte vere med og at kommunestyret sannsynlegvis vil anke den avgjerda til Kommunal- og distriktsdepartementet for endeleg avgjerd. I plan- og bygningslova (pbl) \u00a7 11-16 g\u00e5r det fram at dersom det er motsegn til klart avgrensa deler av planen kan \u00f8vrige deler av planen verte vedteke \u00e5 ha rettskraftig verknad. Fedje kommunestyre vedtok planen slik den l\u00e5g f\u00f8re, men vedtok samstundes \u00e5 klage p\u00e5 motsegna knytt til forslaget om akvakulturomr\u00e5de ved Hjeltevarden til Kommunal- og distriktsdepartementet (kommunestyret 062/23). Det vart gjennomf\u00f8rt eit dialogm\u00f8te p\u00e5 Fedje 03.05.2024 der saka vart presentert. M\u00f8te vart leia av Kommunal- og distriktsdepartementet og i tillegg deltok representantar fr\u00e5: \u2022 N\u00e6rings- og fiskeridepartementet \u2022 Klima- og milj\u00f8departementet \u2022 Milj\u00f8direktoratet \u2022 Kystverket \u2022 Statsforvaltaren i Vestland Behov Fedje kommune er ein liten og s\u00e5rbar kommune som er heilt avhengig av lukkast med \u00e5 utvikle lokale arbeidsplassar og verdiskaping. Folketalet har over lang tid g\u00e5tt nedover og det trengs konkrete tiltak for \u00e5 snu dette. Heilt avgjerande vil vere utvikling av lokale arbeidsplassar. Maritim n\u00e6ring har lange tradisjonar p\u00e5 Fedje. I dag er det berre eit anlegg som er i drift og som gjev inntekter og arbeidsplassar. Kommunen har ikkje tid til \u00e5 vente og sj\u00e5. Difor har kommunen, saman med lokale akt\u00f8rar i n\u00e6ringa, sett p\u00e5 mogelege nye lokalitetar. I dette arbeidet er det kome fram at omr\u00e5det innanfor Inners\u00f8yane kan vera ei god lokalisering. Kommunen har difor behov for \u00e5 setje i gang ein endringsprosess for arealbruken i omr\u00e5det. Fedje kommune vil at den interkommunale planen framleis skal vera gjeldane, og difor ser me dette som ei endring av planen. Vurderingsgrunnlag Det vil bli utarbeida ei konsekvensutgreiing for det konkrete forslaget til arealendring og ei vurdering av kva dette betyr for totalen for heile planomr\u00e5det som gjeld alle dei 8 kommunane. KU vil f\u00f8lgje den same malen som vart nytta i arbeidet med den interkommunale planen for sj\u00f8areal. Partar Involverte kommunar i interkommunalt samarbeid. (region Nordhordland) Statlege og regionale organ. Interesseorganisasjonar. Vurdering Det er s\u00e6rs viktig for Fedje kommune \u00e5 f\u00e5 til ei av klaring omkring bruken av sj\u00f8omr\u00e5da til akvakulturf\u00f8rem\u00e5l. Kommunen st\u00e5r no i stillstand p\u00e5 dette omr\u00e5det grunna motsegner. Kommunedirekt\u00f8ren vurderer p\u00e5 bakgrunn av dette og den klare politiske vilja p\u00e5 omr\u00e5det, at det vil vera viktig \u00e5 handsame nytt omr\u00e5de snarast r\u00e5d. N\u00e6ringa sj\u00f8lv peikar p\u00e5 Inners\u00f8yane som eit omr\u00e5de som er eigna. Gjennom ein planendring med KU og medverknad vil dette nye omr\u00e5det f\u00e5 same handsaming i h\u00f8ve til det regionale perspektivet. Det viktig \u00e5 f\u00e5 fram eigna lokalitetar, ikkje berre for Fedje , men ogs\u00e5 sett i regional samanheng. Ein r\u00e5r til endring av interkommunal plan d\u00e5 det vil sikre eins f\u00f8resegner og vurderingar i tr\u00e5d med tidlegare praksis i planarbeidet. Alternativ Alternativa til planendring for interkommunal plan er anten eigen reguleringsplan eller at omr\u00e5det vert teke med i kommuneplanrulleringa. \u00d8konomiske konsekvensar Planprosessen vil gjennomf\u00f8rast av Region Nordhordland IKS , p\u00e5 same viset som i den f\u00f8rre planprosessen. Dei andre kommunane vil bli orientert om saka i Regionr\u00e5det og vil der kunne kome med sine synspunkt til forslaget til endring. Dei andre kommunane vil ogs\u00e5 bli h\u00f8yrt formelt n\u00e5r forslaget vert sendt ut p\u00e5 h\u00f8yring. Det vil ogs\u00e5 bli presentert i Regionr\u00e5det. F\u00f8resegn og faktagrunnlag vil ikkje bli endra. Prosjektet f\u00e5r finansiering fr\u00e5 interessentar innan havbruk og Region Nordhordland IKS vil hyre inn konsulent til prosjektet. I dette tilfellet Asplan Viak AS. Det er ut fr\u00e5 dette liten \u00f8konomisk risiko for kommunen. Risiko Fedje kommune kan bli st\u00e5ande utan utviklingsrom for havbruk. Prosess omkring Hjeltevarden kan ha innverknad p\u00e5 ny lokasjon. Fordel med rask avklaring av Hjeltevarden. Kommunedirekt\u00f8ren si tilr\u00e5ding Kommunedirekt\u00f8ren r\u00e5r til at det vert starta opp arbeid med planendring for Fedje kommune sin del av interkommunal plan for sj\u00f8 (region Nordhordland). Vedtaket er har heimel i plan og bygningslova \u00a7 11-15 og \u00a7 11-14. "
}