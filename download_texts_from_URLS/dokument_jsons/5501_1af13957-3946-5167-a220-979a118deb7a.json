{
  "dokument_id": "1af13957-3946-5167-a220-979a118deb7a",
  "doc_type": "case_presentation",
  "kommune": 5501,
  "tittel": "Representantforslag - Mobilforbud i Troms\u00f8skolen - Nikolai B. Skogan",
  "url": "https://innsyn.tromso.kommune.no/application/getMoteDokument?dokid=2001599154",
  "tekst": "Arkivsaksnr. 24/02061-1 Saksbehandler Espen Henriksen Harper Saksgang M\u00f8tedato Kommunestyret 14.02.2024 19/24 Representantforslag - Mobilforbud i Troms\u00f8skolen - Nikolai B. Skogan Innstilling til vedtak: Saken sendes til oppvekst- og utdanningsutvalget for videre behandling Gunnar Wilhelmsen Ordf\u00f8rer 1 Hva saken gjelder Kommunestyret bes ta stilling til hvilket utvalg forslaget skal sendes til for videre behandling. Saksutredning Hvordan representantforslag skal behandles fremg\u00e5r av reglement for saksbehandling i folkevalgte organer 4.8 Representantforslag: Medlemmer av kommunestyret kan fremsette representantforslag til vedtak. Representantforslag kan bare omhandle \u00e9n sak, og saken m\u00e5 h\u00f8re inn under kommunens ansvarsomr\u00e5de. Representantforslag kan ikke ha samme innhold som konkrete saker som ligger til behandling i et av kommunestyrets organer. Representantene kan heller ikke fremme forslag med samme innhold som konkrete saker som har v\u00e6rt ferdigbehandlet i kommunestyrets organer i samme valgperiode, uten \u00e5 ha f\u00e5tt n\u00f8dvendig tilslutning. Representantforslag skal leveres ordf\u00f8rer/ politisk sekretariat senest kl. 09.00 dagen f\u00f8r forslaget skal fremmes i m\u00f8te. Et representantforslag skal v\u00e6re ledsaget av en skriftlig begrunnelse som belyser saksforholdet. Forslagsstiller gis inntil 4 minutter til \u00e5 fremme og begrunne forslaget. Kommunestyret skal etter forslag fra ordf\u00f8rer avgj\u00f8re hvilket utvalg som skal behandle representantforslaget. Kommunedirekt\u00f8ren har anledning til \u00e5 uttale seg og eventuelt komme med forslag. Kommunestyret kan avvise forslaget. Det \u00e5pnes ikke for debatt om innholdet i forslaget, kun om hvilket utvalg som skal f\u00e5 saken til innstilling. Det er ikke anledning til \u00e5 fremme andre forslag. Det innstillende utvalg kan behandle representantforslaget p\u00e5 f\u00f8lgende m\u00e5ter: \u2022 Hvis utvalget finner at forslaget helt eller delvis b\u00f8r im\u00f8tekommes og at saken egner seg for avgj\u00f8relse i kommunestyret uten n\u00e6rmere utredning, skal innstilling avgis etter at kommunedirekt\u00f8ren og eventuelt andre utvalg har hatt anledning til \u00e5 uttale seg \u2022 Hvis utvalget anser at det er behov for \u00e5 utrede saken n\u00e6rmere, kan utvalget oversende forslaget til kommunedirekt\u00f8ren for saksforberedelse f\u00f8r endelig vedtak \u2022 Hvis utvalget ikke st\u00f8tter forslaget, skal utvalget fremme innstilling til kommunestyret om at forslaget avvises. Innstillinger til representantforslag fremmet av utvalget behandles som ordin\u00e6re saker i kommunestyrets m\u00f8te. Representantforslaget fra Skogan oppfyller vilk\u00e5rene for behandling og er innsendt f\u00f8r fristen. Ordf\u00f8rer har foresl\u00e5tt at oppvekst- og utdanningsutvalget f\u00e5r saken til behandling. Representantforslaget f\u00f8lger under. Representantforslag fra Nikolai B. Skogan De siste \u00e5rene har det blitt gjennomf\u00f8rt flere studier b\u00e5de nasjonalt og internasjonalt ang\u00e5ende mobilbruk i skolen. Forslagsstiller viser til nylige studier, deriblant forsker Sara Abrahamsson ved Norges Handelsh\u00f8yskole (NHH), som konkluderer med at elever ved ungdomsskoler med mobilforbud 2 opplever mindre mobbing og bedre karakterer enn elever ved skoler som tillater mobilbruk.1 Unders\u00f8kelser fra andre land bekrefter dette resultatet. Eksempelvis i Spania, England og USA der man har observert bedre akademiske prestasjoner og mindre mobbing.2 Forslagsstiller vil s\u00e6rlig fremheve et studium som ble gjort av forskere ved London School of Economics and Political Science der de s\u00e5 n\u00e6rmere p\u00e5 effekten av mobilforbud p\u00e5 skoler i fire engelske byer i 2015. De fant at elevenes eksamensresultater ble betydelig bedre etter at et mobilforbud var innf\u00f8rt.3 Forbedringen handlet prim\u00e6rt om at de svakeste elevene gjorde det bedre. Et annet eksempel som b\u00f8r nevnes er da to regioner i Spania, Galicia og Castilla La Mancha, innf\u00f8rte mobilforbud p\u00e5 skolen i 2015. I forbindelse med innf\u00f8ring av mobilforbud i skolen benyttet forskere muligheten til \u00e5 studere mulige effekter p\u00e5 l\u00e6ring og mobbing. Forskerne fant at skolene i de to regionene med mobilforbud fikk mindre mobbing og bedre skoleresultater. I Galicia ansl\u00e5r forskere at bedringen i skoleresultater tilsvarer mer enn et halvt \u00e5rs l\u00e6ring i matematikk og opp mot ett \u00e5rs l\u00e6ring i naturfag.4 Videre vil forslagsstillerne p\u00e5peke at forskning indikerer at selv det \u00e5 ha telefonen i lommen p\u00e5virker elevenes prestasjoner negativt. I en studie fra USA ble studenter delt opp i grupper som enten hadde smarttelefonen p\u00e5 pulten, i lommen eller sekken, eller i et annet rom. Ingen av disse gruppene hadde en aktiv mobilbruk, bare en bevissthet om at telefonen var i n\u00e6rheten. Studien konkluderte med at jo n\u00e6rmere telefonen var, selv om den ikke ble brukt, jo d\u00e5rligere presterte studentene p\u00e5 tester.5 I Danmark har forskerne funnet betydelig mer fysisk aktivitet i friminuttene p\u00e5 skoler med mobilfrie friminutter, enn p\u00e5 skoler der mobilbruk i friminuttene er tillatt.6 PISA-unders\u00f8kelsene viser ogs\u00e5 en kraftig \u00f8kning i elever som er ensomme p\u00e5 skolen fra 2012, i OECD-omr\u00e5det.7 Dette kan skyldes flere forhold, men det er p\u00e5fallende at \u00f8kningen skjedde fra rundt 2012 da kombinasjonen av smarttelefoner og sosiale medier kom for fullt. 1 NHH Brage: Essays on Empirical Labor and Health Economics 2 https://www.tandfonline.com/doi/full/10.1080/01443410.2018.1489046 3 https://cep.lse.ac.uk/pubs/download/dp1350.pdf 4 https://www.emerald.com/insight/content/doi/10.1108/AEA-05-2021-0112/full/html 5 https://www.journals.uchicago.edu/doi/full/10.1086/691462 6 https://www.mdpi.com/1660-4601/18/4/1907 7 https://pubmed.ncbi.nlm.nih.gov/34294429/#:~:text=Results%3A%20School%20loneliness%20increased %202012,countries%20with%20full%20measurement%20invariance 3 UNESCO oppfordrer til forbud mot smarttelefoner i skoletiden.8 Et stort flertall av l\u00e6rere og foreldre mener ogs\u00e5 at skolen b\u00f8r v\u00e6re mobilfri.9 Et mobilforbud i skolen kan v\u00e6re et gratis tiltak for \u00e5 l\u00f8fte skoleresultatene, redusere mobbing og utenforskap og gi mer fysisk aktivitet i friminuttene. Selv om dagens regjering ikke \u00f8nsker et nasjonalt forbud, hindrer det ikke Troms\u00f8 kommune fra \u00e5 innf\u00f8re et mobilforbud lokalt. P\u00e5 denne bakgrunn foresl\u00e5r forslagsstiller f\u00f8lgende: 1. Troms\u00f8 kommunestyre ber kommunedirekt\u00f8ren \u00e5 utarbeide en sak til kommunestyret hvor det foresl\u00e5s \u00e5 innf\u00f8re forbud mot mobilbruk i skoletiden i alle grunnskolene i Troms\u00f8 kommune. Elevene kan ha med seg mobiltelefonen og bruke den til og fra skolen, for eksempel for \u00e5 holde kontakt med foreldrene. Imidlertid skal mobiltelefonen i utgangspunktet l\u00e5ses inn i et \u00abmobilhotell\u00bb eller tilsvarende i skoletiden. Det bes ogs\u00e5 om en vurdering av om det foreligger gode grunner for \u00e5 gj\u00f8re eventuelle unntak fra utgangspunktet. Konklusjon Representantforslaget sendes til oppvekst- og utdanningsutvalget for videre behandling. Vedtakskompetanse Kommunestyret Vedlegg 8 Global education monitoring report, 2023: technology in education: a tool on whose terms? - UNESCO Digital Library 9 https://www.barnevakten.no/wp-content/uploads/2020/02/Skjermet-barndom-RAPPORT.pdf 4 "
}