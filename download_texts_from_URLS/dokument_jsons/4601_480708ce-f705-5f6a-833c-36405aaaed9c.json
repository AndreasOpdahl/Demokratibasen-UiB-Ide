{
  "dokument_id": "480708ce-f705-5f6a-833c-36405aaaed9c",
  "doc_type": "case_attachment",
  "kommune": 4601,
  "tittel": "Kj\u00f8pekontrakt V\u00e5kleivsbrotet gnr 20 bnr 838",
  "url": "https://bergen.kommune.no/politikere-utvalg/api/fil/bk360/11469541/Kjopekontrakt-Vakleivsbrotet-gnr-20-bnr-838",
  "tekst": " KJ\u00d8PEKONTRAKT (Bebygd eiendom) 1. Avtalens parter Selger: Bergen kommune Etat for bygg og eiendom Org.nr. 964 338 531 Kaigaten 4/Postboks 7700 5020 BERGEN Kj\u00f8per: Navn: Stiftelsen Kanvas Org.nr: 971 272 643 Adresse:M\u00f8llergata 12 Postnr./sted: 0179 Oslo 2. Bakgrunn Barnehageforbundet, senere Stiftelsen Kanvas har med bakgrunn i en avtale med Bergen Kommune forvaltet og drevet V\u00e5kleivsbrotet barnehage i mer enn 30 \u00e5r. Stiftelsen har lenge hatt et \u00f8nske om \u00e5 st\u00e5 som eier av eiendommen, som best\u00e5r av barnehagebygg og rundt 3,7 m\u00e5l tomt. Tomten er festet bort til tidligere barnehageforbundet. 3. Salgsobjekt Kommune: 4601 Bergen G\u00e5rdsnr.:20 Bruksnr.:838 Adresse: V\u00e5kleivsbrotet 45 5155 B\u00f8nes 4. Areal Salget omfatter barnehagebygg samt tilbygg som utgj\u00f8r ca. 532m2. Det vises til takst datert 2024, vedlegg 1. Eiende tomt p\u00e5 3 752 m2, se vedlagte m\u00e5lebrev. 5. Salgsobjektets tilstand og tilbeh\u00f8r Barnehageforbundet, senere Stiftelsen Kanvas har drevet barnehage p\u00e5 eiendommen i over 30 \u00e5r. Eiendommen er faktisk overtatt av kj\u00f8per som er godt kjent med lokalene, eiendommen. Kj\u00f8per har mottatt oppdaterte takster fra 2024. Kj\u00f8per m\u00e5 p\u00e5regne at grunnen kan inneholde alminnelig forurensing etter omr\u00e5dets tidligere og n\u00e5v\u00e6rende bruk. Kj\u00f8per har ansvar for eventuell n\u00f8dvendig opprydding som f\u00f8lge av dette, og dekker alle tilknyttede kostnader. Eiendommen overdras med alt tilbeh\u00f8r og slik den framst\u00e5r ved overdragelsen. 6. Heftelser Kj\u00f8per har gjort seg kjent med vedlagte grunnbokutskrift og overtar de retter og plikter som p\u00e5hviler eiendommen iht. denne, og for \u00f8vrig de retter og plikter som framg\u00e5r av denne kontrakten. Eiendommen overdras fri for pengeheftelser med unntak av heftelser nevnt i denne kontrakt, jf. punkt 17.2 ledd. 7. Ledninger i grunnen Kj\u00f8per er gjort kjent med eventuelle ledninger i grunnen ved informasjon selger har innhentet, va og avl\u00f8psledninger i grunn Selger fraskriver seg ethvert ansvar for ledninger i grunnen som ikke fremkommer av nevnte informasjon. 8. Reguleringsmessig status Eiendommen er regulert til offentlig form\u00e5l i reguleringsplan vedtatt i 1982 (4601_4220000). Enhver fremtidig reguleringsmessig utnyttelse av eiendommen er kj\u00f8pers risiko. 9. Omkostninger Hver av partene b\u00e6rer sine omkostninger ved inng\u00e5else og gjennomf\u00f8ring av denne kj\u00f8pekontrakt, dog slik at kj\u00f8per dekker offentlige avgifter, herunder dokumentavgift og tinglysingsgebyr. 10. Vederlag Kj\u00f8per betaler kr. 9 000 000, skriver kroner ni millioner til selger for salgsobjektet. 11. Oppgj\u00f8r Kj\u00f8pesummen forfaller til betaling 14. dager etter faktura er mottatt. Straks vederlaget er godskrevet Selgers konto i henhold til p\u00e5krav/faktura, plikter selger umiddelbart \u00e5 sende skj\u00f8te p\u00e5 eiendommen til tinglysning. 12. Oppgj\u00f8r via mellommann Kj\u00f8per kan for egen regning engasjere uavhengig mellommann til \u00e5 gjennomf\u00f8re oppgj\u00f8ret. Vedkommende skal godkjennes av selger. Kj\u00f8pers bruk av mellommann skal avklares og skriftlig meddeles selger i god tid f\u00f8r oppgj\u00f8r skal finne sted. Kj\u00f8per b\u00e6rer risikoen for at oppgj\u00f8r via mellommann skjer rettidig iht. pkt. 11. Selger vil kreve innest\u00e5elseserkl\u00e6ring for vederlaget fra mellommann f\u00f8r skj\u00f8tet utleveres til denne. 13. Forsinket oppgj\u00f8r Ved forsinket betaling p\u00e5l\u00f8per forsinkelsesrente etter forsinkelsesrenteloven. Dette gjelder ogs\u00e5 der forsinkelsen oppst\u00e5r som en f\u00f8lge av kj\u00f8pers bruk av mellommann for oppgj\u00f8ret. Betalingsmislighold fra kj\u00f8per utover 1 \u2013 en \u2013 m\u00e5ned er \u00e5 anse som vesentlig mislighold av denne kontrakt og gir grunnlag for heving av kj\u00f8pekontrakten. 14. Motregningsforbud Kj\u00f8per har ikke adgang til \u00e5 motregne krav mot vederlaget, verken krav etter denne kj\u00f8pekontrakt eller krav som har sitt opphav i andre forhold mellom partene. 15. Overtakelse Kj\u00f8per har faktisk overtatt eiendommen, risikoen for eiendommen er derfor g\u00e5tt over til kj\u00f8per. Kj\u00f8per svarer for alle eiendommens utgifter og oppeb\u00e6rer eventuelle inntekter. Kj\u00f8per har forvaltet eiendommen de siste 30 \u00e5ren og besitter eiendommen og har all risiko for eiendommen, herunder ansvar for l\u00f8s\u00f8re som m\u00e5tte befinne seg p\u00e5 eiendommen. 16. Konsesjon/egenerkl\u00e6ring om konsesjonsfrihet Det p\u00e5hviler kj\u00f8per \u00e5 unders\u00f8ke om ervervet er konsesjonspliktig og eventuelt \u00e5 s\u00f8ke om konsesjon. For det tilfellet at n\u00f8dvendig konsesjon ikke blir gitt, skal kj\u00f8per ha rett til \u00e5 heve kj\u00f8pet mot restitusjon av ytelsene. Ved restitusjon av ytelsene skal selger ikke betale renter av vederlaget. Kj\u00f8per plikter \u00e5 avklare eventuell konsesjonsplikt eller eventuelt krav om egenerkl\u00e6ring, samt eventuelt s\u00f8ke om konsesjon eller sende inn skjema om egenerkl\u00e6ring for konsesjonsfrihet, straks denne kj\u00f8pekontrakt er signert. Det p\u00e5hviler ogs\u00e5 kj\u00f8per \u00e5 unders\u00f8ke om ervervet krever innlevering av egenerkl\u00e6ring om konsesjonsfrihet. 17. S\u00e6rlige bestemmelser Kj\u00f8per er ansvarlig for at Festekontrakt med Barnehageforbundet slettes i forbindelse med gjennomf\u00f8ringen av denne avtalen. Bergen kommune skal signere p\u00e5 n\u00f8dvendige dokumenter. Det skal tinglyses et krav om forkj\u00f8psrett etter lov om l\u00f8sningsretter til Bergen kommune. I tillegg vil det bli tinglyst et hefte om at eiendommen kun kan benyttes til barnehage form\u00e5l. 18. Forholdet til avhendingsloven m.v. Eiendommen selges \u201dsom den er\u201d. Kj\u00f8per har selv besiktiget eiendommen og har hatt anledning til \u00e5 foreta enhver mulig teknisk unders\u00f8kelse av eiendommen. Eiendommen og dens tilbeh\u00f8r overtas i den stand den befinner seg ved underskrift av kj\u00f8pekontrakten. Avhendingsloven \u00a7 3-9 (1) andre punktum fravikes slik at kj\u00f8per ikke kan gj\u00f8re gjeldende at det foreligger mangler ved eiendommen selv om eiendommen er i d\u00e5rligere stand enn det kj\u00f8per har lagt til grunn. Avhendingsloven \u00a7 4-19 (2) fravikes ogs\u00e5 slik at den endelige reklamasjonsfrist settes til 1 \u00e5r etter overtakelsestidspunktet, jfr. pkt. 15. Kj\u00f8per har mottatt og gjort seg kjent med grunnboks utskrift og takster. 19. Tvistel\u00f8sning Partene er enige om at eventuelle tvister skal s\u00f8kes l\u00f8st ved forhandlinger partene imellom. Dersom enighet ikke oppn\u00e5s skal tvister mellom partene i tilknytning til denne kj\u00f8pekontrakt avgj\u00f8res for de ordin\u00e6re domstoler med Hordaland tingrett som verneting. 20. Forbehold Fra kj\u00f8pers side er denne kj\u00f8pekontrakt inng\u00e5tt uten forbehold. Fra selgers side er denne kj\u00f8pekontrakt inng\u00e5tt med forbehold om administrativ og politisk godkjenning. ** Denne kj\u00f8pekontrakt er utarbeidet i 2 \u2013 to \u2013 likelydende eksemplarer med vedlegg, hvorav hver av partene beholder ett eksemplar. For selger: For kj\u00f8per: Bergen, den Bergen, den _______________________ _______________________ Bergen kommune Stiftelsen Kanvas Etat for bygg og eiendom Randi Hansen V\u00e5ge Leder Eiendomsavdelingen Vedlegg; 3 1. Eiendomskart, Va og vei 2. Grunnboks utskrift 3. Takst "
}