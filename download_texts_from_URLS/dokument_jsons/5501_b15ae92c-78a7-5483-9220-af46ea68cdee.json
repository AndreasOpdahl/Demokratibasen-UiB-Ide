{
  "dokument_id": "b15ae92c-78a7-5483-9220-af46ea68cdee",
  "doc_type": "case_attachment",
  "kommune": 5501,
  "tittel": "24_02217-1 S\u00f8knad til T\u00f8 kommune, 8mars 2024 1604216_1_1",
  "url": "https://innsyn.tromso.kommune.no/application/getMoteDokument?dokid=2001617211",
  "tekst": " Troms\u00f8 den 25.01.24 Til Troms\u00f8 kommune ved ordf\u00f8rer S\u00f8knad om \u00f8konomisk st\u00f8tte til markering av den internasjonale kvinnedagen i Troms\u00f8 8.mars blir markert i Troms\u00f8 med tog og appeller med fokus p\u00e5 aktuelle krav b\u00e5de nasjonalt og internasjonalt og som viser bredden i arbeidet for kvinners rettigheter. Her hjemme st\u00e5r kampen for \u00e5 sikre kvinners liv og rettssikkerhet sentralt. Vi vil ogs\u00e5 l\u00f8fte fram kampen mot trange kj\u00f8nnsroller og kampen for frihet og mangfold. Voldtekter, spesielt i ungdomsmilj\u00f8er er et stort samfunnsproblem Etter toget blir det fest og festm\u00f8te p\u00e5 Storgata camping med kultur og tale for dagen. Vi skal feire seirene kvinnebevegelsen har f\u00e5tt til b\u00e5de nasjonalt og internasjonalt. 8.mars er det alltid fokus p\u00e5 internasjonal solidaritet. Alle skal ha mulighet \u00e5 delta p\u00e5 v\u00e5re arrangementer og derfor er de gratis. Men vi skal sj\u00f8lsagt betale alle kulturarbeiderne og lydteknikere slik at dette blir en flott opplevelse for alle. 8.mars markeres med brei st\u00f8tte fra kvinneorganisasjoner, fagforeninger, politiske partier og interesse- og solidaritetsorganisasjoner. Tilsluttede organisasjoner arrangerer filmkveld, internasjonalt seminar med fokus p\u00e5 internasjonale konvensjoner som skal beskytte kvinner og afrikansk feminisme og kvinnekamp. 8. mars er en viktig kampdag som samler stor oppslutning i Troms\u00f8. Det blir laget plakat og brosjyre med program for dagen, oversikt over organisasjoner som st\u00f8tter og oversikt over aktuelle og relevante arrangementer i Troms\u00f8 i tilknytning til kvinnedagen. \u00c5rets budsjett er p\u00e5 kr. 125 000 og de viktigste utgiftspostene er honorarer til \u00e5rets artister, leie av lydanlegg og lydteknikere, annonsering, design og trykking av plakater og program \u2013 se vedlegg. Det er viktig for oss at v\u00e5re arrangementer er \u00e5pne og gratis. Tilsluttede organisasjoner st\u00f8tter arrangementet \u00f8konomisk etter evne. 8.marskomiteens arbeid er basert p\u00e5 frivillig og ubetalt arbeid. 8.marskomiteen har s\u00f8kt om kr. 60 000 i st\u00f8tte fra Samfunnsl\u00f8ftet til Sparebank 1 Nord-Norge. Vi er ogs\u00e5 avhengig av st\u00f8tten fra Troms\u00f8 kommune for \u00e5 kunne markere den internasjonale kvinnedagen p\u00e5 en kraftfull m\u00e5te. Vi s\u00f8ker med dette om kr. 40 000 i \u00f8konomisk st\u00f8tte fra Troms\u00f8 kommune. 8. marskomiteens kontonummer er 1520 03 21437 Torill Nustad, p\u00e5 vegne av 8.marskomiteen i Troms\u00f8 Torill.nustad@gmail.com Tlf 404 93 414 \u00c5rets hovedparole: #metoo: Nok er nok! Andre paroler: 1. Sex uten samtykke = voldtekt - Ny lov n\u00e5! 2. Ta oss p\u00e5 alvor, ikke p\u00e5 rumpa! 3. Transkvinner er kvinner \u2013 Bedre helsetilbud for transpersoner n\u00e5. 4. Sj\u00f8lbestemt abort i 40 \u00e5r \u2013 Fjern nemdene! 5. Dette er v\u00e5rt siste varsel \u2013 N\u00e5 vil vi ha bedre barsel! 6. H\u00e5ndhev sexkj\u00f8psloven og styrk hjelpetiltakene 7. Bruk omvendt voldsalarm 8. Likel\u00f8nn n\u00e5! 9. Ikke shoppe vakter \u2013 hele og faste stillinger n\u00e5 10. 8-timersdsgen 1918 \u2013 6-timersdagen 2018 11. Pensjonskamp = Kvinnekamp 12. St\u00f8tt kurdiske kvinners frigj\u00f8ringskamp! 13. Fri Ahed Tamimi! \u2013 Frigj\u00f8r palestinske barn fra israelske fengsler 14. Oppholdstillatelse til alle ofre for menneskehandel 15. Nei til voldtekt som v\u00e5pen, vern kvinner i krig 16. Skam over norsk flyktning- og asylpolitikk 17. Antirasistisk kvinnekamp mot sosial kontroll og \u00e6reskultur Alle paroler og plakater som ikke strider mot dette parolegrunnlaget, er velkommen i toget! En trenger ikke v\u00e6re enig i alle parolene for \u00e5 v\u00e6re med eller tilslutte seg arrangementet. Finn ei parole du st\u00f8tter, og g\u00e5 bak den. Ses i toget! "
}