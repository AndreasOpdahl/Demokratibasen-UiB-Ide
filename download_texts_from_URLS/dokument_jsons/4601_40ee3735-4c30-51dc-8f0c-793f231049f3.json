{
  "dokument_id": "40ee3735-4c30-51dc-8f0c-793f231049f3",
  "doc_type": "case_minutes",
  "kommune": 4601,
  "tittel": "Saksprotokoll , 13082024, Sak 126/24, H\u00f8ring: Rettslige rammer for samarbeid mellom helse- og omsorgstjenesten og frivilligheten",
  "url": "https://bergen.kommune.no/politikere-utvalg/api/fil/bk360/11010348/Innstilling-vedtak-Horing-Rettslige-rammer-for-samarbeid-mellom-helse-og-omsorgstjenesten-og-frivilligheten",
  "tekst": "H\u00f8ring: Rettslige rammer for samarbeid mellom helse- og omsorgstjenesten og frivilligheten Kommunalt r\u00e5d for personer med funksjonsnedsettelse behandlet saken i m\u00f8tet 13.08.2024 sak 126/24 og fattet f\u00f8lgende vedtak: F\u00f8lgende innspill sendes til byr\u00e5dsavdeling for eldre, helse og omsorg R\u00e5det ser at det er et stadig st\u00f8rre fokus p\u00e5 at frivillighet skal inn i helse- og omsorgstjenestene og at det er en fare for at de ogs\u00e5 tar p\u00e5 seg oppgaver som burde v\u00e6rt gjort av ansatte med fagkompetanse. Ett eksempel her kan v\u00e6re for personer med h\u00f8rselsproblematikk. Som et resultat av de lange ventetidene for \u00e5 f\u00e5 sjekket/utredet h\u00f8rselsutfordringer, s\u00e5 har det blitt et st\u00f8rre press p\u00e5 frivillige organisasjoner, herunder H\u00f8rselshemmedes Landsforbund, sine sertifiserte likepersoner. Henvendelsene kommer ofte fra p\u00e5r\u00f8rende til eldre med h\u00f8rselsutfordringer. De eldre sitter p\u00e5 de mange ulike aldershjem og f\u00e5 ofte ikke hjelp med sitt h\u00f8rselstap, enten det er utfordringer med h\u00f8reapparat og/eller lydforhold p\u00e5 fellesomr\u00e5dene. Her kommer organisasjonene i en skvis, da dette behovet er \u00f8kende og kommer som et resultat av sviktende h\u00f8rselskompetanse og/eller tidspress hos de ansatte i de ulike institusjonene og lange k\u00f8er hos de som har kompetanse i h\u00f8rselsomsorgen. Da blir ikke de frivillige et supplement, men en hvilepute for kommunen. KRPF er skeptisk til at rundskrivet ikke omtaler problemene i forhold til at det frivillige supplementet kan v\u00e6re til skade og/eller ulempe for andre beboere enn det supplementet er ment for og/eller for bes\u00f8kende og p\u00e5r\u00f8rende utover aspektene i forhold til skjerming/taushetsplikt - f.eks. finnes det ikke noen som helst rutiner i forhold til bes\u00f8ksdyr p\u00e5 sykehjem/institusjoner i forhold til hvor i institusjonen de kan v\u00e6re (de tas gjerne med gjennom hele bygningen inkl. heiser), sanering i ettertid osv. "
}