{
  "dokument_id": "a01a29c6-6259-5a1c-a86c-cd8a36a71370",
  "doc_type": "case_attachment",
  "kommune": 4601,
  "tittel": "Fagnotat datert 06.10.2023",
  "url": "https://bergen.kommune.no/politikere-utvalg/api/fil/bk360/10606734/Fagnotat-datert-06-10-2023",
  "tekst": " Plan- og bygningsetaten Til Fagnotat BKMB \u2013 Seksjon byutvikling (Arbeidssted) V\u00e5r referanse: PLAN-2022/20692-34 Saksbehandler: Torhild Agas\u00f8ster Dato: 06.10.2023 Fra Plan- og bygningsetaten Forslag til endring av detaljplan etter forenklet behandling. Mindre reguleringsendring, \u00c5sane, Gnr. 186, Bnr. 237, Nesveien/Knappen arealplan-ID 63520000 Om planforslaget Opus Bergen AS foresl\u00e5r p\u00e5 vegne av Ta1 AS en mindre endring av detaljregulering for Nesveien/Knappen, vedtatt 16.03.2016 (tr\u00e5dd i kraft 03.11.2017). Planomr\u00e5det ligger p\u00e5 Tertnes i \u00c5sane bydel. Figur 1 og 2 viser skr\u00e5foto og oversiktskart av planomr\u00e5det. Hensikten med endringen er \u00e5 tilrettelegge for gjennomf\u00f8ring av gjeldende plan og rette opp svakheter og feil i planen. Reguleringsendringen g\u00e5r ikke utover hovedrammene i vedtatt plan (vedtatte form\u00e5lsgrenser, maksimalt 4 boenheter og maksimal byggeh\u00f8yde). Forslaget til endring inneb\u00e6rer mindre justeringer fra ett leilighetsbygg med 4 leiligheter til rekkehus best\u00e5ende av 4 boenheter med tilh\u00f8rende infrastruktur. Det legges til rette for parkering, boder og sykkelplasser. Videre \u00f8nsker man \u00e5 sikre friomr\u00e5det ved sj\u00f8en hvor eksisterende terreng og vegetasjon skal bevares. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Bergen bystyre vedtok 07.02.2005 en reguleringsplan for Nesveien, men Statsforvalteren fremmet innsigelse med begrunnelse i strandsonevern, og Milj\u00f8verndepartementet opphevet dermed Bergen bystyre sitt vedtak. Innvendingene som dannet grunnlaget for Statsforvalterens innsigelse, ble im\u00f8tekommet gjennom endringer i planforslaget foresl\u00e5tt ved byr\u00e5dsavdelingen etter gjennomf\u00f8rt mekling i 2015. Byr\u00e5dsavdelingen gjorde endringer i planforslaget som gikk ut p\u00e5 redusert areal til boligbebyggelse, endret adkomst, redusert antall boenheter fra 8 til 4, redusert byggeh\u00f8yde og %-BYA = 60 %. Gjeldene plan ble vedtatt i 2016. Endringene f\u00f8rt i pennen av byr\u00e5dsavdeling har vist seg \u00e5 medf\u00f8re utfordringer med tanke p\u00e5 \u00e5 kunne gjennomf\u00f8re planen. Etter en lengre dialog mellom forslagstiller, byr\u00e5dsavdeling og plan- og bygningsetaten etter bystyrets vedtak ble man i 2021 enig om \u00e5 starte opp en prosess knyttet til endring av gjeldende plan ved en forenklet behandling. Komplett forslag om endring ved forenklet behandling ble mottatt 12.05.2022. Saken ble oversendt ber\u00f8rte parter og myndigheter 20.07.2022. Det ble mottatt 3 uttalelser fra offentlige instanser og 1 privat merknad. Merknadene og uttalelsene er oppsummert og kommentert av forslagsstiller i merknads- og endringsskjema datert 07.10.2022. I uttalelsene og merknadene blir det i hovedtrekk pekt p\u00e5 f\u00f8lgende: - Trafikkbelastning og privatrettslig avtale som gjelder veirett. - Bygging i strandsone. - Utvidelse av midlertidig anleggsomr\u00e5de. Statsforvalteren \u00f8nsker dokumentasjon av behovet og konsekvenser knyttet til det midlertidige anleggsomr\u00e5det - Byantikvaren er positiv til endring i typologi fra blokk til rekkehus. - Tilkomst for brannvesenets kj\u00f8ret\u00f8y og tilstrekkelig slokkevannkapasitet. Endringer etter at saken har v\u00e6rt til uttale Endringer som en f\u00f8lge av innkomne merknader og uttalelser, fremg\u00e5r av merknads- og endringsskjema datert 08.06.2023 punkt nr. 5. Alt planmateriale er oppdatert i henhold til endringene. Kort oppsummert inneb\u00e6rer endringene: - Krav til utarbeiding av revegetasjonsplan. Sikret i bestemmelse \u00a7 3.1.1.7. - Tidsangivelse \u00a7 4.1.2 for det midlertidige anleggsomr\u00e5det er endret. - Midlertidig anleggsomr\u00e5de reduseres fra 5 meter til 3 meter bredde. - Midlertidig bygge- og anleggsomr\u00e5de skal opph\u00f8re f\u00f8r det gis midlertidig brukstillatelse og revegetering av anleggsveien skal v\u00e6re utf\u00f8rt f\u00f8r det gis ferdigattest. Dette er n\u00e5 sikret i bestemmelsene \u00a7\u00a7 5.1.1 og 5.1.2. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Det er kun de foresl\u00e5tte endringene som er gjenstand for diskusjon og vurdering. Vurdering av endring etter forenklet prosess Fagetaten konkluderte i juni 2021 at forslag til endring kan behandles etter forenklet prosess. F\u00f8lgende forutsetninger ble lagt til grunn for videre arbeid med saken: Saksnummer PLAN-2022/20692 Side 2 av 7 - Form\u00e5lsgrenser b\u00f8r ikke justeres - Antall boenheter m\u00e5 tilpasses tomten, maksimalt 4 boenheter (familieboliger) - Maksimal byggeh\u00f8yde kote +27,0 meter En plansak kan f\u00f8lge forenklet prosess n\u00e5r endringen i liten grad vil p\u00e5virke gjennomf\u00f8ring av planen for \u00f8vrig, ikke g\u00e5r ut over hovedrammene i planen, samt ikke ber\u00f8rer hensynet til viktige natur- og friluftsomr\u00e5der. Kriteriene for \u00e5 behandle endring av reguleringsplaner etter \u00a7 12-14 vurderes \u00e5 v\u00e6re oppfylt. Hovedinnholdet i endringsforslaget I juli 2020 ble det avholdt et m\u00f8te med byr\u00e5dsavdelingen, byplanavdelingen, forslagstiller og plankonsulent hvor det ble konkludert med at planen ikke kan gjennomf\u00f8res uten dispensasjoner eller reguleringsendring. Utfordringene i gjeldende plan er at - adkomstvegen ikke kan etableres i tr\u00e5d med bestemmelsene. Parkering, med n\u00f8dvendige svingradier kan ikke skje innenfor byggegrensen og i henhold til bestemmelsene - ved oppf\u00f8ring av lavblokk innenfor byggegrensen kan parkering ikke skje i bygget, slik bestemmelsene krever - avkj\u00f8rsel til boligomr\u00e5det er utfordrende med tanke p\u00e5 terrenget og stigningsforhold - tillatt bruksareal ikke er tilstrekkelig for \u00e5 kunne bygge 4 enheter Figur 3: Gjeldende reguleringsplan (planID: 63520000) Figur 4: Endringsforslaget Endringene i planforslaget: - Endret boligbebyggelse fra blokkbebyggelse (BB1) til sm\u00e5husbebyggelse (BKS) - Endret byggegrense - Endret %-BRA = 60% til 650 m2 BRA Saksnummer PLAN-2022/20692 Side 3 av 7 - Nytt bestemmelsesomr\u00e5de #1 for Midlertidig bygge- og anleggsomr\u00e5de - Endret fra 1,4 til 1 parkeringsplass per 100 m2 bolig BRA, der minimum 1 parkeringsplass skal tilrettelegges for forflytningshemmede - Alle parkeringsplasser for bil skal tilrettelegges for el-billading - Krav til 2,5 parkeringsplasser for sykkel per 100 m2 bolig BRA - Bestemmelsesomr\u00e5de #1- Midlertidig bygge- og anleggsomr\u00e5de - Krav til revegeteringsplan og at midlertidig bygge- og anleggsomr\u00e5de skal opph\u00f8re f\u00f8r det gis midlertidig brukstillatelse, og revegetering av anleggsveien skal v\u00e6re utf\u00f8rt f\u00f8r det gis ferdigattest. - minstekravet til felles uteoppholdsareal \u00f8kes fra 30 m2 til 35 m2 felles uteoppholdsareal, og \u00f8kes fra 7 m2 til 16 m2 privat uteoppholdsareal per enhet. Overordnede planer og retningslinjer I kommuneplanens arealdel er omr\u00e5det satt av til gr\u00f8nnstruktur, \u00f8vrig byggesone, samt bruk og vern av sj\u00f8 og vassdrag. Omr\u00e5det ligger i hensynssone for funksjonell strandsone. I reguleringsplan for Nesveien/Knappen (plan-ID: 63520000) er omr\u00e5det regulert til friomr\u00e5de, blokkbebyggelse, lekeplass og veg. Gjeldende kommuneplan og reguleringsendringen er i samsvar med gjeldende planer. Tiltaket kommer ikke i konflikt med statlige planretningslinjer, rammer eller f\u00f8ringer. Byggeform\u00e5l og typologi Det planlegges endret boligbebyggelse fra blokkbebyggelse til konsentrert sm\u00e5husbebyggelse med inntil 4 boenheter, totalt 650 m2 BRA inkludert parkering og utvendige boder. Maks byggeh\u00f8yde er satt til kote +27,0, som i gjeldende plan. Bygningskroppen er delt i to, med bebyggelse p\u00e5 3 etasjer inkludert grunnplan som ligger delvis under bakken. Hovedatkomst vil v\u00e6re i andre etasje mot Nesveien. F\u00f8rste etasje treffer terrenget mot vest, og andre etasje treffer planert terreng i \u00f8st. Boenhetene skal ha trinnfri adkomst fra parkering. Figur 5: Snitt C. Hentet fra planbeskrivelsen. I gjeldende plan er det forutsatt parkeringskjeller som ikke er medregnet i %-BRA. Saksnummer PLAN-2022/20692 Side 4 av 7 En parkeringskjeller er vurdert til \u00e5 ikke v\u00e6re gjennomf\u00f8rbar grunnet terrenget og h\u00f8ydeforskjell fra adkomstveg til kjellerplan. Det foresl\u00e5s derfor at parkering legges p\u00e5 bakkeplan. Dette f\u00f8rer til en \u00f8kt %-BRA. Det er planlagt totalt 5 parkeringsplasser hvorav \u00e9n er forbeholdt forflytningshemmede. Alle parkeringsplasser for bil skal tilrettelegges for el- billading. Omr\u00e5det er vurdert til \u00e5 v\u00e6re egnet for familieboliger og st\u00f8rrelse p\u00e5 enheter er tilpasset dette (fra ca. 100 m2 til ca. 150 m2 BRA per enhet). Figur 6: Planlagt bebyggelse sett fra vest. Etter v\u00e5r vurdering er planlagt tiltak godt tilpasset landskapet, og konsentrert sm\u00e5husbebyggelse gir et dempet uttrykk som harmonerer med eksisterende bygningstypologi i omr\u00e5det. Lek/uteoppholdsareal Uteoppholdsareal ligger vestvendt og har gode sol- og helningsforhold (se vedlagte sol- og skyggeillustrasjoner). Private utearealer vil f\u00e5 gode solforhold og utsikt mot byfjorden. Det felles utearealet n\u00e5es via felles terrengtrapp nord\u00f8st for enhet D (se vedlagt illustrasjonsplan). For enhet C og D vil det ogs\u00e5 v\u00e6re mulig \u00e5 n\u00e5 utearealet fra underetasjen. Utearealet skal beplantes og deles opp i ulike soner for lek og rekreasjon. Det er lagt opp til felles kj\u00f8kkenhage, langbord og b\u00e5lplass. For \u00e5 skape gode overganger mellom naturlig terreng i friomr\u00e5det og byggeomr\u00e5det stilles det krav til at murer mot friomr\u00e5det skal bygges i eller forblendes med naturstein. Videre er det et krav at n\u00f8dvendig revegetering i overgangsarealene skal skje med stedegen vegetasjon/planter fra norsk villflora. Felles uteareal er videref\u00f8rt fra gjeldende plan. I f\u00f8lge KPA 2018 skal boliger i \u00f8vrig byggesone ha 100 m2 privat uteoppholdsareal p\u00e5 egen tomt, men i dette omr\u00e5det ble det vurdert som viktigere \u00e5 ivareta allmennhetens bruk av omr\u00e5det ved \u00e5 regulere mesteparten av eiendommen til offentlig friomr\u00e5de. Privat og privat fellesareal utgj\u00f8r i gjennomsnitt over 60 m2 per boenhet i illustrert forslag, inkludert Saksnummer PLAN-2022/20692 Side 5 av 7 takterrasser. I gjeldende plan er minstekravet til felles uteoppholdsareal 30 m2 og minst 7 m2 privat uteoppholdsareal per enhet. I planforslaget \u00f8kes minstekravet til 35 m2 felles uteoppholdsareal og 16 m2 privat uteoppholdsareal per enhet. Etter v\u00e5r vurdering legger planforslaget til rette for gode uteoppholdsarealer, og vi slutter oss til foresl\u00e5tt l\u00f8sning. Midlertidig bygge- og anleggsomr\u00e5de Det er foresl\u00e5tt et bestemmelsesomr\u00e5de #1 for midlertidig bygge- og anleggsomr\u00e5de innenfor friomr\u00e5det. Etter at reguleringsendringen ble sendt til uttale ble det mottatt en merknad fra Statsforvalteren. I skriv datert 02.09.2022 ettersp\u00f8r Statsforvalteren en n\u00e6rmere begrunnelse for behovet og mer dokumentasjon av eventuelle konsekvenser knyttet til det midlertidige bygge- og anleggsomr\u00e5det. Forslagstiller har i etterkant dokumenter dette (se vedlegg) og justert planforslaget i henhold til Statsforvalterens merknad. Det er satt krav til revegetasjonsplan, dette er sikret i bestemmelse \u00a7 3.1.1.7. Det er ogs\u00e5 satt krav til at det midlertidige bygge- og anleggsomr\u00e5det skal opph\u00f8re f\u00f8r det gis midlertidig brukstillatelse og revegetering av anleggsveien skal v\u00e6re utf\u00f8rt f\u00f8r det gis ferdigattest. Dette er n\u00e5 sikret i bestemmelsene \u00a7\u00a7 5.1.1 og 5.1.2. Videre er ogs\u00e5 bredden redusert fra 5 meter til 3 meter. Statsforvalteren har i skriv datert 31.05.2023 trukket sin merknad til planforslaget. Konklusjon Vi slutter oss til endret boligform\u00e5l fra blokkbebyggelse til konsentrert sm\u00e5husbebyggelse og det faglige grepet i endringsforslaget. Forslaget til mindre reguleringsendring vurderes til \u00e5 v\u00e6re tilfredsstillende og anbefales vedtatt. Vedtak: 1. I medhold av plan- og bygningsloven \u00a7 12-14, vedtas f\u00f8lgende forslag til endring av detaljregulering: a. Mindre reguleringsendring, \u00c5sane, Gnr. 186, Bnr. 237, Nesveien/Knappen, arealplan- ID 63520000 vist p\u00e5 plankart, datert 31.05.2023 b. Tilh\u00f8rende reguleringsbestemmelser, datert 28.09.2023 Plan- og bygningsetaten Tarje Iversen Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Saksnummer PLAN-2022/20692 Side 6 av 7 Vedlegg: Plankart datert 12.05.2023 Reguleringsbestemmelser datert 28.09.2023 Planbeskrivelse datert 28.09.2023 Merknadsskjema datert 07.10.2022 Merknadsskjema datert 08.06.2023 Illustrasjonsplan 1:200 datert 08.02.2022 Illustrasjonsplan 1:500 datert 08.02.2022 Fotomontasje datert 08.02.2022 Snitt datert 08.02.2022 Sol- og skyggeillustrasjoner datert 08.02.2022 Sol p\u00e5 felles uteoppholdsareal datert 27.04.2022 Arealregnskap uteoppholdsareal med illustrasjoner datert 27.04.2022 VA-rammeplan datert 18.01.2022 Uttalelse fra Bergen Vann datert 24.01.2022 Renovasjonsteknisk plan 15.07.2021 Dokumentasjon for behov for midlertidig anleggsomr\u00e5de datert 24.02.2023 Uttalelse til revidert forslag fra Statsforvalteren datert 31.05.2023 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20692 Saksnummer PLAN-2022/20692 Side 7 av 7 "
}