{
  "dokument_id": "b98aae47-5b2f-5fc6-9073-e6d22995a012",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l stilt av representantene Mikkel Gr\u00fcner og Ingrid Nergaard Fjeldstad i forretningsutvalget 16. januar 2024 under sak 10/24 Saker til gjennomsyn",
  "url": "https://bergen.kommune.no/politikere-utvalg/api/fil/bk360/9717295/Svar-pa-sporsmal-stilt-av-representantene-Mikkel-Gr-ner-og-Ingrid-Nergaard-Fjeldstad-i-forretningsutvalget-16-januar-2024-under-sak-10-24-Saker-til-gjennomsyn",
  "tekst": " Byr\u00e5dsleders avdeling, stab Til Intern korrespondanse Bystyrets kontor / Forretningsutvalget V\u00e5r referanse: 2023/249452-57 Saksbehandler: Britt Nordgreen Fra Dato: 18. januar 2024 Byr\u00e5dsleder Svar p\u00e5 sp\u00f8rsm\u00e5l stilt av representantene Mikkel Gr\u00fcner og Ingrid Nergaard Fjeldstad i forretningsutvalget 16. januar 2024 under sak 10/24 Saker til gjennomsyn Forretningsutvalget behandlet under sak 10/24 Saker til gjennomsyn \u00abSt\u00f8rre saker som byr\u00e5det planlegger \u00e5 levere 1. halv\u00e5r 2024\u00bb. I protokollen fra m\u00f8tet st\u00e5r f\u00f8lgende: \u00abRepresentanten Mikkel Gr\u00fcner (SV) viste til at Plan mot fattigdom ikke er med p\u00e5 listen, og stilte sp\u00f8rsm\u00e5l om det betyr at den ikke kan forventes i l\u00f8pet av f\u00f8rste halv\u00e5r. Representanten Ingrid Nergaard Fjeldstad (V) stilte sp\u00f8rsm\u00e5l om det ikke kan forventes mer enn \u00e9n detaljreguleringsplan til bystyret v\u00e5ren 2024 og etterlyste i tillegg sak om klimatilskudd. Byr\u00e5dsleder Christine Meyer svarte at hun vil komme tilbake med skriftlige svar p\u00e5 sp\u00f8rsm\u00e5lene fra representantene Gr\u00fcner og Fjeldstad.\u00bb Svar fra byr\u00e5dsleder p\u00e5 sp\u00f8rsm\u00e5l fra Mikkel Gr\u00fcner: Byr\u00e5det planlegger \u00e5 legge den frem annet halv\u00e5r 2024. Det forrige byr\u00e5det varslet at denne ville bli utsatt som f\u00f8lge av arbeidet med oppvekst- og barnevernsplanen, noe som ble gjort i forst\u00e5else med bystyret. Svar fra byr\u00e5dsleder p\u00e5 sp\u00f8rsm\u00e5l fra Ingrid Nergaard Fjeldstad: Det vil selvsagt komme flere detaljreguleringsplaner, men byr\u00e5det har ikke vurdert disse som \u00abst\u00f8rre saker\u00bb. N\u00e5r det gjelder klimatilskudd har byr\u00e5det heller ikke vurdert det som en st\u00f8rre sak og den ble heller ikke meldt inn i fjor\u00e5rets oversikt. Med hilsen Byr\u00e5dsleders avdeling, stab Christine B. Meyer \u2013 byr\u00e5dsleder Dokumentet er godkjent elektronisk. Kopi: Bystyrets kontor - Anne Marit Myrstad Eriksen "
}