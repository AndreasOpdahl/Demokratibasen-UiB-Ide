{
  "dokument_id": "fc082fa2-a371-5ece-b3ca-9a575122961f",
  "doc_type": "case_attachment",
  "kommune": 4601,
  "tittel": "Reguleringsbestemmelser, datert 20.01.2025",
  "url": "https://bergen.kommune.no/politikere-utvalg/api/fil/bk360/12021230/Reguleringsbestemmelser-datert-20-01-2025",
  "tekst": " Reguleringsplan, detaljregulering for: jf. plan- og bygningslovens (pbl) kap.12 BERGEN KOMMUNE Bergenhus gnr. 167 bnr. 517 mfl. Ladeg\u00e5rdsgaten Nasjonal arealplan-ID 4601_66270000 Saksnummer 201812742/ PLAN-2022/20559 Siste revisjonsdato bestemmelser 20.01.2025 Vedtatt av bystyret Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) 1. Planens hensikt Hensikten med reguleringsplanen er \u00e5 tilrettelegge for bygging av boligblokk med inntil 50 nye boenheter, i tillegg til funksjoner knyttet til forsamlingslokale og servicetilbud. Planen legger til rette for parkeringskjeller, og gode felles uteoppholdsareal. For utfyllende opplysninger vises det til planbeskrivelsen. 2. Fellesbestemmelser for hele planomr\u00e5det 2.1. Estetisk utforming 2.1.1. Bygg skal gis god materialbruk og en utforming med h\u00f8y arkitektonisk kvalitet tilpasset bymessig struktur. Det skal redegj\u00f8res for bygningers plassering og utforming, slik at det kan oppn\u00e5s god funksjonell og arkitektonisk helhetsvirkning i forhold til eksisterende omgivelser. 2.1.2. Bebyggelsen skal samlet sett fremst\u00e5 helhetlig utformet, men med en variasjon i materialbruk og med enkelte sprang i fasadeliv. Markeringslinje ved tilst\u00f8tende bebyggelse er styrende. Side 1 av 6 Reguleringsbestemmelser Arealplan-ID <66270000> 2.2. Verneverdier kulturmilj\u00f8 2.2.1. Hovedtrekk i eksteri\u00f8r fra n\u00e6rliggende byggs fasade skal videref\u00f8res i nybygg jf. formingsveileder. 2.2.2. Nye tiltak skal ikke forringe opplevelsen av eksisterende boligkompleks. 2.2.3. Det skal sikres god avslutning, og gode m\u00f8ter med n\u00e6rliggende bebyggelse. 2.2.4. Materialbruk og farger skal tilpasses slik at bebyggelsen fremst\u00e5r helhetlig. 2.3. Terrengbehandling 2.3.1. Terreng i overgang mellom naboeiendommer skal gis en naturlig utforming. 2.4. Overvannsh\u00e5ndtering 2.4.1. VA-rammeplan, datert 21.02.2022, angir rammene for utbygging av vann- og avl\u00f8psnett. 2.5. St\u00f8y 2.5.1. St\u00f8yrapport datert 28.04.2021 skal ligge til grunn for prosjektering av bygg og anlegg innenfor planomr\u00e5det. 2.5.2. Alle boenheter skal ha minimum en fasade som vender mot stille side hvor st\u00f8yniv\u00e5et ikke overstiger Lden = 55 dB. 2.5.3. I alle boenheter skal minimum halvparten av oppholdsrom og minst 1 soverom ha minst 1 vindu som kan \u00e5pnes mot stille side. 2.6. Bygge- og anleggsfasen 2.6.1. F\u00f8r igangsettingstillatelse skal det foreligge en plan for bygge- og anleggsfasen, som blant annet skal inneholde: - Redegj\u00f8relse for trafikkavvikling, driftstider, trafikksikkerhet for g\u00e5ende og syklende, rystelser og vibrasjoner, renhold, st\u00f8vdemping og st\u00f8yforhold. 2.6.2. Det skal etableres et midlertidig gjerde for \u00e5 fysisk avgrense eksisterende vegetasjon og bygge- og anleggsomr\u00e5det. 2.6.3. Varslingsrutiner angitt gjeldende retningslinjer for st\u00f8yende arbeider skal f\u00f8lges. 2.7. Dokumentasjonskrav og s\u00e6rskilt underlag til byggesaksbehandlingen 2.7.1. Formingsveileder 2.7.1.1. Ved s\u00f8knad om tillatelse til byggetiltak innenfor planomr\u00e5det skal det dokumenteres/redegj\u00f8res for hvordan f\u00f8ringene i formingsveilederen er ivaretatt. 2.7.2. Utomhusplan 2.7.2.1. Sammen med s\u00f8knad om rammetillatelse for B/T skal det vedlegges utomhusplan for planomr\u00e5det, som bla. skal vise hvordan plankart og bestemmelsene er oppfylt. Utomhusplan skal leveres i m\u00e5lestokk 1:500 og sammen med skriftlig redegj\u00f8relse belyse f\u00f8lgende forhold: - Hvordan utomhus-arealene oppfyller fastsatte krav til st\u00f8rrelse og kvalitet, samt sammenheng med tilst\u00f8tende areal. Side 2 av 6 Reguleringsbestemmelser Arealplan-ID <66270000> - Utforming og opparbeiding av terreng. - Hvordan forskjeller i h\u00f8ydeniv\u00e5 tas opp ved terrengtilpassing. - Hvordan ulike gruppers behov er ivaretatt. - F\u00f8lgende detaljer for uteoppholdsareal: o Rekkverk o M\u00f8blering o Belegg o Belysning o Trappe- og heishus o Vegetasjon o Eventuell pergola 3. Bestemmelser til arealform\u00e5l Bolig/tjenesteyting (B/T) 3.1. Grad av utnytting og type bebyggelse 3.1.1. Ramper, murer og trapper skal ikke medregnes i %-BRA. 3.1.2. Innenfor felt B/T tillates det boligbebyggelse i form av blokk med inntil 50 boenheter. 3.1.3. Det kan tilrettelegges for inntil 1930 kvadratmeter med offentlig og privat tjenesteyting i f\u00f8rste og andre etasje mot Nye Sandviksveien. 3.1.4. Offentlig og privat tjenesteyting tillates etablert i de f\u00f8rste etasjene mot offentlig gaterom. Innenfor form\u00e5let offentlig og privat tjenesteyting kan det tilrettelegges for kontor, service, kaf\u00e8, forsamlingsrom, undervisning ol. med tilh\u00f8rende parkeringsareal. 3.2. Renovasjon 3.2.1. Det skal avsettes tilstrekkelig innend\u00f8rs areal til avfallsspann innenfor B/T, iht. l\u00f8sning i RTP datert 20.01.2024. Arealet skal ha direkte og trinnfri tilkomst fra o_FO1. 3.3. Parkering 3.3.1. Bilparkering skal l\u00f8ses i parkeringskjeller. Adkomst til parkeringsanlegg skjer via o_KV1. 3.3.2. Det kan etableres maksimalt 0,9 bilparkeringsplasser per 100 m2 bolig. 3.3.3. Det kan etableres maksimalt 40 parkeringsplasser per 1000 m2 offentlig og privat tjenesteyting. 3.3.4. Minimum 10 % av parkeringsplassene skal v\u00e6re utformet og reservert for bevegelseshemmede. 3.3.5. Det skal etableres minimum 2,5 sykkelparkeringsplasser per 100 m2 bolig BRA. 3.3.6. Det skal etableres minimum 6 sykkelparkeringsplasser per 1000 m2 offentlig og privat tjenesteyting. 3.3.7. Minimum 10 % av sykkelparkeringsplasser reserveres for transportsykler eller sykkel med sykkelvogn. Side 3 av 6 Reguleringsbestemmelser Arealplan-ID <66270000> 3.3.8. Sykkelparkeringsplassene skal hovedsakelig etableres p\u00e5 bakkeniv\u00e5 tilknyttet inngangsparti og bakg\u00e5rd. Adkomst til sykkelparkering skal v\u00e6re trinnfri. I tillegg skal det etableres sykkelparkering i parkeringskjeller. 3.3.9. Adkomst til sykkelparkering skal v\u00e6re tydelig vist med skilting p\u00e5 bygg, belysning og markering i fast dekke ved hovedinngang til parkeringskjeller og g\u00e5rdsrom. 3.4. Byggegrense 3.4.1. Ny bebyggelse i felt B/T skal plasseres innenfor byggegrensen. Byggegrense er sammenfallende med form\u00e5lsgrense, bortsett fra for byggegrense p\u00e5 fire meter i s\u00f8r\u00f8st i B/T som vist i plankart. 3.4.2. Det tillates etablert parkeringskjeller, balkonger, ramper, mur og trapper utenfor byggegrense mot nabogrensen BB2 i s\u00f8rvest. 3.5. Byggeh\u00f8yder 3.5.1. Ny bebyggelse skal ha varierte h\u00f8yder i taklandskap, med tillatelse for takterrasser som vist i illustrasjonsplan datert 12.12.2024. 3.5.2. Tekniske installasjoner skal innpasses i bygningskropp og det er ikke tillatt med takoppbygg over maksimal byggeh\u00f8yde med unntak av piper og n\u00f8dvendige heisoppbygg som kan rage opptil 1,5 m maksimal over tillatt byggeh\u00f8yde. Plassering av takoppbygg m\u00e5 vurderes ut fra hensyn til naboer n\u00e5r det gjelder sol/skygge forhold. 3.6. Boligkvalitet 3.6.1. Nye boenheter skal ikke v\u00e6re mindre enn 35 m2 BRA + bodareal. 3.7. Balkonger og terrasser 3.7.1. Balkonger og terrasser skal utformes som vist i formingsveileder datert 20.01.2025, og krages maksimalt 2,5 meter ut over veggliv ut mot g\u00e5rdsrom. Mot offentlig veg skal det v\u00e6re en variasjon av inntrukne og franske balkonger. 3.8. Uteoppholdsareal 3.8.1. Minimum 90% av boenhetene skal ha privat uteareal. 3.8.2. Det skal sikres en buffer mellom private utearealer for boenheter p\u00e5 bakkeplan og felles utearealer gjennom vegetasjon og/eller h\u00f8ydeforskjeller. 3.8.3. Det skal etableres minimum 17 m2 uteoppholdsareal per boenhet. 3.8.4. Uteoppholdsarealer som inng\u00e5r i arealkravet, skal ha f\u00f8lgende kvaliteter: - skjermet mot st\u00f8y, forurensing og trafikkfare - hensiktsmessig utforming med vekt p\u00e5 \u00e5 skape et variert og bredt tilbud for alle aldersgrupper, barn, ungdom, voksne og eldre, og god og sikker tilgjengelighet fra bolig (mindre enn 50 meter fra inngang) - gode solforhold og klimatisk skjermet jf. 14.2 i KPA18 - halvparten av uteoppholdsarealet p\u00e5 bakkeplan skal ha sol i minst 4 timer ved v\u00e5rjevnd\u00f8gn. - opparbeides med god og varig kvalitet. Side 4 av 6 Reguleringsbestemmelser Arealplan-ID <66270000> 3.8.5. Det tillates at privat uteoppholdsareal l\u00f8ses med innglasset balkong jf. st\u00f8yvurdering. 3.8.6. Uteoppholdsareal skal inneholde lekeapparat, sandkasse og benk. Felles uteoppholdsareal skal m\u00f8bleres p\u00e5 en slik m\u00e5te at det motiverer til bruk og opphold, og det skal legges vekt p\u00e5 variasjon i underlagsdekket med vegetasjonsinnslag. 3.8.7. Maksimalt 35% av uteoppholdsarealet kan etableres p\u00e5 tak/altan. 3.9. Gesims- og takutforming 3.9.1. Bebyggelsen skal ha skr\u00e5tak. Det er tillat med enkelte flate partier, hovedsakelig for \u00e5 tilrettelegge for takterrasser og takopplett. Det skal v\u00e6re ulikt materiale p\u00e5 tak og fasade jf. formingsveileder. 3.9.2. Taket skal ha saltak med r\u00f8d farge, tilpasset tilst\u00f8tende taklandskap. 3.9.3. Installasjoner p\u00e5 flate takpartier skal ha en tilbaketrukket beliggenhet, minimum 1 meter fra gesims. 3.10. Offentlig og privat tjenesteyting 3.10.1. Fasader mot offentlig gate skal utformes i tr\u00e5d med f\u00f8ringer gitt i formingsveileder. 3.11. Samferdselsanlegg og teknisk infrastruktur (\u00a7 12-5 nr. 2) 3.11.1. Felles bestemmelser for samferdselsanlegg og teknisk infrastruktur 3.11.1.1. Adkomstpiler vist i plankartet viser adkomst til eiendommer. 3.11.1.2. Alle samferdselsarealer merket med prefiks o_ i plankart er offentlige. 3.11.2. Gatetun 3.11.2.1. o_GT er kj\u00f8rbart gatetun for nyttekj\u00f8ret\u00f8y. 3.11.3. Utforming 3.11.3.1. Veiene i planomr\u00e5det skal opparbeides med fast dekke, eksempelvis asfalt. 3.11.4. Annen veggrunn \u2013 gr\u00f8ntareal (felt AVT) 3.11.4.1. Annen veggrunn \u2013 teknisk anlegg skal brukes til skj\u00e6ringer, fyllinger, murer, gr\u00f8fter og sideareal til veganlegget. 3.11.4.2. Innenfor arealet tillates det plassert veglys, nettstasjoner, rekkverk, st\u00f8yskjermingstiltak, skilt/skiltportaler og andre installasjoner/infrastruktur som er en naturlig del av veganlegget, samt f\u00f8rest fram annen infrastruktur i r\u00f8r/kabel. 3.11.4.3. Endelig grense mellom annen veggrunn teknisk anlegg og tilst\u00f8tende areal tillates det mindre avvik fra det som ligger i plankart. 4. Bestemmelser til hensynssoner 4.1. Sikrings-, st\u00f8y- og faresoner (sone H140) 4.1.1. Innenfor frisiktsoner skal det til enhver tid v\u00e6re fri sikt 0,5 meter over tilst\u00f8tende vegers plan. Side 5 av 6 Reguleringsbestemmelser Arealplan-ID <66270000> 4.2. S\u00e6rlige hensyn til landskap eller bevaring av naturmilj\u00f8 eller kulturmilj\u00f8 (sone H570) 4.2.1. Eksisterende boligbygg innenfor B/T tillates revet. 4.2.2. Arealet er omfattet av bevaring kulturmilj\u00f8 H570_1, H570_4 og H570_7 i samsvar med plan 65810000, delstrekning 2, Bybanen. 5. Bestemmelser til bestemmelsesomr\u00e5der #1 til #4 5.1. Bestemmelsesomr\u00e5de #1 5.1.1. Omr\u00e5de #1 er areal for l\u00f8fteplattform. L\u00f8fteplattform kan heves inntil tre meter fra nedre plassering. 5.2. Bestemmelsesomr\u00e5de #2 og #3 5.2.1. Omr\u00e5de #2 og #3, kan benyttes som bygge- og anleggsomr\u00e5de i byggeperioden i 10 \u00e5r fra planens ikrafttredelsestidspunkt for bygging av bybanestopp. 5.3. Bestemmelsesomr\u00e5de #4 5.3.1. Omr\u00e5de #4 er areal der oppstilling av avfallsbeholdere tillates p\u00e5 del av o_F01 og o_GT. 6. Rekkef\u00f8lgebestemmelser 6.1. F\u00f8r igangsettingstillatelse (felt B/T) 6.1.1. N\u00f8dvendige trafikksikkerhetstiltak for bygge- og anleggsfasen i samsvar med 2.7.1.a skal v\u00e6re gjennomf\u00f8rt. 6.2. F\u00f8r bebyggelse tas i bruk (felt B/T) 6.2.1. Uteoppholdsarealer i samsvar med bestemmelse 3.8. 6.2.2. Renovasjonsl\u00f8sning i samsvar med bestemmelse 5.3.1. 6.2.3. Overvannsl\u00f8sninger i samsvar med bestemmelse 2.4.1. 6.2.4. Avb\u00f8tende tiltak mot st\u00f8y i samsvar med bestemmelse 2.5. Dokumenter som gis juridisk virkning gjennom henvisning i bestemmelsene A. RETNINGSGIVENDE 1. Illustrasjonsplan, datert 12.12.2024 2. Kulturminnedokumentasjon datert februar 21 3. St\u00f8yrapport datert 28.04.21 4. VA-rammeplan, datert 21.02.22 5. Renovasjonsteknisk plan, datert 20.01.2025 6. Formingsveileder, datert 20.01.2025 Side 6 av 6 Reguleringsbestemmelser Arealplan-ID <66270000> "
}