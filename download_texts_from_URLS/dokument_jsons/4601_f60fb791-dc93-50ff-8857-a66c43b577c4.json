{
  "dokument_id": "f60fb791-dc93-50ff-8857-a66c43b577c4",
  "doc_type": "case_minutes",
  "kommune": 4601,
  "tittel": "Saksprotokoll UMBY, 15022024, Sak 70/24, Ytrebygda gnr 35 bnr 278 Ytrebygdsveien 53 Klage p\u00e5 fullmaktvedtak om midlertidig tillatelse til plassering av kran",
  "url": "https://bergen.kommune.no/politikere-utvalg/api/fil/bk360/9940052/Innstilling-vedtak-Ytrebygda-gnr-35-bnr-278-Ytrebygdsveien-53-Klage-pa-fullmaktvedtak-om-midlertidig-tillatelse-til-plassering-av-kran",
  "tekst": "Ytrebygda gnr 35 bnr 278 Ytrebygdsveien 53 Klage p\u00e5 fullmaktvedtak om midlertidig tillatelse til plassering av kran Utvalg for milj\u00f8 og byutvikling behandlet saken i m\u00f8tet 15.02.2024 sak 70/24 og fattet f\u00f8lgende vedtak: Vedtak datert 24.10.2023 om \u00e5 innvilge midlertidig dispensasjon p\u00e5 vilk\u00e5r opprettholdes. Klagene tas ikke til f\u00f8lge. Utvalg for milj\u00f8 og byutviklings behandling F\u00f8lgende representanter tok ordet: Lillian Blom (SV), Thomas Modulv Flesland (Sp), Chris J\u00f8rgen Knudsen R\u00f8dland (H), Per Storli (FrP), Trond Tystad (BL). Forslag fremsatt i utvalget: Lillian Blom (SV) framsatte p\u00e5 vegne av SV f\u00f8lgende alternative forslag i 3 punkt: 1. S\u00f8knad om tillatelse til legalisering av t\u00e5rnkran avsl\u00e5s, jf. reguleringsplanen 60030000 \u00a7 2.1,1 om detaljregulering og \u00a7 3.8 om byggeh\u00f8yde. 2. Dispensasjoner S\u00f8knad om midlertidig dispensasjon i 5 \u00e5r fra reguleringsplan nummer 60030000 \u00a7 2.1.1 om detaljregulering avsl\u00e5s, jf. plan- og bygningsloven \u00a7 19-2. 3. S\u00f8knad om midlertidig dispensasjon i 5 \u00e5r fra reguleringsplan nummer 60030000 \u00a7 3.8 om byggeh\u00f8yde avsl\u00e5s, jf. plan- og bygningsloven \u00a7 19-2. Vedtak datert 24.10.2023 om \u00e5 innvilge midlertidig dispensasjon p\u00e5 vilk\u00e5r oppheves. Klagene tas til f\u00f8lge. Begrunnelse: Det gjelder klage p\u00e5 fullmakstvedtak som gir tillatelse til midlertidig plassering og legalisering av t\u00e5rnkran med bomradius 50 meter, maksimal h\u00f8yde 42,8 meter. Viser til fagetatens vedtak med begrunnelse 28.07.23 og 01.09.23: Fagnotat s. 2 m.m og s.10. der det vises til at det i 2013 ble avholdt et oppstartsm\u00f8te vedr\u00f8rende detaljregulering i henhold til reguleringsplanens bestemmelse \u00a7 2.1.1, men at dette planinitiativet ble avsluttet i 2015 fordi det ikke var fremdrift i planen fra forslagsstiller sin side. Votering: Alternativt forslag punkt 1-3 fra SV fremsatt av Lillian Blom (SV), fikk 4 stemmer (SV, MDG, R), og var dermed falt. Innstillingen ble vedtatt med 13 stemmer (H, A, FrP, BL, V, INP, Sp). Byr\u00e5det behandlet saken i m\u00f8tet 25.01.2024 sak 25/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}