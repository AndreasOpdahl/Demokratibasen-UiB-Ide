{
  "dokument_id": "341ceba1-7074-5f58-b0fd-c61ea736ec63",
  "doc_type": "case_presentation",
  "kommune": 4601,
  "tittel": "H\u00f8ring. Rapport fra ekspertgruppe om \u00e5penhet",
  "url": "https://bergen.kommune.no/politikere-utvalg/api/fil/bk360/10029287/Framstilling-Horing-Rapport-fra-ekspertgruppe-om-apenhet",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-25 Saksbehandler: Ragnhild Hvoslef Kr\u00fcger H\u00f8ring. Rapport fra ekspertgruppe om \u00e5penhet Hva saken gjelder: Helse- og omsorgsdepartementet har sendt p\u00e5 h\u00f8ring en rapport med tittelen \u00abTillit til prioriteringer \u2013 \u00f8kt \u00e5penhet, medvirkning og kompetanse\u00bb. Ekspertgruppen fremmer en rekke forslag om hvordan prioriteringsprosesser og \u2013 beslutninger kan gj\u00f8re med mer \u00e5penhet og medvirkning enn i dag. Ekspertgruppen legger frem f\u00f8lgende hovedanbefalinger: 1. Ekspertgruppen anbefaler at det blir mer \u00e5penhet om beslutningsprosessene og bedre kommunikasjon og informasjon om dokumentasjonsgrunnlaget og begrunnelsene for beslutningene tatt p\u00e5 systemniv\u00e5. Informasjonen b\u00f8r bli mer tilgjengelig og forst\u00e5elig for befolkningen, helsepersonell og andre. I helseforetakene b\u00f8r implementeringen av beslutningene systematiseres med tydeliggj\u00f8ring av ansvarsforhold, eventuelle alternativkostnader innenfor budsjettrammen og involvering av ansatte. 2. Ekspertgruppen anbefaler \u00e5 slippe flere til rundt bordet i Beslutningsforum og anbefaler derfor \u00e5 endre rollen til de to brukerrepresentantene og \u00f8ke antallet deltakere i Beslutningsforums m\u00f8ter med to klinikere. Ekspertgruppens mandat er \u00e5 foresl\u00e5 tiltak innenfor gjeldende lovverk. Et flertall i ekspertgruppen foresl\u00e5r likevel at disse deltakerne b\u00f8r f\u00e5 stemmerett til tross for at dette vil kreve en lovendring, mens mindretallet tar dissens fra dette forslaget. 3. Ekspertgruppen anbefaler, etter m\u00f8nster fra Sverige, at det opprettes et Nasjonalt kompetansesenter for prioritering. Kompetansesenteret kan bli en viktig akt\u00f8r for \u00e5 spre kunnskap og kompetanse, drive forskning og utviklingsarbeid og bli et samlende sted for ulike akt\u00f8rer i prim\u00e6r og spesialisthelsetjenesten, blant annet gjennom \u00e5 avholde \u00e5rlige prioriteringskonferanser. Ekspertgruppen anbefaler en videre vurdering av om \u00abb\u00e6rekraftig helsetjeneste\u00bb ogs\u00e5 b\u00f8r v\u00e6re del av kompetansesenterets navn og virke. 4. Ekspertgruppen anbefaler en forskriftsendring for \u00e5 justere l\u00e6ringsm\u00e5lene for utdanning av helsepersonell og ulike tiltak for \u00e5 styrke kompetansen om prioritering blant ledere og andre viktige akt\u00f8rer. Det trengs ledere som er kompetente og tar ansvar, og helsepersonell som forst\u00e5r sin rolle og kan medvirke til rettferdige 1 prioriteringer gjennom gode strategier i praktiske prioriteringer. Det trengs mer ressurser til systematisk kompetansearbeid i organisasjon Det er ikke avklart om kommunen kommer til \u00e5 sende en h\u00f8ringsuttalelse i saken. Dersom r\u00e5dene \u00f8nsker \u00e5 komme med en h\u00f8ringsuttalelse kan den enten sendes som et innspill til en eventuell h\u00f8ringsuttalelse fra kommunen, eller den kan sendes som en selvstendig h\u00f8ringsuttalelse. Forslag til vedtak: Rapport fra ekspertgruppe om \u00e5penhet tas til orientering. Dato: 6. mars 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: H\u00f8ringsbrev Rapport fra ekspertgruppen. 2 "
}