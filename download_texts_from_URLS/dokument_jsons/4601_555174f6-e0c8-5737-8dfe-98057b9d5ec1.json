{
  "dokument_id": "555174f6-e0c8-5737-8dfe-98057b9d5ec1",
  "doc_type": "case_attachment",
  "kommune": 4601,
  "tittel": "~ PLAN-2022_20712-4 Referat \u00c5sane, Gnr. 216, Bnr 255387_24_0",
  "url": "https://bergen.kommune.no/politikere-utvalg/api/fil/bk360/8257838/-PLAN-2022-20712-4-Referat-Asane-Gnr-216-Bnr-255387-24-0",
  "tekst": " Plan- og bygningsetaten Adresseinformasjon fylles inn ved ekspedering. V\u00e5r referanse: PLAN-2022/20712-4 Se mottakerliste nedenfor. Saksbehandler: Majken Ida Elisabeth Sandlien Dato: 30.06.2022 Referat Veiledningsm\u00f8te \u00c5sane, Gnr. 216, Bnr. 1269. __________________________________________________________ M\u00f8tedato: 24.05.2022. M\u00f8tedeltakere - Forslagsstiller: Wallem Steckmest & Co AS v/ Martin Sande Plankonsulent: OK Arkitekter AS Arkitektkontor v/ Martin Sande, Morten Falbach Even Aker\u00f8, Marthe Wern\u00f8 og Helene Holm. Kommunen: Majken Ida Elisabeth Sandlien, byplan (m\u00f8teleder/saksbehandler) Marita Solaas, byplan(saksbehandler 2) Andre: Endre Steen Nilsen, byantikvaren __________________________________________________________________________ 1. N\u00f8kkelopplysninger om aktuelt planarbeid o Det \u00f8nskes \u00e5 opprette konsentrert bebyggelse i form av pluss-boliger. o Det er tenkt 50 boliger. Pluss-boliger er boliger tilrettelagt for mennesker over 55 \u00e5r. Konseptet legger opp til sosialt fellesskap for eldre. o Det skal tilrettelegges for ulike funksjoner utover bolig, som felles spisesal, treningsrom og mulighet for ikke-livsviktig helsebehandling, som fysioterapi, fotpleie og lignende. o Planlagt konsept skal ikke v\u00e6re et eldresenter for pleietrengende, men utformingen skal gj\u00f8re at det er mulig \u00e5 bli boende hjemme lengre enn for ordin\u00e6re boliger. Det skal derfor v\u00e6re stort fokus p\u00e5 tilgjengelighet og kvalitet i bebyggelsen. 2. Agenda for m\u00f8tet o Planstatus. o Dialog i m\u00f8tet. Introduksjon. o Plankonsulent presenterer bakgrunnen for veiledningsm\u00f8tet o Aktuelle problemstillinger: - Plangrense, hva er riktig avgrensning av prosjektet. - Bebyggelsesstruktur og terrenginngrep Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN - Byggeh\u00f8yder og utnyttelsesgrad - Uteoppholdsareal - Gr\u00f8nnstruktur og landskap o Samferdsel og mobilitet - Bybane tilbakemelding - Bymilj\u00f8etatens tilbakemelding o Kulturminner - Vestland Fylkeskommunes tilbakemeldinger - Byantikvaren sine tilbakemeldinger. o Byggesak og eventuell godkjenning av 18 regulerte boliger. o Konklusjon 3. Premisser for planarbeidet 3.1 Generelt Veiledningsm\u00f8ter utgj\u00f8r fagetatens forel\u00f8pige vurdering av noen viktige premisser og utredninger som m\u00e5 legges til grunn for eventuell planoppstart. Det pekes p\u00e5 aktuelle problemstillinger og overordnede f\u00f8ringer for den aktuelle tomten som er kjent per dags dato. Beslutning om oppstart av planarbeid gj\u00f8res i forbindelse med oppstartsm\u00f8te. 3.2 Planstatus 3.2.1.Reguleringsplan o Eiendommen omfattes av reguleringsplan ID 3530400 \u00ab\u00c5sane. Gnr 211 Bnr 1 m.fl. Vollane- Haugane, vesentlig endring \u00bb. vedtatt 10.11.2008. Regulert til : B4, boliger med tilh\u00f8rende anlegg. A= 14,2 daa. %BRA = 38%. Deler av eiendommen er ogs\u00e5 regulert til FA7 , felles Lek A= 0,37daa. Og FA4 felles gr\u00f8ntareal A= 0,45 daa. Det er ogs\u00e5 en felles pumpestasjon p\u00e5 eiendommen KTA 3 , 0,10daa.R2 arkeologisk lokalitet. Saksnummer PLAN-2022/20712 Side 2 av 12 3.2.2.P\u00e5g\u00e5ende reguleringsplaner i n\u00e6rheten: o \u00c5sane, Bergenhus . Bybanen fra sentrum til \u00c5sane, Delstrekning 3. Eidsv\u00e5g tunnelen- tertneskrysset- ID 65820000. o \u00c5sane. Gnr 216 Bnr 1273, Eidsv\u00e5g- bakken ID 66040000. 3.2.3.Kommuneplan I kommuneplanens arealdel 2018 ligger eiendommen i ytre fortetingssone Hensynssoner ; Angitt kulturmilj\u00f8 H570_8, H550_1 funksjonell strandsone. 4 Dialog i m\u00f8tet. 4.1. Aktuelle problemstillinger: 4.1.1. Plangrense o Foresl\u00e5tte planomr\u00e5de er et avgrenset omr\u00e5de i eksisterende planomr\u00e5det. Dette omfatter hovedsakelig gr\u00f8ntomr\u00e5dene mot Eidsv\u00e5gen. I tillegg er tilkomst og boligomr\u00e5det i s\u00f8r tatt med. Foresl\u00e5tt planomr\u00e5det er i dag bearbeidet mark, med Vollane friluftsomr\u00e5de og Vollane boligomr\u00e5de som n\u00e6rmeste nabo. o Byplan sin tilbakemelding; plangrensen m\u00e5 utvides og ta med kommunal vei, Vollane, helt ned til krysset til Ervikveien. I eksisterende reguleringsplan vedtatt 2008 er kommunal vei Vollane med i reguleringsplanen. Kommunal vei Vollane m\u00e5 utbedres etter dagens vegnormer. Plangrensen m\u00e5 ogs\u00e5 trolig utvides ytterligere med tanke p\u00e5 blant annet kulturmilj\u00f8et og kulturminnene i omr\u00e5det. Saksnummer PLAN-2022/20712 Side 3 av 12 3.2.2. Bebyggelsesstruktur og terrenginngrep o Ny bebyggelse er planlagt med opptil 50 boenheter. Det \u00f8nskes \u00e5 opprette konsentrert bebyggelse i form av pluss-boliger. Pluss-boliger er boliger tilrettelagt for mennesker over 55 \u00e5r. Konseptet legger opp til sosialt fellesskap for eldre. Det skal tilrettelegges for ulike funksjoner utover bolig, som felles spisesal, treningsrom og mulighet for ikke-livsviktig helsebehandling, som fysioterapi, fotpleie og lignende. Planlagt konsept skal ikke v\u00e6re et eldresenter for pleietrengende, men utformingen skal gj\u00f8re at det er mulig \u00e5 bli boende hjemme lengre enn for ordin\u00e6re boliger. Det skal derfor v\u00e6re stort fokus p\u00e5 tilgjengelighet og kvalitet i bebyggelsen. Illustrasjon: foresl\u00e5tt beliggenhet av 50 boliger i et leilighetskomplesk. o Eksisterende bebyggelse i omr\u00e5det fra Kopervika og utover Eidsv\u00e5g, samt Vollane og nord-\u00f8st er det hovedsakelig boligbebyggelse av mindre trehus. Hoveddelen av n\u00e6ring, kontorbygg, lagerbygg og lignende finner man p\u00e5 tvers av E39 s\u00f8r i analyseomr\u00e5det og i s\u00f8renden av Ervik. Dette best\u00e5r av flere st\u00f8rre bygninger, samt bygninger som skal bevares da de er tilknyttet industrihistorien til omr\u00e5det. Nord i omr\u00e5det finner man omr\u00e5dets eneste vernede bygg: Erviken hovedbygning. I og rundt planomr\u00e5det er det bebyggelse og kulturmilj\u00f8 knyttet til industrihistorie, landbrukshistorie og villabebyggelse. Dette gir bygningsmilj\u00f8et stor tidsdybde og variasjon i arkitekturen. Nord i omr\u00e5det ligger den vedtaksfredet bygningen Erviken hovedbygning, med et stort kulturmilj\u00f8faglig viktig hageanlegg anlagt rundt 1920. o Byplan sin tilbakemelding: De ordin\u00e6re reglene for bolig gjelder ogs\u00e5 for oppf\u00f8ring av 55+ boliger, alle krav i KPA 2018 og TEK 17 er gjeldende. Det er viktig \u00e5 stedstilpasse boligene. I dag er n\u00e6romr\u00e5det et eneboligomr\u00e5de og planomr\u00e5det i gjeldende reguleringsplan fra 2008 er planlagt med 18 eneboliger i en etasje. Byplan sier videre at det er ikke sikkert 50 boenheter er det riktige tallet i et omr\u00e5de som dette. Viktig \u00e5 ivareta kvaliteter som uteoppholdsareal, parkering avstand til sj\u00f8, kulturmilj\u00f8et, gr\u00f8ntarealene og friluftsomr\u00e5det. i en eventuell plansak m\u00e5 det unders\u00f8kes de mulighetene som finnes i dette omr\u00e5det, og igjennom dette arbeidet f\u00e5r man svar p\u00e5 hvor mange nye boliger omr\u00e5det t\u00e5ler. Saksnummer PLAN-2022/20712 Side 4 av 12 Hovedrammene i for eventuell ny reguleringsplan blir mye strengere i dag enn i forrige reguleringsplan fra 2008, da det er utarbeidet nye strategier og ny kommuneplan. De planlagte boligene skal bygges p\u00e5 dyrkbar jord. Nedbygging av matjord b\u00f8r unng\u00e5s. Eventuelt blir det viktig \u00e5 se p\u00e5 om deler av arealet kan utnytte jordressursene jf. KPA \u00a7 24.3.1. Byplan viser til at Statsforvalter har fremmet innsigelse til planforslag for S\u00e6terdalen g\u00e5rd (arealplan-ID 70170000) blant annet begrunnet i hensyn til matjord o Plankonsulent vurderer deres plan id\u00e9 som en forbedring fra regulert situasjon (18 eneboliger), og sier videre at forslagsstiller kjenner til at omr\u00e5det er i bruk og har mange verdier. Forslagsstiller \u00f8nsker og er innstilt p\u00e5 \u00e5 ta hensyn til de ulike verdiene i omr\u00e5det. Byplan kan v\u00e6re enige i at de positive sidene med ny plan kunne v\u00e6rt at man f\u00e5r mindre terrenginngrep, mindre fotavtrykk p\u00e5 bebyggelsen og mindre veisystem med en innfarts \u00e5re med parkering i kjeller. 3.2.3. Byggeh\u00f8yder og grad av utnytting. Planomr\u00e5det ligger i ytre fortetingssone og her er utnyttelsesgraden satt fra 30-120%. o Plankonsulenten sier at utnyttelsesgraden i teorien kan settes til 120% som er maksimal utnyttelse i ytre fortetingssone da forbindelsene til kollektivknutepunkt og andre relevante m\u00e5lpunkt er god. Slik prosjektet n\u00e5 er tenkt er utnyttelse av tomten under 70 % BRA, men denne b\u00f8r kunne justeres noe, dersom tiltak plasseres p\u00e5 en god m\u00e5te. o Byplan sin tilbakemelding: Oppf\u00f8ring av 50 nye boenheter med utnyttelse p\u00e5 70% og kanskje mer er en h\u00f8y utnyttelse i dette omr\u00e5det. Selv om eiendommen ligger i ytre fortetingssone er omr\u00e5det s\u00e5pass spesielt som rekreasjonsomr\u00e5de samtidig er eksiterende bebyggelse best\u00e5r hovedsakelig av eneboliger. Dette omr\u00e5det egner seg best med oppf\u00f8ring av f\u00e5 boliger med en lav utnyttelse. 3.2.4. Uteoppholdsareal KPA 2018 \u00a714.3.4: I ytre fortetingssone skal det etableres minimum 75 m2 uteoppholdsareal pr boenhet. Maks 40 % p\u00e5 tak/altan. Ved etablering av mer enn 3 boenheter skal minimum 40 % utformes som fellesareal eller offentlig areal. Alle enheter skal ha noe privat uteareal. Byplan sine tilbakemeldinger: Alle skal ha tilgang til gode uterom som inviterer til opphold, aktivitet og samhandling for alle beboere. Tilgjengelig boenhet i henhold til teknisk forskrift skal ha universelt utformet gangadkomst til utearealet. Privat uteoppholdsareal for en boenhet skal ligge i direkte tilknytting til boligen Saksnummer PLAN-2022/20712 Side 5 av 12 3.2.5. Gr\u00f8nnstruktur og landskap Omr\u00e5det ligger helt innerst i Eidsv\u00e5gen med Ervikbukta i den nordlige enden og Kopervika i den s\u00f8rlige delen. Fra planomr\u00e5det heller landskapet svakt i to retninger (nord og vest) mot Eidsv\u00e5gen. Den ene av disse hellingene danner landskaps- omr\u00e5det Vollane som er et popul\u00e6rt omr\u00e5de for bading og fritidsopphold. Det er dyrket og sl\u00e5tt mark p\u00e5 store deler av omr\u00e5det. o Tilbakemelding fra Bymilj\u00f8etaten 02.05.2022: Friluftslivsomr\u00e5det Vollane Omr\u00e5det der bebyggelsen er planlagt plassert er i dag innenfor hva som er kartlagt som et sv\u00e6rt viktig friluftslivsomr\u00e5de, jf. Kartlegging av friluftslivsomr\u00e5der i Bergen kommune i regi av Bymilj\u00f8etaten, 2016. Det er registrert som en del av det statlig sikrede friluftslivsomr\u00e5de Vollane. Et statlig sikret friluftslivsomr\u00e5de er et omr\u00e5de som det offentlige har skaffet seg r\u00e5dighet over ved kj\u00f8p eller avtale om bruksrett. Staten har bidratt til at disse omr\u00e5dene har blitt sikret for allmennhetens bruk. I Milj\u00f8direktoratets Veiledere knyttet til forvaltning av statlig sikrede friluftslivsomr\u00e5der (M-1985) st\u00e5r det at: Utgangspunktet for all forvaltning av statlig sikrede friluftslivsomr\u00e5der er at de er sikret for allmennhetens friluftslivsut\u00f8velse. De skal forvaltes slik at de ivaretas til dette form\u00e5let, og de skal v\u00e6re tilgjengelige og attraktive \u00e5 bruke. Selve avgrensningen til det som er statlig sikret er ikke direkte ber\u00f8rt av foresl\u00e5tt planomr\u00e5de, men det bakenforliggende omr\u00e5det i inng\u00e5r i arealet som er kartlagt som sv\u00e6rt viktig friluftsomr\u00e5de. Det er en romslig og sv\u00e6rt mye brukt badeplass med stor gressbakke som bakland. Det betyr at en nedbygging av det bakenforliggende arealet vil kunne virke sv\u00e6rt privatiserende. Det vil beslaglegge en viktig del av turomr\u00e5det og tilkomstmulighetene til selve badeplassen, i tillegg ha en sv\u00e6rt negativ fjernvirkning da bebyggelsen vil v\u00e6re sv\u00e6rt synlig i et flatt og \u00e5pent terreng. Vollane er brukervennlig for flere brukergrupper da den er tilrettelagt med blant annet badestige, handicaprampe, toalett, samt tilgjengelig HC-parkering. Bymilj\u00f8etaten stiller seg derfor negativ til en nedbygging av et s\u00e5 viktig og mye brukt friluftslivsomr\u00e5de. o \u00d8kologisk korridor og naturomr\u00e5de Det er registrert en \u00f8kologisk korridor gjennom det aktuelle omr\u00e5det (jf. bl\u00e5gr\u00f8nt temakart til KPA2018), og omr\u00e5det best\u00e5r i dag av: fulldyrket mark og h\u00f8ybonitets l\u00f8vskog, jf. arealressurskart AR5. Slike skoger er ofte sv\u00e6rt artsrike og frodige, og bidrar derfor vesentlig til \u00e5 bevare biologisk mangfold. Det er derfor h\u00f8yere sannsynlighet for funn av sjeldne arter og/eller arter som er mer spesifisert til en viss type habitat. Slike skoger m\u00e5 derfor ivaretas. Saksnummer PLAN-2022/20712 Side 6 av 12 o \u00d8kologiske korridorer skal sikre at dyr og planter kan forflytte eller spre seg p\u00e5 naturlig vis. Forbindelsene i temakartet er tegnet inn for \u00e5 ivareta slike korridorer, samt videreutvikle og etablere nye \u00f8kologiske korridorer. En eventuell bebyggelse her vil kunne punktere den \u00f8kologiske korridoren. Arealendring, og bit for bit nedbygging, er hovedtrusselen for naturmangfoldet i Norge. Oppstykket natur gj\u00f8r det vanskeligere for arter \u00e5 bevege seg fra et omr\u00e5de til et annet, og gj\u00f8r at vi f\u00e5r mange sm\u00e5 bestander som er adskilt fra hverandre, noe som hindrer genetisk mangfold. Sett i sammenheng med alle arealendringer som skjer i den tette byen, blir de samlede konsekvensene av denne typen utbygging store. Den \u00f8kologiske korridoren i planomr\u00e5det er en viktig forbindelse mot st\u00f8rre gr\u00f8ntomr\u00e5der utenfor planomr\u00e5det. Slike strukturer er s\u00e6rlig viktige i den tette byen, og det er derfor sv\u00e6rt viktig \u00e5 ivareta eksisterende gr\u00f8ntstruktur n\u00e5r vi planlegger og utvikler nye omr\u00e5der. o Deler av planomr\u00e5det best\u00e5r av fulldyrket jord og det m\u00e5 utarbeides en matjordplan av fagkompetent foretak i planarbeidet. . 3.2.6. Samferdsel og mobilitet: o 50 boliger med tjenester. Skal andre bruke tjenestene? Det blir mer trafikk inn til omr\u00e5det hvis tjenestene skal v\u00e6re for flere enn beboerne Ny bebyggelse er planlagt med opptil 50 boenheter, noe som kan f\u00f8re til trafikale utfordringer. Dette er l\u00f8st i eksisterende reguleringsplan, men endringen i boligstruktur er s\u00e5 stor at det m\u00e5 gj\u00f8res en mobilitetsanalyse. Ethvert tiltak forutsetter at veien Vollane blir utbedret. Omr\u00e5det har unike kvaliteter og det m\u00e5 stilles h\u00f8ye krav til utforming og plassering av tiltak. Saksnummer PLAN-2022/20712 Side 7 av 12 o Hele omr\u00e5det er under sterk utvikling grunnet planlagt reguleringsarbeid av bybanen mot \u00c5sane. Omr\u00e5det er et tydelig knutepunkt i ny Nord-S\u00f8r forbindelse i Bergen. o Tilbakemelding fra bybaneavdeling (21.04.2022): Sak Gnr 216 bnr 1269: har ikke noen konsekvenser for bybaneplanen. Ser at det er viktig at dere diskuterer plassering av hoved avkj\u00f8rsel til Vollane som nevnt. Vi kommer til \u00e5 regulere avkj\u00f8rsel med sykkelrute p\u00e5 samme plassering, fremtidig endring av avkj\u00f8rsel mot Ervikveien kan skje i sammenheng med private reguleringsplaner. o Tilbakemelding fra Bymilj\u00f8etaten (02.05.2022). Mobilitet og trafikk Vollane er en kommunal adkomstveg til offentlig friomr\u00e5de. Vegen mangler tilbud for myke trafikanter, er smal, og mangler m\u00f8teplasser for biler og snuplass ved enden. Vegen har i dag blandet trafikk til n\u00e6ringsbygg, Eidsv\u00e5g kirke og ca. 25 eksisterende eneboliger. Den kommunale vegen ligger i sin helhet p\u00e5 privat eiendom. Den aktuelle eiendommen har ikke avkj\u00f8rsel. Eiendommen er regulert i ID 35304000, Vollane. P\u00e5 plankartet har eiendommen betegnelse boligomr\u00e5de B4, (18 eneboligtomter). Gjeldende reguleringsplan forutsetter oppgradering av kommunal veg Vollane med bla etablering av fortau inntil avkj\u00f8rsel til boligomr\u00e5de B4. Resten av den kommunale vegen er ikke regulert. Bymilj\u00f8etaten tolker ID 35304000 slik at ved regulering av ny snuplass kommunal veg ved avkj\u00f8rsel til B4 skal resten av vegen ha status felles/ privat. Gjeldende reguleringsplan har ikke rekkef\u00f8lgekrav for oppgradering av den kommunale vegen. En utbygging med 50 nye boliger og n\u00e6ring (fotpleie, fysioterapi etc) vil gi vesentlig \u00f8kt trafikk. Ved en slik utbygging anbefaler vi at det stilles krav om prosjektering og opparbeiding av vegnettet. Dagens kommunale veg og arealer langs vegen som er n\u00f8dvendige for oppgradering m\u00e5 inng\u00e5 i planavgrensningen. I planprosessen skal status og utforming av vegnettet i henhold til gjeldende Vegnorm for Bergen kommune og h\u00e5ndb\u00f8ker til Statens vegvesen vurderes. Renovasjon Tiltakshaver m\u00e5 utarbeide en RTP basert p\u00e5 RTV. Anbefaling Vollane har stor verdi som friluftsomr\u00e5de, og vi er negative til en utbygging av dette sv\u00e6rt viktige friluftsomr\u00e5det (jfr. Kart over friluftsomr\u00e5der). Ved en ev. utbygging, m\u00e5 veien opparbeides for \u00e5 sikre trygg og attraktiv forbindelse for myke trafikanter. En utvidelse av vegsnittet vil medf\u00f8re inngrep i omkringliggende landskap. Dette m\u00e5 tas med i vurderingen. Saksnummer PLAN-2022/20712 Side 8 av 12 3.2.7.Kulturminner Kulturmilj\u00f8et har hensynssone H570_8 i KPA2018. I tillegg er planomr\u00e5det innenfor omr\u00e5det \u00c5sane i kulturmilj\u00f8planen \u00abIdentitet med s\u00e6rpreg\u00bb fra 2021. Kulturmilj\u00f8planen er vedtatt av Bystyret og legger f\u00f8ringer for Byantikvarens vurderinger i plansaken. Vi viser her til \u00abde gule sidene\u00bb. Omr\u00e5det har v\u00e6rt en storg\u00e5rd med m\u00f8lledrift, som utviklet seg til et helhetlig industrisamfunn p\u00e5 1800-tallet. Industribygg og arbeiderboliger med tilh\u00f8rende strukturer er bevart fra ulike epoker. Eidsv\u00e5g har et landskap med stor tidsdybde, vist med forhistoriske funn p\u00e5 Vollane, husmannsplasser og Ervik hovedg\u00e5rd. Hagebybebyggelse med h\u00f8y arkitektonisk kvalitet. Tiltak innenfor omr\u00e5det m\u00e5 ivareta arkitektur, tekniske kulturminner og overordnede sammenhenger i kulturmilj\u00f8et.\u00bb Bruk av omr\u00e5det kan registreres tilbake til eldre steinalder og kvalitetene i omr\u00e5det stiller h\u00f8ye krav til utforming av tiltak i planomr\u00e5det. Eidsv\u00e5g fabrikker, tidligere m\u00f8lle, ligger innerst i Eidsv\u00e5gen, i Kopervika, og har v\u00e6rt en viktig hj\u00f8rnestein i lokalsamfunnet i og rundt Eidsv\u00e5g med r\u00f8tter tilbake til f\u00f8r 1600-tallet. Innen analyseomr\u00e5det finner man rester av det historiske veifaret den \u00abTrondheimske postveien\u00bb som i sin tid gikk gjennom omr\u00e5det. Den ble opprettet i 1780-\u00e5rene og lagde en fast postforbindelse mellom Bergen og Trondheim. Erviken Hovedbygning er en tidligere lystg\u00e5rd fra 1732. Bygningen ble fredet i 1923. Hagen har blitt regulert til bevaring. P\u00e5 begynnelsen av 1900-tallet ble eiendommen restaurert og er antakelig Vestlandets best vedlikeholdte private bolig og parkanlegg. - Plan- og omliggende omr\u00e5de inneholder fire registrerte kulturminnelokasjoner, hvor 3 av disse er sikret. For omr\u00e5de 2, med Askeladden ID 103198, er det gitt dispensasjon. Dette kulturminneomr\u00e5det er ikke inkludert i Askeladden og er lokaliteten (2) som faller innenfor foresl\u00e5tt planomr\u00e5det. Funnene gjort i alle fire omr\u00e5der spenner fra eldre steinalder til vikingtid. - Omr\u00e5de 1 best\u00e5r av 22 registrerte minner, hvor fire av disse er graver. Alle ble fjernet like etter at de ble oppdaget. Man kan se dem markert i kartet innenfor kulturminneomr\u00e5de 1. Disse gravene ble funnet mellom 1836 og 1901. Ellers er omr\u00e5det registrert som bosetnings- og aktivitetsomr\u00e5de med funn av 3 kokegroper, to nedgravninger som kan tolkes som kokegrop eller ildsted, et ildsted, 10 stolpehull, samt flere nedgravinger og fyllskifter. Omr\u00e5det har trolig v\u00e6rt i bruk fra eldre bronsealder til yngre jernalder. - Omr\u00e5de 2 best\u00e5r av 3 minner: en kokegrop og to ildsteder, alle kulturminner er fra f\u00f8r reformatorisk tid. - Omr\u00e5de 3 best\u00e5r av 4 minner: Kokegrop, stolpehull, gr\u00f8ft og dyrkingslag. Kulturminnene er fra f\u00f8rreformatorisk tid og eldre romertid. - Omr\u00e5de 4 best\u00e5r av 1 minne som best\u00e5r i at stedet har blitt definert som en eldre steinalder lokalitet. Dette ble definert av positive pr\u00f8vestikk med en antatt lokalitetsflate p\u00e5 370 m2. Saksnummer PLAN-2022/20712 Side 9 av 12 o Tilbakemelding fra Vestland (23.05.22): I samband med rettleiingsm\u00f8te til reguleringsplan i Ervik, har planavdelinga i Bergen kommune tatt kontakt med seksjon for kulturarv i Vestland fylkeskommune. Seksjon for kulturarv er regionalt kulturminnemynde og har ansvar for kulturminne med h\u00f8g regional, eller nasjonal verdi. Eksempel p\u00e5 kulturminne som har nasjonal verdi er dei arkeologiske kulturminna som er automatisk freda. - F\u00f8rebels vurdering Vi kan ikkje sj\u00e5 at Illustrert ynskje i innsendte planinitiativ er foreinleg med tilstrekkeleg vern av dei automatisk freda kulturminna i omr\u00e5det. Sikringssona til Askeladden id. 103193 ligg delvis innanfor planomr\u00e5det. Plangrensa m\u00e5 utvidast til \u00e5 gjelde heile den automatisk freda kulturminnelokaliteten. V\u00e5r erfaring er at arkeologiske lokalitetar blir skadelidande og i verste fall \u00f8ydelagde n\u00e5r det etablerast busetjing med tilh\u00f8yrande infrastruktur i dette omfanget, s\u00e5 n\u00e6r kulturminnet. Vi minner i denne samanheng om utilb\u00f8rleg skjemming og fare for skadeverk i f\u00f8lgande f\u00f8resegn i kulturminnelova: \u00a7 3.Forbud mot inngrep i automatisk fredete kulturminner. Ingen m\u00e5 \u2013 uten at det er lovlig etter \u00a7 8 \u2013 sette i gang tiltak som er egnet til \u00e5 skade, \u00f8delegge, grave ut, flytte, forandre, tildekke, skjule eller p\u00e5 annen m\u00e5te utilb\u00f8rlig skjemme automatisk fredet kulturminne eller fremkalle fare for at dette kan skje. Er marken over et automatisk fredet kulturminne eller i et omr\u00e5de som nevnt i \u00a7 6, tidligere nyttet til beite eller innmark, kan den fortsatt nyttes til disse form\u00e5l hvis ikke vedkommende myndighet bestemmer noe annet. Uten tillatelse av vedkommende myndighet m\u00e5 det ikke foretas pl\u00f8ying og annet jordarbeid dypere enn tidligere. Gjennom reguleringsplanen skal dei automatisk freda kulturminna sikrast vern for framtida ved hjelp av omsynssoner. Sj\u00f8lve automatisk freda kulturminne, inkludert 5 meters sikringssone, skal markerast som omsynssone d, SOSI-kode H730, i plankartet, jf. plan og bygningslova \u00a7 11-8. For \u00e5 sikre framtidig vern b\u00f8r lokalitetane leggast i ei st\u00f8rre, samanhengande, omsynssone c, SOSI-kode H570, jf. plan og bygningslova \u00a7 11-8. Omsynssone c skal kombinerast med andre arealf\u00f8rem\u00e5l som ikkje er i konflikt med vern, som til d\u00f8mes LNF. F\u00f8resegner som sikrar omsynet til automatisk freda kulturminne, som m\u00e5 inn i planen, er f\u00f8lgjande: Omsynssone d (SOSI-kode H730) \u00abI omsynssone d er det automatisk freda kulturminne. Arealet er bandlagt etter kulturminnelova \u00a7 4, jf. \u00a7 6. Tiltak eller inngrep som kan \u00f8ydeleggje, skade, dekke til eller p\u00e5 annan m\u00e5te utilb\u00f8rleg skjemme kulturminnet mellombels eller permanent er ikkje tillate, jf. kulturminnelova \u00a7 3. Tiltak som kan ha innverknad p\u00e5 automatisk freda kulturminne skal leggjast fram for Vestland fylkeskommune, jf. kulturminnelova \u00a7\u00a7 3 og 8.\u00bb Retningsliner som sikrar at vernef\u00f8rem\u00e5la til kulturminnet og kulturmilj\u00f8 vert ivareteke, er f\u00f8lgjande: Omsynssone c (SOSI-kode H570) \u00abI omsynssone c ligg det automatisk freda kulturminne som er bandlagt etter kulturminnelova \u00a7 4, jf. \u00a7 6. Saker som gjeld tiltak i omsynssona skal sendast Vestland fylkeskommune for vurdering av kulturminneinteresser.\u00bb Byantikvaren sin tilbakemelding i m\u00f8tet: Omr\u00e5det omfattes av hensynssone kulturmilj\u00f8 H570_8 i KPA2018, Utfyllende informasjon finner man i vedlegg 4 til KPA og i kulturmilj\u00f8planen \u00abIdentitet med Saksnummer PLAN-2022/20712 Side 10 av 12 s\u00e6rpreg\u00bb i kapittel om \u00c5sane. Byantikvaren er opptatt av kulturmilj\u00f8 som helhet i tillegg til enkelt elementer. Dette gjelder ogs\u00e5 villa bebyggelsen fra 1970 til i dag langs Vollane. M\u00e5 v\u00e6re obs p\u00e5 sikringssone for automatisk fredete kulturminner (forbud gjelder ogs\u00e5 her). If\u00f8lge utgravingsrapporten i forbindelse med det tidligere planarbeidet er omr\u00e5det myr (det er ganske v\u00e5tt der), det m\u00e5 kanskje unders\u00f8kes n\u00e6rmere i et planarbeid. 3.2.8 Byggesak og eventuell godkjenning av 18 regulerte eneboliger Det ble diskusjon om byplan heller \u00f8nsker oppf\u00f8ring av 18 eneboligene i tr\u00e5d med gjeldende reguleringsplan. Plankonsulent f\u00f8ler seg rimelig sikker p\u00e5 at de ville klart \u00e5 f\u00e5 gjennom en byggesak i henhold til gjeldende reguleringsplan. Byplan p\u00e5peker at gjeldende reguleringsplan vedtatt 2008 er en eldre reguleringsplan f\u00f8r KPA 2018. Byplan gjengir her hele \u00a7 2 i KPA 2018: \u00a7 2 Virkninger av planen (pbl \u00a7 11-6, jf. \u00a7 1-5 andre ledd) \u00a72.1. Plankart 1 med arealform\u00e5l og bestemmelsesomr\u00e5der og plankart 2 med hensynssoner gir juridiske rammer for planlegging, forvaltning og utbygging. \u00a72.2 Kommuneplanens arealdel supplerer eldre arealplaner der aktuelt tema ikke er vurdert. \u00a72.3 Ved motstrid gjelder kommuneplanens arealdel foran eldre kommunedelplaner. \u00a72.4 Ved motstrid gjelder kommuneplanens arealdel foran eldre reguleringsplaner vedtatt f\u00f8r 1.1.2013. \u00a72.4.1 F\u00f8lgende av kommuneplanens bestemmelser gjelder foran alle eldre reguleringsplaner: F\u00f8lgende av kommuneplanens bestemmelser gjelder foran - \u00a7\u00a7 6.1 og 6.2 Byggegrenser langs sj\u00f8 og vassdrag - \u00a7 21 Handel - \u00a7 22 St\u00f8y \u00a72.4.2 Arealutnyttelse i kommuneplanens arealdel gjelder foran lavere utnyttelsesgrad i eldre reguleringsplan innenfor sone 1-3. Dette gjelder ikke dersom lav utnyttelse i reguleringsplan ivaretar allmenne verneinteresser. \u00a72.4.3 Unntak: a. Reguleringsplaner med bestemmelser eller form\u00e5l knyttet til bevaring av kulturminner/kulturmilj\u00f8 og bl\u00e5gr\u00f8nn struktur gjelder foran kommuneplanens arealdel, avgrenset til det aktuelle form\u00e5let. Byplan har ikke sett detaljert p\u00e5 reguleringsbestemmelser opp mot kommuneplanens bestemmelser til veiledningsm\u00f8tet. Vedtatte reguleringsplan er en eldre reguleringsplan og at det kan v\u00e6re flere forhold i gjeldende reguleringsplan som f\u00f8rer til motstrid med KPA 2018. Dette kan f\u00f8re til behov for s\u00f8knad om ulike dispensasjoner som resulterer i at byggesaken m\u00e5 sendes p\u00e5 h\u00f8ring. Byggesak er derfor ikke n\u00f8dvendigvis en rett fram prosess, og utfallet kan f\u00f8re til et negativt vedtak. Hvis det er en plan om \u00e5 s\u00f8ke om oppf\u00f8ring av 18 boenheter som er i tr\u00e5d med gjeldende reguleringsplan, anbefaler vi at det gjennomf\u00f8res en forh\u00e5ndskonferanse med byggesak f\u00f8r innlevering av s\u00f8knad. o If\u00f8lge plankonsulent har forslagsstiller opplevd press fra kommunen til \u00e5 g\u00e5 i gang med utbygging av de regulerte omr\u00e5dene. Dette feltet er et av f\u00e5 felt i gjeldende reguleringsplan som er ferdig regulert, \u00f8vrige felt har krav om bebyggelsesplan (= detaljregulering etter gjeldende plan- og bygningslov). 5 KONKLUSJON \u2022 Vollane har stor verdi som friluftsomr\u00e5de og byplan er negative til en utbygging av dette sv\u00e6rt viktige friluftsomr\u00e5det. Omr\u00e5det best\u00e5r av et viktig milj\u00f8 med tanke p\u00e5 gr\u00f8nne verdier, \u00f8kologisk korridor sv\u00e6rt viktig friluftslivsomr\u00e5de, dyrket mark og kulturmilj\u00f8 og automatisk fredete kulturminner. Saksnummer PLAN-2022/20712 Side 11 av 12 Byplans vurdering p\u00e5 dette tidspunktet er at vi sannsynligvis ikke kan anbefale oppstart, det er sannsynlig at planinitiativet vil bli stoppet. Men da er det anledning \u00e5 kreve det forelagt for endelig politisk avgj\u00f8relse. I fremtidig rullering av KPA, ville det v\u00e6rt naturlig \u00e5 legge dette omr\u00e5det som gr\u00f8nnstruktur. N\u00e5r det skal fortettes n\u00e6r fremtidig bybanestopp p\u00e5 Eidsv\u00e5g, vil det v\u00e6re ekstra viktig \u00e5 sikre gr\u00f8nne verdier og frilufts arealer. Plankonsulent har tro p\u00e5 prosjektet. Sannsynligvis vil de g\u00e5 i gang \u00e5 utarbeide planinitiativ og bestille oppstartsm\u00f8te. Byplan understreker at det da er det viktig \u00e5 f\u00f8lge opp de ulike punktene fra veiledningsm\u00f8tet, og at man i planinitiativet sier noe om hvordan de ulike hensynene skal kunne ivaretas i et planarbeid. Ved sp\u00f8rsm\u00e5l kan saksbehandler kontaktes p\u00e5 telefon 40813023, eller e-post Majken.Sandlien@bergen.kommune.no. Ved videre kontakt i denne sak, referer til saksnummer PLAN-2022/20712. Med hilsen Plan- og bygningsetaten Majken Sandlien saksbehandler Vedlegg: - Mail fra bymilj\u00f8etaten - Mail fra Vestland Fylkeskommune - Power Point Presentasjon - Vedtak fra Statforvalter med innsigelse til planforslag for S\u00e6terdalen g\u00e5rd. Saksnummer PLAN-2022/20712 Side 12 av 12 "
}