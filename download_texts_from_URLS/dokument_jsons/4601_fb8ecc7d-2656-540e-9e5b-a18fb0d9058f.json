{
  "dokument_id": "fb8ecc7d-2656-540e-9e5b-a18fb0d9058f",
  "doc_type": "case_minutes",
  "kommune": 4601,
  "tittel": "Saksprotokoll , 26112024, Sak 207/24, Bemanningssituasjonen i kommunale behandlingssentre og p\u00e5 sykehjem",
  "url": "https://bergen.kommune.no/politikere-utvalg/api/fil/bk360/11661334/Innstilling-vedtak-Bemanningssituasjonen-i-kommunale-behandlingssentre-og-pa-sykehjem",
  "tekst": "Bemanningssituasjonen i kommunale behandlingssentre og p\u00e5 sykehjem Kommunalt r\u00e5d for personer med funksjonsnedsettelse behandlet saken i m\u00f8tet 26.11.2024 sak 207/24 og fattet f\u00f8lgende vedtak: R\u00e5det har ingen konkrete forslag til saken, men noen innspill som vi \u00f8nsker at skal f\u00f8lge saken videre. Under bedre utnyttelse av personell p\u00e5 tvers av avdelinger og enheter vurderes det som andre tiltak sykepleierteam p\u00e5 natt som ambulerer mellom enheter i Etat for behandlingsentre og sykehjem og Etat for hjemmebaserte tjenester. KRPF er sv\u00e6rt skeptisk til deling over s\u00e5 mange enheter og mener dette vil g\u00e5 utover sikkerheten til brukerne. Dersom et team skal betjene et stort omr\u00e5de/mange enheter vil ikke teamet kunne inneha god nok kunnskap om hver enkelt bruker til \u00e5 kunne ivareta dem p\u00e5 best mulig m\u00e5te og det vil kunne g\u00e5 p\u00e5 sikkerheten og helsen l\u00f8s, spesielt for brukere som mangler spr\u00e5k eller har alternative kommunikasjonsformer som det ambulerende teamet ikke har god nok kunnskap om. R\u00e5det st\u00f8tter bruk av oppgavedeling og bruk av servicemedarbeidere, men det m\u00e5 gj\u00f8res p\u00e5 en slik m\u00e5te at sikkerheten til beboerne/brukerne blir ivaretatt. KRPF ber om \u00e5 bli tatt med i det videre arbeidet i forhold til bemanningssituasjonen og tiltak generelt, og s\u00e6rlig dersom dette ogs\u00e5 rette seg mot bofellesskap, hjemmetjenester, ulike aktivitetstilbud osv. der personer med funksjonsnedsettelse kan bli p\u00e5virket. "
}