{
  "dokument_id": "6baea2e8-8101-5de0-95c0-32bbd5e6a827",
  "doc_type": "case_presentation",
  "kommune": 4601,
  "tittel": "Gnr. 208 Bnr. 4, Rollandsvegen 6. Klage p\u00e5 tillatelse til fradeling av 4 boligparseller",
  "url": "https://bergen.kommune.no/politikere-utvalg/api/fil/bk360/12079233/Framstilling-Gnr-208-Bnr-4-Rollandsvegen-6-Klage-pa-tillatelse-til-fradeling-av-4-boligparseller",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/184006-10 Gnr. 208 Bnr. 4, Rollandsvegen 6. Klage p\u00e5 tillatelse til fradeling av 4 boligparseller Hva saken gjelder: Saken gjelder klage p\u00e5 tillatelse datert 08.11.2024 til oppretting av 4 nye boligparseller. Vedtaket ble p\u00e5klaget av Statens vegvesen den 01.12.2024. Eiendommen omfattes av reguleringsplan 4560000 Rolland s\u00f8r og er regulert som Boliger, frittliggende sm\u00e5hus. KPA2018, viser eiendommen som Bebyggelse og anlegg \u2013 Ytre fortettingssone, Hensynssone H570_4 historiske veifar. Det er if\u00f8lge s\u00f8ker foretatt nabovarsling i samsvar med bestemmelsene i plan- og bygningsloven (pbl) \u00a7 21-3. Det er mottatt f\u00f8lgende merknader fra naboeiendommene: Gnr 208 bnr 1 (Marit Beate Rolland Herron) fremmer at grensene som er tegnet opp for teigene er feil da grensen mellom bnr. 1 og tiltakseiendommene skal g\u00e5 langs fjellet p\u00e5 \u00f8stsiden. Dette forholdet er rettet opp i av s\u00f8ker ved at grensene er endret. Gnr 208 bnr 199 (Rune Stigum Olsen) fremmer at grensene som er tegnet opp for teigene er feil da grensen mellom bnr. 1 og tiltakseiendommene skal g\u00e5 langs fjellet p\u00e5 \u00f8stsiden. S\u00f8ker har besvart dette med at endelig tiltak p\u00e5 eiendommen m\u00e5 avklares senere. Gnr 208 bnr 352 (Merete \u00d8iestad) fremmer at fradelingen strider med reguleringsplanen. S\u00f8ker p\u00e5peker at opptegningene i plankartet ikke utgj\u00f8r rettslig bindende reguleringer av eiendomsgrenser i planomr\u00e5det. Det foreligger ogs\u00e5 uttalelser fra offentlige myndigheter: Vestland fylkeskommune har gitt uttalelse den 03.10.2024. Fylkeskommunen ber om at tiltaket vurderes opp mot den lovfestede planplikten i pbl. \u00a7 12-4(5) da gjeldende reguleringsplan er mer enn 10 \u00e5r gammel. Fylkeskommunen frar\u00e5r en fradeling av tomtene av hensyn til kulturminneverdiene tilknyttet Den Trondheimske Postvei. Det gj\u00f8res ogs\u00e5 oppmerksom p\u00e5 at fylkeskommunen vil gjennomf\u00f8re arkeologisk synfaring f\u00f8r eventuelle tiltak p\u00e5 eiendommen. Statens Vegvesen har gitt uttalelse datert 03.10.2024. Her fremkommer at \u00abStatens vegvesen er med bakgrunn i v\u00e5rt sektoransvar negativt innstilt til at ein skal opne opp for biltrafikk og bustadbygging tett p\u00e5 Den Trondhjemske postveg. Vegen er eit nasjonalt kulturminne og oms\u00f8kte omr\u00e5de gjev eit godt inntrykk av vegen med historiske omgjevnadar. Difor er kulturminne omfatta av omsynsona i Kommuneplanen. Vi kan ikkje stille oss positive til tiltak som vil direkte forringe det historiske vegfaret og milj\u00f8et p\u00e5 staden. Postvegen vart konstruert for g\u00e5ande og hest og kjerre. Han kan ikkje handtere den trafikkmengda 4 nye bueiningar vil gje p\u00e5 ein tilfredsstillande m\u00e5te. Bilar kan ikkje passere kvarandre p\u00e5 denne 1 vegen. Vi ser at for \u00e5 kunne fungere effektiv og p\u00e5 ein trygg m\u00e5te m\u00e5 vegen utvidast med tilbod til mjuke trafikantar. Ei moderne trafikal utforming vil gripe inn i og \u00f8ydelegge postvegen og vegmilj\u00f8et p\u00e5 staden. Statens vegvesen som sektormynde kan sj\u00f8lvsagt ikkje stille seg bak inngrep i det nasjonale kulturminne.\u00bb Bymilj\u00f8etaten har gitt uttalelse datert 07.10.2024. Her fremkommer f\u00f8lgende: \u00abBymilj\u00f8etaten vil etter en samlet vurdering frar\u00e5 fradeling av eiendom til boligbygging, dette mtp. at konsekvenser av forslag til utbygging med stor sannsynlighet vil medf\u00f8re betydelige, negative landskapsinngrep som vil v\u00e6re uheldig b\u00e5de for friluftsbruken og av hensyn til vegetasjon/natur langs nevnte Kols\u00e5sen.\u00bb Bymilj\u00f8etaten har den 10.09.2024 godkjent 2 nye avkj\u00f8rsler fra kommunal vei jf. vegl. \u00a7\u00a7 40- 43. Byantikvaren har gitt uttalelse datert 10.10.2024. Byantikvaren mener at fradelingen gir store negative konsekvenser for kulturmilj\u00f8et i Rollandsveien og kan ikke anbefale denne. Klager Klager fremmer i hovedsak at vedtaket med fradeling av fire boligtomter tilrettelagt for \u00e5 betjenes av to nye avkj\u00f8rsler vil tilsidesette det nasjonale kulturminnet den Trondhjemske Postvei. Det fremmes at tiltaket er avhengig av dispensasjon fra hensynssone H570 og at fradelingen utl\u00f8ser behov for en bredere vurdering av trafikale forhold i omr\u00e5det. Klager har bedt om at klagen gis oppsettende virkning. Fagetatens vurdering og anbefaling: Plan- og bygningsetaten vurderer at klagers merknader i hovedsak gjelder forholdet til Den Trondhjemske Postvei, som kulturminne av nasjonal interesse. Klagers anf\u00f8rsel om at tiltaket er avhengig av dispensasjon fra hensynssone H570 kan ikke tas til f\u00f8lge. Det er ikke festet bestemmelser til hensynssonen. Det er vedtatt utfyllende retningslinjer til sonen sammen med KPA2018, hensynssonen angir imidlertid kun hensyn som b\u00f8r tas ved saksbehandlingen innenfor sonen. Det er ikke knyttet noen entydig forbudsvirkning eller likende til sonen gjennom tilh\u00f8rende bestemmelser. Vi kan da ikke se at tiltaket er avhengig av dispensasjon fra denne. Til klagers merknader om trafikksikkerhet langs veien, vises det til at eiendommene er avhengig av avkj\u00f8rsel fra kommunal vei. Bymilj\u00f8etaten som kommunal veimyndighet var f\u00f8rst negativ til at det etableres slike avkj\u00f8rsler, men etter en ny vurdering av avkj\u00f8rselss\u00f8knaden senere ble det gitt tillatelse til etablering av to nye avkj\u00f8rsler den 10.09.2024. De nye eiendommene har derved dokumentert tilkomst etter pbl \u00a7 27-4. Fagetaten legger derved til grunn at eiendommene har lovlig tilkomst. Det er i s\u00f8knaden redegjort for at eiendommene vil tilfredsstille alle relevante krav i gjeldende arealdel av kommuneplanen, videre er det ikke funnet forhold ellers som ville v\u00e6re i strid med plan- og bygningsloven. Tomtene framst\u00e5r egnet til bebyggelse i tr\u00e5d med gjeldende regelverk. Fradelingen vil ikke i seg selv medf\u00f8re noen fysiske inngrep i grunnen, og vil p\u00e5 den m\u00e5ten ikke kunne medf\u00f8re noen fysiske tiltak overfor postveistrekket. En fradeling legger imidlertid til rette for en framtidig utbygging. En godkjent s\u00f8knad om fradeling vil alts\u00e5 inneb\u00e6re en viss forventning om \u00e5 f\u00e5 bygge for tiltakshaver. En slik byggetillatelse forutsetter imidlertid at tiltaket er i samsvar med gjeldende planer. Etter KPA2018 \u00a7 3.1 gjelder et plankrav for tiltak etter pbl. \u00a7 20-1 lit. a. Det er ikke regulert et tilsvarende plankrav for tiltak etter 20-1 lit. m. Utgangspunktet er da at oppf\u00f8ring av bygninger p\u00e5 eiendommene, forutsetter reguleringsplan. Plan- og bygningsetaten kan da ikke finne at noen ytterligere vurdering av forholdet etter pbl. \u00a7 12-4(5) vil avstedkomme 2 vesentlige nye momenter ut over de vurderingene som alt m\u00e5 foretas dersom eiendommene skal bebygges. Ordningen som her er lagt opp inneb\u00e6rer da at tiltakshaver har anledning til \u00e5 akseptere den risiko som plankravet for bebyggelse inneb\u00e6rer, n\u00e5r det s\u00f8kes om fradeling av eiendommen f\u00f8r det er s\u00f8kt om oppf\u00f8ring av bygninger. Det er avholdt forh\u00e5ndskonferanse den 06.06.2023, hvor det er redegjort for plankravet, samt forutsetningene for at kommunen skal kunne vurdere unntak fra nevnte plankrav, herunder at tiltaket ikke gir vesentlige virkninger for \u00abkulturminner\u00bb jf. KPA2018 \u00a7 3.3.1 Siden fradelingen ikke vil medf\u00f8re inngrep i, eller legge bindende f\u00f8ringer for den framtidige forvaltningen av kulturminnet, kan vi ikke se grunn til \u00e5 ta klagen til f\u00f8lge. Vedtaket er fattet i tr\u00e5d med forutsetningene i pbl. \u00a7 26-1. Forholdet til kulturminnet vil bli et av de sentrale vurderingsmomentene ved en framtidig s\u00f8knad om utbygging av eiendommene. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen ikke kan tas til f\u00f8lge. Klagers anf\u00f8rsel om at oms\u00f8kte eiendommer krever dispensasjon da den omfattes av KPA2018 Hensynssone H570_4 historiske veifar, kan ikke f\u00f8re frem. Det vises i den forbindelse til at regulering av hensynssonen ikke gir bestemmelser som kan gi avslagsgrunnlag, og tiltaket avhenger derfor ikke av dispensasjoner. Det legges ellers til grunn at tiltaket oppfyller krav til endring av eiendom jf. pbl. \u00a7 26-1 hvor det st\u00e5r at: \u00abOpprettelse av ny grunneiendom (...) m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som stride med denne lov, forskrift eller plan\u00bb heller ikke slik at \u00abdet dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov\u00bb. Klager peker videre p\u00e5 de trafikale forhold i omr\u00e5det, herunder kapasitet og trafikksikkerhet p\u00e5 eksisterende vei. Bymilj\u00f8etaten har uttalt seg om fradelingsaken ved flere anledninger. Det er klart at Bymilj\u00f8etaten ser noen ulemper med senere boligbygging p\u00e5 eiendommene da dette sannsynligvis vil medf\u00f8re negative landskapsinngrep med betydning friluftsliv og vegetasjon/natur langs Kols\u00e5sen. P\u00e5 den andre side har Bymilj\u00f8etaten som veimyndighet den 10.09.2024, med hjemmel i veglova \u00a7\u00a7 40 og 43 godkjent avkj\u00f8rslene for oms\u00f8kte eiendommer p\u00e5 en rekke vilk\u00e5r. Eiendommen har derfor lovlig adkomst i tr\u00e5d med kravene i pbl \u00a7 27-4. Byr\u00e5det ser til slutt behovet for \u00e5 understreke at det ved en eventuell fremtidig oppf\u00f8ring av bebyggelse p\u00e5 eiendommen etter KPA2018 \u00a7 3.1 jf. pbl \u00a7 20-1 vil kunne utl\u00f8se et plankrav. Ved en s\u00f8knad om utbygging av eiendommene vil forholdet til kulturminnet bli et av de sentrale vurderingsmomentene. Byr\u00e5det tiltrer med dette Plan- og bygningsetatens vurderinger i sin helhet. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i 3 Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 08.11.2024 opprettholdes. Klagen tas ikke til f\u00f8lge. Dato: 25. februar 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 02.01.2025 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 08.11.2024 5. Klage datert 01.12.2024 6. F\u00f8lgebrev til s\u00f8knaden og tiltakshavers redegj\u00f8relse til nabomerknader 7. Nabomerknader 8. Uttalelse fra Byantikvaren datert 10.10.2024 9. Uttalelse fra Bymilj\u00f8etaten datert 07.10.2024 10. Uttalelse fra Statens Vegvesen datert 03.10.2024 11. Uttalelse fra Vestland Fylkeskommune datert 03.10.2024 12. Vedtak fra Bymilj\u00f8etaten datert 10.09.2024 4 "
}