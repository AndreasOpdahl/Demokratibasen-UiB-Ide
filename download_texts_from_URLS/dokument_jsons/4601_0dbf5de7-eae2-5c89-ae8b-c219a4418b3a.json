{
  "dokument_id": "0dbf5de7-eae2-5c89-ae8b-c219a4418b3a",
  "doc_type": "case_attachment",
  "kommune": 4601,
  "tittel": "2024.02.19_Bergen_kommune_Vedr._2022-124114-21_-_Rammetillatelse",
  "url": "https://bergen.kommune.no/politikere-utvalg/api/fil/bk360/10959200/2024-02-19-Bergen-kommune-Vedr-2022-124114-21-Rammetillatelse",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab ABO PLAN & ARKITEKTUR AS V\u00e5r referanse: 2022/124114-21 Postboks 291 Saksbehandler: J\u00f8rgen Alr\u00e6k 5203 OS Dato: 19. februar 2024 Deres ref.: \u00d8yvind Bugge Rammetillatelse Eiendom : Gnr 90 Bnr 6 Adresse : S\u00f8re Titlestad 95 Tiltakshaver : BYGG OG SNEKKERMESTER BIRGER MORST\u00d8L AS Tiltaket : Nybygg bolig Vi viser til s\u00f8knad som opprinnelig mottatt 11.08.2022 og tilleggsdokumentasjon / revidert s\u00f8knad mottatt hhv. 16.03.2023, 05.07.2023 og 06.12.2023. 1. S\u00f8knaden gjelder \u2022 Nybygg av enebolig, en boenhet, 339 m2 BRA \u2022 Nybygg av carport med bod, overliggende terrasse, 56 m2 BRA \u2022 Tilh\u00f8rende utomhusanlegg Samtlige deler av tiltaket iht. situasjonsplan tegningsnr. A.10.10.00, plantegninger A.10.10.01, A.10.10.02, snitt A.10.20.01 og A.10.20.02, fasader A.10.30.01, illustrasjoner A.10.60.01, A.10.60.02, A.10.60.03, A.10.60.04, A.10.60.05, samtlige tegninger datert 30.06.23. Det er ogs\u00e5 s\u00f8kt om f\u00f8lgende dispensasjon: \u2022 Plassering av carport mm. utenfor regulert byggegrense mot felles gr\u00f8ntareal (felt F3) / naboeiendom 90/227, jf. reguleringsplan nr. 9130000 Byr\u00e5d for byutvikling Christine Kahrs er inhabil i saken grunnet hennes tidligere styreverv i ansvarlig foretak ABO Plan & Arkitektur AS. Der leder er inhabil, er ogs\u00e5 alle underliggende Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 enheter inhabil, jf. forvaltningsloven \u00a7 6 tredje ledd om avledet inhabilitet. Plan- og bygningsetaten kan dermed ikke fatte vedtak, og bygges\u00f8knaden behandles derfor av settebyr\u00e5d for byutvikling. 2. VEDTAK P\u00e5 de vilk\u00e5r som er angitt under, gis det rammetillatelse til tiltak som oms\u00f8kt og listet over, jf. plan- og bygningsloven \u00a7 21-4. Vilk\u00e5r for tillatelse: \u2022 Murer m\u00e5 som vist utf\u00f8res i naturstein jf. lovens \u00a7 29-2 \u2022 Det m\u00e5 benyttes beplanting for \u00e5 avdempe virkningen av murene jf. lovens \u00a7 29-2 \u2022 Fremskutt del av bebyggelsen m\u00e5 gis farge og utforming som i st\u00f8rre grad harmonerer med boligen for \u00f8vrig jf. lovens \u00a7 29-2. Endret utformingen m\u00e5 skje gjennom s\u00f8knad om-, og tillatelse til endring. \u2022 Det m\u00e5 innenfor egen eiendom etableres skillende/skjermede beplantning mellom privat uteoppholdsareal p\u00e5 takterrasse (carport) og felles gr\u00f8ntareal (FG3). jf. lovens \u00a7 19-2. \u2022 Tidligere etablert avkj\u00f8rsel til eiendommen utg\u00e5r/ skal ikke benyttes. Eiendommen skal benytte samme avkj\u00f8rsel som eiendom 90/180, slik adkomsten ogs\u00e5 er oms\u00f8kt jf. lovens \u00a7 24-7 mv. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. 2.1 Dispensasjon Med hjemmel i plan- og bygningsloven \u00a7 19-2, gis det dispensasjon fra satte byggegrense i reguleringsplan nr. 9130000, for plassering av carport mv. i en minste avstand til p\u00e5 1 meter til grense mot eiendom 90/227 / felles gr\u00f8ntareal (felt F3), jf. situasjonsplan tegningsnr. A.10.10.00, datert 30.06.23. Dispensasjonen gis p\u00e5 vilk\u00e5r som fremg\u00e5r av vedtakets pkt. 2 over. 2.2 Tiltakets plassering Plasseringen godkjennes som oms\u00f8kt og vist i situasjonsplan tegningsnr. A.10.10.00, datert 30.06.23 med hjemmel i plan- og bygningsloven \u00a7 29-4, gjeldene reguleringsplan nr. 9130000 og gitte dispensasjon. Eier av naboeiendom 90/227 - Tiltlestadparken Huseierforening har i erkl\u00e6ring datert 04.06.23 gitt samtykke til plassering av tiltaket. H\u00f8ydeplasseringen godkjennes som oms\u00f8kt og vist i snitt A.10.20.01 og A.10.20.02 datert 30.06.23, med hjemmel i plan- og bygningsloven \u00a7 29-4, og gjeldene reguleringsplan nr. 9130000 \u00a7 3.2. Side 2 av 17 2.3 Atkomst og avkj\u00f8rsel P\u00e5 vilk\u00e5r som angitt under vedtakets pkt. 2 gis det tillatelse til \u00f8kt bruk av kommunal vei Kvernabekkvegen, via privat vei S\u00f8re Titlestad, jf. gjeldene reguleringsplan nr. 9130000, plan- og bygningsloven \u00a7 27-4 og veglova \u00a7\u00a7 40 til 43. Avkj\u00f8rsel er ellers iht. gjeldende reguleringsplan og eier av privat vei (Tiltlestadparken Huseierforening) har i erkl\u00e6ring datert 04.06.23 gitt samtykke til etablering av ny avkj\u00f8rsel. Merk at dette vedtaket ikke medf\u00f8rer noen avgj\u00f8relse av private rettigheter. 2.4 Vannforsyning og avl\u00f8p Bergen Vann har gitt uttalelse av 19.06.23, saksnr. 2023/66297. Vilk\u00e5r og krav stilt i uttalelsen skal etterkommes, jf. plan- og bygningsloven \u00a7\u00a7 27-1 og 27-2. Dette vedtaket medf\u00f8rer ingen avgj\u00f8relse av private rettigheter. 2.5 Dokumentasjon som m\u00e5 sendes inn f\u00f8r det kan gis igangsettingstillatelse: \u2022 Forh\u00e5ndsuttalelse fra Bergen Vann p\u00e5 VA-anlegget, jf. plan- og bygningsloven \u00a7\u00a7 27-1 og 27-2. 2.6 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \u2022 Sluttrapport og kvitteringer for faktisk disponering av avfall, jf. byggteknisk forskrift \u00a7 9-9. \u2022 Bekreftelse fra Bergen Vann p\u00e5 at sluttdokumentasjonen er tilfredsstillende, jf. plan- og bygningsloven \u00a7\u00a7 27-1 og 27-2. \u2022 Rekkef\u00f8lgekrav satt i reguleringsplan nr. 9130000, \u00a7\u00a7 2.1, 4.1, 5.2 og 5.3 m\u00e5 kunne bekreftes oppfylt. 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser tiltaket plassert innenfor areal avsatt til Bebyggelse og anlegg, \u00d8vrig byggesone. Reguleringsplan nummer 9130000 - FANA. GNR 90 BNR 6 OG GNR 96 BNR 74, S\u00d8RE TITLESTAD, som vedtatt 31.05.1999, viser tiltaket plassert innenfor areal avsatt til Byggeomr\u00e5de for boliger med tilh\u00f8rende anlegg, planens felt B1. Reguleringsplan nummer 61990000 - FANA. E 39 SVEGATJ\u00d8RN - R\u00c5DALEN, DETALJREGULERING, som vedtatt 19.09.2012, viser tiltaket plassert over overvannstunell tilknyttet tunnell\u00f8p mellom SVEGATJ\u00d8RN \u2013 R\u00c5DALEN, arealform\u00e5l Annen veigrunn teknisk anlegg (o_AVT1), med tilh\u00f8rende hensynssone H190_1 Andre sikringssoner. Side 3 av 17 3.2 Nabovarsling Ansvarlig s\u00f8ker opplyser at det i samsvar med bestemmelsene i plan- og bygningsloven \u00a7 21-3, er foretatt nabovarsling i to omganger. Dette da tiltaket har blitt omprosjektert etter f\u00f8rste varsling, blant annet for \u00e5 im\u00f8tekomme nabomerknader. I forbindelse med gjennomf\u00f8rte varsling er det mottatt f\u00f8lgende merknader: Merknader som mottatt ved f\u00f8rste varsling (annen utforming enn det som godkjennes i denne saken): Merknad fra 90/170 - 27.02.2022 (v\u00e5re stikkord) - Ny bolig p\u00e5 90/6 kan ikke bygges over 3 plan. - Ny bolig p\u00e5 90/6 kan kun inneholde 1 boenhet. Ansvarlig s\u00f8kers kommentar: (v\u00e5re stikkord) - Tiltaket er i tr\u00e5d med gjeldende reguleringsplan og KPA2018 - Det er kun s\u00f8kt om rammetillatelse til en ny bolig. V\u00e5r kommentar (bygningsmyndigheten): - Gjeldende reguleringsplan nr. 9130000 angir ikke begrensninger i etasjeantall for ny bebyggelse ved eiendom 90/6. Dette henger nok sammen med at eiendommen allerede var bebygget p\u00e5 tidspunkt for regulering. Tidligere bebyggelse gir ikke f\u00f8ringer for utformingen av ny bebyggelse. Planens generelle h\u00f8ydebegrensning p\u00e5 hhv. 4 og 7 meter til gesims for hhv. 1 og 2 etasjes boliger, (jf. planens \u00a7 3.2) gjelder fortsatt \u2013 for nettopp 1 og 2 etasjes boliger. For boliger med flere etasjer gjelder de generelle h\u00f8ydebegrensingene som gis av plan- og bygningslovens \u00a7 29-4. - Gjeldende reguleringsplan nr. 9130000 angir ikke begrensninger i antall boenheter ved eiendommen. Ved en evt. fremtidig utbygging utover boligen som behandles i denne saken, m\u00e5 det vurderes hvorvidt dette er i tr\u00e5d med planen, samt at det m\u00e5 gj\u00f8re nye vurdering av tilknytning til offentlig infrastruktur. Private rettigheter for tilknytting til privat vei- vann og avl\u00f8p m\u00e5 da ogs\u00e5 foreligge for oms\u00f8kte antall boenheter. - For \u00f8vrig bemerker vi at tiltaket er omprosjektert etter at merknaden ble fremsatt, og at ny utforming er nabovarslet uten at det ble fremsatt nye merknader fra aktuelle nabo. Tiltaket har i denne forbindelse f\u00e5tt redusert etasjeantall fra tre til to, og redusert antall boenheter fra to til en. Merknad fra 90/171 \u2013 02.03.2022 (v\u00e5re stikkord) - Merknad til h\u00f8yden p\u00e5 huset. - Bekymring knyttet til veiens egnethet for tungtransport/anleggsmaskiner Ansvarlig s\u00f8kers kommentar: (v\u00e5re stikkord) - Tiltaket er i tr\u00e5d med gjeldende reguleringsplan og KPA 2018 V\u00e5r kommentar (bygningsmyndigheten): - Tiltaket er omprosjektert etter at merknaden ble fremsatt, og ny utforming er nabovarslet uten at det ble fremsatt nye merknader fra aktuelle nabo. Tiltaket har i denne forbindelse f\u00e5tt redusert etasjeantall fra tre til to, samt at den maksimale h\u00f8yden p\u00e5 m\u00f8net er senket fra kote +84,85 til kote + 84,01. H\u00f8yden er innenfor gjeldende bestemmelser. Se ellers v\u00e5rt svar p\u00e5 merknad fra eiendom 90/170. Side 4 av 17 - Eventuelle skader p\u00e5 privat fellesvei som f\u00f8lge av tungtransport/anleggsmaskiner vil v\u00e6re et privatrettslig anliggende og vil derfor m\u00e5tte f\u00f8lges opp av veilaget. Merknad fra 90/173 - 22.02.2022 (v\u00e5re stikkord) - Tiltaket bryter omr\u00e5det og med regulert etasjeantall - Er vann- og avl\u00f8p vurdert for mer enn en bolig p\u00e5 tomten? Ansvarlig s\u00f8kers kommentar: (v\u00e5re stikkord) - Tiltaket er i tr\u00e5d med gjeldende reguleringsplan og KPA2018 V\u00e5r kommentar (bygningsmyndigheten): - Tiltaket er omprosjektert etter merknaden ble fremsatt, det er v\u00e5r vurdering at tiltaket n\u00e5 er i tr\u00e5d med str\u00f8kskarakteren og innenfor begrensninger som gitt i gjeldende reguleringsplan. For \u00f8vrig bemerker vi at ny utforming er nabovarslet uten at det ble fremsatt nye merknader fra aktuelle nabo. Se ellers v\u00e5rt svar p\u00e5 merknad fra eiendom 90/170. - Det er i denne omgang kun s\u00f8kt om en bolig og infrastrukturen er vurdert iht. dette. Merknad fra 90/174 - 15.02.2022 (v\u00e5re stikkord) - Bekymring knyttet til mulig tap av morgensol og \u00f8kt innsyn. - \u00d8nske om \u00e5 senke h\u00f8ydeplasseringen av bygget. - Etterlyser beskrivelse av tiltak for ivaretakelse av trafikksikkert, samt sikkerhet mot skade p\u00e5 personer og eiendom under sprenging/utskyting av tomten. Videre etterlyses ogs\u00e5 tiltak mot st\u00f8y i anleggsperioden. Ansvarlig s\u00f8kers kommentar: (v\u00e5re stikkord) - Ifm nabovarsling er det sendt ut sol/skygge studier der det er brukt datoer og tidspunkter som er oppgitt fra Bergen kommune. - Oms\u00f8kt tiltak ligger i h.t. terrengkoter og kan ikke senkes i terrenget. H\u00f8yden p\u00e5 bygget er i tr\u00e5d med gjeldende reguleringsplan og KPA2018 - Utf\u00f8rende entrepren\u00f8rer vil utf\u00f8re sikker jobbanalyse - SHA-plan. V\u00e5r kommentar (bygningsmyndigheten): - Boligen er utformet og plassert innenfor begrensinger i gjeldende plan- og regelverk. Det er derfor kun i tilfeller der det objektivt sett kan konstateres betydelig ulempe for naboeiendom at kommunen kan kreve annen plassering og/eller h\u00f8yde. I praksis skal det sv\u00e6rt mye til for at naboer i tettbygd str\u00f8k kan p\u00e5berope seg betydelig ulempe som f\u00f8lge av tap av utsikt, \u00f8kt innsyn, eller reduksjon i solforhold. Dette er forhold som er p\u00e5regnelig i tette boligomr\u00e5der, og spesielt der hvor dette er i tr\u00e5d med gjeldende reguleringsplan. Vi viser til Kommunal- og moderniserings- departementets rundskriv H-8/15, av 26.06.2015. For \u00f8vrig bemerker vi at tiltaket er omprosjektert etter at merknaden ble fremsatt, og at ny utforming er nabosvarselt uten at det ble fremsatt nye merknader fra aktuelle nabo. - Plan- og bygningsloven \u00a7 28-2 fastsetter at de ansvarlige p\u00e5 forh\u00e5nd m\u00e5 ha gjennomf\u00f8rt n\u00f8dvendige tiltak for \u00e5 sikre mot at skade kan oppst\u00e5 p\u00e5 person eller Side 5 av 17 eiendom. Det er utf\u00f8rende entrepren\u00f8r som er ansvarlig for at n\u00f8dvendige tiltak blir gjennomf\u00f8rt. Forholdet ligger utenfor selve byggesaksbehandlingen. Ved en eventuell bekymring, eller avdekking av kritikkverdige forhold underveis i byggeprosessen, kontaktes Plan- og bygningsetaten v/Tilsynsavdelingen. 55 56 63 10 / postmottak.planogbygg@bergen.kommune.no Merknad fra 90/180 - 28.02.2022 (v\u00e5re stikkord) - Aksepterer ikke-/forutsetter at h\u00f8yden ikke overstiger den av tidligere bolig p\u00e5 eiendommen - Aksepterer ikke-/forutsetter ogs\u00e5 at det ikke er planlagt videre utbygning Ansvarlig s\u00f8kers kommentar: (v\u00e5re stikkord) - Tiltaket er i tr\u00e5d med gjeldende reguleringsplan og KPA2018 - Det er kun s\u00f8kt om rammetillatelse til en ny bolig. V\u00e5r kommentar (bygningsmyndigheten): - Tidligere bebyggelse ved eiendommen gir ikke f\u00f8ringer for utformingen av ny bebyggelse. H\u00f8yden er innenfor gjeldende bestemmelser. - Det er i denne omgangen kun s\u00f8kt om rammetillatelse til en ny bolig. Se ellers v\u00e5rt svar p\u00e5 merknad fra eiendom 90/170. Merknad fra 90/193 - 24.02.2022 (v\u00e5re stikkord) - Bygget blir alt for stort i forhold til byggene rundt. Ny bebyggelse b\u00f8r ligne p\u00e5 byggene i omr\u00e5det. Ansvarlig s\u00f8kers kommentar: (v\u00e5re stikkord) - Tiltaket er i tr\u00e5d med gjeldende reguleringsplan og KPA2018 V\u00e5r kommentar (bygningsmyndigheten): - Tiltaket er omprosjektert etter at merknaden ble fremsatt, det er v\u00e5r vurdering at tiltaket n\u00e5 er i tr\u00e5d med str\u00f8kskarakteren og innenfor begrensninger som gitt i gjeldende reguleringsplan. Se ellers v\u00e5rt svar p\u00e5 merknad fra eiendom 90/170. For \u00f8vrig bemerker vi at ny utforming er nabosvarslet uten at det ble fremsatt nye merknader fra aktuelle nabo. Merknad fra 90/227 - 26.02.2022 (v\u00e5re stikkord) - Forutsetter at vei til huset legges p\u00e5 tomten tilh\u00f8rende S\u00f8re Titlestad 95 og p\u00e5 en slik m\u00e5te at den ikke er til hinder for bruk av sti til sameiets fellesomr\u00e5de. Ansvarlig s\u00f8kers kommentar: (v\u00e5re stikkord) - Ny tilkomstvei ligger p\u00e5 S\u00f8re Titlestad 95, Gnr.: 90 Bnr.: 6 V\u00e5r kommentar (bygningsmyndigheten): - Tiltaket er omprosjektert etter at merknaden ble fremsatt, og Titlestadparken Huseierforening har i erkl\u00e6ring datert 04.06.23 gitt samtykke til etablering av ny avkj\u00f8rsel. Merknad fra 96/719 - 18.02.2022 (v\u00e5re stikkord) - Merknad fra Vestland fylkeskommune knyttet til dagens utforming av veikryss mellom Kvernabekkvegen og Titlestadvegen. Krysset anf\u00f8res \u00e5 v\u00e6re utflytende og ikke iht. Side 6 av 17 regulert utforming. Dette problematiseres spesielt da Titlestadvegen er skolevei. Fylkeskommunen fremmer \u00f8nske om at det ifb. med etableringen av flere boliger, som gir \u00f8kt trafikk i krysset, stilles krav til avb\u00f8tende tiltak for \u00e5 bedre trafikksikkerheten for myke trafikanter. Tiltak m\u00e5 v\u00e6re iht. Statens vegvesen sine h\u00e5ndb\u00f8ker og skal kunne godkjennes av Vestland fylkeskommune som rette veimyndighet. Ansvarlig s\u00f8kers kommentar: - Det er Bergen kommune sitt ansvar \u00e5 utbedre krysset mellom kommunal vei, Kvernabekkvegen, og Fv 5166 \u2013 Titlestadvegen V\u00e5r kommentar (bygningsmyndigheten): - Det aktuelle krysset/avkj\u00f8rselen inng\u00e5r i gjeldende reguleringsplan nr. 9130000, som vedtatt 31.05.1999. Planen regulerer kryssets utforming, men linjef\u00f8ring og arealform\u00e5l fremst\u00e5r ikke entydig av opprinnelig plankart. Det er i bestemmelsene heller ikke gitt konkrete krav til utforming av de ulike areal/trafikkform\u00e5l, eller skille mellom disse. Vi kan derfor ikke se at dagens kryssutforming / asfalterte flate kan sies \u00e5 v\u00e6re i direkte strid med reguleringsplanen slik Fylkeskommunen anf\u00f8rer. Utklipp av reguleringsplankartet Det f\u00f8lger ogs\u00e5 av reguleringsplanens \u00a7 4.1 krav til at offentlig trafikkomr\u00e5der skal v\u00e6re opparbeidet til regulert standard innen planens boligfelter er ferdig utbygd. Kravet omfatter blant annet det aktuelle veikrysset. Krysset ble tidlig p\u00e5 2000-tallet oms\u00f8kt som byggesak og opparbeidet sammen med det \u00f8vrige veianlegget i planen. De offentlige delene av veianlegget, herunder aktuelle kryssl\u00f8sning ville etter ferdigstilling ha blitt overtatt av dav\u00e6rende veimyndigheter. Veimyndigheter hadde p\u00e5 dette tidspunkt full anledning til \u00e5 kreve utbedring dersom de mente at krysset ikke var utformet iht. gjeldende plan. Fristen for at kommunen skal kunne kreve retting/ utbedring iht. plan- og bygningsloven og tidligere byggesak er for lengst forfalt. Videre h\u00f8rer med til v\u00e5r vurdering at denne saken gjelder gjenoppbygging av bolig etter brann. Eksisterende eiendom var bebygget med tilsvarende enebolig allerede p\u00e5 tidspunkt for regulering. Det er f\u00f8lgelig v\u00e5r vurdering at tiltaket heller ikke medf\u00f8rer \u00f8kt bruk av avkj\u00f8rsel i krysset, utover det som allerede forel\u00e5 p\u00e5 tidspunkt for dav\u00e6rende veimyndigheters overtagelse av veianlegget. Side 7 av 17 Til sist nevnes det ogs\u00e5 at det fortsatt gjenst\u00e5r en ubebygget eiendom innenfor planomr\u00e5det. Planen er s\u00e5ledes heller ikke ferdig utbygd. Basert p\u00e5 overst\u00e5ende dr\u00f8ftelse kan vi ikke finne hjemmel til \u00e5 p\u00e5legge tiltakshaver utbedring iht. Fylkeskommunens anbefaling. Ettersom omr\u00e5det i all hovedsak er utbygget og at det heller ikke p\u00e5g\u00e5r arbeid med reguleringsplaner for omr\u00e5det, b\u00f8r Fylkeskommunen selv vurdere utbedringsbehovet. Merknader som mottatt ved andre varsling (etter omprosjektering, utforming slik tiltaket godkjennes i denne saken): Merknad fra 90/180 - 21.06.2023 (v\u00e5re stikkord) - Tiltakshaver har ikke rettighet til \u00e5 benytte avkj\u00f8rsel som bekostet- og opparbeidet av eiere av 90/180, uten at det foreligger avtale om betaling for slik bruk. - Aksepterer ikke-/forutsetter at h\u00f8yden ikke blir st\u00f8rre enn den av tidligere bolig p\u00e5 eiendommen Ansvarlig s\u00f8kers kommentar: (v\u00e5re stikkord) - Titlestad Huseierforening er eier av grunnen som er omfattet av ny utkj\u00f8rsel. De har erkl\u00e6rt at de godtar oms\u00f8kt utkj\u00f8rsel. Avtale og betaling anser vi som et privat forhold mellom eiere av S\u00f8re Titlestad 97 og S\u00f8re Titlestad 95 som kan oppgj\u00f8res etter takst. - Tiltaket er i tr\u00e5d med gjeldende reguleringsplan og KPA2018. Vi har ikke forholdt oss til tidligere nedbrent bolig. V\u00e5r kommentar (bygningsmyndigheten): - Aktuelle avkj\u00f8rsel er regulert som privat fellesvei og ligger p\u00e5 Titlestadparken Huseierforenings eiendom. Foreningen/ veilaget har akseptert plasseringen og bruken av avkj\u00f8rselen. Vi legger deres aksept til grunn for v\u00e5r vurdering etter lovens \u00a7 27-4. Det fremst\u00e5r ikke \u00e5penbart at merknadshaver har rettigheter som begrenser tiltakshavers veirett. Et evt. oppgj\u00f8r/ vederlag for allerede opparbeidet avkj\u00f8rsel er et forhold som m\u00e5 l\u00f8ses privatrettslig, jf. lovens \u00a7 21-6. Merk at dette vedtaket ikke medf\u00f8rer en avgj\u00f8relse av private rettigheter, heller ikke veirett. - Tidligere bebyggelse ved eiendommen gir ikke f\u00f8ringer for utformingen av ny bebyggelse. Tiltaket er utformet iht. reguleringsplanens h\u00f8ydebegrensninger. Se for \u00f8vrig v\u00e5rt svar p\u00e5 merknad fra eiendom 90/170. 3.3 Tiltakets plassering over regulert overvannstunell Tiltaket er vist plassert over regulert overvannstunell tilh\u00f8rende regulert veianlegg, vi viser til plan nr. 61990000 - FANA. E 39 SVEGATJ\u00d8RN - R\u00c5DALEN, DETALJREGULERING. Av planens \u00a7 8.1.1 heter det f\u00f8lgende om hensyn/sikringssone H190_1: Innenfor sikringssonen er tiltak i grunnen, som inneb\u00e6rer for eksempel sprenging, pelramming, hullboring i og mot fjell, br\u00f8nnboring eller fundamentering for p\u00e5f\u00f8ring av tilleggslaster, bare tillatt dersom det kan dokumenteres at tiltaket ikke f\u00e5r u\u00f8nskede konsekvenser for veitunnelen eller sikringssonen. Sikringssonen utgj\u00f8r et volum rundt tunnelene med 15 meters avstand fra gulv, yttervegg eller topp i tunnell\u00f8pet. Iht. s\u00f8knaden f\u00f8lgebrev fremg\u00e5r f\u00f8lgende: Side 8 av 17 Sikringssonen over tunnel er 15 meter + 5 meter. kote ferdig gulv. kjelleretasje er +75 moh. Statens vegvesen, Utbygging har, den 04.01.2022, gitt uttale: \u00abReguleringsplanen viser sikringssone 15 m over toppen av tunnelen dette tilfellet er toppniv\u00e5et p\u00e5 sikringssonen over tunnelen p\u00e5 kote 30,24. Det er relativt god klaring til et bygg p\u00e5 tomten.\u00bb Vi legger til grunn at gitte opplysningene er korrekt. Det stilles f\u00f8lgelig ikke krav om ytterligere dokumentasjon ved behandlingen av byggesak. Vi minner om at kravet like fullt gjelder i kraft av reguleringsplan for de tiltak som m\u00e5tte ber\u00f8re sikringssonen. Statens Vegvesen mottar for ordens skyld kopi av dette vedtaket. 3.4 Erkl\u00e6ring om ansvarsrett F\u00f8lgende ansvarsretter er erkl\u00e6rt: Obligatorisk kontroll skal gjennomf\u00f8res i henhold til byggesaksforskriften \u00a7 14-2. OBS! F\u00f8r det kan gis igangsettingstillatelse m\u00e5 all relevant prosjektering v\u00e6re gjennomf\u00f8rt og ansvarsbelagt. Ved denne s\u00f8knaden er det kun enkelte fagomr\u00e5der som er ansvarsbelagt og det vil derfor v\u00e6re behov for ytterligere prosjektering/ ansvarsbelegging. 3.5 Tiltakets utforming Plan- og bygningsloven \u00a7 29-2 fastsetter at et hvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter, b\u00e5de i seg selv og i forhold til dets funksjon, s\u00e5 vel som dets omgivelser. Etter omprosjektering vurderes forholdet til tiltakets visuelle kvaliteter i all hovedsak \u00e5 v\u00e6re ivaretatt. Dvs. at fremskutt del av bebyggelsen ref. bilde under, m\u00e5 gis farge og utforming som i st\u00f8rre grad harmonerer med boligen for \u00f8vrig, for at de visuelle kvalitetene i det fulle Side 9 av 17 skal v\u00e6re ivaretatt. For smidighetens skyld finner vi at dette enklest kan ivaretas gjennom vilk\u00e5r i tillatelse, og p\u00e5f\u00f8lgende s\u00f8knad om endring f\u00f8r igangsetting. Vi finner dette forsvarlig den tid rammene av tiltaket ellers anses tilstrekkelig avklart for \u00e5 at tiltaket skal kunne gis rammetillatelse. Vilk\u00e5ret knyttet til utforming er hjemlet i lovens \u00a7 29-2. Ellers er det ogs\u00e5 v\u00e5r vurdering at forholdet til visuelle kvaliteter ivaretas s\u00e5 lenge murer utf\u00f8res i naturstein slik som vist i s\u00f8knaden, og at omfang og h\u00f8yde av disse avb\u00f8tes med varig beplantning. F\u00f8lgelig er ogs\u00e5 dette satt som vilk\u00e5r for tillatelsen. Vilk\u00e5rene er igjen hjemlet i lovens \u00a7 29-2. Utklipp som viser fremskutt del av boligens fasade utf\u00f8rt med avvikende form og farge. 3.6 Dispensasjon Det er i denne saken s\u00f8kt om dispensasjon fra gjeldende reguleringsplan nr. 9130000, for plassering av carport mm. utenfor regulert byggegrense mot felles gr\u00f8ntareal (felt F3) / naboeiendom 90/227. Under vises oms\u00f8kte tiltak, hvor de delene av tiltaket som kommer i konflikt med byggegrensen er markert med gult. Utklipp av reguleringsplanen, aktuelle byggegrense er satt 4 meter fra eiendomsgrense mot naboeiendom 90/227 og areal avsatt til felles gr\u00f8ntareal (felt F3). Side 10 av 17 Hva m\u00e5 til for at kommunen skal kunne dispensere: For det f\u00f8rste m\u00e5 det foreligge begrunnet s\u00f8knad om dispensasjon, jf. PBL \u00a7 19-1. Videre er det av lovens \u00a7 19-2 fastsatt at dispensasjon bare kan gis i de tilfeller verken hensyn bak bestemmelsen det s\u00f8kes dispensasjon fra-, hensynene i lovens form\u00e5ls- bestemmelse (\u00a7 1-1), eller nasjonale og/eller regionale interesser blir vesentlig tilsidesatt. I tillegg m\u00e5 ogs\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Da det foreligger begrunnet s\u00f8knad om dispensasjon, f\u00f8lger v\u00e5r vurdering av om vilk\u00e5rene for dispensasjon er tilstede. Ansvarlig s\u00f8ker har blant annet gitt f\u00f8lgende begrunnelse for s\u00f8knaden: Vurdering av vilk\u00e5r i pbl \u00a7 19-2 Som vist over viser plan- og bygningsloven at det er fire vilk\u00e5r som m\u00e5 v\u00e6re oppfylt for at kommunen skal ha hjemmel til \u00e5 innvilge dispensasjon. Under f\u00f8lger en vurdering av oms\u00f8kt dispensasjon opp mot disse vilk\u00e5rene. Vurdering av dispensasjon fra regulert byggegrense Gjeldende reguleringsplan har inntegnede byggegrenser som samsvarer med plan- og bygningsloven sin generelle regel om 4 meter mot naboeiendom. Det kan ikke leses ut fra plandokumentene at det er spesielle hensyn som skal ivaretas ved \u00e5 legge byggegrensen fire meter fra naboeiendom. Det er derfor vurdert at fire meter mot bebygde naboeiendommer er lagt inn som en generell grense i samsvar med pbl, og ikke fordi det er spesielle hensyn som m\u00e5 ivaretas spesifikt. Dette underst\u00f8ttes av at alle byggefeltene innenfor planomr\u00e5det har fire meter innenfor avsatt byggeform\u00e5l mot tilgrensende form\u00e5l. I reguleringsplaner kan byggegrenser tegnes inn i kart for \u00e5 ivareta hensyn til brannsikring, lys, utsikt, terrengforhold, viktige siktkorridorer, trafikksikkerhet og lignende. Det er ikke informasjon i planen eller forhold p\u00e5 stedet som gj\u00f8r det tydelig at det er ett eller flere spesielle hensyn som er s\u00f8kt ivaretatt ved fastsettelse av byggegrense. I eldre reguleringsplaner var det ikke uvanlig at man videref\u00f8rte avstandskravet i plan- og bygningsloven uten \u00e5 gj\u00f8re en konkret vurdering av om dette var n\u00f8dvendig p\u00e5 grunn av spesielle hensyn p\u00e5 stedet. \u00c5 plassere carport med trapp slik som oms\u00f8kt, er ikke vurdert \u00e5 tilsidesette noen spesielle hensyn mot tilgrensende eiendom. Naboarealet er eid av Titlestadparken huseierforening og er i reguleringsplanen avsatt til fellesareal. Det er ca. 18 meter fra den n\u00e6rmeste delen av oms\u00f8kt tiltak til n\u00e6rmeste nabohus. P\u00e5 bakgrunn av dette er det ikke vurdert som problematisk av hensyn til nabobebyggelse \u00e5 plassere carport og trapp en meter fra eiendomsgrensen. Det er heller ikke vurdert som problematisk av hensyn til det regulerte fellerarealet som 90/6 grenser direkte til. Her er det regulert for en tilkomst til fellesarealet og omr\u00e5det skal ikke bebygges. Side 11 av 17 P\u00e5 grunn av terrengforholdene p\u00e5 stedet er det ikke vurdert som hensiktsmessig \u00e5 skyve bolig og carport lengre mot s\u00f8r for at tiltak skal havne innenfor plangrensen. Dette ville krevd st\u00f8rre terrenginngrep og h\u00f8yere st\u00f8ttemurer i framkant av boligen fordi terrenget skr\u00e5ner ned mot 90/174 og 90/173. Vurdering av hensynene bak lovens form\u00e5lsbestemmelse [...] Naboer og andre ber\u00f8rte, samt aktuelle overordnede myndigheter vil f\u00e5 dispensasjonss\u00f8knaden til uttale, slik at interessenter i saken vil f\u00e5 anledning til \u00e5 uttale seg. Et vedtak vil gjennom saksbehandlingen sikre \u00e5penhet og medvirkning. Tiltaket sitt omfang tilsier at en bredere og mer omfattende medvirkningsprosess ikke vil v\u00e6re n\u00f8dvendig i denne saken. Tiltaket er ikke vurdert \u00e5 forringe eller v\u00e6re i konflikt med areal som brukes av barn og unge i dag. Plassering av tiltak utenfor fastsatt byggegrense vil heller ikke i negativ grad p\u00e5virke utforming av omgivelsene. Oms\u00f8kte dispensasjoner er ikke vurdert \u00e5 vesentlig tilsidesette loven sin form\u00e5lsparagraf. Vurdering av hensynene bak nasjonale eller regionale interesser Side 12 av 17 Det er ikke vurdert at s\u00e6rskilte nasjonale eller regionale interesser blir vesentlig tilsidesatt ved at det innvilges dispensasjon fra fastsatt byggegrense for oppf\u00f8ring av carport og trapp. Vurdering av om dispensasjonen har \u00abklart st\u00f8rre fordeler enn ulemper\u00bb Oms\u00f8kte dispensasjoner vil etter ovenst\u00e5ende vurderinger gi en l\u00f8sning som i st\u00f8rre grad sikrer en god terrengtilpasning av bebyggelsen. Det er ikke vurdert at det er nevneverdige ulemper ved dispensasjon fra regulert byggegrense. Det foreligger i tillegg erkl\u00e6ring fra nabo der plassering av tiltak aksepteres. P\u00e5 bakgrunn av dette er det vurdert at dispensasjonen vil ha klart st\u00f8rre fordeler enn ulemper. Konklusjon En dispensasjon i denne saken inneb\u00e6rer \u00abklart st\u00f8rre\u00bb fordeler enn ulemper etter pbl \u00a7 19- 2, andre ledd, fordi den gir bedre terrengtilpasning. Dispensasjonen setter ikke hensynene bak lovens form\u00e5lsparagraf vesentlig til side, og ingen regionale eller nasjonale interesser er vurdert \u00e5 v\u00e6re ber\u00f8rt. Alle vilk\u00e5rene i pbl \u00a7 19-2 er etter dette vurdert \u00e5 v\u00e6re oppfylt. Bygningsmyndighetens vurdering av s\u00f8knaden Om hensyn bak aktuelle byggegrense blir vesentlig tilsidesatt: Hovedhensynet bak regulerte byggegrenser er \u00e5 styre plasseringen av bygninger og tiltak innenfor aktuelle eiendommer og felt. Plassering av byggegrenser skjer blant annet med bakgrunn i omr\u00e5dets terreng og bebyggelsesstruktur mv. Byggegrensen skal ogs\u00e5 ivareta behovet for luft, lys og utsikt i bebyggelsen, samt hindre brannspredning og un\u00f8dvendig innsyn mellom byggverk. I dette konkrete tilfellet sikrer ogs\u00e5 den aktuelle byggegrensen en viss buffer mot regulert adkomst til felles gr\u00f8ntareal. Aktuelle bolig og carport er plassert innenfor egen eiendom. En mindre del av carport mv. er plassert i strid med regulert byggegrense p\u00e5 4 meter til eiendomsgrense. Ingen deler av tiltaket er plassert n\u00e6rmere naboeiendom enn 1 meter, noe som muliggj\u00f8r b\u00e5de tilkomst og vedlikehold fra egen eiendom. Plasseringen tar alts\u00e5 hensyn til eiendomsstrukturen, og er i sin helhet plassert innenfor feltet avsatt til boligbebyggelse (med tilh\u00f8rende anlegg). Carport mv. plasseres ogs\u00e5 ift. eksisterende terreng, i allerede utsprengt lomme i terrenget. En lomme som ble etablert allerede ved bygging av tidligere bolig ved eiendommen. Tidligere bolig er i dag nedbrent. Plasseringen tar alts\u00e5 hensyn til terrenget og tiltakets terrengtilpasning. Tiltakets plassering avviker heller ikke vesentlig fra omr\u00e5dets bebyggelsesstruktur. Videre er det ogs\u00e5 god avstand til nabobebyggelsen, med regulert vei og felles gr\u00f8ntareal mellom aktuelle boligeiendommer (90/6 og 90/180). Plasseringens vil f\u00f8lgelig ikke ha vesentlig p\u00e5virkning p\u00e5 forholdet til brannspredning mellom byggverk. Avstanden sammenholdt med carportens lave plassering i terrenget, gj\u00f8r at en dispensasjon i dette tilfelle ikke vil g\u00e5 p\u00e5 vesentlig bekostning av hverken forholdet til luft, lys eller utsikt i bebyggelsen. Ettersom det etableres uteareal p\u00e5 carportens tak, vil det kunne f\u00f8re til noe mer innsyn mot tilst\u00f8tende naboeiendom (90/180). Men igjen overstiger ikke h\u00f8yden p\u00e5 takterrassen den av det naturlige terrenget mot eiendomsgrense, og s\u00e5ledes vil det heller ikke v\u00e6re vesentlig mer innsyn fra denne, enn hva som ellers ville v\u00e6rt p\u00e5regnelig ifb. med etableringen av ikke- s\u00f8knadspliktig uteareal innenfor aktuelle del av eiendommen. Takterrassen vil heller ikke ligger h\u00f8yere enn uteareal ved naboeiendom, noe som gj\u00f8r at vegetasjon etc. vil kunne skjerme mot u\u00f8nsket innsyn. Videre s\u00e5 er det fortsatt god avstanden mellom carport og eiendomsgrense til aktuelle naboeiendom (vell 6 meter) som f\u00f8lge kj\u00f8revei og felles gr\u00f8ntareal, som er regulert i 5 meter bredde mellom de aktuelle boligeiendommene. Dette er ogs\u00e5 langt mer enn de fire meter som ellers f\u00f8lger av loven p\u00e5 generelt grunnlag, jf. \u00a7 29-4. Ellers er ogs\u00e5 avstand mellom Side 13 av 17 carport og bolig p\u00e5 aktuell naboeiendom rundt 20 meter, noe som b\u00f8r v\u00e6re mer enn tilstrekkelig. Hensyn til det \u00e5 begrense innsyn mellom byggverk anses f\u00f8lgelig ikke \u00e5 bli vesentlig tilsidesatt. Til sist vurderer vi at etableringen av aktuelle carport mv. ikke vil g\u00e5 p\u00e5 bekostning av ankomst til- og/eller bruk av felles gr\u00f8ntareal (F3). Som nevnt er minste avstand til aktuelle eiendom- og form\u00e5lsgrenser fortsatt 1 meter. Noe som betyr at tilkomst til- og vedlikehold av carport mv. kan skje p\u00e5 egen eiendom uten \u00e5 g\u00e5 p\u00e5 bekostning av fellesarealet. Men for \u00e5 bedre ivareta skille mellom privat uteplass og felles gr\u00f8ntareal, anser vi at det vil v\u00e6re behov for \u00e5 etablere et viss skille / skjerming. F\u00f8lgelig vil det m\u00e5tte settes vilk\u00e5r for dispensasjon, for \u00e5 ivareta aktuelle hensyn. Vilk\u00e5r vil m\u00e5tte gjelde krav til skillende/ skjermende beplantning etablert innenfor egen eiendom. Dette er i tr\u00e5d med lovens \u00a7 19-2, som \u00e5pner for at det kan stilles relevante vilk\u00e5r for dispensasjon. Basert p\u00e5 overst\u00e5ende dr\u00f8fting anser vi at de hensyn regulerte byggegrenser er ment \u00e5 ivareta, ikke vil bli vesentlig tilsidesatt ved dispensasjon. Om hensynet bak lovens form\u00e5lsbestemmelse blir vesentlig tilsidesatt: Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, barn og unges oppvekstmilj\u00f8, s\u00e5 vel som omgivelsenes estetiske utforming. Loven skal fremme en b\u00e6rekraftig utvikling, samt sikre at forholdet til likeverd og forsvarlighet er ivaretatt. Den tid tiltaket er oms\u00f8kt og nabovarslet i flere omganger, samt at ber\u00f8rte parter mottar kopi av dette vedtaket for klagevurdering, finner vi at forholdet til \u00e5penhet, forutsigbarhet og medvirkning er ivaretatt. Ellers bemerker vi at aktuelle dispensasjon ikke krever h\u00f8ring/uttale fra andre myndigheter. I de tilfeller man gjennom dispensasjon avviker fra vedtatt plan, er forutberegnelighet av vedtaket for naboers del mindre klar. Men da vi som dr\u00f8ftet over finner at alle relevante hensyn er tilstrekkelig ivaretatt, er det ikke av vesentlig viktighet at forutberegnelighet avvikes noe. Under forutsetning av at vilk\u00e5r knyttet til utforming, som satt under vedtakets pkt. 2 \u2013 oppfylles, finner vi at forholdet til omgivelsenes estetiske utforming er ivaretatt. Dispensasjonen anses \u00e5 ivareta hensynet til b\u00e6rekraft den tid forholdet kan l\u00f8ses uten un\u00f8dvendig ressursbruk (planendring). Den tid det ikke foreligger forhold som tilsier at dispensasjonen ikke b\u00f8r gis, og at det kan stilles relevante vilk\u00e5r for dispensasjon, anses forholdet til forsvarlighet ivaretatt. Dispensasjonen anses ikke \u00e5 p\u00e5virke forhold til barn og unges oppvekstmilj\u00f8, likeverd eller langsiktig samfunnsplanlegging. Oppsummert vurderes tiltaket og en dispensasjon til ikke \u00e5 vesentlig tilsidesette de hensyn form\u00e5lsbestemmelsen skal ivareta. Om hensynet til nasjonale- og regionale interesser blir vesentlig tilsidesatt: Vi kan ikke se at aktuelle dispensasjoner p\u00e5virker nasjonale- og/eller regionale interesser. Om fordelene er klart st\u00f8rre enn ulempene: I dette tilfellet anses fordelene ved \u00e5 dispensere i hovedsak \u00e5 v\u00e6re knyttet opp mot at tiltakshaver f\u00e5r godkjent en l\u00f8sning for \u00e5 tilpasse tiltaket til en allerede utsprengt lomme i terrenget. Det er ogs\u00e5 fordelaktig at en slik liten endring og stedstilpassing til de faktiske forhold kan skje gjennom en dispensasjon i stedet for en ressurskrevende prosess med planendring. Den tid det kan stilles relevante vilk\u00e5r for dispensasjon, som avb\u00f8ter/ Side 14 av 17 opprettholder skille mellom privat og felles uteareal, kan vi ikke se at det foreligger andre ulemper av vesentlig betydning. Fordelene ved \u00e5 gi dispensasjon i dette tilfellet vil etter v\u00e5r vurdering v\u00e6re klart st\u00f8rre enn ulempene. Bygningsmyndighetens kan vurdering. Det f\u00f8lger av lovens \u00a7 19-2 at kommunen kan gi dispensasjon fra bestemmelser fastsatt i- eller i medhold av loven. Tiltakshaver har alts\u00e5 ikke et rettslig krav p\u00e5 dispensasjon, selv om vilk\u00e5rene for at kommunen skal kunne dispensere, skulle v\u00e6re oppfylt. Da vilk\u00e5rene for \u00e5 kunne innvilge dispensasjon, i denne saken anses \u00e5 v\u00e6re oppfylt, m\u00e5 vi vurdere hvorvidt dispensasjon b\u00f8r gis. N\u00e5 det er sagt er vi helt enige med ansvarlig s\u00f8kers redegj\u00f8relse og dr\u00f8ftelse. Byggegrensen ser ut til \u00e5 v\u00e6re satt etter plan- og bygningslovens avstandskrav (4-meters regelen), uten at det er tatt s\u00e6rskilte vurderinger for de ulike byggeomr\u00e5dene, heller ikke for den aktuelle eiendommen. Da den generelle firemeters-regelen er gjort bindende i plankartet uten bestemmelser som \u00e5pner for unntak, avhenger plasseringen av carport mv. av dispensasjon. I dag \u00e5pner lovens \u00a7 29-4 for at firemeters-regelen kan fravikes helt, dersom eier av naboeiendommen har gitt skriftlig samtykke til plasseringen av tiltaket. Et slikt samtykke foreligger ogs\u00e5 i denne saken. Videre \u00e5pner loven ogs\u00e5 for at mindre tiltak (garasjer ol.) p\u00e5 inntil 50 m2 uten videre kan godkjennes 0 meter til eiendomsgrense. Dette uten samtykke fra nabo. Da dette tiltaket gjelder carport p\u00e5 50 m2 + sportbod og tapp, er dette sv\u00e6rt sammenlignbart med de tiltak lovgiver har ansett at kan plasseres fritt uten \u00e5 komme i konflikt med de hensyn firemeters- regelen skal ivareta. Mot denne bakgrunn og da vilk\u00e5rene for dispensasjon er oppfylt, samt at vi i dette tilfellet ikke kan se at det foreligger s\u00e6rlige forhold som taler imot at dispensasjonen b\u00f8r gis, innvilger vi ogs\u00e5 dispensasjon som oms\u00f8kt. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Dato: 16. februar 2024 Marte Joan Monstad Settebyr\u00e5d for byutvikling Dokumentet er godkjent elektronisk. Kopimottakere: BYGG OG SNEKKERMESTER BIRGER MORST\u00d8L AS Titlestadvegen 222 5243 FANA Cathrine Johnsen Mjell S\u00f8re Titlestad 89 5243 FANA Jan Ove Haugstad S\u00f8re Titlestad 113 5243 FANA Side 15 av 17 Erik Furnes S\u00f8re Titlestad 91 5243 FANA Monica Misje Furnes S\u00f8re Titlestad 91 5243 FANA Sandra Garnes Hauge S\u00f8re Titlestad 93 5243 FANA Ole Ivar Steinsland S\u00f8re Titlestad 93 5243 FANA Edel Sundsteigen Heldal S\u00f8re Titlestad 97 5243 FANA Tormod Heldal S\u00f8re Titlestad 97 5243 FANA Espen Johnsen Mjell S\u00f8re Titlestad 89 5243 FANA Laila Oksholm S\u00f8re Titlestad 111 5243 FANA Titlestadparken Huseierforening C/O Bengt H\u00e5vard Haugs\u00f8en S\u00f8re Titlestad 37 5243 FANA Vestland fylkeskommune v/ avd. for infrastruktur og veg Askedalen 4 6863 LEIKANGER Statens Vegvesen Postboks 1010 Nordre \u00c5l, 2605 LILLEHAMMER Generelle bestemmelser: Side 16 av 17 Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21- utstedes n\u00e5r det foreligger n\u00f8dvendig sluttdokumentasjon fra ansvarlig 10 og byggesaksforskriften kapittel 8) s\u00f8ker. Er tiltaket ikke satt i gang senest innen 3 \u00e5r etter at tillatelse er gitt, Bortfall av tillatelse: faller tillatelsen bort. Tillatelsen faller ogs\u00e5 bort hvis tiltaket innstilles i (plan- og bygningsloven \u00a7 21-9) lengre tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og (forvaltningslovens \u00a7 28) bygningsetaten, Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes Klagens innhold: endret og v\u00e6re undertegnet av klageren eller hans fullmektig. Klagen (forvaltningslovens \u00a7 32) b\u00f8r begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i dokumenter: saken. Det m\u00e5 ved et slikt \u00f8nske tas kontakt med Kundesenteret til (forvaltningslovens \u00a7 11) Plan- og bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige kostnader, f. eks advokatbistand, i forbindelse med klagesaken der Kostnader ved klagen: vedtaket er endret til gunst for klager. Kravet m\u00e5 v\u00e6re fremsatt innen (forvaltningslovens \u00a7 36) tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 Vilk\u00e5r for \u00e5 reise sak for klage p\u00e5 vedtaket og klagen er avgjort av h\u00f8yeste klageinstans. domstolene om vedtaket: S\u00f8ksm\u00e5l kan likevel reises n\u00e5r det er g\u00e5tt 6 m\u00e5neder fra klage f\u00f8rste (forvaltningsloven \u00a7 27 b) gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Side 17 av 17 "
}