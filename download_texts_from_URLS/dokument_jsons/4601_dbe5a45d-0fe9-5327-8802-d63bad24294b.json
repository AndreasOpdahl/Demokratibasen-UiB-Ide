{
  "dokument_id": "dbe5a45d-0fe9-5327-8802-d63bad24294b",
  "doc_type": "meeting_minutes",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 05.11.2024",
  "url": "https://bergen.kommune.no/politikere-utvalg/api/fil/bk360/11463108/Protokoll-kommunalt-rad-for-personer-med-funksjonsnedsettelse-05-11-2024",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 05. nov. 2024 holdt kommunalt r\u00e5d for personer med funksjonsnedsettelse m\u00f8te i Bergen R\u00e5dhus, Store Milde. Til stede: Kari Tungesvik Bj\u00f8rn Greve Ellinor Hj\u00f8rnevik Geir Ivar Kval\u00f8y Kavlie \u00c5slaug Kalstad Michael S\u00f8nnesyn Sonja Ljostveit Kristian Thorkildsen Olaug Nilssen Eva Kirkevik (vara) Forfall: Alexander Lunde Petersen Fra administrasjonen: R\u00e5dgiver Nadine Lunde Bratholmen, seniorr\u00e5dgiver Eileen Langedal, seksjonsleder Marit Hagevik, r\u00e5dgiver Vigdis B\u00f8e, byr\u00e5d Daniel H\u00e4gglund (til sak 169/24), kommunaldirekt\u00f8r Marius B\u00f8e Arnason (til sak 169/24), seksjonsleder Gunhild Gram Giskemo (til sak 170/24) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 16:00 og ble hevet kl. 19:15 1 Saksliste Saksnr. Arkivsak Sakstittel Side 167/24 2023/280752-55 Godkjenning av innkalling og saksliste 3 168/24 2023/280752-56 Godkjenning av protokoll 3 169/24 2023/280756- Byr\u00e5dens halvtime: byr\u00e5d for barnehage og skole 3 106 170/24 2023/283884- Budsjett 2025 4 193 171/24 2023/280756- Skriftlige orienteringer 4 103 172/24 2023/280756- Sluttmelding for Tveiter\u00e5s skole 5 101 173/24 2023/280756- Kvalitetsutviklingsplan for bergensbarnehagen. 5 107 174/24 2023/280756- Ferietilbud til voksne personer med 6 108 utviklingshemming og voksne personer med store bistandsbehov. Evaluering av tilbudet og utredning av en ny varig ordning 175/24 2023/283884- M\u00f8llendalsveien 63. Sluttbehandling av 7 185 detaljregulering 176/24 2023/283884- Tilstandsrapport for bergensskolen 2023/2024 8 189 177/24 2023/283884- Redegj\u00f8relse for CRPD i kommunens tjenester 9 191 178/24 2023/283884- Fana brannstasjon og boligtun. 11 192 Detaljreguleringsplan til 2. gangsbehandling 179/24 2023/280754-64 Innspill fra r\u00e5dets medlemmer 12 180/24 2023/280754-63 Eventuelt 13 2 167/24 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 167/24 og fattet f\u00f8lgende vedtak: Innkalling og saksliste godkjennes 168/24 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 168/24 og fattet f\u00f8lgende vedtak: Protokoll fra m\u00f8te 4. oktober godkjennes 169/24 Byr\u00e5dens halvtime: byr\u00e5d for barnehage og skole Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 169/24 og fattet f\u00f8lgende vedtak: F\u00f8lgende brev sendes til byr\u00e5d for barnehage, skole og idrett KRPF vil gjerne takke for en god dialog i m\u00f8te 5. november. Etter avtale sender vi noen sp\u00f8rsm\u00e5l som ikke kunne besvares i m\u00f8tet. \u2022 KRPF er bekymret for situasjonen til voksne som blir synshemmet og trenger oppl\u00e6ring. Dette er oppl\u00e6ring som de har rett p\u00e5 etter oppl\u00e6ringsloven, men i Bergen kommune har man valgt \u00e5 plassere denne tjenesten i byr\u00e5dsavdeling for eldre, helse og omsorg. R\u00e5det opplever at det er usikkerhet, b\u00e5de i tjenestene og for de som trenger oppl\u00e6ring og vil be om at du tar initiativ til \u00e5 finne ut mer om situasjonen. \u2022 R\u00e5det er bekymret for hvordan elever med funksjonsnedsettelser blir vurdert i faget kropps\u00f8ving. I Utdanningsdirektoratets veiledning st\u00e5r det f\u00f8lgende: Etter 10. trinn i LK20 skal elevene blant annet kunne trene p\u00e5 og utvikle ferdigheter i varierte bevegelsesaktiviteter. Noen elever kan for eksempel ha fysiske utfordringer som p\u00e5virker hvordan de f\u00e5r vist at de trener p\u00e5 og utvikler ferdigheter. I slike tilfeller er det relevant for l\u00e6reren \u00e5 kjenne til elevens forutsetninger. Det betyr likevel ikke at elevens forutsetninger er en del av vurderingsgrunnlaget. L\u00e6rerne skal vurdere med utgangspunkt i kompetansem\u00e5lene i l\u00e6replanen, samtidig som de bruker sitt faglige skj\u00f8nn og kjennskap de har til elevene. Dette virker vanskelig \u00e5 forst\u00e5 og r\u00e5det er bekymret for at elever kan f\u00e5 en d\u00e5rlig karakter i et fag der de ikke har noen mulighet til \u00e5 hevde seg og at dette kan p\u00e5virke de mulighetene de f\u00e5r videre. R\u00e5det vil be om en orientering om hvordan dette praktiseres i bergensskolene og om det er noen felles samtale mellom skoler/kropps\u00f8vingsl\u00e6rere for \u00e5 sikre at denne gruppen ivaretas. \u2022 I tilstandsrapporten for bergensskolen er det fremdeles bekymringsfullt h\u00f8ye mobbetall. R\u00e5det vil gjerne vite om det er noen forskjell p\u00e5 baseskoler og mer tradisjonelle klasseromsskoler her. I tillegg lurer r\u00e5det p\u00e5 om man evaluerer de tiltakene som er satt inn mot mobbing f\u00e5r \u00e5 se om tiltakene virker. Hvorfor har tiltakene som er satt i gang ikke klart \u00e5 snu trenden. 3 \u2022 Tilstandsrapport for bergensskolen viser ogs\u00e5 et \u00f8kende antall elever som f\u00e5r vedtak p\u00e5 spesialundervisning. R\u00e5det lurer p\u00e5 om det ogs\u00e5 er mulig \u00e5 f\u00e5 statistikk p\u00e5 hvor mange som blir vurdert, men f\u00e5r avslag, eller ikke f\u00e5r vedtak. R\u00e5det f\u00e5r tilbakemeldinger om at foreldre opplever at assistenter/l\u00e6rere som skulle gitt spesialundervisning blir brukt til andre ting for eksempel i forbindelse med sykefrav\u00e6r og at det da ikke blir holdt \u00f8ye med om eleven faktisk har f\u00e5tt de timene med spesialundervisning som de har vedtak p\u00e5. Kommunalt r\u00e5d for personer med funksjonsnedsettelses behandling Byr\u00e5d Daniel H\u00e4gglund 170/24 Budsjett 2025 Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 170/24 og fattet f\u00f8lgende vedtak: Informasjonen tas til orientering. Kommunalt r\u00e5d for personer med funksjonsnedsettelses behandling Gunhild Gram Giskemo fra byr\u00e5dsavdeling for finans informerte 171/24 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 171/24 og fattet f\u00f8lgende vedtak: Informasjonen tas til orientering Skriftlige orienteringer Brev fra KRPF og eventuell oppf\u00f8lging \u2022 NAV Bergen sentrum. Omorganisering av NAV \u00c5rstad og NAV Bergenhus. o Innspill til byr\u00e5dsavdeling for barnevern, sosiale tjenester og mangfold o Svar fra byr\u00e5dsavdelingen \u2022 Oppf\u00f8lging av forvaltningsrevisjon av Bergen legevakt o Brev til utvalg for helse og sosial o Vedtaksskriv fra utvalget \u2022 Nasjonale faglige r\u00e5d for bruker- og p\u00e5r\u00f8rendemedvirkning i rus- og psykisk helsefeltet o Brev til utvalg for helse og sosial o Vedtaksskriv fra utvalget \u2022 Endringer i reglene om taushetsplikt i helsepersonelloven og pasientjournalloven mm. o Innspill til h\u00f8ringsuttalelse til byr\u00e5dsavdeling for eldre, helse og omsorg \u2022 Planstrategi for Bergen kommune 2023-2027 med planprogram for kommuneplanens samfunnsdel 4 o Brev til utvalg for milj\u00f8 og byutvikling o Vedtaksskriv fra utvalget \u2022 Representantforslag om utredning av utvidelse av hovedbiblioteket og nytt sentrumsbibliotek. o Brev til bystyret \u2022 Svar fra byr\u00e5dsavdeling for barnevern, sosiale tjenester og mangfold ang\u00e5ende henvendelse om solsikkearmb\u00e5nd. Saker avgjort av byr\u00e5det \u2022 Oppnevning av styrerepresentanter til Syns- og audiopedagogisk tjeneste Vestland \u2013 kommunalt oppgavefelleskap (SAPT Vestland) \u2022 H\u00f8ringsuttalelse. Nasjonal veileder for kommunelegefunksjonen og samfunnsmedisinsk arbeid i kommunen \u2022 H\u00f8ringsuttalelse. Rundskriv om rettslige rammer for samarbeid mellom helse- og omsorgstjenesten og frivilligheten Saker med innstilling til bystyret \u2022 Kontaktutvalg for kj\u00f8nns- og seksualitetsmangfold Skriftlige sp\u00f8rsm\u00e5l \u2022 Svar p\u00e5 skriftlig sp\u00f8rsm\u00e5l nr 67 fra Thor Haakon Bakke (MDG) om pedagogiskpsykologiske sentre. Utvalg for barnehage, skole og idrett. \u2022 Svar p\u00e5 skriftlig sp\u00f8rsm\u00e5l nr 69 fra Janne Gro Rasmussen (H) om Bj\u00f8rnarhallen og midlertidig hall. Utvalg for barnehage, skole og idrett \u2022 Svar p\u00e5 skriftlig sp\u00f8rsm\u00e5l nr 88 fra Jeron Joseph (A) om digitale n\u00f8kler. Utvalg for helse og sosial. 172/24 Sluttmelding for Tveiter\u00e5s skole Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 172/24 og fattet f\u00f8lgende vedtak: Sluttmelding for Tveiter\u00e5s skole tas til orientering 173/24 Kvalitetsutviklingsplan for bergensbarnehagen. Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 173/24 og fattet f\u00f8lgende vedtak: F\u00f8lgende brev sendes til utvalg for barnehage, skole og idrett Forslag til vedtak: Saken sendes tilbake for \u00e5 innarbeide punkter om barn med funksjonsnedsettelser og om universell utforming 5 Dersom saken ikke utsettes vil r\u00e5det foresl\u00e5 f\u00f8lgende merknader Merknad 1: Planen er velskrevet, men ikke universelt utformet. Den har for mye tekst og for lange avsnitt. Bergen kommune skal skrive planer som kan leses og forst\u00e5s av hele befolkningen Merknad 2: CRPD er ikke nevnt i planen. CRPD b\u00f8r nevnes p\u00e5 lik linje med barnekonvensjonen (s.5). Det finnes barn med nedsatt funksjonsevne i alle barnehager som trenger tilrettelegging, b\u00e5de fysisk og organisatorisk. Merknad 3: I denne planen setter en seg m\u00e5l, men da m\u00e5 man ogs\u00e5 sette en tidsplan for n\u00e5r og hvordan m\u00e5lene skal vurderes. Begrunnelse for forslag / merknader: Likestillings- og diskrimineringsombudet organiserte 29. oktober ett \u00e5pent m\u00f8te i Bergen med tema Usynliggj\u00f8ring av funksjonshemmede. Bergen kommune deltok med to byr\u00e5der. Temaet for m\u00f8tet, som er stort og viktig, kommer tilbake n\u00e5r man leser denne planen. Barn med funksjonsnedsettelser blir ikke nevnt, heller ikke hvordan man skal s\u00f8rge for at bergensbarnehagen skal ha en god kvalitet for denne gruppen. P\u00e5 s. 11 i planen snakker man om et inkluderende felleskap. Her nevnes ulike kulturer, spr\u00e5k og v\u00e6rem\u00e5ter. Dette er viktige elementer, men igjen ser vi at Bergen kommune ikke tar personer med funksjonsnedsettelser med i sitt mangfoldsbegrep. Og personer med funksjonsnedsettelser usynliggj\u00f8res. Det er lagt stor vekt p\u00e5 at barnehagen skal vere inkluderande, men det st\u00e5r lite om tilrettelegging for barn med funksjonshemming. PPT og autismeteamet er nemnt, men det st\u00e5r ingenting om verken universell utforming eller tankar om korleis barnehagen skal legge til rette for barn med ASD, ADHD eller utviklingshemming. I samtale med byr\u00e5den om dette fikk r\u00e5det vite at universell utforming kommer i barnehagebruksplanen. Men r\u00e5det mener at det er en s\u00e5 tett sammenheng mellom universell utforming, b\u00e5de av det fysiske milj\u00f8et og av innholdet i barnehagen, at man ikke kan ta dette ut av diskusjonen om kvalitetsutvikling. 174/24 Ferietilbud til voksne personer med utviklingshemming og voksne personer med store bistandsbehov. Evaluering av tilbudet og utredning av en ny varig ordning Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 174/24 og fattet f\u00f8lgende vedtak: F\u00f8lgende brev sendes til utvalg for helse og sosial R\u00e5det har f\u00e5tt ei sv\u00e6rt grundig og god gjennomgang av ferietilbodet for personar med psykisk utviklingshemming. Det er s\u00e6rleg positivt at s\u00e5 mange s\u00f8kte om, og fekk innvilga st\u00f8tte til ledsagar p\u00e5 feriereise i \u00e5r. Det er bra jobba av kommunen \u00e5 snu seg s\u00e5 radikalt i h\u00f8ve til kva dei i utgangspunktet hadde planlagt. KRPF ser positivt p\u00e5 at dagens ordning videref\u00f8res samtidig som en \u00f8nsker \u00e5 utvide den til \u00e5 inkludere flere. Noen organisasjoner har tatt til orde for, og \u00f8nsker et, organisasjonstilskudd til feriereise for andre grupper. KRPF ser at dette kan v\u00e6re hensiktsmessig for noen, men med tanke p\u00e5 at mange organisasjoner sliter med rekruttering av frivillige og tillitsvalgte 6 mener r\u00e5det at en slik ordning blir b\u00e5de usikker og urettferdig der bare de mest ressurssterke organisasjonene klarer dette. R\u00e5det \u00f8nsker derfor \u00e5 st\u00f8tte konklusjonen med videref\u00f8ring av eksisterende tilbud, individbasert tilskuddsordning og flytting til Byr\u00e5dsavdeling for n\u00e6ring, kultur og idrett (BNKI). N\u00e5r det gjelder medvirkning mener r\u00e5det at denne kunne v\u00e6rt litt bredere da det var relativt f\u00e5 organisasjoner som var invitert. R\u00e5det har ogs\u00e5 f\u00e5tt tilbakemeldinger p\u00e5 at det var utilstrekkelig med midler til dem som s\u00f8kte individbasert tilskuddsordning og at de derfor fikk innvilget alt for lite til at det var mulig \u00e5 ta ferie kanskje med unntak av en dagstur. 175/24 M\u00f8llendalsveien 63. Sluttbehandling av detaljregulering Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 175/24 og fattet f\u00f8lgende vedtak: F\u00f8lgende brev sendes til utvalg for milj\u00f8 og byutvikling Forslag til vedtak: Bystyret ber om justeringer i planen for \u00e5 s\u00f8rge for tilstrekkelig med HC-parkeringsplasser til at de ogs\u00e5 kan betjene de publikumsrettede virksomhetene i hele planomr\u00e5det parkeringen skal omfatte. Merknad: Det er bekymringsfullt at det legges opp til s\u00e5 mange leiligheter under 50m2. Bystyret ber om en justering for \u00e5 redusere antall boenheter med areal under 50 kvadrat. Begrunnelse for forslag / merknader: KRPF vil gjerne f\u00f8rst gi skryt for at universell utforming er bedre beskrevet i denne planen enn den pleier \u00e5 v\u00e6re. Antall leiligheter under 50m2. Sameiet har f\u00e5tt l\u00f8yve til at 50% av leilighetene kan v\u00e6re under 50m2. Dette p\u00e5 tross at maks 20% av leilighetene skal v\u00e6re under 50m2 if\u00f8lge KPA 2018. Avviket er for stort. Sm\u00e5 enheter vil v\u00e6re til hinder for at mange personer med funksjonsnedsettelse kan bosette seg der pga. behov for st\u00f8rre hjelpemidler. Sm\u00e5 leiligheter er heller ikke tjenlig for barnefamilier. Samlet sett vil s\u00e5 stor andel sm\u00e5 boenheter f\u00f8re til mindre mangfold og inkludering. HC parkering. Planen beskriver at det kun blir 10 parkeringsplasser til de 38 leilighetene i M\u00f8llendalsveien 63 og Sementst\u00f8periet inkludert all publikumsrettet virksomhet og at 10\u00bb%, dvs. 1 parkering, skal v\u00e6re HC-parkering. Dette er altfor lite og vil bryte med Bergen sin visjon om \u00e5 v\u00e6re en menneskerettighetsby. Dette er i et omr\u00e5de med f\u00e5 parkeringsplasser p\u00e5 gateplan. 7 176/24 Tilstandsrapport for bergensskolen 2023/2024 Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 176/24 og fattet f\u00f8lgende vedtak: F\u00f8lgende brev sendes til utvalg for barnehage og skole Merknad 1: Tilstandsrapporten m\u00e5 f\u00f8lges opp av en tilstandsrapport om spesialundervisning. Merknad 2: Skolene m\u00e5 p\u00e5legges \u00e5 rapportere p\u00e5 hvor mange timer som faktisk er gitt i spesialundervisning, utfra det vedtaket den enkelte elev har p\u00e5 dette. Merknad 3: Tilstandsrapporten m\u00e5 f\u00f8lges opp av en tilstandsrapport om universell utforming av skolebygg. Etat for bygg og eiendom startet en gjennomgang av universell utforming av skolebygg i 2018, men r\u00e5det kjenner ikke til om denne har endt opp med en tilstandsrapport. Merknad 4: Bystyret \u00f8nsker informasjon om hvordan tiltakene mot mobbing som er satt i verk konkret ser ut. Og hvordan tiltakene evalueres for \u00e5 se om tiltakene er de rette for \u00e5 redusere mobbing. Hvorfor har tiltakene som hittil ble satt i gang ikke klart \u00e5 snu denne trenden? Merknad 5 Tilstandsrapporten skal ogs\u00e5 rapportere p\u00e5 andelen ungdom fra Bergen kommune som fullf\u00f8rer videreg\u00e5ende oppl\u00e6ring. Begrunnelse for forslag / merknader: R\u00e5det vil gjerne takke for at statistikk om spesialundervisning er inkludert, slik r\u00e5det foreslo i behandlingen av forrige statusmelding. Det \u00f8kende antall av mobbetilfeller er skremmende og urovekkende. V\u00e5r erfaring tilsier at mennesker med nedsatt funksjonsevne er spesielt utsatt. Vi vet ogs\u00e5 at mye av mobbingen kan foreg\u00e5 i det skjulte og digitalt. R\u00e5det \u00f8nsker informasjon om hvordan tiltakene som er satt i verk konkret ser ut. Og hvordan tiltakene evalueres for \u00e5 se om tiltakene er de rette for \u00e5 redusere mobbing. Hvorfor har tiltakene som hittil ble satt i gang ikke klart \u00e5 snu denne trenden? Kan rapporten vise at det \u00f8kende antall elever som f\u00e5r vedtak for spesialundervisning, f\u00e5r nytte av tiltakene som f\u00f8lger vedtaket? R\u00e5det \u00f8nsker dessuten informasjon om hvor mange som f\u00e5r avslag p\u00e5 s\u00f8knad om spesialundervisning. Rapporten viser en slags tilfredshet med l\u00e6rertettheten. Gjelder dette ogs\u00e5 for spesialundervisningen? Og hva er perspektivet for 2024/2025? Det st\u00e5r at \u201c...det er en viktig m\u00e5lsetning at flest mulig skal gjennomf\u00f8re overgangen fra grunnskole til videreg\u00e5ende oppl\u00e6ring. Elever som gjennomf\u00f8rer videreg\u00e5ende skole sikres muligheten til videre studier, og vil f\u00e5 flere muligheter i framtidens arbeidsliv.\u201d Tabell 25 viser hvor mange av elevene i Bergen kommune som ble registrert i videreg\u00e5ende oppl\u00e6ring h\u00f8sten etter uteksaminering fra grunnskolen. KRPF mener at man ikke kan si at overgangen fra grunnskolen til videreg\u00e5ende oppl\u00e6ring er vellykket med mindre man ser p\u00e5 hvor mange som faktisk gjennomf\u00f8rer den videreg\u00e5ende oppl\u00e6ringen. 8 177/24 Redegj\u00f8relse for CRPD i kommunens tjenester Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 177/24 og fattet f\u00f8lgende vedtak: F\u00f8lgende brev sendes til utvalg for helse og sosial Bystyret behandlet i m\u00f8te 2.11.23, i en interpellasjon fra Katrine N\u00f8dtvedt og vedtok f\u00f8lgende: Bystyret ber byr\u00e5det levere en sak til bystyret som beskriver hvordan CRPD skal implementeres i kommunens tjenester. KRPF mener at saken som n\u00e5 er levert, ikke svarer p\u00e5 bestillingen og derfor m\u00e5 sendes tilbake. Forslag til vedtak: Saken sendes tilbake for \u00e5 omarbeides slik at den svarer p\u00e5 bystyrets bestilling. Dersom saken ikke sendes tilbake foresl\u00e5s f\u00f8lgende merknader Merknad 1: Redegj\u00f8relsen f\u00f8lges opp med en redegj\u00f8relse om hvordan man oppfyller eller skal implementere CRPD i rus- og psykiatritjenestene, der det ogs\u00e5 er mange personer med funksjonsnedsettelser. Merknad 2: Bergen kommunes praksis med \u00e5 jobbe for universell utforming i alle IKT-l\u00f8sninger som brukes av ansatte m\u00e5 tydeliggj\u00f8res Merknad 3: Det m\u00e5 gjennomf\u00f8res en kartlegging av universell utforming av alle offentlige bygg og alle bygg som har offentlige tjenester. Kartleggingen m\u00e5 starte med barnehager og skolebygg og m\u00e5 f\u00f8re til en forpliktende Merknad 4: Bystyret m\u00e5 f\u00e5 en oversikt over hvordan vedtak om spesialundervisning f\u00f8lges opp og hvordan skolene sikrer at barn med behov for spesialundervisning faktisk f\u00e5r de timene de trenger. Begrunnelse for forslag / merknader: KRPF foresl\u00e5r \u00e5 sende tilbake saken fordi den ikke oppfyller bystyrets bestilling. Bystyret vedtok i m\u00f8te 22.11.23 Bystyret ber byr\u00e5det levere en sak til bystyret som beskriver hvordan CRPD skal implementeres i kommunens tjenester. Det byr\u00e5det har levert en liste over mange gode tiltak i kommunen, men den har ingen visjoner om hvordan CRPD faktisk kan implementeres i tjenestene eller hvordan Bergen kommune kan forbedre seg. Bergen kommune har erkl\u00e6rt seg som en menneskerettighetsby og det burde derfor v\u00e6re en selvf\u00f8lge at ogs\u00e5 menneskerettighetene til personer med funksjonsnedsettelse skal implementeres i kommunen. Slik saken er presentert fremstilles det som at Bergen kommune allerede oppfyller alle krav til implementering av CRPD. KRPF er uenige i dette og vil gjerne komme med noen punkter der tjenestene kan forbedres. Vi understreker at dette ikke er en utt\u00f8mmende liste, men noen f\u00e5 og tilfeldig utvalgte eksempler p\u00e5 problematiske omr\u00e5der \u2022 Dagens lovverk er svakt n\u00e5r det gjelder universell utforming av IKT p\u00e5 arbeidsplassen, ettersom de fleste IKT-l\u00f8sninger er fritatt fra krav til universell utforming. Bergen bystyre 9 gjorde et tydelig og forbilledlig vedtak i 2017 om \u00e5 stille krav til universell utforming i alle anskaffelser. Her er sitat fra vedtaket: \"Bergen bystyre behandlet saken i m\u00f8tet 310517 sak 150-17 og fattet f\u00f8lgende vedtak: Bystyret gir sin tilslutning til \u00abAnskaffelsesstrategi 2017- 2020\u00bb og m\u00e5lsettinger knyttet til denne, med f\u00f8lgende tillegg: Nytt tiltak 4.8: Bestemmelsene om universell utforming i del III i anskaffelsesforskriften skal gj\u00f8res gjeldene ogs\u00e5 under E\u00d8S-terskelverdi. Dette punktet er ikke tatt med i den nye anskaffelsesstrategien (195/22 22.6.22) og KRPF vil utfordre byr\u00e5det til \u00e5 tydeliggj\u00f8re Bergen kommunes praksis med \u00e5 jobbe for universell utforming i alle IKT-l\u00f8sninger som brukes av ansatte. Kun n\u00e5r alle IKT- l\u00f8sninger som brukes av ansatte er universelt utforming kan reell inkludering skje. \u2022 S10 \u00abTegnspr\u00e5ktolking av viktige pressekonferanser\u00bb. Ca 20% av Norges befolkning har en h\u00f8rselsnedsettelse. Flertallet kan ikke nyttiggj\u00f8re seg tegnspr\u00e5k, da de ofte har mistet h\u00f8rselen i voksen alder. Her er teksting av pressekonferanser essensielt \u2022 S12 Sitat: \u00abVed behov for d\u00f8vetolk brukes dette\u00bb Det er ikke \u00f8nskelig \u00e5 bruke uttrykket \u00abd\u00f8vetolk\u00bb, det heter tegnspr\u00e5ktolk. Her b\u00f8r det st\u00e5 skrivetolk/tegnspr\u00e5ktolk. Det er mange som beh\u00f8ver skrivetolk i ulike situasjoner, men som ikke vet at de har rett p\u00e5 det og/eller de vet ikke at det eksisterer en slik mulighet. \u2022 KRPF kan bare bruke ett f\u00e5tall av m\u00f8terommene i Bergen fordi det som oftest ikke er teleslynge, eller det ikke er mulig \u00e5 f\u00e5 hjelp til teleslyngen. P\u00e5 befaringer p\u00e5 sykehjem i Bergen har r\u00e5det ogs\u00e5 f\u00e5tt tilbakemelding om at det ikke er teleslynge i viktige m\u00f8terom, selv om disse var merket med teleslyngesymbol. \u2022 KRPF har nylig f\u00e5tt avslag p\u00e5 ett forslag om at Bergen kommune skal bli en del av solsikkeprogrammet som skal sette fokus p\u00e5 personer med usynlige funksjonsnedsettelser og hjelpe f\u00f8rstelinjetjenester med \u00e5 m\u00f8te disse personene p\u00e5 en bedre og mer inkluderende m\u00e5te. \u2022 Krisesenteret for kvinner i Bergen og de eksterne boligene de disponerer er ikke universelt utformet. KRPF er kjent med ett konkret tilfelle der en kvinne med en funksjonsnedsettelse har f\u00e5tt beskjed om at hun ikke kunne f\u00e5 hjelp p\u00e5 krisesenter p\u00e5 grunn av dette. \u2022 Ved planlegging av ny skole i Garnes ble forsterket avdeling, p\u00e5 tross av r\u00e5dets protester, lagt til ungdomsskolen. Barneskolebarn med funksjonsnedsettelse er derfor blitt nektet sosialt felleskap med andre barn p\u00e5 egen alder. \u2022 Foreldre til barn med vedtak om spesialundervisning melder tilbake at de ikke f\u00e5r informasjon om i hvor stor grad deres barn faktisk f\u00e5r spesialundervisning og kjenner til tilfeller der disse timene/l\u00e6rerne er blitt brukt til helt andre ting. \u2022 Lange ventelister b\u00e5de for \u00e5 f\u00e5 hjelpemidler og for \u00e5 f\u00e5 n\u00f8dvendig vedlikehold p\u00e5 hjelpemidler gj\u00f8r at mange personer med funksjonsnedsettelser hindres i \u00e5 leve det aktive livet de \u00f8nsker. \u2022 Bergen kommune har valgt \u00e5 legge sitt sentrale kulturhus for barn i et hus der bevegelseshemmede bare har tilgang til en av tre etasjer. 10 178/24 Fana brannstasjon og boligtun. Detaljreguleringsplan til 2. gangsbehandling Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 178/24 og fattet f\u00f8lgende vedtak: F\u00f8lgende brev sendes til utvalg for milj\u00f8 og byutvikling Forslag til vedtak: Planen sendes tilbake for \u00e5 f\u00e5 innarbeidet f\u00f8lgende punkter - Flere parkeringsplasser - St\u00f8rrelse p\u00e5 terrasser/balkonger tilpasset rullestoler - St\u00f8rrelse p\u00e5 boligene Begrunnelse for forslag / merknader: KRPF har ikke hatt denne planen til behandling tidligere. Vi ser heller ikke at det har v\u00e6rt medvirkning fra noen av de gruppene som man regner med at skal bo her. I dokumentene til saken ligger det rapport fra medvirkning fra naboene, men alts\u00e5 ikke fra mulige beboere. R\u00e5det viser til \u00a7 1-1 i Plan- og bygningsloven, del 4: Planlegging og vedtak skal sikre \u00e5penhet, forutsigbarhet og medvirkning for alle ber\u00f8rte interesser og myndigheter. Det skal legges vekt p\u00e5 langsiktige l\u00f8sninger og konsekvenser for milj\u00f8 og samfunn skal beskrives. Det er positivt at det bygges kommunale boliger tett p\u00e5 infrastruktur som her bybanen. R\u00e5det registrerer ogs\u00e5 at byr\u00e5den mener 4 parkeringsplasser til boligene er for lite og mer om at eventuelle ledige plasser i felt T1 kan benyttes av boligene. Dette er veldig uforutsigbart og ikke en l\u00f8sning p\u00e5 problemet med for f\u00e5 parkeringsplasser til boligene. \u00abPBE vurderer at 4 p- plasser for b\u00e5de boliger og bosenter er lavere enn KPA2018 sine bestemmelser for boliger. Forslagstiller begrunner den lave parkeringsdekningen med at beboere i denne typen boligprosjekter normalt ikke disponerer egen bil. I tillegg s\u00e5 er det kort vei til et godt kollektivtilbud ved bybanen. Det inneb\u00e6rer at de 4 p-plassene skal benyttes til ansatte og gjesteparkering.\u00bb R\u00e5det er uenig i disse vurderingene. Beboerne i bosenteret kan ha biler som andre bruker til \u00e5 kj\u00f8re dem. Funksjonshemmede nevnes som en gruppe i forhold til de kommunale utleieleilighetene og vi vet Bergen kommune har f\u00e5, om noen, utleieboliger som er universelt utformet, men ogs\u00e5 disse leilighetene vil ekskludere en del personer med funksjonsnedsettelse n\u00e5r det ikke er noen parkeringsplasser til utleieboligene. Det vil ogs\u00e5 kunne v\u00e6re beboere her som av ulike \u00e5rsaker ikke kan bruke bybanen og derfor trenger bil. Det er lagt opp til d\u00f8gnbemanning. Det vil si at det er ansatte som skal komme p\u00e5 jobb p\u00e5 tider der det er krevende \u00e5 bruke kollektivtilbud og som vil trenge parkering. P\u00e5 side 7 st\u00e5r det f\u00f8lgende \u00abI planforslaget har alle boenhetene minst 3 m2 privat areal i form av inntrukket terrasse/balkong for hver boenhet\u00bb. KRPF har flere ganger p\u00e5pekt at en slik st\u00f8rrelse p\u00e5 terrasser/balkonger ikke er tilstrekkelig for personer i f.eks. rullestol og vi h\u00e5per det er mulig \u00e5 endre noen/alle til \u00e5 v\u00e6re litt st\u00f8rre. P\u00e5 side 33 i planbeskrivelsen st\u00e5r det at minstest\u00f8rrelse p\u00e5 35 kvadrat overholdes, men ikke krav til boligsammensetning og familieboliger. Bergen kommune har allerede noen prosjekter som har blitt fordyret vet at de ikke har tatt hensyn til at personer med funksjonsnedsettelse 11 vil ha bruk for st\u00f8rre areal pga. hjelpemidler og det kan se ut som dette gjentar seg enda en gang. 179/24 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 179/24 og fattet f\u00f8lgende vedtak: \u2022 F\u00f8lgende brev sendes til Vestland fylkeskommune Representanter for kommunalt r\u00e5d for personer med funksjonsnedsettelse deltok 29. oktober p\u00e5 ett veldig godt temam\u00f8te om usynliggj\u00f8ring av funksjonshemmede i regi av Likestillings- og diskrimineringsombudet. M\u00f8tet ble holdt i Vestlandssalen, som p\u00e5 mange m\u00e5ter er sv\u00e6rt godt tilrettelagt. Det var derfor en stor skuffelse for v\u00e5r h\u00f8rselshemmede representant at teleslyngen ikke fungerte og at det ikke virket som om f\u00f8rstelinjetjenesten i Vestlandshuset var forberedt p\u00e5 \u00e5 ta imot h\u00f8rselshemmede deltakere. M\u00f8tet var planlagt med tegnspr\u00e5kstolk. Men, sv\u00e6rt mange h\u00f8rselshemmede har blitt h\u00f8rselsehemmet som voksne og de har ofte ikke l\u00e6rt tegnspr\u00e5k. Fungerende teleslynge er derfor ogs\u00e5 en n\u00f8dvendighet. R\u00e5det h\u00e5per at dette kan bli rettet opp \u2022 F\u00f8lgende brev sendes til byr\u00e5d for barnevern, sosiale tjenester og mangfold KRPF har ved flere anledninger bedt Bergen kommune om \u00e5 inkludere personer med funksjonsnedsettelse i sitt mangfoldsbegrep. I temam\u00f8tet om usynliggj\u00f8ring av funksjonshemmmede 29. oktober gjorde likestillings- og diskrimineringsombudet nettopp ett poeng av at Bergen kommune usynliggj\u00f8r funksjonshemmede gjennom at man utlyser en pris for likestilling og mangfold som kan gis til enkeltpersoner, bedrifter, institusjoner eller organisasjoner i Bergen som har tatt initiativ til, eller gjennomf\u00f8rt tiltak som fremmer like muligheter for individer eller grupper uavhengig av kj\u00f8nn, seksualitet, etnisitet eller religion. Men, alts\u00e5 ikke til noen som fremmer like muligheter for funksjonshemmede. R\u00e5det vil gjerne ha en dialog med deg, som byr\u00e5d for mangfold, om dette. Kommunalt r\u00e5d for personer med funksjonsnedsettelses behandling Sonja Ljostveit informerte om befaring med utvalg for helse og sosial med tema vold i n\u00e6re relasjoner. Sonja Ljostveit informerte om sak om Mindemyren som ble sendt til hurtigbehandling i utvalg og bystyre, selv om alle r\u00e5dslederne ba om \u00e5 f\u00e5 den til r\u00e5dene. Ellinor Hj\u00f8rnevik informerte om Likestillings- og diskrimineringsombudets m\u00f8te i Vestlandssalen og utfordringene med teleslyngen. Eva Kirkevik informerte om Likestillings- og diskrimineringsombudets m\u00f8te i Vestlandssalen og om ombudets tilbakemelding om Bergen kommunes pris for likestilling og mangfold. 12 180/24 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 05.11.2024 sak 180/24: Kommunalt r\u00e5d for personer med funksjonsnedsettelses behandling Kari Tungesvik og \u00c5slaug Kalstad tok opp sp\u00f8rsm\u00e5l om oppl\u00e6ringsbehov for r\u00e5det 13 "
}