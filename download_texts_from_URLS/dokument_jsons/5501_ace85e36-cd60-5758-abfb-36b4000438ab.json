{
  "dokument_id": "ace85e36-cd60-5758-abfb-36b4000438ab",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i februar 2025",
  "url": "https://innsyn.tromso.kommune.no/application/getMoteDokument?dokid=2001992716",
  "tekst": "Arkivsaksnr. 25/03384-1 Saksbehandler Line Vatne Saksgang M\u00f8tedato Kommunestyret 12.03.2025 22/25 Orientering til kommunestyret om endelige vedtak i hovedutvalg og r\u00e5dgivende organ i februar 2025 Kommunedirekt\u00f8rens innstilling til vedtak: Redegj\u00f8relse om endelige vedtak fattet i hovedutvalg og r\u00e5dgivende organer i februar 2025 tas til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organer i februar 2025. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalgene og de r\u00e5dgivende organer i februar 2025. Helse- og velferdsutvalget 26. februar 2025 I helse- og velferdsutvalgets m\u00f8te 26.02.2025 ble det fattet sju endelige vedtak. Sak 7/25 Videre utvikling av Seminaret 5 etg Helse- og velferdsutvalgets vedtak: 1. Omsorgsbolig+ er et positivt og n\u00f8dvendig tilskudd til kommunens meny av kommunale tjenester til eldre. 2. Det gjennomf\u00f8res en gradvis overgang p\u00e5 Seminaret 5. etasje fra sykehjemsplasser til omsorgsbolig +, forutsatt at plassene kan benyttes til dette uten st\u00f8rre bygningsmessige endringer. 3. Det gj\u00f8res en kartlegging av dagens beboere for senest innen to m\u00e5neder \u00e5 klargj\u00f8re for hver enkelt om de kan fortsette \u00e5 bo p\u00e5 Seminaret som omsorgsbolig+, eventuelt andre tilbud. P\u00e5r\u00f8rende og beboere m\u00e5 s\u00e5 langt det lar seg gj\u00f8re involveres i beslutningen om eventuell flytting. 4. Kostnadene til videre utvikling innarbeides i handlingsprogrammet. 5. Dersom det lar seg gj\u00f8re \u00e5 etablere dagaktivitetstilbud uten bygningsmessige endringer, skal dette etableres. Sak 8/25 Tiltak i avdeling helse- og omsorg for \u00e5 tilpasse driften til den \u00f8konomiske rammen Helse- og velferdsutvalgets vedtak: Informasjon om tiltak i avdeling helse- og omsorg for \u00e5 tilpasse driften til den \u00f8konomiske rammen tas til orientering. 2 Eventuell avvikling av PSHT, ACT, FACT og andre lavterskeltilbud innen psykisk helse skal ikke skje uten forutg\u00e5ende politisk behandling i helse- og velferdsutvalget. Sak 9/25 Kvalitetsplan Avdeling for helse og omsorg 2025 Helse- og velferdsutvalgets vedtak: Kvalitetsplan Avdeling for helse og omsorg 2025 vedtas slik den forekommer i vedlegget. Helse- og velferdsutvalget ber de ulike enhetene om \u00e5 ha kontinuerlig oppl\u00e6ring og oppf\u00f8lging av varslingssaker for \u00e5 hindre u\u00f8nskede hendelser og sikre tillit. Utvalget opplever det positivt at kommunen tar i bruk Helsedirektoratets p\u00e5r\u00f8rendeveileder. Dette er et viktig skritt for \u00e5 anerkjenne og st\u00f8tte p\u00e5r\u00f8rende, som spiller en sentral rolle i omsorgen og oppf\u00f8lgingen av tjenestemottakere. Helse- og velferdsutvalget oppfordrer kommunen \u00e5 ha god dialog med interesseorg-, slik at de involveres for \u00e5 sikre brukermedvirkning. Sak 10/25 Kommunal bost\u00f8tte - retningslinjer Helse- og velferdsutvalgets vedtak: 1. Retningslinjer for vurdering, utm\u00e5ling og tildeling av kommunal bost\u00f8tte i Troms\u00f8 kommune vedtas. 2. Ordning med kommunal bost\u00f8tte vurderes for revidering etter 3 \u00e5r. 3. Enhet som skal forvalte kommunal bost\u00f8tte tildeles en 50 % personalressurs til administrasjon, som dekkes av den tildelte rammen for kommunal bost\u00f8tte. Sak 11/25 H\u00f8ringssvar fra Troms\u00f8 kommune p\u00e5 NOU 2024: 18 \u00abEn universell tannhelsetjeneste \u2013 Harmonisering, styring og utvidet offentlig ansvar\u00bb Helse- og velferdsutvalgets vedtak: H\u00f8ringsuttalelse til NOU 2024:18 gis til Helse- og omsorgsdepartementet slik den framkommer i saksutredningen og med vedlagte rapport fra UiT Norges arktiske universitet \u00abTannhelse i Troms\u00f8 kommune. Den sjuende Troms\u00f8unders\u00f8kelsen 2015-16\u00bb. Helse- og velferdsutvalget tar saken til orientering med f\u00f8lgende uttalelser: Veldig bra at h\u00f8ringsinnspillet knyttes opp mot Troms\u00f8unders\u00f8kelsen, men Troms\u00f8unders\u00f8kelsen spesifiseres for eksempel ikke utviklingshemmende eller 10 flykninger i unders\u00f8kelsen, noe er tilfelle i mye forskning. Dvs. vi har befolkningsgrupper er spesielt utsatt og som vi ikke har detaljert kunnskap om. Helse- og velferdsutvalget ser i likhet med kommunalt r\u00e5d for mennesker med funksjonsnedsettelse et behov for \u00e5 p\u00e5peke at personer med utviklingshemming ofte er underrepresentert i generell forsking, og oppfordrer derfor kommunen til \u00e5 v\u00e6re bevisst p\u00e5 dette og ta s\u00e6rskilt hensyn n\u00e5r forskingsresultater anvendes i plan- og beslutningsprosesser. Flykninger trenger ofte en st\u00f8rre og omfattende tannbehandling en den \u00f8vrige befolkningen. Deres tanntilstand er mange ganger s\u00e5 d\u00e5rlig at de faller innen for kategorien akuttbehandling. Dette gj\u00f8r at ventetiden for \u00f8vrige befolkningen blir lengre. Helse- og velferdsutvalget mener derfor at kostnaden m\u00e5 fullfinansieres av staten. 3 Sak 12/25 H\u00f8ring - forslag til endringer i forskrift om nasjonalt vaksinasjonsprogram; voksenvaksinasjonsprogram Helse- og velferdsutvalgets vedtak: H\u00f8ringssvaret til forslag til endring i forskrift om nasjonalt vaksinasjonsprogram vedtas. Sak 14/25 Svar p\u00e5 anmodning om bosetting 2025 Helse- og velferdsutvalgets vedtak: Troms\u00f8 kommune im\u00f8tekommer ikke IMDI sin anmodning i sin helhet, men bosetter 250 flyktninger i 2025. Sakene som ble behandlet i helse- og velferdsutvalgets m\u00f8te 26. februar kan leses her: Innsyn - m\u00f8tekalender Kommune- og byutviklingsutvalget 27. februar 2025 I kommune- og byutviklingsutvalgets m\u00f8te 27.02.2025 ble sju saker endelig vedtatt. Sak 8/25 200/4098 Skansegata 7 - S\u00f8knad om endring av gitt tillatelse for fasade p\u00e5 The Dock hotell Kommune- og byutviklingsutvalgets vedtak: S\u00f8knad om endring av gitt tillatelse 1. S\u00f8knad om endring av rammetillatelse datert 16.09.2022 for endring av fasade p\u00e5 The Dock hotell, godkjennes, jf. plan- og bygningsloven (heretter pbl.) \u00a7\u00a7 20-2 og 20-3. Sak 9/25 Plan 1945 - Detaljregulering for Nordmannsg\u00e5rd nedre del - Til offentlig ettersyn Kommune- og byutviklingsutvalgets vedtak: Forslag til detaljreguleringsplan 1945 \u2013 Nordmannsg\u00e5rd nedre del, gnr/bnr 18/722 m.fl. med plankart datert 21.01.2025 og planbestemmelser datert 30.01.2025 sendes p\u00e5 h\u00f8ring og legges ut p\u00e5 offentlig ettersyn i seks uker. Vedtaket er hjemlet i plan- og bygningslovens \u00a7 12-10 Sak 10/25 Plan 1926A\u2013 Detaljregulering for Bergli Nord - endring etter forenklet prosess\u2013 Til endelig vedtak Kommune- og byutviklingsutvalgets vedtak: Endring av plan 1926 \u2013 detaljregulering for Bergli Nord etter forenklet prosess, med plankart datert 17.12.24, og tilh\u00f8rende bestemmelser datert 17.12.24 vedtas. Vedtaket er hjemlet i plan- og bygningsloven \u00a7 12-14. 4 Sak 11/25 Troms\u00f8 kommunes forvaltning, drift- og vedlikeholdsstrategi for kommunalt veinett 2025-2034 Kommune- og byutviklingsutvalgets vedtak: Rett vei \u2013 Troms\u00f8 kommunes forvaltning, drift og vedlikeholdsstrategi for kommunale veier vedtas. Sak 14/25 Plan 1980 - Detaljregulering for G\u00e5sv\u00e6rvegen sm\u00e5husbebyggelse - Til offentlig ettersyn Kommune- og byutviklingsutvalgets vedtak: Forslag til detaljreguleringsplan 1980 \u2013 G\u00e5sv\u00e6rvegen sm\u00e5husbebyggelse, gnr/bnr 17/800 m. fl. med plankart datert 27.01.2025 og planbestemmelser datert 13.12.2024 sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningslovens \u00a7 12-10. Sak 15/25 Orientering - oppstilling for Ishavstoget i sentrum Kommune- og byutviklingsutvalgets vedtak: Ishavstoget ved Terje Furnes f\u00e5r midlertidig tillatelse til oppstilling ved Storgata nord i sommerhalv\u00e5ret 2025. Saken evalueres ved sesongslutt. Det bes om at det fremmes ny sak til utvalget innen februar 2026 med erfaringer og vurderinger. Sak 16/25 Representantforslag - Innf\u00f8ring av en generell 30-sone i byomr\u00e5dene i Troms\u00f8 - Sigurd Salberg Pedersen Kommune- og byutviklingsutvalgets vedtak: Administrasjonen bes utrede innf\u00f8ring av en generell 30-sone i byomr\u00e5dene i Troms\u00f8, med unntak for enkelte hovedveier. Sakene som ble behandlet i kommune- og byutviklingsutvalget 27. februar kan leses her: Innsyn - m\u00f8tekalender Milj\u00f8-, idrett-, kultur- og samfunnsutviklingsutvalget 25. februar 2025 I milj\u00f8-, idrett-, kultur- og samfunnsutviklingsutvalgets m\u00f8te 25.02.2025 ble fem saker endelig vedtatt. Sak 14/25 Fordeling av tilskudd kulturminnevern og lokalhistorie 2025 Milj\u00f8-, idrett-, kultur- og samfunnsutviklingsutvalgets vedtak: S\u00f8knader fra Fortidsminneforeningen Troms\u00f8 lokallag og Omegn im\u00f8tekommes med 29 000,- S\u00f8knad fra Troms\u00f8 kvenforening im\u00f8tekommes med 30 000,- S\u00f8knad fra Troms\u00f8 Forsvarsmuseum im\u00f8tekommes med 90 000,- S\u00f8knad fra Troms\u00f8 Veteranvognklubb im\u00f8tekommes med 25 000,- S\u00f8knad Gun Margret Utsi im\u00f8tekommes med 17 000,- S\u00f8knad fra Hallvard Birkeland im\u00f8tekommes med 25 000,- 5 S\u00f8knad fra Troms\u00f8 bys vel im\u00f8tekommes med 25 000,- S\u00f8knad fra Sl\u00e6sh im\u00f8tekommes med 40 000,- Sak 15/25 Fordeling av tilskudd, lokale kulturbygg og kulturarenaer 2025 Milj\u00f8-, idrett-, kultur- og samfunnsutviklingsutvalgets vedtak: S\u00f8knader p\u00e5 s\u00f8knadsordningen lokale kulturbygg og kulturarenaer tildeles slik det kommer frem i tabell i saksfremlegget. Sak 16/25 Fordeling av tilskudd til fritidsaktiviteter i distriktet 2025 Milj\u00f8-, idrett-, kultur- og samfunnsutviklingsutvalgets vedtak: 1. Fordeling av tilskudd til fritidsaktiviteter i distriktet 2025 vedtas slik det fremg\u00e5r i tabell 1 i saksfremlegget. 2. Tilskuddet dekkes over post 13703.2310.24052.566051 3. Gjenst\u00e5ende midler utlyses med ny s\u00f8knadsfrist. De som har s\u00f8kt skal ha anledning \u00e5 s\u00f8ke p\u00e5 nytt med nye prosjekt Sak 17/25 Fordeling av tilskudd til n\u00e6rmilj\u00f8 og frivillighet 2025 Milj\u00f8-, idrett-, kultur- og samfunnsutviklingsutvalgets vedtak: Fordeling av tilskudd til n\u00e6rmilj\u00f8 og frivillighet 2025 vedtas slik den fremkommer i tabell i saksfremlegget med f\u00f8lgende endring \"Det bevilges 300.000 NOK i tilskudd til Rabalderfestivalen\" og konteres 14700.3850.24052.566006. Sak 18/25 Skil\u00f8ypetilskudd 2025 Milj\u00f8-, idrett-, kultur- og samfunnsutviklingsutvalgets vedtak: - Tildelingen av skil\u00f8ypetilskudd for vinteren 24/25 fordeles slik det fremg\u00e5r av tabellen i saksfremlegget. - Midlene tildeles via enheten park, idrett og frilufts driftsbudsjett og midler avsatt til tilskudd Sakene som ble behandlet i milj\u00f8-, idrett-, kultur- og samfunnsutviklingsutvalgets m\u00f8te 25. februar kan leses her: Innsyn - m\u00f8tekalender Oppvekst- og utdanningsutvalget 28. februar 2025 I oppvekst- og utdanningsutvalgets m\u00f8te 28.02.2025 ble fire saker endelig vedtatt. Sak 10/25 Handlingsplan for uterom ved kommunale barnehager 2025- 2029 Oppvekst- og utdanningsutvalgets vedtak: Handlingsplan for uterom ved kommunale barnehager 2025- 2029 vedtas. I planlegging av uterom for barnehager og skoler i Troms\u00f8 kommune, skal hensynet til kj\u00f8nnsforskjeller i lek hensyntas. Eksempelvis inneb\u00e6rer det hvordan bidra til at jenter er mer i bevegelse i bruk av uterommene. Det burde blitt unders\u00f8kt om det vil v\u00e6re hensiktsmessig for ytterlige tilpasninger av uteareal i barnehager for barn med spesielle behov 6 Sak 11/25 Evaluering av seks\u00e5rsreformen- en kartlegging om lek skolehverdagen p\u00e5 f\u00f8rstetrinn Oppvekst- og utdanningsutvalgets vedtak: Oppvekst- og utdanningsutvalget tar saken til orientering. Oppvekst- og utdanningsutvalet viser til at saka viser variasjon i leiken sin plass i skolen i Troms\u00f8. Utvalet er opptatt av leiken sin eigenverdi for dei minste elevane og leiken som eit middel for l\u00e6ring. Utvalet ber derfor kommunedirekt\u00f8ren sikre at 1. og 2. klassingane i Troms\u00f8 m\u00f8ter ein skole der leiken er ein b\u00e6rande del av skoledagen for dei minste elevane. Utvalet ber ogs\u00e5 kommunedirekt\u00f8ren for \u00e5 sikre at dei l\u00e6rarane som skal undervise i 1. og 2. klasse har tilstrekkeleg kompetanse p\u00e5 leiken sin betydning for l\u00e6ring, b\u00e5de som frileik og strukturert leik med stor vekt p\u00e5 frileiken og om naudsynt prioritere dette feltet n\u00e5r det kjem til etter- og vidareutdanning. Utvalet ber om at kommunedirekt\u00f8ren melde tilbake til utvalet om det er fysiske ting ved skolane som legg begrensingar p\u00e5 leiken i skolen for f\u00f8rste og andreklassingane. Sak 12/25 Avvikling av IT-tjenester fra Troms\u00f8 kommune til Troms\u00f8 International School Oppvekst- og utdanningsutvalgets vedtak: Troms\u00f8 kommune avvikler sin avtale og praksis der Troms\u00f8 International School tilbys digitale tjenester og nettverkstjenester. Fra 01.08.2025 avvikles gradvis tjenestene, mens skolen f\u00e5r p\u00e5 plass egen administrasjon av nettverk, fagadministrative system og digitale lisenser. Troms\u00f8 International School vil ikke motta IT-tjenester fra Troms\u00f8 kommune etter skole\u00e5ret 2025/2026. Sak 13/25 Onsdagstid - Tid til pedagogisk utviklingsarbeid for pedagogisk personale i Troms\u00f8skolen Oppvekst- og utdanningsutvalgets vedtak: Oppvekst og utdanningsutvalet er usamd i konklusjonen til kommunedirekt\u00f8ren om at ordninga med onsdagstid ikkje er eit politisk tema med bakgrunn i at det har betydning utover det som ligg i kommunedirekt\u00f8rens styringsrett. Oppvekstutvalet ber om \u00e5 f\u00e5 saka tilbake til beslutning med ei reell evauluering av ordninga. Sakene som ble behandlet i oppvekst- og utdanningsutvalgets m\u00f8te 28. februar kan leses her: Innsyn - m\u00f8tekalender Eldrer\u00e5det 20. februar 2025 I eldrer\u00e5dets m\u00f8te 20.02.2025 ble tre saker endelig avgjort. Sak 12/25 Eldredagen 2025 Eldrer\u00e5dets vedtak: 7 Eldrer\u00e5det oppretter ei arbeidsgruppe p\u00e5 3 personer med oppdrag \u00e5 planlegge markering av eldredagen 1 oktober best\u00e5ende av: 1 Eldrer\u00e5dets leder H\u00e5vard Sandberg 2 Knut Henriksen 3 Tove Bull Sak 13/25 Storbykonferansen i Trondheim for eldrer\u00e5det Eldrer\u00e5dets vedtak: 1. Eldrer\u00e5det skal v\u00e6re representert p\u00e5 Storbykonferansen for eldrer\u00e5d i Trondheim 26. - 28. mai. 2. Eldrer\u00e5det vedtar \u00e5 melde p\u00e5 alle faste medlemmer. Sak 14/25 Generasjonskonferanse \u2013 vi trives i lag 2025 Eldrer\u00e5dets vedtak: Eldrer\u00e5det skal ikke v\u00e6re representert. Sakene som ble behandlet i eldrer\u00e5det 20. februar kan leses her: Innsyn - m\u00f8tekalender Kommunalt r\u00e5d for mennesker med nedsatt funksjonsevne 21. februar 2025 I kommunalt r\u00e5d for mennesker med nedsatt funksjonsevne sitt m\u00f8te 21.02.2025 ble det ikke fattet endelige vedtak. Sakene som ble behandlet i kommunalt r\u00e5d for mennesker med nedsatt funksjonsevne sitt m\u00f8te 21. februar kan leses her: Innsyn - m\u00f8tekalender Mangfolds- og integreringsutvalget 19. februar 2025 I mangfolds- og integreringsutvalgets m\u00f8te den 19.02.2025 ble en sak endelig avgjort. Sak 10/25 Arbeidsprogram for mangfolds- og integreringsutvalget 2025 Mangfolds- og integreringsutvalgets vedtak: Mangfolds- og integreringsutvalget oppnevner et arbeidsutvalg som skal utarbeide forslag til utvalgets arbeidsprogram for 2025. Forslag til arbeidsprogram legges frem for vedtak i mangfolds- og integreringsutvalgets m\u00f8te 26.03.2025. Arbeidsutvalget best\u00e5r av f\u00f8lgende personer: \u2022 Fartun Hussein \u2022 Abdalla Ali Mohammed \u2022 Piotr Graczyk \u2022 Manar Kalaaji \u2022 Varamedlem: Andrea Gi\u00e6ver Loko Innspill til arbeidsutvalget: 8 Adressere kommunens roller som arbeidsgiver, f.eks. gjennom HR-strategi og implementering 1. Representasjon: Jobbe for \u00e5 opprette mangfoldskvoter i rekruttering av: a. kommuneledere b. kommuneadministrasjon c. kommunale utvalg d. styremedlemmer i kommunalt foretak Kanskje samarbeide med andre utvalg? 2. Kvalifisere ufagl\u00e6rte ansatte i kommunen gjennom gratis fylkeskommunale tilbud For \u00e5 endre holdninger, kan det brukes informasjonskampanjer for innbyggere og kurs til kommunalt ansatte. Det kan inneb\u00e6re midler som kommunen ikke har per d.d. Kan kommuneadministrasjon utforske om det finnes gratis tiltak eller midler kommunen kan s\u00f8ke om til det? Et tiltak p\u00e5 kommunale skoler kan f.eks. v\u00e6re \u00e5 dele og vise fram kultur (mat, musikk, dans, folkedrakt) fra minoriteter p\u00e5 deres h\u00f8ytidsdager. Videre kan MIU samarbeide med forskere for \u00e5 f\u00e5 innspill om dette arbeidet med holdningsendring. Sakene som ble behandlet i mangfolds- og integreringsutvalget den 19. februar kan leses her: Innsyn - m\u00f8tekalender Vedtakskompetanse Kommunestyret. 9 "
}