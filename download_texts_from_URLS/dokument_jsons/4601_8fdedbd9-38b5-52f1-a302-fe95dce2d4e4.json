{
  "dokument_id": "8fdedbd9-38b5-52f1-a302-fe95dce2d4e4",
  "doc_type": "case_minutes",
  "kommune": 4601,
  "tittel": "Saksprotokoll UHSO, 14022024, Sak 25/24, Plan for befaringer i perioden 2023-2027",
  "url": "https://bergen.kommune.no/politikere-utvalg/api/fil/bk360/9915008/Innstilling-vedtak-Plan-for-befaringer-i-perioden-2023-2027",
  "tekst": "Plan for befaringer i perioden 2023-2027 Utvalg for helse og sosial behandlet saken i m\u00f8tet 14.02.2024 sak 25/24 og fattet f\u00f8lgende vedtak 1. Utvalg for helse og sosial tar plan for befaringer 2024-2027 til orientering. 2. Arbeidsutvalget f\u00e5r fullmakt til \u00e5 planlegge befaringene. 3. Arbeidsutvalget f\u00e5r fullmakt til \u00e5 omprioritere rekkef\u00f8lgen og innholdet p\u00e5 befaringene. Utvalg for helse og sosials behandling F\u00f8lgende representanter tok ordet: Christine Henriksen \u00d8degaard (MDG), Christian Haugen (FrP), Tom Ove Koteng Monsen (PP), Fauzia Hussain-Wiik (A) Forslag fremsatt i utvalget: Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: Foresl\u00e5r befaring ogs\u00e5 i Bergen Fengsel, for \u00e5 f\u00e5 en bedre forst\u00e5else av behovene for bedret oppf\u00f8lging av innsattes helse. Innsatte i fengsel har den samme retten til offentlige helsetjenester som andre innbyggere. Det er kommunen der fengselet ligger som har ansvaret for \u00e5 tilby helse- og omsorgstjenester, mens sykehusene har ansvaret for \u00e5 tilby spesialisthelsetjenester. Vi vet at det er en \u00f8kning av innsatte med omfattende helse- og omsorgsbehov. Psykiske lidelser peker seg s\u00e6rlig ut. Denne utviklingen har Bergen kommune et behov for \u00e5 holde seg orientert om. Christian Haugen (FrP) fremsatte p\u00e5 vegne av FrP og H f\u00f8lgende tilleggsforslag: Legge til en befaring om skolehelsetjeneste/ungdom/studenthelse/forebyggende tiltak eller evt endre tittel p\u00e5 sesjon om kriser til psykisk helse. Tom Ove Koteng Monsten (PP) fremsatte p\u00e5 vegne av PP f\u00f8lgende tilleggsforslag: Legge til en befaring: 1. Skolehelsetjeneste/ungdom/studenthelse/forebyggende tiltak eller evt endre tittel p\u00e5 sesjon om kriser til psykisk helse. 2. AFR Avdeling for rusmedisin Helse Bergen Votering: Forslag til vedtak ble enstemmig vedtatt. Tilleggsforslagene ble ikke votert over. Arbeidsutvalget tar tilleggsforslagene med i arbeidet. Forslag til vedtak: 1. Utvalg for helse og sosial tar plan for befaringer 2024-2027 til orientering. 2. Arbeidsutvalget f\u00e5r fullmakt til \u00e5 planlegge befaringene. 3. Arbeidsutvalget f\u00e5r fullmakt til \u00e5 omprioritere rekkef\u00f8lgen og innholdet p\u00e5 befaringene. 2 "
}