{
  "dokument_id": "65dc3740-fe7b-5fd1-ba86-b437a5f6ff94",
  "doc_type": "case_presentation",
  "kommune": 5501,
  "tittel": "Orientering - H\u00f8ringssvar fra Troms\u00f8 kommune ang\u00e5ende lov - og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring.",
  "url": "https://innsyn.tromso.kommune.no/application/getMoteDokument?dokid=2001926500",
  "tekst": "Arkivsaksnr. 24/16965-2 Saksbehandler Tina Berntsen Hole Saksgang M\u00f8tedato Oppvekst- og utdanningsutvalget 31.01.2025 Orientering - H\u00f8ringssvar fra Troms\u00f8 kommune ang\u00e5ende lov - og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring. Kommunedirekt\u00f8rens innstilling til vedtak: Troms\u00f8 kommunes h\u00f8ringssvar til kunnskapsdepartementet ang\u00e5ende lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ringen tas til orientering. Stig Tore Johnsen Kari Henriksen Kommunedirekt\u00f8r Direkt\u00f8r for oppvekst utdanning og kultur 1 Hva saken gjelder Kunnskapsdepartementet har sendt ut en h\u00f8ring p\u00e5 forslag til endring i barnehageloven, oppl\u00e6ringsloven og privatskoleloven med tilh\u00f8rende forskrifter, med frist for h\u00f8ringsuttalelse 1. januar 2025. \u00abForslaget inneb\u00e6rer i hovedsak en sammenstilling av personopplysninger som er registrert i kommunale oppvekstadministrative systemer. Departementet ber s\u00e6rskilt om h\u00f8ringsinstansenes syn p\u00e5 hva som er n\u00f8dvendig av endringer i registrering av data i de administrative systemene, s\u00e6rlig n\u00e5r det gjelder opplysninger om minoritetsspr\u00e5klighet og spesialpedagogisk hjelp i barnehagen, og individuell tilrettelegging og s\u00e6rskilt spr\u00e5koppl\u00e6ring i skolen.\u00bb (Fra h\u00f8ringsbrev) Saksutredning Troms\u00f8 kommune har gitt f\u00f8lge h\u00f8ringssvar til kunnskapsdepartementet: Troms\u00f8 kommune viser til H\u00f8ring av lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ring, og vil med dette komme med f\u00f8lgende innspill. Personvern Troms\u00f8 kommune forutsetter at Kunnskapsdepartementet ivaretar personvernet i utarbeidelsen av rapporteringssystemet. Det er avgj\u00f8rende at personopplysninger behandles i henhold til gjeldende lover og regler. Manglende oppvekstadministrativt system Troms\u00f8 kommune har per i dag ikke et oppvekstadministrativt system som samler inn de etterspurte opplysningene. Dette medf\u00f8rer at opplysningene m\u00e5 samles inn gjennom ulike prosesser og legges inn manuelt i rapporteringssystemet til Kunnskapsdepartementet. Noen opplysninger er i digitale systemer, andre i manuelle registreringer. Det er en tidkrevende prosess \u00e5 hente ut det forespurte tallmaterialet og det \u00f8ker risikoen for feilregistreringer. Kostnader ved anskaffelse av nytt system For \u00e5 im\u00f8tekomme kravene i h\u00f8ringen, vil det v\u00e6re n\u00f8dvendig \u00e5 anskaffe et oppvekstadministrativt system, eller kj\u00f8pe tilleggsmoduler til et allerede eksisterende system. Dette for \u00e5 innhente og automatisk generere de n\u00f8dvendige opplysningene til rapporteringssystemet. Dette inneb\u00e6rer en betydelig kostnad, b\u00e5de i form av anskaffelse og implementering av systemet. Oppl\u00e6ringsbehov Det vil v\u00e6re et behov for oppl\u00e6ring i utfylling og forst\u00e5else av hva som skal registreres i systemet. Dette gjelder b\u00e5de for eksisterende og nytt personell, og vil kreve b\u00e5de administrative og \u00f8konomiske ressurser. Frekvens p\u00e5 innsamling av opplysninger Av h\u00f8ringen g\u00e5r det ikke frem hvor ofte disse opplysningene skal samles inn. Dette vil ha betydning for arbeidsmengde og ressursbruk knyttet til rapporteringen. 2 Kunnskap til bruk p\u00e5 lokalt niv\u00e5 Det fremkommer i liten grad informasjon om hvordan kommuner kan benytte seg av kunnskap som innhentes i rapporteringen. Det m\u00e5 v\u00e6re slik at kommuner ogs\u00e5 kan benytte seg av kunnskapsgrunnlaget til \u00e5 \u00f8ke kvaliteten p\u00e5 egne tjenester. \u00d8konomiske og administrative konsekvenser Opplysninger som skal innhentes, m\u00e5 kunne genereres automatisk fra oppvekstadministrativt system. Dersom dette ikke kan gj\u00f8res automatisk, vil det bli en omfattende administrativ oppgave, b\u00e5de i kommuneadministrasjonen og i den enkelte barnehage og skole, for \u00e5 innhente og registrere de \u00f8nskede opplysningene. Dersom de oppvekstadministrative system som finnes i dag, tilrettelegger for den nye rapporteringen med nye funksjoner/moduler, vil leverand\u00f8r ta betalt for dette og det vil p\u00e5f\u00f8re kommunen \u00f8kte kostnader. Troms\u00f8 kommune forutsetter at Kunnskapsdepartementet gir vedtak om engangsst\u00f8tte til kommunene f\u00f8r evt. nytt lovverk trer i kraft. \u00d8konomisk st\u00f8tte skal rettes mot anskaffelse av systemer, eventuelt oppgradere eksisterende system, slik at det gir tilgang til autogenerering. I tillegg m\u00e5 det gis st\u00f8tte til at alle aktuelle ansatte i administrasjon, barnehage og skole f\u00e5r n\u00f8dvendig oppl\u00e6ring i rapportering i og h\u00e5ndtering av systemet. Oppsummering Troms\u00f8 kommune st\u00f8tter forslag om innhenting av opplysninger til individregistre med forutsetninger om at det f\u00f8lger med midler til n\u00f8dvendige oppdateringer i kommunens digitale oppvekstadministrative system, slik at dette kan benyttes til \u00e5 innhente relevante data p\u00e5 en effektiv m\u00e5te. Det m\u00e5 tildeles midler til oppl\u00e6ring og implementering da dette vil p\u00e5f\u00f8re kommunen nye kostnader. I tillegg forutsetter Troms\u00f8 kommune at personvern ivaretas i innhenting av opplysninger, samt at det er mulig for kommunene \u00e5 benytte opplysninger som kunnskapsgrunnlag til utvikling i og av egne sektorer og \u00f8ke kvaliteten p\u00e5 egen tjeneste. Hyppighet p\u00e5 innsamling av data vil p\u00e5virke \u00f8konomi og administrasjon, dermed m\u00e5 dette holdes p\u00e5 et lavest hensiktsmessig niv\u00e5. Konklusjon Troms\u00f8 kommunes h\u00f8ringssvar til kunnskapsdepartementet ang\u00e5ende lov- og forskriftsendringer for \u00e5 kunne opprette individregistre over barn i barnehager og barn i grunnskoleoppl\u00e6ringen tas til orientering. Vedtakskompetanse Oppvekst- og utdanningsutvalget Vedlegg H\u00f8ringsnotat om individregistre over barn i barnehager og grunnskoleopplaring 3 "
}