{
  "dokument_id": "3935381d-98a3-5d98-9984-400c0348a28c",
  "doc_type": "case_presentation",
  "kommune": 4601,
  "tittel": "Representantforslag fra Mailiss Solheim-\u00c5kerblom (R) vedr\u00f8rende tiltak mot matsvinn",
  "url": "https://bergen.kommune.no/politikere-utvalg/api/fil/bk360/11780339/Framstilling-Representantforslag-fra-Mailiss-Solheim-Akerblom-R-vedrorende-tiltak-mot-matsvinn",
  "tekst": " Utvalg for finans, kultur og n\u00e6ring Saksframstilling V\u00e5r referanse: 2024/100818-10 Saksbehandler: Frank Wessels Representantforslag fra Mailiss Solheim-\u00c5kerblom (R) vedr\u00f8rende tiltak mot matsvinn Hva saken gjelder: Bystyrerepresentanten Mailiss Solheim-\u00c5kerblom (R) har fremmet et representantforslag etter punkt 3.2 i Reglement for Bergen bystyre og utvalgene 2023 - 2027. Forslaget ble overlevert ordf\u00f8reren i bystyrets m\u00f8te 19.06.24. Forslaget lyder slik: Matsvinn er et stort og globalt problem. FN har bedt verden ta aff\u00e6re. FN-rapporten om matsikkerhet og ern\u00e6ring 2023 ansl\u00e5r at mellom 691 og 783 millioner mennesker sultet i 2022. Samtidig vet vi at minst 1\u20443 av all mat som produseres i verden kastes hvert \u00e5r. Det er alvorlig, n\u00e5r vi vet at alvorlig sult har n\u00e5dd rekordniv\u00e5er. Med andre ord, det haster \u00e5 f\u00e5 i gang nye, gode tiltak for \u00e5 sikre at maten blir spist, ikke kastet. Hvert \u00e5r kastes 450 000 tonn mat i Norge. 52% av dette kommer fra matbransjen, de resterende 48% fra forbrukerne. Matsvinn st\u00e5r for 10% av de globale klimagassutslippene, samtidig som det gir et \u00f8konomisk tap bare i Norge p\u00e5 22 milliarder kroner. Norge har sluttet seg til FNs b\u00e6rekraftsm\u00e5l 12.3: \u201cInnen 2030 halvere matsvinn per innbygger p\u00e5 verdensbasis, b\u00e5de i detaljhandelen og blant forbrukerne, og redusere svinn i produksjons og forsyningskjeden, inkludert svinn etter innh\u00f8sting.\u201d Dessverre g\u00e5r utviklingen altfor tregt i Norge, og med dagens tempo vil vi ikke klare \u00e5 n\u00e5 halveringsm\u00e5let innen 2030. Det er d\u00e5rlig nytt for b\u00e5de klima, \u00f8konomien og bekjempelse av sult. I \u00abGr\u00f8nn virksomhet \u2013 Klima- og milj\u00f8plan for Bergen kommunes virksomhet\u00bb, som bystyret behandlet i 2023, presenteres flere m\u00e5l og tiltak for \u00e5 redusere matsvinn i kommunens virksomhet. M\u00e5let er \u00e5 redusere matsvinnet, i tr\u00e5d med FNs b\u00e6rekraftsm\u00e5l 12.3. Det presiseres ogs\u00e5 at alle kommunale skoler og barnehager skal ha aktive kj\u00f8kkenhager med egen kompostering. Dessverre er denne planens konkrete tiltak for \u00e5 redusere matsvinn ikke nok for \u00e5 kunne n\u00e5 halveringsm\u00e5let innen 2030. 1 En av grunnen til at det g\u00e5r s\u00e5 sent \u00e5 redusere matsvinnet i Bergen kommune, kan v\u00e6re at kommunen enda ikke har f\u00e5tt noen samlet oversikt p\u00e5 hvor mye mat som kastes i kommunal regi. Et f\u00f8rste steg mot \u00e5 bli en kommune som tar matsvinn p\u00e5 alvor, og slik kutter b\u00e5de utslipp og utgifter, m\u00e5 v\u00e6re \u00e5 f\u00e5 en oversikt over nettopp samlet mengde matavfall i kommunal regi. Forslag til vedtak: 1. Bystyret ber byr\u00e5det sikre en samlet oversikt p\u00e5 hvor mye mat som kastes i kommunal regi. 2. Fra andre kvartal 2025 skal det gjennomf\u00f8res halv\u00e5rlige veierunder for \u00e5 m\u00e5le matsvinnet, der alle kommunens etater skal delta. Halv\u00e5rlig statusoppdatering skal leveres bystyret. 3. Bystyret ber byr\u00e5det utarbeide en plan for \u00e5 redusere kommunens matsvinn. Det bes om at byr\u00e5det legger frem en vurdering om dette b\u00f8r vedtas i en egen matsvinnplan, eller innarbeides i f.eks. \u201cGr\u00f8nn virksomhet - klima- og milj\u00f8plan for Bergen kommunes virksomhet\". 4. Tilbud om matverter p\u00e5 sykehjem skal utvides. 5. Bergen kommune skal gjennomf\u00f8re en \u00e5rlig \u201cMatsvinn-uke\u201d i tiden rundt matsvinndagen 29. september. 6. Bystyret ber byr\u00e5det inng\u00e5 en avtale med Matsentralen og/eller andre ideelle akt\u00f8rer om overskuddsmat fra kommunal drift. 7. Bystyret ber byr\u00e5det g\u00e5 i samarbeid med l\u00e6rerorganisasjonene og interesseorganisasjoner om \u00e5 utarbeide et oppl\u00e6ringstilbud om matsvinn som barne- og ungdomsskoler kan bruke i faget Mat og Helse. 8. Reduksjon av matsvinn skal tas inn i kommunens innkj\u00f8ps- og anbudsreglement. Forretningsutvalget behandlet saken i m\u00f8tet 25.06.2024 sak 245/24 og fattet f\u00f8lgende vedtak: \u00ab1. Representantforslag fra Mailiss Solheim-\u00c5kerblom (R) oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandle saken senest i bystyrem\u00f8te 17.12.24. 2 3. Utvalg for finans, kultur og n\u00e6ring avgir innstilling i saken.\u00bb Et notat med byr\u00e5dets vurdering av forslaget f\u00f8lger vedlagt. Forslagsstillers forslag til vedtak: 1. Bystyret ber byr\u00e5det sikre en samlet oversikt p\u00e5 hvor mye mat som kastes i kommunal regi. 2. Fra andre kvartal 2025 skal det gjennomf\u00f8res halv\u00e5rlige veierunder for \u00e5 m\u00e5le matsvinnet, der alle kommunens etater skal delta. Halv\u00e5rlig statusoppdatering skal leveres bystyret. 3. Bystyret ber byr\u00e5det utarbeide en plan for \u00e5 redusere kommunens matsvinn. Det bes om at byr\u00e5det legger frem en vurdering om dette b\u00f8r vedtas i en egen matsvinnplan, eller innarbeides i f.eks. \u201cGr\u00f8nn virksomhet - klima- og milj\u00f8plan for Bergen kommunes virksomhet\". 4. Tilbud om matverter p\u00e5 sykehjem skal utvides. 5. Bergen kommune skal gjennomf\u00f8re en \u00e5rlig \u201cMatsvinn-uke\u201d i tiden rundt matsvinndagen 29. september. 6. Bystyret ber byr\u00e5det inng\u00e5 en avtale med Matsentralen og/eller andre ideelle akt\u00f8rer om overskuddsmat fra kommunal drift. 7. Bystyret ber byr\u00e5det g\u00e5 i samarbeid med l\u00e6rerorganisasjonene og interesseorganisasjoner om \u00e5 utarbeide et oppl\u00e6ringstilbud om matsvinn som barne- og ungdomsskoler kan bruke i faget Mat og Helse. 8. Reduksjon av matsvinn skal tas inn i kommunens innkj\u00f8ps- og anbudsreglement. Dato: 3. januar 2025 \u00d8ivind Hauge St\u00f8le - fagleder Frank Wessels - seniorr\u00e5dgiver Dokumentet er godkjent elektronisk. Vedlegg: Svar p\u00e5 representantforslag fra Mailiss Solheim-\u00c5kerblom (R) vedr\u00f8rende tiltak mot matsvinn 3 "
}