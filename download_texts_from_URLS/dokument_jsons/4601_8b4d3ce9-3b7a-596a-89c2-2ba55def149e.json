{
  "dokument_id": "8b4d3ce9-3b7a-596a-89c2-2ba55def149e",
  "doc_type": "case_attachment",
  "kommune": 4601,
  "tittel": "Status 1. kvartal 2025 - Bybanen fra Kaigaten til Sandviken og hovedsykkelrute",
  "url": "https://bergen.kommune.no/politikere-utvalg/api/fil/bk360/12272910/Status-1-kvartal-2025-Bybanen-fra-Kaigaten-til-Sandviken-og-hovedsykkelrute",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/157261-67 Postboks 7700 Saksbehandler: Roald Aandahl 5020 BERGEN Dato: 11. mars 2025 Deres ref.: Status 1. kvartal 2025 - Bybanen fra Kaigaten til Sandviken og hovedsykkelrute Fremdrift Arbeidet med planene fra Kaigaten til Sandviken er i rute i forhold til opprinnelig oppsatt fremdriftsplan. Prosjektet er delt inn i f\u00f8lgende hovedfaser: \u2022 Fase 0. Rigging av arbeidet i organisasjon og med Bybanen Utbygging. \u2022 Fase 1. Oppstart inkl. h\u00f8ring. Innkj\u00f8p av konsulenttjenester. Oktober 2024 \u2013 juni 2025. \u2022 Fase 2. Registrering og analyse (grunnunders\u00f8kelser, hydrogeologi, trafikkanalyse osv.). \u2022 Fase 3. Faglig beslutningsgrunnlag. Avklare prinsippl\u00f8sning, supplere KU med tilleggsutredninger, driftsopplegg, trafikkberegninger mm. \u2022 Fase 4. Utarbeide reguleringsplan med teknisk forprosjekt. \u2022 Fase 5. Justere reguleringsplan til 2. gangs behandling og endelig vedtak. \u2022 Fase 6. Kunngj\u00f8ring og eventuell klagebehandling. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Det ble den 01.02.2025, varslet oppstart av planarbeidene. Fristen for \u00e5 komme med merknader gikk ut 3. mars. Det kom inn ca. 60 merknader til planene fordelt p\u00e5 ca. 35 merknader til banetraseen, og 25 merknader til sykkelplanen. Det er ikke kommet inn varsel om innsigelser, men Forsvarsbygg forbeholder seg retten til \u00e5 komme med innsigelser senere, dersom de finner det n\u00f8dvendig. Det ble avholdt informasjonsm\u00f8ter den 11. og 13. februar med til sammen ca. 130 deltakere. I tillegg har det v\u00e6rt avholdt m\u00f8ter med bla. Telenor, Verdensarv- og fagr\u00e5d, Forsvarsbygg, Syklistforeningen og prosjektgruppem\u00f8ter. Etter merknadsfristen gikk ut har Plan- og bygningsetaten (PBE) samlet og g\u00e5tt gjennom merknadene, og det planlegges oppf\u00f8lgende m\u00f8ter med flere av innsenderne. Denne v\u00e5ren arbeides det med, og planlegges for f\u00f8lgende forprosjekter: \u2022 Grunnunders\u00f8kelser - boreplan under utarbeiding (Bybanen Utbygging) \u2022 Kollektivbetjening (VLFK) \u2022 Trafikknotat utarbeidet - f\u00f8lges opp i PBE \u2022 Sandvikstorget \u2022 Bryggen og Torget - juridisk bindende illustrasjonsplan og helhetsplan \u2022 Optimalisering, trafikale l\u00f8sninger ved Sandviken sykehus \u2022 Heggebakken og Katedralskolen N\u00e5r det gjelder konsulentoppdraget er n\u00e5 prekvalifiseringsfasen ferdigstilt, og vi g\u00e5r n\u00e5 inn i tilbudsfasen. Fristen for \u00e5 komme med tilbud er satt til 7. april, dette gir er kontraktsignering i uke 26, og en oppstart av de praktiske arbeidene i august i tr\u00e5d med fremdriftsplanen. Finansiering Det har v\u00e6rt spilt inn ulike formuleringer b\u00e5de til Nasjonal transportplan og statsbudsjettet, men staten viser fortsatt til at forhandlinger om endelig statlig bidrag f\u00f8rst kan starte etter at reguleringsplan for hele strekningen er vedtatt. Ut fra signalene fra Staten, legger byr\u00e5den til grunn at dette senest gjennomf\u00f8res h\u00f8sten 2027, slik at finansieringen er p\u00e5 plass til planlagt byggestart i 2028. Det er etter vedtak i b\u00e5de Bystyret og Fylkestinget 02.10.2024 lokalpolitisk enighet om \u00e5 bruke bompenger i tr\u00e5d med prop. 11S (2017/2028) til \u00e5 sikre framdrift i prosjektet med Bybanen BT5. Selv om staten ikke har lovd finansiering til bybanen til \u00c5sane har de v\u00e6rt tydelige p\u00e5 at Bybanen til \u00c5sane er et prioritert prosjekt, og at det vil komme statlig finansiering i etterkant av vedtatt reguleringsplan. Staten har ogs\u00e5 signalisert at de st\u00e5r ved sitt l\u00f8fte om 70 % finansiering av prosjektet. Samlet sett vurderer derfor b\u00e5de Vestland fylkeskommune og byr\u00e5den at risikoen ved bruk av bompenger fram til statlig finansiering er p\u00e5 plass som akseptabel. Bruken av bompenger inng\u00e5r i den samlede prosjektkostnaden og vil avregnes mot det statlige bidraget n\u00e5r den endelige finansieringsplanen foreligger. Bystyret og Fylkestinget vedtok 2. oktober 2024 en kompromissl\u00f8sning som la til grunn at Bergen kommune snarest mulig skulle starte reguleringsarbeidet for strekningen Kaigaten \u2013 Sandviken, samt ny sykkelrute p\u00e5 strekningen. De andre vedtatte reguleringsplanene for Side 2 av 3 bygging av bybane til \u00c5sane endres ikke. Dette gj\u00f8r det mulig \u00e5 starte prosjektering og grunnerverv p\u00e5 denne delen av strekningen, samtidig som planleggingen av banen fra Kaigaten til Sandviken p\u00e5g\u00e5r. P\u00e5 denne m\u00e5ten sparer man tid. Det arbeides ogs\u00e5 aktivt for \u00e5 fremskynde prosessen med forlenget Fl\u00f8yfjellstunnel, og Vegvesenet arbeider med optimalisering av rampene til Fl\u00f8yfjellstunnelen. Dette vil kunne korte ned samlet bygge- periode med over et \u00e5r. I sitt h\u00f8ringssvar til oppstart av reguleringsarbeidet ansl\u00e5r Vestland fylkeskommune at man med rask oppstart av KS2-arbeidet og snarlig finansiering av Fl\u00f8yfjellstunellen, kan \u00e5pne Bybanen til \u00c5sane allerede i 2036. Vestland fylkeskommune bygger bybanen og har i perioden frem til 2027 meldt om et samlet behov p\u00e5 535 mill. til prosjektering og grunnerverv. Dette gjelder for hele strekningen fra Kaigaten til V\u00e5gsbotn. Bergen kommune har meldt inn et samlet behov p\u00e5 105 mill. til reguleringsplanen for Bybanen p\u00e5 strekningen Kaigaten \u2013 Sandviken. Bruken av bompenger er i henhold til prop. 11S (2017-2018) er avgrenset til banetras\u00e9en, inkludert felles tverrsnitt for bane og sykkel, samt planlegging av tiltak som er ei direkte f\u00f8lge av ny banetras\u00e9. Det kan ikke benyttes bompenger til planlegging av den delen av hovedsykkelruten som ikke er direkte f\u00f8lge av ny bybanetras\u00e9. Finansiering av dette er derfor ikke inkludert i kostnadsrammen, men sikres alternativ finansiering som egeninnsats, bel\u00f8nningsmidler mv. Endelig kostnadsfordeling vil avhenge av valg av l\u00f8sning. Det meldes alts\u00e5 n\u00e5 om et samlet behov for 640 mill. i bompenger. Saken vil behandles i styringsgruppen i Milj\u00f8l\u00f8ftet 12.03.2025. Med hilsen Christine Kahrs \u2013 byr\u00e5d for byutvikling Dokumentet er godkjent elektronisk. Side 3 av 3 "
}