{
  "dokument_id": "e2b448c3-2815-588c-98b8-a6ed9b392491",
  "doc_type": "case_attachment",
  "kommune": 5501,
  "tittel": "Vedlegg 1-  Uttalelse - S\u00f8knad om endring ved lokalitet Vengs\u00f8y",
  "url": "https://innsyn.tromso.kommune.no/application/getMoteDokument?dokid=2001696414",
  "tekst": "Troms\u00f8 kommune 01.06.23 Deres ref.: Uttalelse \u2013 S\u00f8knad om endringer ved lokalitet Vengs\u00f8y i Troms\u00f8 kommune Nord Fiskarlag viser til h\u00f8ring av s\u00f8knad om endringer ved lokalitet Vengs\u00f8y i Troms\u00f8 kommune. S\u00f8knaden gjelder \u00f8kning i biomasse fra dagens 1890 tonn til 3100 tonn, samt en mindre justering av areal etter p\u00e5legg fra Fiskeridirektoratet. Vi har sendt s\u00f8knaden til Troms\u00f8 Fiskarlag i forbindelse med h\u00f8ringen og det har ikke fremkommet s\u00e6rskilte merknader til oms\u00f8kte endringer. Imidlertid er det \u00f8nskelig \u00e5 vise til at det per i dag ikke er god nok kunnskap til \u00e5 si noe sikkert i forhold til i hvor stor grad akvakultur p\u00e5virker ville fiskebestander. P\u00e5 generelt grunnlag er det mange omr\u00e5der som tidligere har v\u00e6rt fiskerike, hvor fiskere har erfart d\u00e5rligere tilgang p\u00e5 ressurser etter etablering av akvakultur. Det stilles sp\u00f8rsm\u00e5l ved om akvakultur bl.a. kan p\u00e5virke fiskebestandenes vandringsm\u00f8nster, gyteomr\u00e5der, rekruttering og mattilgang, samt \u00f8kosystem generelt. Det er derfor grunn til \u00e5 p\u00e5peke at akvakultur kan p\u00e5virke fiskeriinteressene b\u00e5de direkte og indirekte. Direkte ved at de beslaglegger areal som er viktige for fiskerin\u00e6ringen og fortrenger fiskeriinteressene, men ogs\u00e5 indirekte ved at akvakulturvirksomheten kan p\u00e5virke fiskerin\u00e6ringen i et milj\u00f8perspektiv. Det gjelder ikke minst dersom det brukes kjemikalier/legemidler mot lakselus. Det forutsettes at lokaliteten driftes p\u00e5 slik m\u00e5te at rekefeltet i n\u00e6rheten ikke blir ytterligere negativt p\u00e5virket av aktiviteten. Vi forutsetter at respektive myndigheter gj\u00f8r en grundig vurdering i hvorvidt en skal tillate oms\u00f8kte \u00f8kning i biomasse. Utover dette har vi ingen videre merknader. Vennlig hilsen Daglig leder Hanne Fagertun Eli-Kristine Lund Dahl R\u00e5dgiver Dette dokumentet er godkjent og sendes uten underskrift. Nord Fiskarlag 1 nord@fiskarlaget.no | Org. nr. 938 275 696 "
}