{
  "dokument_id": "5b60ca0d-9b7c-5ee3-8e6d-112cd0100e89",
  "doc_type": "case_attachment",
  "kommune": 4601,
  "tittel": "Vedtak fattet av Byr\u00e5d for klima, milj\u00f8 og byutvikling, datert 11.08.2023",
  "url": "https://bergen.kommune.no/politikere-utvalg/api/fil/bk360/9228596/Vedtak-fattet-av-Byrad-for-klima-miljo-og-byutvikling-datert-11-08-2023",
  "tekst": " Byr\u00e5d for klima, milj\u00f8 og byutvikling Fullmaktssak /23 Saksframstilling V\u00e5r referanse: 2022/187675-29 Fana gnr 49 bnr 1 Vestre Vallavegen. Klage over avslag p\u00e5 endringss\u00f8knad om plassering av avfallsl\u00f8sning Hva saken gjelder: Saken gjelder klage over avslag p\u00e5 endringss\u00f8knad om endret plassering av avfallsl\u00f8sning. Avslaget ble gitt den 01.11.2022 da en kom til at det ikke forel\u00e5 rettslig grunnlag for \u00e5 dispensere fra reguleringsplan nummer 16100000 \u00a7 1.5 om nedgravd avfallsl\u00f8sning i felt f_REA1 og regulert byggegrense, jf. pbl. \u00a7 19-2. Det er videre gitt avslag p\u00e5 bakgrunn av tekniske krav etter pbl. \u00a7 29-5. Avslagsvedtaket er p\u00e5klaget av tiltakshaver Vallast\u00f8len AS ved brev datert 18.11.2022. Ansvarlig s\u00f8ker er Optibo Utbygging AS. Saken har en lengre historikk. Det ble den 15.04.2021 gitt rammetillatelse til oppf\u00f8ring av boligblokker m.m. I vedtaket ble det samtidig gitt avslag til en annen plassering av renovasjonsanlegget enn det som f\u00f8lger av reguleringsplanen. Rammetillatelsen er stadfestet av Statsforvalteren i Vestland i forbindelse med naboklage. I ettertid er det gitt avslag p\u00e5 s\u00f8knad om endring av rammetillatelse om endret avfallsl\u00f8sning i vedtak datert 03.06.2022. Dette vedtaket ble ikke p\u00e5klaget. Med hensyn til vedtaket som n\u00e5 er til klagesaksbehandling, inneb\u00e6rer det at blokkbebyggelsen p.t. ikke innehar godkjent avfallsl\u00f8sning. Plan- og bygningsetaten har gitt igangsettingstillatelse for hus A, B og D i vedtak datert 20.07.2022 med hensyn til at arbeidene ikke ber\u00f8rer eller p\u00e5 noen m\u00e5te forskutterer endelig plassering av avfallsl\u00f8sningen. Eiendommen omfattes av reguleringsplan nummer 16100000, FANA. GNR 49 BNR 1 OG 61 MFL., VESTRE VALLA, vedtatt 21.09.2016 og er regulert til blokkbebyggelse, lekeplass, renovasjonsanlegg, gate med fortau, kj\u00f8revei og annen veigrunn. Kommuneplanens arealdel (KPA 2018), vedtatt i Bystyret 19.06.2019, viser eiendommen som \u00f8vrig byggesone og den ligger innenfor hensynssone veist\u00f8y \u2013 gul sone. Tiltaket er avhengig av dispensasjon fra planens \u00a7 1.5 om nedgravd avfallsl\u00f8sning i felt f_REA1 og regulert byggegrense, og slike dispensasjoner er oms\u00f8kt, jf. pbl. \u00a7 19-1. Tiltaket er ogs\u00e5 avhengig av dispensasjon fra arealform\u00e5l BB2 som er oms\u00f8kt i forbindelse med supplerende opplysninger til klagen. Det er opplyst om at det er foretatt nabovarsling, og at det i den forbindelse har kommet inn merknader fra eierne av gbnr. 49/59 (Tanita Sletten og Kenneth Fosse) og gbnr. 49/364 (Siren og Steinar Sletten). Merknadene omhandler st\u00f8y og lukt fra renovasjonsanlegget, avstand fra brukerne i boligblokkene og avstand til nabogrensen. I forbindelse med supplerende dispensasjonss\u00f8knad fra arealform\u00e5l BB2, er det foretatt ny nabovarsling. Det er de samme naboene som har inngitt merknader til dispensasjonss\u00f8knaden. I hovedsak opprettholder naboene sine tidligere inngitte merknader. Det stilles ogs\u00e5 sp\u00f8rsm\u00e5let til saken. S\u00f8kers tilsvar f\u00f8lger vedlagt. BIR er oversendt renovasjonsteknisk plan datert 23.11.2020 for byggefeltet BB1 som viser oms\u00f8kte l\u00f8sning. I BIRs uttalelse datert 24.08.2022 stiller de seg positiv til planen p\u00e5 1 n\u00e6rmere vilk\u00e5r. BIR er videre under klagesaksbehandlingen blitt forelagt skisse av de ulike alternativene som bl.a. omfatter oms\u00f8kte l\u00f8sning og regulert l\u00f8sning. Til oms\u00f8kte l\u00f8sning opprettholder BIR sin positive uttalelse. For regulert l\u00f8sning p\u00e5peker BIR at de ikke har mottatt renovasjonsteknisk plan for alternativet. BIR er imidlertid p\u00e5 bakgrunn av mottatt skisse og beskrivelse bekymret for tilkomst og trafikksikkerhet ved en plassering i tr\u00e5d med plan. BIR \u00f8nsker ikke kranl\u00f8ft over fortau eller at myke trafikanter kan ledes ut i veibane ved t\u00f8mming. Helningen p\u00e5 tilkomstvei synes ogs\u00e5 \u00e5 v\u00e6re for h\u00f8y, slik at det oppst\u00e5r fare for \u00e5 sl\u00e5 nedi med bakende p\u00e5 bil og fare for \u00e5 skli ved glatt f\u00f8re. Klage: Klager viser innledningsvis til at regulert avfallsl\u00f8sning ikke er mulig med hensyn til BIRs krav til maksimal stigning p\u00e5 oppstillingsplass. Dersom en reduserer stigningen p\u00e5 oppstillingsplassen, vil stigningen p\u00e5 tilkomstveien bli for h\u00f8y. Videre mener klager prinsipalt at det ikke er hjemmel for \u00e5 kreve dispensasjon, og at plassering som vist i plan ikke er bindende med henvisning til planbestemmelsene. Hva gjelder Plan- og bygningsetatens dispensasjonsvurderinger, mener klager at det bygger p\u00e5 feil faktum. Det vises til at ingen justeringer innenfor regulert plassering vil medf\u00f8re at en kan innfri BIR sine krav. Regulert l\u00f8sning vil dessuten medf\u00f8re at BIR m\u00e5 l\u00f8fte containere over fotgjengerne samtidig som renovasjonsbilen sperrer kj\u00f8refeltet i vestg\u00e5ende retning. Klager mener for \u00f8vrig at det foreligger klare fordeler ved oms\u00f8kte l\u00f8sninger for brukerne med tanke p\u00e5 avstand, tilgjengelighet og videre. Tiltaket vil heller ikke medf\u00f8re mindre luft mellom utbyggingen og tilliggende eneboliger. Klagen er omfattende, og det vises til innholdet i sin helhet. Det er innsendt supplerende opplysninger til klagen i flere omganger som inkluderer dispensasjonss\u00f8knad fra regulert arealform\u00e5l, redegj\u00f8relse om tekniske forhold og andre relevante opplysninger. Det vises til den supplerende dokumentasjonen i sin helhet. Fagetatens vurdering og anbefaling: Plan- og bygningsetaten som fagetat opprettholder sin vurdering om at det er behov for dispensasjon og at vilk\u00e5rene for dispensasjon i pbl. \u00a7 19-2 ikke er oppfylt for \u00e5 gi dispensasjon fra reguleringsplanens \u00a7\u00a7 1.4 og 1.5 samt regulert byggegrense. Fagetaten mener ogs\u00e5 at tiltaket ikke oppfyller tekniske krav i TEK17 \u00a7 12-12, jf. pbl. \u00a7 29-5. Fagetaten viser til at det i plansaken er konkret tatt stilling til lokalisering av nedgravd avfallsl\u00f8sning innenfor f_Rea1 og f_Rea2. Det f\u00f8lger av planens \u00a7 1.5 at nedgravd avfallsl\u00f8sning skal etableres innenfor f_Rea1. Oms\u00f8kte l\u00f8sning innenfor byggeomr\u00e5det BB2, er dessuten i strid med \u00a7 1.4 om at avfallsl\u00f8sninger \u00abtillates ogs\u00e5 plassert utenfor byggeomr\u00e5der\u00bb. Tiltaket er videre i strid med regulert byggegrense mot naboeiendommene. Hva gjelder dispensasjonsvurderingen p\u00e5peker fagetaten innledningsvis at det ikke skal v\u00e6re kurant \u00e5 fravike gjeldende arealplaner med henvisning til lovforarbeider. Fagetaten g\u00e5r her ut ifra at det i forbindelse med plan er foretatt av avveining av de ulike hensyn med tanke p\u00e5 regulert plassering av nedgravd avfallsl\u00f8sning. Oms\u00f8kte plassering medf\u00f8rer \u00f8kt trafikk, rene naboulemper og en l\u00f8sning som er i strid med preakseptert ytelse i TEK17 \u00a7 12-12 om maksimal avstand til felles avfallsl\u00f8sning p\u00e5 100 meter. Tiltakets plassering i byggeomr\u00e5det BB2 kan dessuten ha betydning for utbyggingspotensiale og siktforhold knyttet til fremtidig boligutvikling. Avslutningsvis bemerker fagetaten at vedlagte illustrasjoner ikke gir tilstrekkelig grunnlag for \u00e5 ta stilling til tiltakets visuelle kvaliteter. Det vises til fagetatens notat datert 10.02.2023 i sin helhet. Byr\u00e5dens vurdering og konklusjon: Byr\u00e5den har vurdert saken p\u00e5 nytt med bakgrunn i mottatt s\u00f8knad og sakens dokumenter for \u00f8vrig, og er kommet til at klagen kan tas til f\u00f8lge p\u00e5 vilk\u00e5r. Byr\u00e5den tiltrer innledningsvis fagetatens vurderinger i notatets pkt. 3.1 om behov for dispensasjon i sin helhet, og kommenterer f\u00f8lgelig ikke denne delen av klagen n\u00e6rmere. Det er klart avfallsl\u00f8sningen er i strid med reguleringsplanens \u00a7 1.5, regulert byggegrense og regulert arealform\u00e5l boligbebyggelse - blokkbebyggelse i felt BB2. Slike dispensasjoner er oms\u00f8kt, jf. pbl. \u00a7 19-1. 2 Dispensasjon fra reguleringsplanen \u00a7 1.5 Oms\u00f8kte plassering av avfallsl\u00f8sning er i strid med reguleringsplanen \u00a7 1.5 om at \u00abdet skal etableres nedgravd avfallsl\u00f8sning i f_Rea1\u00bb, da tiltaket i sin helhet plasseres utenfor f_Rea1. Vilk\u00e5rene for \u00e5 dispensere f\u00f8lger av pbl. \u00a7 19-2 andre ledd hvor det fremg\u00e5r at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb Hensynet bak den regulerte plasseringen for nedgravd avfallsl\u00f8sning er \u00e5 sikre tilstrekkelig plass til avfallsh\u00e5ndtering og en plassering av avfallsl\u00f8sning som er enkel \u00e5 bruke for beboerne. Byr\u00e5den har gjennomg\u00e5tt renovasjonteknisk plan (RTP), kommunikasjon med BIR og \u00f8vrige dokumenter i saken, og er av den oppfatning at det er foretatt grundige unders\u00f8kelser om ulike plasseringer. BIR har uttalt at plassering i tr\u00e5d med regulert situasjon ikke innfrir krav gitt i renovasjonsteknisk veileder, hvilket i ytterste tilfelle vil v\u00e6re til hinder for renovasjonsbilens tilkomst. Byr\u00e5den finner f\u00f8lgelig at gode grunner taler for avvik fra regulert situasjon for \u00e5 sikre tilstrekkelig renovasjonsanlegg for fremtidige beboere i Vestre Vallavegen. Det springende punkt er etter byr\u00e5dens syn om oms\u00f8kte plassering er en fullgod l\u00f8sning med tanke p\u00e5 de hensyn som gj\u00f8r seg gjeldende i vurderingen. BIR har tidligere uttalt seg positivt for plasseringen som oms\u00f8kt og beskrevet i RTP. Dette forhold alene taler for en plassering som oms\u00f8kt. Byr\u00e5den mener imidlertid at ogs\u00e5 andre forhold slik som trafikale utfordringer, betydning for n\u00e6rliggende boligeiendommer og den praktiske betydningen for bruken gj\u00f8r seg gjeldende med styrke i vurderingen. Byr\u00e5den finner ikke her grunnlag i klagen for \u00e5 kunne se bort ifra de forhold som er nevnt i fagetatens vurderinger. Oms\u00f8kte plassering vil s\u00e5ledes ha en konkret negativ innvirkning p\u00e5 de ovennevnte forhold. Byr\u00e5den mener imidlertid at den negative innvirkningen p\u00e5 nevnte forhold er begrenset med hensyn til den regulerte l\u00f8sningen med tanke p\u00e5 avstand, sikkerhet ved bruk og betydning for bruk. Det vises i denne sammenheng til de \u00f8vrige vurderinger i dette vedtak, og s\u00e6rskilt hva gjelder dispensasjon fra gjeldende arealform\u00e5l og tekniske krav. Samlet sett er byr\u00e5den av den oppfatning at hensynene bak bestemmelsen ikke blir \u00abvesentlig tilsidesatt\u00bb, jf. pbl. \u00a7 19-2. Videre og med hensyn til inngitte nabomerknader i saken konstaterer byr\u00e5den at det er tilknyttet ulemper ved en plassering som oms\u00f8kt. Renovasjonsl\u00f8sningen er imidlertid et nedgravd og lukket anlegg som begrenser problemstillinger hva gjelder b\u00e5de lukt og st\u00f8y. Dessuten er det etter byr\u00e5den syn prosjektert inn positive tiltak for \u00e5 s\u00f8rge \u00e5 minimere de ulemper som gj\u00f8r seg gjeldende hva gjelder plassering, skjerming, privatrettslige avtaler mv. Selv om det isolert sett er lite som taler for at oms\u00f8kte plassering i strid med gjeldende reguleringsplan inneb\u00e6rer s\u00e6rlige fordeler i saken, mener byr\u00e5den at de unders\u00f8kelser i saken samlet sett tilsier at plasseringen i st\u00f8rst mulig grad er form\u00e5lstjenlig. Anlegget som oms\u00f8kt medf\u00f8rer at en kan innfri BIR sine krav for bruk av renovasjonsl\u00f8sningen, unng\u00e5 l\u00f8ft over regulert gangfelt og opparbeide av et mer praktisk anlegg i forhold til regulert situasjon. Byr\u00e5den viser i denne sammenheng til vurderingene i vedtaket for \u00f8vrig. Fordelene er knyttet til areal- og ressursdisponeringen i kommunen. Med hensyn til de unders\u00f8kelser som er gjort, tiltak som er prosjektert og betydningen for utbyggingen i sin helhet, er byr\u00e5den kommet til at fordelene er \u00abklart st\u00f8rre\u00bb enn ulempene, jf. pbl. \u00a7 19-2. Byr\u00e5den er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5den av den oppfatning at det kan gis dispensasjon. 3 Dispensasjon fra arealform\u00e5l BBB2 Renovasjonsanlegget er i sin helhet plassert innenfor felt BB2 som er avsatt til boligbebyggelse og er avhengig av dispensasjon. Det er s\u00f8kt om slik dispensasjon i forbindelse med klagen, jf. pbl. \u00a7 19-1. Hensynet bak arealform\u00e5let er \u00e5 avsette det aktuelle omr\u00e5det til boligbebyggelse. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. Tiltaket er s\u00f8kt plassert innenfor boligbyggefeltet BB2 s\u00f8r for veianlegget. Plasseringen er tilsynelatende ikke til hinder for utnyttelse av eiendommen til regulert form\u00e5l. Det er mottatt illustrasjoner i klageomgangen som byr\u00e5den mener underbygger dette. Som f\u00f8lge av at det ikke oppst\u00e5r vesentlig konflikt mellom utnytting av eiendommen til regulert form\u00e5l og oms\u00f8kte plassering av renovasjonsl\u00f8sningen, er byr\u00e5den av den oppfatning at hensynene bak bestemmelsen ikke blir \u00abvesentlig tilsidesatt\u00bb, jf. pbl. \u00a7 19-2. Med henvisning til forel\u00f8pig prosjektert l\u00f8sning vist i mottatte illustrasjoner, finner ikke byr\u00e5den nevneverdige ulemper ved dispensasjon fra regulert arealform\u00e5l. En kan oppn\u00e5 tilstrekkelig avstand til ny boligbebyggelse og et klart skille mellom den private sf\u00e6ren og det felles renovasjonsanlegget. Det vises ellers til fordelene nevnt i \u00f8vrige dispensasjonsvurderinger. Fordelene er \u00abklart st\u00f8rre\u00bb enn ulempene, jf. pbl. \u00a7 19-2. Byr\u00e5den er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5den av den oppfatning at det kan gis dispensasjon. Dispensasjon fra regulerte byggegrense Renovasjonsl\u00f8sningen er plassert i byggegrense mot veianlegget og nabo p\u00e5 gbnr 49/59, og er avhengig av dispensasjon fra regulert byggegrense. Det er s\u00f8kt om slik dispensasjon, jf. pbl. \u00a7 19-1. Hensynene bak den regulerte byggegrensen er \u00e5 plassere tiltak i forhold til tomt, terreng og omr\u00e5dets bebyggelsesstruktur. Bestemmelsen skal ivareta hensyn til brannspredning til andre byggverk, behovet for luft, lys, utsikt samt hindre innsyn. Bestemmelsen har ogs\u00e5 betydning for hvordan nabo kan benytte egen eiendom. Det fremst\u00e5r \u00e5penbart at plasseringen av renovasjonsl\u00f8sningen ikke havner i kjernen av bestemmelsen hva gjelder hensyn til brannspredning og behovet for luft, lys og utsikt. Sp\u00f8rsm\u00e5let er f\u00f8lgelig om renovasjonsl\u00f8sningen er av slik betydning for nabos eiendom at hensynene bak bestemmelsen likevel anses \u00e5 v\u00e6re \u00abvesentlig\u00bb tilsidesatt. Byr\u00e5den mener at de stedlige forhold medf\u00f8rer at relevante negative konsekvenser fremst\u00e5r begrenset. Renovasjonsl\u00f8sningen er i all hovedsak omkranset av terrenget med de fordeler det inneb\u00e6rer for problematikk knyttet til bruken. Dessuten er det gjort positive tiltak fra s\u00f8kers side med sikte p\u00e5 \u00e5 minimere ulempene av tiltaket for eksisterende bebyggelse, ref. vedlagt dispensasjonss\u00f8knad. P\u00e5 bakgrunn av en helhetlig vurdering er byr\u00e5den av den oppfatning at plasseringen av renovasjonsanlegget medf\u00f8rer at hensynene ikke blir \u00abvesentlig tilsidesatt\u00bb, jf. pbl. \u00a7 19-2. Byr\u00e5den vil bemerke at det er en klar forutsetning at det som ansvarlig s\u00f8ker beskriver som en \u00abplanlagt [...] \u00abgr\u00f8nn mur\u00bb som vil ligge rundt hele anlegget\u00bb faktisk blir etablert for \u00e5 ytterligere begrense eventuelle naboulemper knyttet til anlegget. Byr\u00e5den kan ikke se at denne muren inng\u00e5r i s\u00f8knaden med henvisning til at den ikke er beskrevet i s\u00f8knaden eller tegnet inn i situasjonsplanen. Det stilles f\u00f8lgelig vilk\u00e5r om at det etableres mur tilsvarende vist p\u00e5 illustrasjonstegninger D8 til D13 datert 04.08.2023 f\u00f8r det gis midlertidig brukstillatelse/ferdigattest, jf. pbl. \u00a7 19-2 f\u00f8rste ledd andre punktum. Mindre avvik kan aksepteres. Det er tiltakshavers ansvar \u00e5 innhente eventuelle n\u00f8dvendige tillatelser for slik mur. Blant annet med hensyn til at s\u00f8ker selv beskriver dette som et av tiltakene for \u00e5 im\u00f8tekomme tidligere merknader, vurderer byr\u00e5den det slik at vilk\u00e5ret har tilstrekkelig saklig 4 sammenheng og er forholdsmessig med tanke p\u00e5 \u00e5 avb\u00f8te skadevirkninger fra tiltak som i utgangspunktet ikke er tillatt, se bl.a. Sivilombudets sak SOMB-2008-82. Med hensyn til det som er gjennomg\u00e5tt i vurderingene over, finner ikke byr\u00e5den at det her foreligger s\u00e6rlige ulemper knyttet til \u00e5 etablere renovasjonsl\u00f8sning i regulert byggegrense. Det er dessuten gjort positive tiltak for \u00e5 begrense de eventuelle ulemper som kan oppst\u00e5. Fordelen er at en kan opprette renovasjonsl\u00f8sning for fremtidige boliger med en hensiktsmessig plassering iht. BIR sine renovasjonstekniske krav. Samlet sett og med hensyn til vilk\u00e5ret som stilles til denne dispensasjon, er fordelene er \u00abklart st\u00f8rre\u00bb enn ulempene, jf. pbl. \u00a7 19-2. Byr\u00e5den er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5den av den oppfatning at det kan gis dispensasjon. Visuelle kvaliteter, jf. pbl. \u00a7 29-2 Det f\u00f8lger av pbl. \u00a7 29-2 at ethvert tiltak \u00abskal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til eksisterende byggverks ytre, kan kommunen i vurdering legge vekt p\u00e5 hensynet til viktige historiske, arkitektoniske og andre kulturelle verdier\u00bb. Byr\u00e5den er av den oppfatning at saksdokumentene og senere innsendte illustrasjoner mv. gir tilstrekkelig grunnlag for \u00e5 kunne ta stilling til renovasjonsl\u00f8sningens visuelle kvaliteter etter pbl. \u00a7 29-2. Det er her tale om en nedgravd avfallsl\u00f8sning som er plassert lavt i terrenget med de fordeler det har for omkringliggende boligeiendommer. Slik situasjonen er vist p\u00e5 mottatte illustrasjonstegner, mener byr\u00e5den at tiltaket innehar tilfredsstillende kvaliteter, jf. pbl. \u00a7 29-2. Tekniske krav I denne sak er det tale om st\u00f8rre avstand mellom enkelte av boenhetene til renovasjonsanlegget enn det som er angitt som maksimum avstand p\u00e5 100 meter som preakseptert ytelsene ved etablering av felles avfallssystem, jf. veilederen til TEK17 \u00a7 12-12 andre ledd. Det m\u00e5 f\u00f8lgelig gj\u00f8res en analyse som skal dokumentere at de alternative ytelsene samlet sett gir minst samme kvalitet og sikkerhet som om de preaksepterte ytelsene var fulgt, jf. TEK17 \u00a7 2-2 andre ledd og tilh\u00f8rende veileder. Det er innsendt avstandsanalyse og n\u00e6rmere redegj\u00f8relse i forbindelse med supplerende dokumenter til klagen. Denne viser at avstanden til renovasjonsanlegget er 111 meter via trapp og 141 meter ved trinnfri adkomst, og konklusjonen i analysen er at \u00abny plassering er likeverdig med pre-akseptert ytelse\u00bb. Byr\u00e5den er med dette av en oppfatning at dokumentasjonskravet overfor kommunen i SAK10 \u00a7 5-5 bokstav e er innfridd, og at det ikke er grunnlag for avslag med hjemmel i pbl. \u00a7 29-5.0 Vedtakskompetanse: I henhold til Reglement for bystyreutvalgene punkt 1.4, jf. bystyresak 46/19, er myndigheten til \u00e5 behandle klagesaker etter plan- og bygningsloven, med n\u00e6rmere angitte unntak, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5d for klima, milj\u00f8 og byutvikling fatter f\u00f8lgende vedtak: 1. Plan- og bygningsetatens vedtak datert 01.11.2022 oppheves i medhold av forvaltningsloven \u00a7 33 annet ledd. 5 2. Med hjemmel i pbl. \u00a7 19-2 gis det dispensasjon fra reguleringsplan nummer 16100000 \u00a7 1.5, regulert arealform\u00e5l og regulert byggegrense p\u00e5 f\u00f8lgende vilk\u00e5r: a. F\u00f8r det gis midlertidig brukstillatelse/ferdigattest skal det etableres mur tilsvarende som vist p\u00e5 illustrasjonstegningene D8 til D13 datert 04.08.2023 vedlagt denne sak. 3. Med hjemmel i pbl. \u00a7 20-1, jf. \u00a7 21-4 gis det tillatelse til s\u00f8knad om endring av rammetillatelse datert 15.04.2021 hva gjelder plassering av avfallsl\u00f8sning. 4. Det overlates Plan- og bygningsetaten \u00e5 utferdige tillatelsen og stille n\u00f8dvendige vilk\u00e5r. 5. Klagen tas til f\u00f8lge p\u00e5 vilk\u00e5r. Dato: 11. august 2023 Ingrid Nergaard Fjeldstad Byr\u00e5d for klima, milj\u00f8 og byutvikling Dokumentet er godkjent elektronisk. Vedlegg: 1) Fagetatens notat av 10.02.2023 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klage p\u00e5 avslag, datert 18.11.2022 5. Avslag datert 01.11.2022 6. Uttalelse fra BIR, datert 24.08.2022 7. Redegj\u00f8relse renovasjonsteknisk l\u00f8sning 8. Renovasjonsteknisk plan 9. Nabomerknader og tilsvar 10. S\u00f8knad 11. Tegninger 2) Supplerende opplysninger til klagesaken med f\u00f8lgende vedlegg: 1. Vedlegg 1 \u2013 Dispensasjonss\u00f8knad 2. Vedlegg 2 \u2013 Nabovarsel, 16.5.2023 3. Vedlegg 3 \u2013 Kvittering for nabovarsel, 16.5.2023 4. Alternative oppstillinger 5. E-post fra BIR vedr. alternative plasseringen av RTL BB1 6. Supplerende opplysninger klagesak 2022_28421 7. Tilsvar Tanita Sletten. Merknad til disp s\u00f8knad 8. SvarPaaNabovarsel - 2023-05-30T134706.092. Steinar Sletten. Disp fra arealform\u00e5l 9. SvarPaaNabovarsel - 2023-05-30T134159.592. Tanita Sletten. Disp fra arealform\u00e5l 10. Tilsvar Steinar Sletten. Merknad til disp. s\u00f8knad 3) Supplerende opplysninger til klagesaken med f\u00f8lgende vedlegg: 1. SV Vestre vallavegen 29 [Korrespondanse om privatrettslig avtale] 4) Supplerende opplysninger til klagesaken med f\u00f8lgende vedlegg: 1. Nedgravd avfallsl\u00f8sning \u2013 en kort presentasjon av saken 6 2. Foto som viser opprinnelig planlagt plassering 3. Foto som viser opprinnelig planlagt plassering 4. Illustrasjonstegninger 5. Avstandsanalse 7 "
}