{
  "dokument_id": "df84535d-b910-57cb-9811-1e345b03fe5a",
  "doc_type": "case_presentation",
  "kommune": 4601,
  "tittel": "H\u00f8ring om budsjettsituasjonen i Bergensskolene",
  "url": "https://bergen.kommune.no/politikere-utvalg/api/fil/bk360/10267519/Framstilling-Horing-om-budsjettsituasjonen-i-Bergensskolene",
  "tekst": " Utvalg for barnehage, skole og idrett Saksframstilling V\u00e5r referanse: 2024/03856-13 Saksbehandler: Tina Omdahl Hayes H\u00f8ring om budsjettsituasjonen i Bergensskolene Hva saken gjelder: Utvalg for barnehage, skole og idrett behandlet i sitt m\u00f8te 19.03.2024 sak om krav om h\u00f8ring i Bergensskolen (sak 34/24, eventuelt) og fattet f\u00f8lgende vedtak: L\u00e6rere og rektorer i bergensskolen melder sterk bekymring for at kommunens budsjettoppf\u00f8lging g\u00e5r ut over elevers rettigheter og ansattes arbeidsmilj\u00f8. Utvalget vil gjennomf\u00f8re en h\u00f8ring for \u00e5 belyse sp\u00f8rsm\u00e5let og sikre en tydelig og forsvarlig avklaring av rektorenes handlingsrom. Detaljer og opplegg for gjennomf\u00f8ring av h\u00f8ringen fastsettes i neste ordin\u00e6re utvalgsm\u00f8te. Opplegget forberedes av en arbeidsgruppe best\u00e5ende av AU og en representant for hvert av de \u00f8vrige partiene i utvalget. Program og praktiske detaljer Den nedsatte arbeidsgruppen best\u00e5ende av AU og en representant fra de \u00f8vrige partiene i utvalget har avholdt m\u00f8ter 12. og 17. april. Referat fra m\u00f8tene til arbeidsgruppen tilgjengeliggj\u00f8res i utvalgets saker til gjennomsyn. Program og oversikt over grunnlagsdokumenter som skal bestilles gjennom byr\u00e5dsavdeling for barnehage og skole i forkant, er under utarbeidelse. Tema som vil dekkes i h\u00f8ringen er: - \u00d8konomi og budsjettoppf\u00f8lging i Bergensskolene - Rektorenes erfaringer - Hva kan man forestille seg at sparing i Bergensskolene kan f\u00f8re til \u2013 med perspektivene fra blant annet l\u00e6rere, elever og foresatte - Kommunikasjon rundt den n\u00e5v\u00e6rende budsjettsituasjonen - Videre budsjettoppf\u00f8lging i Bergensskolene H\u00f8ringen er satt til 30. mai. Estimert tidsramme er kl. 09.00 \u2013 15.00. Forslag til vedtak: 1. H\u00f8ring om budsjettsituasjonen i Bergensskolene blir avholdt 30. mai 2. Utvalg for barnehage og skole gir sin tilslutning til tema for h\u00f8ringen 3. Arbeidsgruppen gis fullmakt til \u00e5 ferdigstille programmet og bestille grunnlagsdokumenter 1 Dato: 16. april 2024 Trine Gr\u00f8nbech Pettersen - leder Tina Omdahl Hayes - f\u00f8rstekonsulent Dokumentet er godkjent elektronisk. 2 "
}