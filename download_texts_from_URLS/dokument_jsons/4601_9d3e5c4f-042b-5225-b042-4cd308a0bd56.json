{
  "dokument_id": "9d3e5c4f-042b-5225-b042-4cd308a0bd56",
  "doc_type": "case_attachment",
  "kommune": 4601,
  "tittel": "KLAGE-2024-14588 Sverres gate 12 Supplerende klage 11.10.2024",
  "url": "https://bergen.kommune.no/politikere-utvalg/api/fil/bk360/11310451/KLAGE-2024-14588-Sverres-gate-12-Supplerende-klage-11-10-2024",
  "tekst": "Bergen kommune Plan- og bygningsetaten Postboks 7700 5020 Bergen Sendes kun pr. e-post til postmottak.planogbygg@bergen.kommune.no Bergen, 11. oktober 2024 V\u00e5r ref: 10570 Deres ref.: KLAGE-2024/14078 KLAGE-2024/14078 \u2013 SVERRES GATE 12 - KLAGE P\u00c5 AVSLAG Eiendom: 164/1003 snr. 9 og 10 Tiltakets adresse: Sverres gate 12, 5010 Bergen Tiltakets art: Bruksendring fra tilleggsdel til hoveddel Tiltakshaver: Mine Prosjekt S12 AS 1. INNLEDNING Det vises til sak KLAGE-2024/14078 og denne sides fristavbrytende klage datert den 26. juni d.\u00e5. Advokatfirmaet Landsvik & Larsen ved undertegnede representerer klager og tiltakshaver, Mine Prosjekt S12 AS. Den fristavbrytende klagen suppleres med dette. Vedtak om avslag p\u00e5klages med dette, og bes omgjort. 2. SAKSHISTORIKK Saken gjelder blant annet s\u00f8knad om bruksendring fra tilleggsdel til hoveddel av loft og kjelleretasje i tilknytning til eksisterende boenheter i hhv. f\u00f8rste og andre etasje i best\u00e5ende boligbygg p\u00e5 eiendommen Sverres gate 12. Bygningsmassen antas \u00e5 v\u00e6re oppf\u00f8rt rundt 1890. Oms\u00f8kte kjeller og loft er seksjonert som tilleggsarealer til boenhetene i f\u00f8rste og andre etasje (snr. 9 og 10). Det ble gitt avslag p\u00e5 s\u00f8knaden ved vedtak av den 5. juni d.\u00e5. med hjemmel i byggteknisk forskrift \u00a7 12-7 tredje ledd grunnet krav om romh\u00f8yde i oms\u00f8kte arealer. I avslaget er det vist til at tiltaket ikke oppfyller krav etter preaksepterte ytelser etter TEK17 \u00a7 12-7 for byggverk oms\u00f8kt oppf\u00f8rt etter 2011, til tross for at oms\u00f8kte bygningsmasse ble oppf\u00f8rt over hundre \u00e5r tidligere. Det ble gitt tillatelse til bruksendring av et mindre areal i f\u00f8rste etasje, som er uten betydning for klagesaken. Det f\u00f8lger av vedtakets pkt. 3.6 at kommunen for \u00f8vrig er positive til n\u00f8dvendige dispensasjoner i saken, slik at \u00f8vrige relevante forhold er oppfylt for oms\u00f8kte tiltak. www.llco.no Kanalveien 7 org.nr. 924 394 420 5068 Bergen Denne side anmodet kommunen om \u00e5 omgj\u00f8re vedtaket i e-post av 7. juni d.\u00e5. under henvisning til at kommunen hadde foretatt rettsanvendelsesfeil ved \u00e5 legge til grunn kravet som gjelder for nyere bygninger. I e-posten ble det ogs\u00e5 opplyst at det var foretatt kontrollm\u00e5l, som viser at romh\u00f8yden i tiltaket i sin helhet er minimum 2,0 meter i tr\u00e5d med de preaksepterte ytelsene. Kommunen besluttet \u00e5 ikke ta anmodningen til f\u00f8lge ved brev av 11. juni d.\u00e5. I nevnte beslutning legges det til grunn en annen begrunnelse for avslaget, hvor det vises til at tiltaket ikke foretas \u00abi boenhet\u00bb, som vilk\u00e5ret for unntak fra tekniske krav for romh\u00f8yde ved bruksendring fra tilleggsdel til hoveddel forutsetter. I ny e-post av 13. juni d.\u00e5. besvarte denne side den nye begrunnelsen fra kommunen blant annet med dokumentasjon p\u00e5 at kravene var oppfylt og sp\u00f8rsm\u00e5l til beslutningen, uten at dette endret kommunens standpunkt i saken i henhold til svar av 28. juni d.\u00e5. Avslaget ble p\u00e5klaget i fristavbrytende klage av 26. juni d.\u00e5. Det ble videre sendt ny s\u00f8knad i saken den 5. juli d.\u00e5. av hensyn til fremdrift i saken. Tiltakshaver \u00f8nsker likevel \u00e5 f\u00e5 behandlet klagen knyttet til det opprinnelige vedtaket i saken. 3. KLAGEGRUNNENE 3.1 Innledning Etter denne sides oppfatning er ikke de p\u00e5st\u00e5tte avslagshjemlene tilstrekkelig for \u00e5 gi avslag p\u00e5 oms\u00f8kte tiltak. I det f\u00f8lgende gjennomg\u00e5s begge kommunens alternative avslagshjemler n\u00e6rmere. 3.2 Opprinnelig avslagshjemmel i vedtak av 5. juni 2024 \u2013 oppfyllelse av preaksepterte ytelser Rettsanvendelsesfeil \u2013 lagt til grunn feil krav I vedtak om avslag p\u00e5 s\u00f8knad er det i pkt. 3.5. vist til preaksepterte ytelser etter TEK17 \u00a7 12-7 tredje ledd som \u00e5pner for lavere romh\u00f8yde for bruksendring for tilleggsdel til hoveddel, hvor det fremkommer f\u00f8lgende preaksepterte ytelser: 1. For bruksendring fra tilleggsdel til hoveddel i eksisterende boenhet m\u00e5 romh\u00f8yde v\u00e6re minimum 2,20 meter. 2. For bruksendring fra tilleggsdel til hoveddel i boenhet der oppf\u00f8ring av boligen ble oms\u00f8kt f\u00f8r 1.7.2011 m\u00e5 romh\u00f8yden v\u00e6re minimum 2,00 meter. Slik det fremkommer er f\u00f8lgelig preakseptert krav til romh\u00f8yde for oms\u00f8kte tiltak som gjelder bygning oppf\u00f8rt lenge forut for 2011, minimum 2,00 meter. 2 Det er avslutningsvis i pkt. 3.5 i vedtaket lagt til grunn at: Ved bruksendring og innlemming av areal til eksisterende boenhet, skal arealets romh\u00f8yde v\u00e6re minimum 2,2 m. Oms\u00f8kt areal for kjeller- og loftsetasje med romh\u00f8yde p\u00e5 1,9 til 2,1 m, tilfredsstiller ikke bestemmelsens minstekrav om romh\u00f8yde p\u00e5 2,2 m. S\u00f8knaden avsl\u00e5s jf. plan- og bygningsloven \u00a7 29-5. Tekniske krav og byggteknisk forskrift TEK 17 \u00a7 12-7. Krav til utforming av rom og annet oppholdsareal. Slik det fremkommer er det f\u00f8lgelig kravet for bygninger oms\u00f8kt oppf\u00f8rt etter 2011 ref. preaksepterte ytelser pkt. 1. som er lagt til grunn for oms\u00f8kte tiltak. Dette er ikke riktig grunnet bygningens alder, og det foreligger f\u00f8lgelig rettsanvendelsesfeil. Betydningen av preaksepterte ytelser Slik det fremkommer av ordlyden i TEK17 \u00a7 12-7 tredje ledd f\u00f8lger det kun at for bruksendring fra tilleggsdel til hoveddel \u00abkan romh\u00f8yden v\u00e6re lavere enn 2,4 meter\u00bb. Det f\u00f8lger ingen krav tilknyttet minimumsh\u00f8yde av selve bestemmelsen. Dette er som kjent utdypet ytterligere i preaksepterte ytelser tilknyttet bestemmelsen, som avslaget er begrunnet i. Preaksepterte ytelser er gitt av Direktoratet for byggkvalitet og er \u00e5 anse som standard l\u00f8sninger som er anerkjent som oppfyllelse av byggtekniske krav. I TEK17 \u00a7 2-1 ved\u00f8rende dokumentasjon for oppfyllelse av krav er det i veiledningen til tredje ledd vedr\u00f8rende oppfyllelse av krav henvist til at: Det er mulig \u00e5 fravike preaksepterte ytelser, inklusiv en tilknyttet standard, dersom det dokumenteres at de valgte ytelsene oppfyller funksjonskravene i forskriften p\u00e5 minst samme niv\u00e5 som de preaksepterte. Det er f\u00f8lgelig ikke automatikk i at avvik fra preaksepterte ytelser medf\u00f8rer tilsvarende avvik fra tekniske krav, slik at dette i seg selv b\u00f8r ikke benyttes som avslagshjemmel. Tiltakets forhold til preaksepterte ytelser 3.2.3.1 Kjeller - romh\u00f8yde I s\u00f8knaden var det vedlagt snittegninger som feilaktig anga romh\u00f8yde i kjeller til 1,9 m., grunnet m\u00e5linger fra overgulv. Som dokumentert i denne sides anmodning om omgj\u00f8ring var de preaksepterte ytelsene oppfylt ved m\u00e5ling fra undergulv, slik romh\u00f8yde skal beregnes ihht. TEK17 \u00a7 12-3 tredje ledd. 3 Kjellerarealene oppfylte dermed preaksepterte ytelser for bruksendring for bygninger oms\u00f8kt forut for 2011 ogs\u00e5 p\u00e5 s\u00f8knadstidspunktet. P\u00e5 samme m\u00e5te som kommunen senere la til grunn en annen begrunnelse for avslaget, burde kommunen ha lagt til grunn den riktige romh\u00f8yden ved sin senere vurdering av saken, eventuelt etterspurt ytterligere opplysninger tilknyttet romh\u00f8yde. 3.2.3.2 Loft - romh\u00f8yde For arealene p\u00e5 loft var romh\u00f8yden som henvist til i vedtaket i s\u00f8knaden opplyst \u00e5 v\u00e6re minimum 2,1 meter, og var f\u00f8lgelig i samsvar med kravet etter preaksepterte ytelser for bygninger oms\u00f8kt forut for 2011. Kontrollm\u00e5linger har senere vist at romh\u00f8yden er 2,3 meter, som opplyst om i 13. juni d.\u00e5. Oppsummering Oppsummert er det f\u00f8lgelig lagt til grunn feil krav i vedtaket basert p\u00e5 bygningens alder, avvik fra preaksepterte ytelser medf\u00f8rer ikke n\u00f8dvendigvis brudd p\u00e5 TEK17 og videre oppfylte uansett tiltaket preaksepterte ytelser for romh\u00f8yde ved bruksendring fra tilleggsdel til hoveddel for bygninger oms\u00f8kt oppf\u00f8rt forut for 2011 i tr\u00e5d med den aktuelle bestemmelsen i TEK17 \u00a7 12-3 tredje ledd. Det er f\u00f8lgelig ikke tilstrekkelig avslagshjemmel i vedtaket av 5. juni d.\u00e5. 3.3 Avslagshjemmel i beslutningen av 11. juni 2024 \u2013 loft og kjeller ikke \u00abi boenhet\u00bb Innledning Som nevnt er det i svaret p\u00e5 anmodning om omgj\u00f8ring fremlagt en alternativ begrunnelse for avslag p\u00e5 s\u00f8knad om tillatelse. Det vises i beslutningen under pkt. 3 vedr\u00f8rende unntak fra tekniske krav for bruksendring fra tilleggsdel til hoveddel at \u00abDet er en forutsetning for \u00e5 benytte unntaket at bruksendringen foretas \u00abi boenhet\u00bb.\u00bb. og det legges videre til grunn at \u00abS\u00f8knaden her gjelder utvidelse av de eksisterende boenhetene ved innlemming av tilleggsdel til eierseksjonene.\u00bb. Beslutningen begrunnes f\u00f8lgelig i at loft og kjeller ikke er \u00e5 anse som \u00abtilleggsdel\u00bb til boenhetene. Etter denne sides oppfatning er det klart at kjeller og loft er godkjent som tilleggsdeler tilknyttet boenhetene slik at unntaksregelen kommer til anvendelse. Dette begrunnes i det f\u00f8lgende. 4 Godkjent som tilleggsdeler Kommunen har parallelt med denne saken gjennomf\u00f8rt tilsynssak p\u00e5 eiendommen i sak ULOV- 2023/16029. Som del av saken er det foretatt en vurdering av hva arealene sist er godkjent til. Det vises i saken til at: I f\u00f8lge v\u00e5rt arkiv viser tegninger fra 1958 at underetasje er godkjent som tilleggsdel/lager (...). Vi har ikke dokumentasjon p\u00e5 loftsetasjen, men denne er sannsynligvis godkjent som tilleggsdel/loft\u00bb. I saken legger f\u00f8lgelig kommunen selv til grunn at loft og kjeller er godkjent som tilleggsdeler. I avslagsvedtaket er det videre nettopp unntaksbestemmelsen for bruksendring fra tilleggsdel til hoveddel som er lagt til grunn i saken. Vedtaket baserer seg f\u00f8lgelig p\u00e5 at loft og kjeller er godkjent som tilleggsdeler til boenhetene. Etter dette m\u00e5 det v\u00e6re klart at arealene i kjeller og p\u00e5 loft ogs\u00e5 etter kommunens vurdering m\u00e5 anses som tilleggsdeler til boenhetene i f\u00f8rste og andre etasje. Hva er oms\u00f8kt? Da denne sides vurdering er at arealene p\u00e5 loft og kjeller godkjent som tilleggsdeler til boenhetene, er det ogs\u00e5 dette som er lagt til grunn i s\u00f8knad om rammetillatelse i saken. Det er dermed ikke s\u00f8kt om innlemming av arealene, kun bruksendring fra tilleggsdel til hoveddel. Det vises til s\u00f8knaden. Det er f\u00f8lgelig ikke korrekt at det er oms\u00f8kt innlemming av tilleggsdeler i eksisterende boenheter slik kommunen legger til grunn. Foretas bruksendringen \u00abi boenhet\u00bb? Sp\u00f8rsm\u00e5let er videre om det er korrekt slik kommunen legger til grunn at oms\u00f8kte bruksendring ikke foretas \u00abi boenhet\u00bb. I beslutningen vises det til Direktoratet for byggkvalitets nettsider1, hvor det vedr\u00f8rende bruksendring av areal i sameier vises til at; Reglene gjelder ogs\u00e5 hvis du \u00f8nsker \u00e5 bruksendre et rom inne i leiligheten din i et borettslag eller sameie. Reglene gjelder ikke for rom som er utenfor leiligheten din, alts\u00e5 der du m\u00e5 gjennom fellesareal eller ut av bygningen for \u00e5 komme deg til rommet. Eksempler p\u00e5 dette er kjeller- og loftsbod i borettslag. Hvis du \u00f8nsker \u00e5 bruksendre et slikt rom m\u00e5 du avklare eierforholdene med borettslaget 1 https://www.dibk.no/bygge-eller-endre/bruksendring-i-eldre-boliger 5 Ved vurderingen av om en bruksendring foretas \u00abi boenhet\u00bb er det f\u00f8lgelig avgj\u00f8rende hvorvidt arealene som oms\u00f8ktes er direkte fysisk sammenhengende med eksisterende boenhet. 3.3.4.1 Seksjonert som tilleggsdeler Som det er redegjort for i s\u00f8knaden er arealene p\u00e5 loft og i kjeller tillagt boenhetene i f\u00f8rste og andre etasje som tilleggsdeler. 3.3.4.2 Kjeller \u2013 \u00abi boenhet\u00bb? I beslutningen er situasjonen vedr\u00f8rende kjeller beskrevet som f\u00f8lger; Kjeller: Det etableres trapp for tilkomst til overliggende boenhet samt utgang til gang/trapperom. Kjelleretasjen har i opprinnelig situasjon tilkomst fra boenheten. Det legges f\u00f8lgelig i beslutningen til grunn at kjelleretasjen er godkjent med tilkomst fra boenheten, slik at kjeller og f\u00f8rste etasje er direkte fysisk sammenhengende uten behov for \u00e5 g\u00e5 gjennom fellesareal. Det m\u00e5 dermed v\u00e6re klart at kjeller m\u00e5 anses som tilleggsdel til overliggende boenhet. 3.3.4.3 Loft \u2013 \u00abi boenhet\u00bb? N\u00e5r det gjelder loftsetasjen er denne i beslutningen beskrevet som f\u00f8lger; Loftsetasje: Det etableres trapp for intern gjennomgang til underliggende boenhet, samt trapperom for utgang til fellesareal. P\u00e5 tegninger fra 1958 fremg\u00e5r det at boenheten omfatter bakgang med toalett og baktrapp. Baktrappen leder videre opp til loft, slik at etasjene er fysisk direkte sammenhengende uten behov for \u00e5 g\u00e5 gjennom fellesareal; Utklipp 164_1003 Tegning 23_04_1958 4 DocID_20135790 6 I forbindelse med oppf\u00f8ring av nybygg i bakg\u00e5rd p\u00e5 eiendommen i ref. saksnummer 201415183 ble deler av bakbygningen revet. Det er manglende byggesaksdokumentasjon for den eldre bygningsmassen som oms\u00f8kt i denne sak i etterkant av rivingen. Etter hva man kan se ble den tidligere baktrappen mellom boenhet i andre etasje og loft revet, og det ble etablert nye, innvendige trapper. Dette m\u00e5 antas \u00e5 ha v\u00e6rt n\u00f8dvendig grunnet krav til r\u00f8mning. Samtidig ble imidlertid boenheten i andre etasje innskrenket sammenlignet med opprinnelig situasjon. Dette har imidlertid ikke etter denne sides gjennomgang av byggesaksarkivet v\u00e6rt oms\u00f8kt og godkjent, slik at sist godkjente situasjon er som vist p\u00e5 utklipp over. Etter dette m\u00e5 det legges til grunn at sist godkjente situasjon er at arealene p\u00e5 loft og i andre etasje har v\u00e6rt direkte fysisk sammenhengende. Oppsummering Hva gjelder kjeller legges det til grunn at den har tilkomst fra boenheten, slik at unntakene da skal legges til grunn for bruksendringen av kjeller if\u00f8lge kommunens egen vurdering. Den alternative avslagshjemmelen som lagt til grunn i beslutning om omgj\u00f8ring er f\u00f8lgelig heller ikke tilstrekkelig avslagshjemmel i saken, da det er lagt til grunn feil faktum ved vurderingen. 3.4 Konklusjon Oppsummert foreligger det saksbehandlingsfeil i form av rettsanvendelsesfeil og feil ved faktum avgj\u00f8relsen bygger p\u00e5 ved at det i hovedsak er lagt til grunn krav for nyere bygninger enn oms\u00f8kte og videre feilaktig lagt til grunn at oms\u00f8kte etasjer ikke er \u00e5 anse som \u00e5 v\u00e6re del av eksiterende boenheter. 4. SAKSBEHANDLINGSFEIL Etter forvaltningslovens \u00a7 41 er et vedtak \u00e5 anse som ugyldig dersom det foreligger feil som det er rimelig at kan ha virket inn p\u00e5 vedtaket. Det foreligger for det f\u00f8rste rettsanvendelsesfeil i saken ved at det er anvendt feil preakseptert ytelse p\u00e5 tiltaket. Rettsanvendelsesfeil m\u00e5 klart anses \u00e5 ha virket inn p\u00e5 vedtaket, da dette er vurdert ut i fra feil rettslige kriterier. Videre er det i den alternative avslagshjemmelen som presentert i beslutningen av 11. juni d.\u00e5. lagt til grunn feil faktum. Dersom riktig faktum hadde blitt lagt til grunn ville vilk\u00e5ret for \u00e5 anvende unntaksbestemmelsen i TEK17 \u00a7 12-3 tredje ledd v\u00e6rt oppfylt, slik at den eneste avslagshjemmelen i saken ikke lenger ville v\u00e6rt aktuell. Det er dermed klart at ogs\u00e5 denne saksbehandlingsfeilen har virket inn p\u00e5 vedtaket. 7 Det foreligger dermed saksbehandlingsfeil som har virket inn p\u00e5 vedtaket slik at dette m\u00e5 anses som ugyldig etter fvl. \u00a7 41. 5. AVSLUTNING Basert p\u00e5 ovennevnte bes kommunen omgj\u00f8re avslaget og gi tillatelse til bruksendring fra tilleggsdel til hoveddel for kjeller- og loftsetasje i Sverres gate 12 som oms\u00f8kt. Ved eventuelle sp\u00f8rsm\u00e5l kan undertegnede kontaktes. Med vennlig hilsen Advokatfirmaet Landsvik & Larsen AS Med vennlig hilsen Kari Seglem Larsen Advokat MNA e-post: kari@llco.no mobil: 930 48 286 8 "
}