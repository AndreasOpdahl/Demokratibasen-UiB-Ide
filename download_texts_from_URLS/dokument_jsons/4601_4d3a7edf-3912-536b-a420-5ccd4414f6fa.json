{
  "dokument_id": "4d3a7edf-3912-536b-a420-5ccd4414f6fa",
  "doc_type": "case_attachment",
  "kommune": 4601,
  "tittel": "Fagnotat. datert 12.11.2024.",
  "url": "https://bergen.kommune.no/politikere-utvalg/api/fil/bk360/11582068/Fagnotat-datert-12-11-2024-",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: BYGG-2022/22340-21 (Arbeidssted) Saksbehandler: Widar Krister Marstrand Sor\u00f8 Dato: 12.11.2024 Fra PBE Byggesak Nord (Arbeidssted) TILBAKESENDING TIL UMBY FOR VIDERE BEHANDLING: 198/146/0/0 Hylkjebakken 12, nybygg garasje Tiltaket Det er s\u00f8kt om legalisering av oppf\u00f8rt carport. Vilk\u00e5r i UMBY sitt vedtak for tillatelse, pkt. 5: 5. F\u00f8r det gis rammetillatelse som oms\u00f8kt m\u00e5 Plan- og bygningsetaten ta stilling til dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb. Ansvarlig s\u00f8ker m\u00e5 f\u00f8rst oms\u00f8ke og nabovarsle denne Vedtaket (pkt 5) dispensasjonen. Utvalget er positiv til en dispensasjon og legger til grunn at dispensasjon blir gitt s\u00e5 lenge det ikke dukker opp nye opplysninger av betydning som f\u00f8lge av nabovarslingen. I s\u00e5 tilfellet ber utvalget om \u00e5 f\u00e5 saken tilbakesendt til behandling. Eiendommen omfattes av reguleringsplan nummer 8160008, \u00c5SANE. GNR 171, 173 OG 198, HYLKJE INDUSTRIOMR\u00c5DE DEL 2, stadfestet 21.11.2002 og er regulert til Boliger. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00d8vrig byggesone og den ligger innenfor hensynssonene: \u2022 KpSt\u00f8ySone, H220_3 Vei st\u00f8y - gul sone 47,1 % \u2022 KpSt\u00f8ySone, H210_3 Vei st\u00f8y - R\u00f8d sone 36,5 %. Saken tilbakesendes UMBY til behandling av f\u00f8lgende dispensasjoner; \u2022 Dispensasjon fra arealform\u00e5let \u00aboffentlige trafikkomr\u00e5der \u2013 Videre behandling kj\u00f8reveg\u00bb. av saken \u2022 Dispensasjon fra avkj\u00f8rsel til carport og kj\u00f8ring p\u00e5 gangveg Med hilsen Plan- og bygningsetaten Sylvi S\u00f8vik Wathne Avdelingssjef Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det er s\u00f8kt om legalisering av oppf\u00f8rt carport p\u00e5 gnr. 198 bnr. 146, Hylkjebakken 12 med oms\u00f8kt dispensasjon fra byggegrense i reguleringsplan. Statens vegvesen, som vegmyndighet, frar\u00e5det \u00e5 gi slik dispensasjon (uttale dat. 13.07.2022) og tiltaket ble avsl\u00e5tt av Bergen kommune i vedtak datert 11.03.2022. Avslaget ble p\u00e5klaget og deretter delvis tatt til f\u00f8lge i Utvalg for milj\u00f8 og byutvikling (UMBY) i m\u00f8te 11.05.2023. Vilk\u00e5r i UMBY sitt vedtak for tillatelse, pkt. 5: F\u00f8r det gis rammetillatelse som oms\u00f8kt m\u00e5 Plan- og bygningsetaten ta stilling til dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb. Ansvarlig s\u00f8ker m\u00e5 f\u00f8rst oms\u00f8ke og nabovarsle denne dispensasjonen. Utvalget er positiv til en dispensasjon og legger til grunn at dispensasjon blir gitt s\u00e5 lenge det ikke dukker opp nye opplysninger av betydning som f\u00f8lge av nabovarslingen. I s\u00e5 tilfellet ber utvalget om \u00e5 f\u00e5 saken tilbakesendt til behandling. Det ble sendt inn s\u00f8knad om dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb som ble nabovarslet og sendt p\u00e5 h\u00f8ring til vegmyndighet, Statens vegvesen. I uttale dat. 26.01.2024 ba Statens vegvesen Bergen kommune som plan- og bygningsmyndighet vurdere om tiltaket ogs\u00e5 trenger dispensasjon for avkj\u00f8rsel til carport og kj\u00f8ring p\u00e5 gangveg. Bygningsmyndigheten konkluderte med at tiltaket ogs\u00e5 trenger dispensasjon for avkj\u00f8rsel til carport og kj\u00f8ring p\u00e5 gangveg og denne er n\u00e5 ogs\u00e5 oms\u00f8kt, nabovarslet, samt sendt p\u00e5 h\u00f8ring til Statens vegvesen (se neste pkt.). 1.2. Uttalelser fra Statens vegvesen Statens vegvesen har kommet med f\u00f8lgende uttalelser til dispensasjon fra arealform\u00e5l \u00aboffentlige trafikkomr\u00e5der \u2013 kj\u00f8reveg\u00bb (26.01.2024) og for \u00abavkj\u00f8rsel til carport og kj\u00f8ring p\u00e5 gangveg\u00bb (04.10.2024): \u00abOffentlige trafikkomr\u00e5der \u2013 kj\u00f8reveg\u00bb, (dat. 26.01.2024). Steinest\u00f8vegen er en del av E39, det overordnede vegnettet med regional og nasjonal betydning med en \u00c5DT p\u00e5 nesten 19000. Dagens vegstandard er ikke tilfredsstillende, og det vil stadig v\u00e6re behov for utbedringer. Dette ser vi for eksempel ved at rekkverk langs eiendommen er utbedret s\u00e5 sent som i 2023. Denne type utbedringer vil komme i tillegg til ny E39 (V\u00e5gsbotn- Klauvanes) og ny gang- sykkelveg som Statens vegvesen skal starte detaljregulering av i l\u00f8pet av 2024. En dispensasjon fra regulert form\u00e5l kj\u00f8reveg vil vanskeliggj\u00f8re og fordyre v\u00e5rt arbeid med n\u00f8dvendig drift og vedlikehold av dagens E39 og dagens sykkelstamveg. Statens vegvesen frar\u00e5der at kommunen gir dispensasjon fra arealform\u00e5l \u00aboffentlig trafikkform\u00e5l \u2013 kj\u00f8reveg\u00bb. Carporten det s\u00f8kes om har utkj\u00f8ring ut i dagens sykkelstamveg, midt i en sving. Denne er sv\u00e6rt trafikkfarlig. Vegen er i reguleringsplanen vist som gangveg og det er ikke vist tillatt avkj\u00f8rsel her. Statens vegvesen vil be Bergen kommune som plan- og bygningsmyndighet vurdere om tiltaket ogs\u00e5 trenger dispensasjon for avkj\u00f8rsel til carport og kj\u00f8ring p\u00e5 gangveg. \u00abAvkj\u00f8rsel til carport og kj\u00f8ring p\u00e5 gangveg\u00bb (dat. 04.10.2024) Konklusjon (SVV) Saksnummer BYGG-2022/22340 Side 2 av 3 Ut ifra hensynet til trafikksikkerhet for g\u00e5ende og syklende vil vi p\u00e5 det sterkeste frar\u00e5de at det gis dispensasjon fra reguleringsbestemmelse \u00a7 6.5. \u00c5 begrense kj\u00f8ring p\u00e5 gang- og sykkelveg er sv\u00e6rt viktig for trafikksikkerheten. I denne saken som legger opp til avkj\u00f8rsel til carport uten tilstrekkelig sikt og uten mulighet til \u00e5 snu p\u00e5 egen eiendom er risikoen for ulykker stor. Dette er det eneste tilbudet for g\u00e5ende og syklende p\u00e5 strekningen hensynet til trafikksikkerhet og barn m\u00e5 veie tungt. 2. Usikre eiendomsgrenser Deler av tiltaket ligger utenfor tiltakshavers eiendomsgrense og delvis inne p\u00e5 naboeiendom som er en del av gang- og sykkelvegen med hjemmelshaver Statens vegvesen. Eiendomsgrensene er vist som usikre og ansvarlig s\u00f8ker viser til tidligere kartmateriell fra kommunen (1978) der eiendomsgrense er vist lenger nord mot gang- og sykkelvegen og oms\u00f8kt tiltak p\u00e5 dette kartet er vist innenfor eiendomsgrensen. S\u00f8ker mener derfor at det er sannsynlig at hele det oms\u00f8kte tiltaket/carporten egentlig er plassert p\u00e5 tiltakshavers egen eiendom. F\u00f8r en eventuell igangsettingstillatelse av tiltak m\u00e5 det foreligge dokumentasjon p\u00e5 at tiltaket ligger innenfor tiltakshavers eiendom. Dvs eiendomsgrensen mot gangveien, gnr/bnr 198/360, m\u00e5 klarlegges ved en oppm\u00e5lingsforretning som kan stadfeste at tiltak ligger innenfor tiltakshavers eiendomsgrenser, jf. plan- og bygningsloven \u00a7 21-4, femte ledd. Tiltakshaver gj\u00f8r ellers oppmerksom p\u00e5 at: \u00abGang/ sykkelvei forbi eiendommen er gjennomgangsvei med tillatelse \u00e5 kj\u00f8re til eiendommene\u00bb. Dvs tiltakshaver viser til at gang- og sykkelveien fungerer som adkomstvei til andre eiendommer i omr\u00e5det. 3. Konklusjon UMBY satte som vilk\u00e5r at PBE tok stilling til dispensasjon fra arealform\u00e5let \u00aboffentlige trafikkomr\u00e5der \u2013 kj\u00f8reveg\u00bb. I Statens vegvesen sine uttalelser frar\u00e5der de at kommunen gir dispensasjon fra arealform\u00e5l \u00aboffentlig trafikkform\u00e5l \u2013 kj\u00f8reveg\u00bb. Det samme uttaler de i til dispensasjonss\u00f8knad fra \u00abavkj\u00f8rsel til carport og kj\u00f8ring p\u00e5 gangveg\u00bb. Viser her til pbl \u00a7 19- 2 Dispensasjonsvedtaket, annet ledd som bl.a. sier; Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Bygningsmyndigheten anser SVV sine uttalelser samt at det er kommet krav om \u00e5 oms\u00f8ke ny dispensasjon (\u00abavkj\u00f8rsel til carport og kj\u00f8ring p\u00e5 gangveg\u00bb) som \u00abnye opplysninger av betydning\u00bb og sender derfor saken tilbake til UMBY for behandling slik det blir bedt i pkt. 5 i sitt vedtak dat. 11.05.2023. Vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto (skr\u00e5foto) som supplement til oversiktskart 3. Situasjonsplan 4. Relevant skriftlig dokumentasjon, herunder vedtak, klage og evt. tilsvar 5. Relevante tegninger 6. Eventuell annen relevant fotodokumentasjon Saksnummer BYGG-2022/22340 Side 3 av 3 "
}