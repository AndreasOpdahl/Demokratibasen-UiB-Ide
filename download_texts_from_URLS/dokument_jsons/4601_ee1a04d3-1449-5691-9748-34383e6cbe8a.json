{
  "dokument_id": "ee1a04d3-1449-5691-9748-34383e6cbe8a",
  "doc_type": "case_presentation",
  "kommune": 4601,
  "tittel": "Det Hanseatiske Museum. Utstillingsprosjektet. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11640339/Framstilling-Det-Hanseatiske-Museum-Utstillingsprosjektet-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/50802-2 Det Hanseatiske Museum. Utstillingsprosjektet. Gjennomf\u00f8ringsvedtak Hva saken gjelder: Etat for utbygging har f\u00e5tt bestilling p\u00e5 gjennomf\u00f8ring og levering av en komplett utstilling i det rehabiliterte Hanseatiske Museum/Finneg\u00e5rden. I bystyresak 255/21, behandlet 22. september 2021, ble det vedtatt \u201cPlan for museer og frivillig kulturvern 2022-2031\". Planen legger opp til at de profesjonelle museene skal vektlegge utvikling av tydelige tematiske spydspisser, og det foresl\u00e5s \u00f8kte driftsbevilgninger til form\u00e5let. Denne saken gjelder endelig vedtak om gjennomf\u00f8ring av prosjektet. Fagetatens vurdering og anbefaling: Prosjektbeskrivelse: Det Hanseatiske Museum er et kulturhistorisk museum som viser hvordan Hansaforbundet, tyske kj\u00f8pmenn, opprettet og drev handelshus i Bergen i perioden 1360 til 1754. De lange husrekkene p\u00e5 Bryggen ble kalt g\u00e5rder. Hver g\u00e5rd inneholdt stuer og hver stue var et privat handelsforetak. Fonneg\u00e5rden, som n\u00e5 restaureres, ble bygd etter den store bybrannen i 1702. Kj\u00f8pmannen Johan W. Olsen var grunnlegger av museet i 1872. Prosjektet omfatter prosjektering, design, produksjon og installering av en komplett utstilling om hanseatenes betydning og virke i Bergen, og ogs\u00e5 om deres p\u00e5virkning p\u00e5 hele Norge og utover i Europa, som en autentisk hanseatisk handelsstue. Frem til stengning i 2018 var museet interi\u00f8r- og gjenstandsbasert. Gjenstandene som var utstilt bestod stort sett av elementer som Koren Wiberg og hans far, kj\u00f8pmann Olsen, hadde samlet inn fra Bryggen. I 1979 ble Bryggen, inkludert Finneg\u00e5rden med Det Hanseatiske Museum, innskrevet p\u00e5 Unescos verdensarvliste, med vekt p\u00e5 den hanseatiske historien. Hele bygget og museet ble stengt ned for n\u00f8dvendig rehabilitering i 2018. Det Hanseatiske Museum er organisert under Stiftelsen Museum Vest, og har i alle \u00e5r v\u00e6rt en viktig \u00f8konomisk pilar med mange bes\u00f8kende. Siste drifts\u00e5r f\u00f8r stengning var det (sammen med Sch\u00f8tstuene) mer enn 100.000 bes\u00f8kende i museet. Ved etablering av en ny utstilling \u00f8nsker man v\u00e6re mer nyskapende med tanke p\u00e5 hvilken m\u00e5te man formidler historien. Dagens publikum har ogs\u00e5 vesentlig st\u00f8rre forventninger til et museum, med blant annet st\u00f8rre informasjons- og kunnskapsbehov og opplevelser. Gjennom det internasjonale museumssamarbeid (ICOM), er det dessuten satt en del krav til et moderne museum, blant annet til formidling av historien, forvaltning av gjenstander, forskning og mulighet for foredrag og seminarer. Det Hanseatiske Museum har mer utstillingsareal etter at kontorer og lager er flyttet ut, og opplevelser og formidling til publikum blir dermed styrket. Museumsbutikk er ogs\u00e5 et viktig tilbud til bes\u00f8kende og en viktig del av museets driftsgrunnlag. Med utgangspunkt i museets visjonsdokument fra 2022 har museumsprosjektet, sammen med valgt utstillingsleverand\u00f8r, utformet et konsept for en 1 komplett utstilling som ivaretar ICOM-krav, samt museets og publikums forventninger og krav til en moderne utstilling. Vedlagte fagnotat beskriver n\u00e6rmere detaljer i prosjektet. \u00d8konomiske konsekvenser: Budsjettstatus: Prosjektet ble f\u00f8rst satt p\u00e5 investeringsprogrammet i 2021. Da var det ikke budsjettert midler til det komplette utstillingsprosjektet. I f\u00f8rste omgang ble det satt av 11 MNOK til prosjektutvikling, fordelt p\u00e5 perioden 2021-22. 2 I innstilling 1 til handlings- og \u00f8konomiplan 2025-28 er det spilt inn en total investeringsramme p\u00e5 80,3 MNOK. Av disse er 11 MNOK avsatt tidligere \u00e5r (t.o.m. 2024), mens resterende 69,3 MNOK er budsjettert innenfor \u00f8konomiplanperioden 2025-28. Kalkyle og estimater for investeringsprosjektet: Det er utarbeidet en kostnadskalkyle p\u00e5 basis av gjennomf\u00f8rt skisseprosjekt. Kalkylen er basert p\u00e5 forpliktende tilbud fra leverand\u00f8r, samt anslag p\u00e5 kommunens interne kostnader. Kostnadskalkylen gir en forventet prosjektkostnad (P50) p\u00e5 73,6 MNOK, og en anbefalt total investeringsramme (P85) p\u00e5 80,3 MNOK. Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det \u00e5 benytte bel\u00f8pet som betegnes som P85, dvs. at det er 85 % sannsynlighet for at prosjektets sluttkostnad vil havne innenfor rammen. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Driftskonsekvenser: Ved \u00e5pning skal utstillingen i sin helhet overleveres til Museum Vest, som har det fulle driftsansvar p\u00e5 utstilling og installasjoner. Det er derfor ikke ventet fremtidige utgifter til forvaltning, drift og vedlikehold rettet mot utstillingen for Bergen Kommune sin del. Byr\u00e5dets vurdering og anbefaling/konklusjon: Det beskrevne utstillingsprosjektet er et viktig element for \u00e5 fullf\u00f8re Det Hanseatiske Museum. Museet forteller historien om hvordan hanseatene levde, arbeidet og satte sitt preg p\u00e5 Bergen gjennom 400 \u00e5r. Bryggen er i dag Bergens fremste kulturskatt og et symbol p\u00e5 hansatidens kulturelle og \u00f8konomiske betydning. Her er bevart en hel bydel best\u00e5ende av 62 bygninger, som alle g\u00e5r tilbake til hansatiden. Finneg\u00e5rden er et av Bryggens eldste og best bevarte hus, og restaureringen og en oppdatert utstilling vil gi et museum i verdensklasse. Det nye museet vil gi publikum en mulighet til \u00e5 tre inn i hanseatenes ulike forsamlingsrom, og fungere som en tidsmaskin tilbake til Bergens storhetstid gjennom nye spektakul\u00e6re utstillinger, fortellinger og guidede omvisninger. Byr\u00e5det anbefaler at prosjektet gjennomf\u00f8res som beskrevet. Begrunnelse for framleggelse til bystyret: Budsjettfullmaktenes pkt.2.3, bokstav g) om gjennomf\u00f8ringsvedtak. Vedtak av investeringsprosjekt over 50 mill. kroner vedtas av bystyret. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet Det Hanseatiske museum - utstilling (BUD979 / K0241) med en anbefalt total investeringsramme p\u00e5 80,3 MNOK gjennomf\u00f8res. Styringsm\u00e5l fastsettes til 73,6 MNOK. 2. Foresl\u00e5tt investeringsramme p\u00e5 80,3 MNOK i handlings- og \u00f8konomiplan 2025-28 3 bevilges til prosjektet. Budsjettavsetning framg\u00e5r av f\u00f8lgende tabell: Dato: 10. desember 2024 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. Vedlegg: Fagnotat av 06.11.24 Kostnadsskjema F\u00f8lgeskjema 4 "
}