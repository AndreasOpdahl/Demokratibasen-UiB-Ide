{
  "dokument_id": "964e1a4c-de25-5b4d-b5ed-0ee7e63a5173",
  "doc_type": "case_attachment",
  "kommune": 4601,
  "tittel": "Fagnotat, datert 24.05.2024.",
  "url": "https://bergen.kommune.no/politikere-utvalg/api/fil/bk360/10495698/Fagnotat-datert-24-05-2024-",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20524-30 Sakshandsamar: Lise V\u00e5ge Berge Dato: 24.05.2024 Fr\u00e5 Plan- og bygningsetaten Tilr\u00e5r vedtak av forslag til detaljregulering Fana, Gnr. 40, Bnr. 531 mfl., Hjortevegen, Arealplan-ID 65700000 Om planforslaget Multiconsult Norge AS foresl\u00e5r p\u00e5 vegne av Webu 2 AS detaljregulering for eit omr\u00e5de p\u00e5 Skjold i Fana bydel 460 meter aust for Skjold bybanestopp. Figur 1: Skr\u00e5foto og oversiktskart som viser planomr\u00e5det. Intensjonen med planforslaget er \u00e5 legge til rette for \u00e5tte rekkehus i byfortettingssone med tilh\u00f8yrande uteopphaldsareal og parkeringskjellar. Planforslaget regulerer ogs\u00e5 gang- og sykkelveg for delar av kv. Hjortevegen, p\u00e5 strekninga fr\u00e5 privat veg Hjortevegen til krysset mellom kv. Hjortevegen og Skjoldst\u00f8len. Viktige tema i planprosessen har vore typologi, fotavtrykk, byggeh\u00f8gder, uteopphaldsareal, bustadkvalitetar og tilpassing til str\u00f8kskarakter, samt trafikksikring og utbyggingsavtale for utbetring av Hjortevegen. Planforslaget er ikkje omfatta av forskrift om konsekvensutgreiing. For utfyllande opplysningar, sj\u00e5 planskildring med vedlegg. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medverknad Fr\u00e5 oppstart og fram til offentleg ettersyn har det vore fleire arbeidsm\u00f8te mellom Plan- og bygningsetaten, Bymilj\u00f8etaten og Byarkitekten. Tema har vore byggeh\u00f8gder, volum, naboforhold, str\u00f8kskarakter, kvalitetar og trafikksikring. Figur 2: Planforslag til offentleg ettersyn. 15 leilegheiter med felles takterrasse. Det er gjennomf\u00f8rt medverknad i samsvar med plan- og bygningslova. Forslagsstillar har i tillegg invitert Hjortevegen velforeining til m\u00f8te, og hatt individuelle m\u00f8ter med naboar som vert direkte r\u00e5ka eller grensar til planomr\u00e5det. Plan- og bygningsetaten vurderer at involvering og medverknad i planprosessen er tilfredsstillande. Merknader og uttaler ved offentleg ettersyn Planforslaget vart sendt p\u00e5 h\u00f8yring og lagt ut til offentleg ettersyn 29.06.2019. H\u00f8yringsfristen var 07.10.2019. Det kom inn fire private merknader og ni uttaler fr\u00e5 h\u00f8yringsinstansar. Merknadane er samanfatta og kommentert av forslagsstillar i merknads- og endringsskjemaet datert 06.04.2022. I uttalane og merknadane vert det i hovudtrekk peika p\u00e5 f\u00f8lgjande problemstillingar: \u2022 Typologi, volum, fotavtrykk og arkitektonisk uttrykk i prosjektet m\u00e5 endrast fr\u00e5 leilegheitsbygg til rekkehus for at det i st\u00f8rre grad skal vere tilpassa nabolaget. \u2022 Fleire h\u00f8yringsinstansar ber om trafikksikringstiltak for mjuke trafikantar i Hjortevegen. Fleire parallelt p\u00e5g\u00e5ande planforslag skal bruke Hjortevegen som tilkomstveg, noko som vil auke trafikkmengda. Det b\u00f8r bli regulert gang- og sykkelveg i Hjortevegen innanfor plangrensa. \u2022 Fleire naboar er kritisk til at planlagt gang- og sykkelveg vil g\u00e5 inn p\u00e5 eigedomar. \u2022 Behov for overordna plan i Skjoldomr\u00e5det. \u2022 Behov for rekkef\u00f8lgjekrav for opparbeiding av gang- og sykkelveg. \u2022 Parkeringsdekning m\u00e5 aukast, og ein vert tilr\u00e5dd \u00e5 planlegge felles anlegg for planforslaga i Hjortevegen-omr\u00e5det. \u2022 Behov for regulering av eit utbetra veganlegg i fylkesveg Apeltunvegen. Tilknyting til fylkesvegnettet b\u00f8r bli vurdert i eit heilskapleg perspektiv p\u00e5 grunn av fleire uavhengige planar i omr\u00e5det. \u2022 Renovasjonsl\u00f8ysinga m\u00e5 f\u00f8lgje BIR sin renovasjonstekniske rettleiar. Saksnummer PLAN-2022/20524 Side 2 av 14 Endringane som er utf\u00f8rt etter offentleg ettersyn st\u00e5r i merknads- og endringsskjemaet datert 06.04.2022. Kort samanfatting av endringane: \u2022 Bygningstypologien er endra fr\u00e5 leilegheitsbygg til rekkehus og planforslaget er redusert fr\u00e5 15 til 8 bueiningar. Flatt tak er endra til skr\u00e5tak med inndregne private balkongar. Fasademateriale er presisert. \u2022 L\u00f8ysinga for renovasjon er endra som f\u00f8lgje av reduksjon i tal p\u00e5 bueiningar. \u2022 Tal p\u00e5 parkeringsplassar er auka i tr\u00e5d med krav i KPA2018. P\u00e5 bakgrunn av merknader i denne saka og nabosaker, samt motsegn til nabosak planID 661000001, igangsette Plan- og bygningsetaten fr\u00e5 2020 til 2022 ein overordna stads- og trafikkanalyse for Skjold2. I prosessen vart det gjennomf\u00f8rt m\u00f8ter og synfaringar med representantar fr\u00e5 naboar, skular, barnehagar i n\u00e6romr\u00e5det, samt offentlege h\u00f8yringsinstansar. Stads- og trafikkanalysen skal ligge til grunn for vidare detaljregulering p\u00e5 Skjold. Avgrensa h\u00f8yringar Etter at den overordna stads- og trafikkanalysen for Skjold var ferdig utarbeidd har det blitt gjennomf\u00f8rt to avgrensa h\u00f8yringar. I perioden 19.04.2023-22.05.2023 vart det gjennomf\u00f8rt ei felles avgrensa h\u00f8yring saman med naboplan S\u00e6tervegen, planID 663200003. Hovudtema var: \u2022 Endring i plangrep i felt BBB. Reduksjon av fotavtrykk og endring i typologi til rekkehus og f\u00e6rre bueiningar. \u2022 Regulering av gang- og sykkelveg langs delar av Hjortevegen med tilh\u00f8yrande krav til opparbeiding og utbyggingsavtale. Endringa er felles med S\u00e6tervegen-planen, d\u00e5 begge planar omfatta aktuell strekning. Figur 3: Plankart til offentleg ettersyn (t.v.) og plankart til avgrensa h\u00f8yring. Det kom inn ni private merknader og fire uttaler fr\u00e5 h\u00f8yringsinstansar. Desse er samanfatta og kommentert av plankonsulent i merknads- og endringsskjemaet datert 08.04.2024. Naboar poengterer at trafikksikring for barn og unge framleis er d\u00e5rleg. Dei stiller sp\u00f8rsm\u00e5l ved handtering av m.a. trafikksikring i anleggsperiodar, og er negativ til at forsl\u00e5tt endring f\u00f8rer til inngrep p\u00e5 deira eigedomar. Det er ogs\u00e5 skepsis til byggeh\u00f8gder, volum og tal p\u00e5 1 Bergen kommune - Innsyn plan og byggesak 2 Bergen kommune - Innsyn plan og byggesak 3 Bergen kommune - Innsyn plan og byggesak Saksnummer PLAN-2022/20524 Side 3 av 14 bueiningar. H\u00f8yringsinstansar kom med innspel til presiseringar i f\u00f8resegner, og var elles positive til forsl\u00e5tte endringane. Planforslaget vart sendt p\u00e5 ny avgrensa h\u00f8yring i perioden 14.02.2024-07.03.2024. Tema for h\u00f8yringa var utviding av plangrensa til krysset mellom Hjortevegen og Skjoldst\u00f8len, i samsvar med vegarealet til Hjortevegen, planID 700900004, med krav til opparbeiding og utbyggingsavtale for gang- og sykkelveg. Avgrensa h\u00f8yring med tilsvarande utviding av plangrensa har ogs\u00e5 blitt gjort for S\u00e6tervegen, planID 66320000. Det kom inn 2 private merknader og ein uttale fr\u00e5 h\u00f8yringsinstans. Desse er samanfatta og kommentert av plankonsulenten i merknads- og endringsskjemaet datert 08.04.2024. Naboar er negative til at foresl\u00e5tt areal til gang- og sykkelveg vil legge beslag p\u00e5 areal p\u00e5 deira eigedom. Figur 4: Plankart til avgrensa h\u00f8yring v\u00e5ren 2024. Vurdering av planforslaget Plan- og bygningsetaten (PBE) kommenterer dei sentrale problemstillingane i planforslaget. Andre tema utover dette er tilfredsstillande greidd ut og l\u00f8yst i planmaterialet. Vi sluttar oss til hovudform\u00e5let bustader og det planfaglege grepet i planforslaget. Vi vurderer at forslaget til detaljregulering er tilfredsstillande og tilr\u00e5r vedtak med endringar. Form\u00e5l Hovudform\u00e5let i plankartet er bustader- bustadblokk (BBB1). Form\u00e5let er valt for \u00e5 opne opp for eit bygg p\u00e5 meir enn tre etasjar. Det er sikra i f\u00f8resegn 3.1.3.a at det er rekkehus som kan etablerast i felt BBB1. Rekkehus svarar p\u00e5 kommuneplanens arealdel (KPA2018) f\u00f8resegn 9.3 om tilrettelegging for familiebustadar i byfortettingssonar. Grad av utnytting, typologi og byggeh\u00f8gder I den overordna stadsanalysen for Skjold (2022) er det tilr\u00e5dd 4 bygningssonar med utgangspunkt i gangavstand til Skjold bybanestopp, tilpassa terrengh\u00f8gder og bygg. Felt BBB1 ligg i sone B, som er tilr\u00e5dd l\u00e5gblokkar med innslag av m.a. rekkehus (sj\u00e5 Figur 5). N\u00e6romr\u00e5det rundt felt BBB1 best\u00e5r av rekkehus og einebustader. 4 Bergen kommune - Innsyn plan og byggesak Saksnummer PLAN-2022/20524 Side 4 av 14 Figur 5: Figuren viser kart 6B anbefaling for bygningar, fr\u00e5 stadsanalysen for skjold. Foresl\u00e5tte bustader er i det bl\u00e5 omr\u00e5det, sone B: Middels tettleik og maksimum 3-4 etasjar. Planforslaget legg til rette for rekkehus p\u00e5 fire etasjar. Fjerde etasje skal ha private takterrassar. Foresl\u00e5tt byggeh\u00f8gde er kote +72,5. Byggeh\u00f8gde er om lag 12,5 m over planert bakkeplan ved uteareal (sj\u00e5 Figur 6). PBE legg vekt p\u00e5 at bygningskroppen m\u00e5 vere i ein menneskeleg skala. Vi har vurdert at bygget er noko h\u00f8gt sett fr\u00e5 kv. Hjortevegen og i forhold til nabobygningar. Forslagsstillar har grunngjeve val av h\u00f8gde i eige notat: Redegj\u00f8relse mht stedstilpasning og h\u00f8yder i Hjorteveien, datert 10.03.2020 (dokument 665 i innsynsl\u00f8ysing). Vi har vurdert at for \u00e5 akseptere valt byggeh\u00f8gde m\u00e5 bygget si fjerde etasje ha skr\u00e5tak og en takflate som i st\u00f8rst mogleg grad er ubroten. Dette er im\u00f8tekome av forslagsstillar. Intensjonen om at fjerde etasje skal framst\u00e5 som eit loft, er ivaretatt i f\u00f8resegner. Etablering av rekkehus i dette omr\u00e5det er i tr\u00e5d med overordna f\u00f8ringar, og vi er positiv til foresl\u00e5tt typologi. 5 Bergen kommune - Innsyn plan og byggesak Saksnummer PLAN-2022/20524 Side 5 av 14 Figur 6: Skisse av foresl\u00e5tte rekkehus. Bukvalitet Aksebreidde har vore eit gjennomg\u00e5ande tema i planprosessen. I fagnotatet til offentleg ettersyn presiserte PBE at fasadebreidde p\u00e5 seks meter skulle bli lagt til grunn for vidare arbeid med planforslaget for leilegheitsbygg. Prosjektet vart s\u00e5 endra til rekkehus med fasadebreidde p\u00e5 4,09 meter. Det vart gjennomf\u00f8rt eit arbeidsm\u00f8te ang\u00e5ande aksebreidde med Byarkitekten i februar 2020. Tilbakemelding fr\u00e5 Byarkitekten er at 4,4 meter aksebreidde kan aksepterast i endeleilegheiter som har lysinnslepp fr\u00e5 ei tredje fasade. Dette stilte PBE seg bak. Figur 7 Prinsippskisse av etasjeplan med 8 bueiningar. Figur 8 Prinsippskisse av etasjeplan med soverom. Saksnummer PLAN-2022/20524 Side 6 av 14 I notatet Redegj\u00f8relse mht stedstilpasning og h\u00f8yder i Hjorteveien, datert 10.03.2020, grunngjev forslagsstillar val av aksebreidde p\u00e5 4,09 m med at prosjektet er optimalisert etter behovet og kj\u00f8pekrafta til ein barnefamilie, med bueiningar p\u00e5 om lag 130-140 m2. Vidare vil ei auking av aksebreidde gjere husa mindre djupe, og tomteutnytting vil ikkje vere tilstrekkeleg for \u00e5 sikre \u00f8konomi i prosjektet. Forslagsstillar vurderer at dersom djupn og h\u00f8gde vert oppretthalde, i tillegg til at akse vert breiare, vil ikkje leilegheitene n\u00e5 kjernegruppa, som er barnefamiliar med normalt inntektsniv\u00e5. PBE har gitt tilbakemelding om at dersom etaten skal vurdere smalare fasadebreidde enn 6 meter, m\u00e5 dette kompenserast med andre kvalitetar. PBE legg vekt p\u00e5 at familiebustadane m\u00e5 sikrast god og varig bukvalitet. Dette inneber kvalitetar som for eksempel soverom der ein kan snu senga og f\u00e5 plass til fleire m\u00f8blar enn seng og skap. Ein annan kvalitet kan vere meir areal til funksjonar som skal kunne nyttast av 4 eller fleire personar, som for eksempel bad med plass til stellebord. F\u00f8religgande planforslag har normal takh\u00f8gd, og med ei fasadebreidde p\u00e5 4,09 meter har 3 av 4 soverom smalare aksebreidde enn 2 meter. PBE st\u00e5r fast ved v\u00e5r vurdering om at vi ikkje kan akseptere foresl\u00e5tt aksebreidde. For \u00e5 sikre god og varig bustadkvalitet m\u00e5 tal p\u00e5 bueiningar reduserast fr\u00e5 8 til 6 bueiningar, slik at aksebreidde kan aukast til 5,5 meter. Vi foresl\u00e5r at f\u00f8resegn 3.1.3.a. endrast fr\u00e5: Innenfor felt BBB1 skal det etableres rekkehus med maksimalt 8 boenheter til: Innenfor felt BBB1 skal det etableres rekkehus med maksimalt 6 boenheter. Uteopphaldsareal Rekkehusa er s\u00f8r-vestvendt og plassert sentralt p\u00e5 tomta med uteopphaldsareal i hovudsak p\u00e5 bakkeplan. Kvar bueining har private uteareal framfor inngangspartia, som markterrasse p\u00e5 baksida av husa, og private takterrassar. Felles uteopphaldsareal er plassert framfor og bakanfor rekkehusa (sj\u00e5 Figur 9). Arealkrava til minimum uteopphaldsareal (MUA) i byfortettingssonen er oppfylt. Dette g\u00e5r fram av vedlegget minimum uteopphaldsareal, datert 25.02.2022. Solstudiar ved v\u00e5rjamd\u00f8gn viser at prosjektet har gode solforhold spesielt p\u00e5 ettermiddagen i front av rekkehusa og p\u00e5 takterrassane. Omr\u00e5det i front av rekkehusa er universelt tilgjengeleg og her er det sett av areal til sm\u00e5bornsleikeplass. I bakkant av rekkehusa er det sett av areal til felles uteopphaldsareal. Rekkef\u00f8lgjekrav sikrar oppsetting av m\u00f8blar og plantar. Illustrasjonsplanen, datert 29.03.2022, er retningsgjevande for utforming av areala. Areal som er for bratte eller lite hensiktsmessige er ikkje rekna inn i uteopphaldsarealet, men PBE vurderer at nokre av desse tilf\u00f8rer planen ekstra kvalitetar for leik. Dette gjeld spesielt naturterrenget bak rekkehusa. PBE vurderer det som positivt at det er lagt opp til uteopphaldsareal utover KPA 2018 sitt minimumskrav og at det vert lagt opp til fellesomr\u00e5de som legg til rette for samv\u00e6r og sambruk for bebuarane. Saksnummer PLAN-2022/20524 Side 7 av 14 . Figur 9: Utsnitt fr\u00e5 illustrasjonsplanen. Arkitektur/estetikk Utforming og tilpassing til str\u00f8kskarakter har vore eit viktig tema i planprosessen. Prosjektet er endra fr\u00e5 leilegheitsbygg ved offentleg ettersyn til f\u00f8religgjande planforslag med rekkehus. Det har vore dialog med Byarkitekten for \u00e5 sikre den arkitektoniske utforminga. Det er landa eit omforent grep p\u00e5 fasade og takform som sikrar tilpassing til str\u00f8kskarakter og terrengtilpassing. Det er krav om at materialval, proporsjonar og utforming fr\u00e5 str\u00f8ket skal gje nybygg lokal karakter i f\u00f8resegn 2.2. Denne f\u00f8resegna vert innfridd ved at det skal utformast ein farge- og materialpalett ved s\u00f8knad om tiltak i felt BBB1. Vidare er det sikra skr\u00e5tak og fasade med tre som hovudmateriale. Det er opna for solceller p\u00e5 m\u00f8net (#4 i plankartet), og det er sikra at solcellene vert lagt i panel som del av taktekkinga, slik at dei ikkje skal bygge opp over m\u00f8neh\u00f8gda. Vi vurderer at planforslaget i tilstrekkeleg grad er tilpassa str\u00f8kskarakteren. Barn og unge Planomr\u00e5det som skal fortettast best\u00e5r av to eksisterande bustadtomter. Eksisterande hageareal kan vere i bruk som leikeareal i dag. Planforslaget legg til rette for familiebustadar. Alle bueiningane har direkte tilknyting til uteareal og tilkomst via bakkeplan. Det skal etablerast sm\u00e5bornsleikeplass i felles uteareal, og skr\u00e5ninga i bakkant av rekkehusa kan vere verdifull som leikeomr\u00e5de for st\u00f8rre born. Det er indikasjonar p\u00e5 at vegen framfor eksisterande tomter vert brukt av barn og unge i leik. Dette vegarealet vil f\u00e5 status som gatetun og bli opparbeid med eit skilje i vegdekket. Etablering av ny gang- og sykkelveg vil sikre trygg ferdsel i planomr\u00e5det. Planomr\u00e5det ligg i krinsen til Sm\u00f8r\u00e5s barneskule og om lag to km til R\u00e5dalslien ungdomsskule. Skulebruksplanen 2021-2030 skisserer forventa kapasitet i planperioden. Det Saksnummer PLAN-2022/20524 Side 8 av 14 er tre barnhagar innanfor 1 km fr\u00e5 planomr\u00e5det. Desse har noko avgrensa kapasitet. Det kan difor vere naudsynt med tiltak for \u00e5 im\u00f8tekome forventa vekst i barnetal i omr\u00e5det framover.6 PBE vurderer at barn og unge sine interesser er ivaretatt gjennom planforslaget. Trafikal situasjon Det er foresl\u00e5tt tilkomst via kommunal veg Hjortevegen og via privat veg Hjortevegen. Den private vegen regulerast til gatetun og er felles for nybygget og eksisterande bustader. Gatetunet er sikra ferdig opparbeidd gjennom rekkef\u00f8lgjekrav. Kommunal veg Hjortevegen er gjennomfartsveg til Apeltunvegen, skuleveg og del av sykkelnettet i Sykkelstrategi for Bergen 2020-2030. I den overordna trafikkanalysen for Skjold er det foresl\u00e5tt \u00e5 rydde opp i sikt i kryss og avk\u00f8yrslar, og avklare den framtidige statusen for Hjortevegen. Det vart foresl\u00e5tt 2 alternativ, anten som samlevegfunksjon eller bustadgate/lokalmilj\u00f8funksjon. Samlevegsfunksjon inneheld permanent kollektivtras\u00e9 og separasjon for mjuke trafikantar. Tverrprofilen m\u00e5 aukast med 2 meter samanlikna med dagens profil og vil betre tilgjenge for bil. Dette gjev eit totalt snitt p\u00e5 12,5 m og inneber 2,5 m fortau + 6 m vegbane + 2,5+1,5 m sykkelveg med fortau. Bustadgate/lokalmilj\u00f8profil gir ein mild avvisande effekt p\u00e5 gjennomgangstrafikk samanlikna med i dag. Dette inneber fartsdempar, 5,5 m vegbane (som er 0,5 m smalare enn i dag) og 2,5 m fortau med kantstein p\u00e5 begge sider p\u00e5 veg. Tiltaka l\u00f8ysast innanfor dagens breidde. Totalt snitt er 10,5 m. Den overordna trafikkanalysen foresl\u00e5r alternativ 2, som svarar mest med kommuneplanens m\u00e5l om tilrettelegging for f\u00f8rst g\u00e5ande, dernest syklane og kollektiv. I dialog med BME er det forsl\u00e5tt l\u00f8ysing som samsvarar med forventa \u00c5DT og med Hjortevegen som del av sykkelnettstrategien. I reguleringsplanen er det foresl\u00e5tt 2,5 m fortau langs s\u00f8rsida, 6 m vegbreidde, 0,5 m til rabatt/rekkverk og 3,5 m gang- og sykkelveg langs nordsida.Sj\u00e5 figur under. Figur 10: Foresl\u00e5tt tverrsnitt for veg. Oppgraderinga er sikra gjennom rekkef\u00f8lgjekrav og utbyggingsavtale med Bergen kommune for utbetring av regulert strekke langs Kv. Hjortevegen, inkludert kryss til privat veg Hjortevegen, krysset til Dyrhaugen og Skjoldst\u00f8len. PBE er positiv til foresl\u00e5tt l\u00f8ysing. 6 Bergen kommune - Barnehagebruksplan 2022-2035 Saksnummer PLAN-2022/20524 Side 9 av 14 Parkering Det er foresl\u00e5tt felles parkeringskjellar for bil og sykkel for bebuarar i felt BBB1. Det er sikra parkeringsdekning for bil p\u00e5 minimum 0,6 til maksimum 1 plass per 100 m2 BRA, som tilsvarar 9-14 parkeringsplassar. I skisse av parkeringskjellar (Figur 11) er det vist 10 plassar, derav 2 HC-plassar, dette inkluderer gjesteparkering. Det er forslagsstillar si vurdering at planomr\u00e5det toler l\u00e5gare parkeringsdekning for bil p\u00e5 grunn av n\u00e6rleik til sykkelvegnett og bybanen. Det er vidare satt av minimum 3,5 sykkelparkeringsplassar per 100m 2 BRA bustad, som er over minimumskrav i KPA2018, det inkluderer parkering for syklar ved inngangssonar. For \u00e5 legge til rette for sykkel er det ogs\u00e5 sett av areal til transportsyklar og til felles sykkelverkstad. Universell tilkomst til parkeringskjellar er via k\u00f8yrerampe. I tillegg er det tilkomst via trapp i #3 i vest. PBE vurderer parkeringsdekning for sykkel og bil til \u00e5 vere tilfredsstillande for antatt bebuargruppe. Figur 11: Etasjeplan og tilkomst parkeringskjellar. Renovasjon Renovasjonsteknisk plan datert (04.04.2022) er oppdatert etter endringa fr\u00e5 leilegheitsbygg til rekkehus. Det ligg f\u00f8re positiv uttale fr\u00e5 BIR. Det er foresl\u00e5tt standard avfallsl\u00f8ysing med 140 liters spann. Spann skal st\u00e5 i felles anlegg i felt f_BRE, vist med eige form\u00e5l i plankart. Dekket skal vere likt som p\u00e5 gatetunet, og det er tillate \u00e5 f\u00f8re opp eit bosshus. Ved t\u00f8mming Saksnummer PLAN-2022/20524 Side 10 av 14 skal bosspann setjast fram i #5. Det er sikra at utforminga av #5 skal ha tiltalande utsj\u00e5nad. Dekke og materialbruk skal samsvara med tilgrensande gatetun. Oppstillingsplassane framkjem ogs\u00e5 i illustrasjonsplanen. Figur 12: Oppstillingsplass ved t\u00f8mming langs uteomr\u00e5det, og bosshuset til h\u00f8gre for innk\u00f8yringa til parkeringskjelleren. Til offentleg ettersyn vart forslagsstillar oppmoda om \u00e5 unders\u00f8ke om det var mogleg \u00e5 etablere felles renovasjonsl\u00f8ysing med p\u00e5g\u00e5ande planforslag for naboeigedom, S\u00e6tervegen. Etter at talet p\u00e5 bueiningar har blitt redusert for f\u00f8religgjande planforslag er det ikkje lengre krav om nedgrave avfallsl\u00f8ysing. PBE vurderer at f\u00f8religgjande planforslag og planforslag for S\u00e6tervegen ikkje er store nok til at vi vil krevje felles l\u00f8ysing, og at PBE tilr\u00e5r f\u00f8resl\u00e5tt l\u00f8ysing. Naturmangfald Det er utarbeida ei naturmangfaldsvurdering datert 04.12.2023, basert p\u00e5 tilgjengeleg kunnskap og synfaring (mai 2018). Vurderinga har blitt oppdatert etter gjeldande raudliste for artar og framandartslista i desember 2023. Aktuelle omr\u00e5de for tiltak er eldre hageanlegg. I den bratte skr\u00e5ninga lengst aust p\u00e5 tomtene er det eit gr\u00f8nt belte av tre, som utgjer funksjonsomr\u00e5de for fugl, derav selje, rogn, hassel og bj\u00f8rk. Ein stor or m\u00e5 fjernast for \u00e5 etablere innk\u00f8yring til parkeringskjellar. Det er ikkje registrert raudlista artar i tiltaksomr\u00e5det, men ein del framande artar. Det er registrert artar av nasjonal forvaltingsinteresse like ved planomr\u00e5det. Vurdering etter naturmangfaldlova Etter naturmangfaldlova (nml.) \u00a7 7 skal prinsippa i \u00a7\u00a7 8 til 12 leggjast til grunn som retningslinjer ved ut\u00f8ving av offentleg mynde. Vidare st\u00e5r det at denne vurderinga skal g\u00e5 frem av avgjerda. Nml. \u00a78 gir f\u00f8ringar for kunnskapsgrunnlaget for offentlege avgjersler som f\u00e5r konsekvensar for naturmangfaldet. PBE vurderer at feltunders\u00f8king og bruk av oppdaterte naturbasar har gitt tilstrekkeleg kunnskapsgrunnlag om naturverdiane i planomr\u00e5det. Saksnummer PLAN-2022/20524 Side 11 av 14 Nml. \u00a79 stiller krav til ein f\u00f8re-var-haldning for \u00e5 unng\u00e5 alvorleg eller irreversibel skade p\u00e5 naturmangfaldet. Planforslaget skal i hovudsak bruke allereie bygde areal og hageanlegg, og det er ikkje funne raudlista artar i planomr\u00e5det. Vi vurderer difor at naturmangfaldet er ivaretatt, og f\u00f8re-var-prinsippet ikkje gjer seg gjeldande. I vurdering av nml. \u00a710 skal ein sj\u00e5 p\u00e5 den samla belastninga tiltak f\u00e5r p\u00e5 eit \u00f8kosystem. Det gr\u00f8ne beltet i bakkant av hageanlegga er i dag funksjonsomr\u00e5de for fleire fugleartar som vil bli noko forringa som f\u00f8lgje av planforslaget. PBE vurderer at ved fjerning av framande artar som er sikra i f\u00f8resegnene, vil den totale negative konsekvensen for \u00f8kosystemet bli redusert. Nml. \u00a711 seier at kostnad ved milj\u00f8forringing skal b\u00e6rast av tiltakshavar. Tiltakshavar er gjort merksam p\u00e5 dette og er forplikta gjennom f\u00f8resegner til utf\u00f8re tiltak for \u00e5 hindre spreiing av framande artar. Planforslaget varetek naturmangfaldet ved at det er sett krav om fjerning av framande og skadelege arter. Nml. \u00a712 omhandlar milj\u00f8forsvarlege teknikkar og driftsmetoder. I naturmangfaldvurderinga er det tilr\u00e5dd at det f\u00f8r igangsetjingsl\u00f8yve m\u00e5 lagast ein tiltaksplan for fjerning av framande arter. Dette gjeld b\u00e5de for artar ein kan handtere lokalt i planomr\u00e5det, og for artane som krev tiltak ved massehandtering. Vidare er det tilr\u00e5dd at gjennomf\u00f8ringstidspunkt b\u00f8r knytast til eit rekkef\u00f8lgjekrav, samt at det b\u00f8r gjennomf\u00f8rast ei supplerande kartlegging av framande arter siste vekstsesong f\u00f8r anleggsarbeid startar opp. Tilr\u00e5dingane er sikra i f\u00f8resegner og PBE vurderer at milj\u00f8forsvarlege teknikkar og driftsmetoder er sikra i planforslaget. Klima og energi I samsvar med krav i KPA2018 \u00a7\u00a718.3 og 18.4 har det til sluttbehandlinga blitt utarbeidd ein klimagassberekning, datert 13.12.2023, som ligg ved planforslaget. Det er ikkje skildra konkrete tiltak for redusering av klimagassutslepp, men det er i f\u00f8resegnene opna for integrerte solcellepanel p\u00e5 taket, og at fasadane i nybygget skal utformast med tre som hovudmateriale. Det er opna for at det kan etablerast solceller p\u00e5 tak, i f\u00f8resegnomr\u00e5de #4. Planforslaget forutset riving av to eksisterande bustader, men det er ikkje vurdert ombruk av bygningsmateriale i l\u00f8pet av planprosessen. I f\u00f8resegn 2.3 om terrengbehandling st\u00e5r det at gamle murar i planomr\u00e5det skal gjenbrukas i st\u00f8rst mogleg grad. Planomr\u00e5det ligg i kort avstand til Skjold bybanestopp (500 meter) og sykkelnettet definert i Bergen kommunes sykkelstrategi 2019-2030. Sj\u00f8lv om m\u00e5lgruppa for planforslaget er barnefamiliar, er det antatt at bilbruk utgjer berre halvparten av reisene. Det er lagt til rette for fremjing av sykkel som transportmiddel, med foresl\u00e5tt sykkelparkering utover minstekrav i KPA2018, plass til transportsyklar og areal til felles sykkelverkstad for bebuarane. PBE vurderer at klimaambisjonane er noko l\u00e5ge for f\u00f8religgjande planforslag. Vi oppfordrar til fossilfri/nullutslepp byggeplass, men det er ikkje heimel til \u00e5 stille krav om dette i ein reguleringsplan. Konsekvensar for naboar Kommunal veg Hjortevegen Foresl\u00e5tt oppgradering for kv. Hjortevegen f\u00f8rer til at vegen vil f\u00e5 eit breiare tverrsnitt enn i dag. Det er behov for \u00e5 utvide vegen mot nordaust. Konsekvensane blir at eigedomane langs nordsida av kv. Hjortevegen vil f\u00e5 noko redusert hageareal og byggegrense til veg vil bli endra fr\u00e5 senter veg, til senter gang- og sykkelveg. Gnr. 40, bnr. 535 vil f\u00e5 ny tilkomst til eigedomen fr\u00e5 privat veg Hjortevegen, og Spar Skjoldtun vil f\u00e5 noko redusert Saksnummer PLAN-2022/20524 Side 12 av 14 parkeringsareal. PBE vurderer at ein reduksjon i parkeringsareal er akseptabelt, og i tr\u00e5d med Stadsanalyse for Skjold, der omr\u00e5det er tilr\u00e5dd nytta som torg. PBE si heilskaplege vurdering av foresl\u00e5tt oppgradering er at den vil auke trafikksikringa i Hjortevegen og legge til rette for g\u00e5ande og syklande. Privat veg Hjortevegen Naboane har i prosessen uttrykt bekymring for trafikkauke inne i privat veg Hjortevegen som f\u00f8lgje av fortettinga. Tal p\u00e5 bueiningar har blitt redusert fr\u00e5 oppstart og til underliggjande forslag. Det er lagt opp til ei parkeringsdekning i tr\u00e5d med KPA2018. Det er foresl\u00e5tt kompenserande tiltak som \u00e5 regulere starten av privat veg Hjortevegen til gatetun med tydeleg skilje i dekke. Det er ogs\u00e5 lagt til rette for fleire parkeringsplassar for sykkel enn krav i KPA2018, inkludert plass til transportsyklar og sykkelverkstad. PBE vurderer at det sannsynlegvis vil bli noko meir trafikk i starten av gatetunet, men at dei fysiske rammene vil oppmuntre til l\u00e5g fart p\u00e5 bilane og kan bidra til \u00e5 auke attraktiviteten til gata for leik. Naboforhold Foresl\u00e5tt byggeh\u00f8gde tilsvarar byggeh\u00f8gde p\u00e5 hus forutsett rive p\u00e5 gnr. 30 bnr. 531, men det nye bygget vil vere breiare og soleis meir dominerande. Omr\u00e5det ligg i byfortettingsomr\u00e5de i KPA2018, og ein m\u00e5 dermed akseptere h\u00f8gare utnytting enn i dag. Byggeh\u00f8gde er ogs\u00e5 diskutert tidlegare i eige avsnitt. Utsiktsforholda for naboane i nordaust, gnr. 40 bnr. 587 og 636, vil verte noko endra. Takterrassar er foresl\u00e5tt plassert slik at det ikkje vil bli innsynsproblematikk for dei sistnemnte naboeigedomane. Sj\u00e5 elles skisseprosjekt, datert 31.03.2022. Solstudien (ogs\u00e5 i skisseprosjekt eller MUA-solstudiar, datert 25.02.2022) viser at foresl\u00e5tt tiltak vil gje endra solforhold i form av morgonskugge p\u00e5 plassen framfor garasje p\u00e5 naboeigedom i vest, gnr. 40 bnr. 536 i sommarm\u00e5nadane. Det er ikkje vurdert behov for areal og lokale til frivilligheit, kultur og idrettsaktivitetar i n\u00e6rmilj\u00f8et i planprosessen, men etablering av gatetun legg til rette for leik og m\u00f8teplassar for nabolaget. Anbefalt vedtak: 1. Med heimel i plan- og bygningsloven \u00a7\u00a7 12-12, jf. 12-11, vedtar ein f\u00f8lgjande forslag til detaljregulering a. Fana, Gnr. 40, Bnr. 531 mfl., Hjortevegen, arealplan-ID 65700000 vist p\u00e5 plankart, sist datert 30.04.2024 b. Tilh\u00f8yrande f\u00f8resegner, sist datert 15.05.2024 2. Med f\u00f8lgjande endringar: a. F\u00f8resegn 3.1.3.a. m\u00e5 endrast til: Innenfor felt BBB1 skal det etableres rekkehus med maksimalt 6 boenheter. F\u00f8r kunngjering m\u00e5 f\u00f8resegner rettast i samsvar med vedtaket til bystyret. Plan- og bygningsetaten Saksnummer PLAN-2022/20524 Side 13 av 14 Tarje Wanvik Etatsdirekt\u00f8r Aslaug Aalen Avdelingsleiar Dette dokumentet er godkjent elektronisk. Vedlegg: Plankart, datert 30.04.2024 Reguleringsbestemmelser, datert 15.05.2024 Planbeskrivelse, datert 08.04.2024 Illustrasjonsplan, datert 02.02.2023 Merknads- og endringsskjema offentleg ettersyn, datert 06.04.2022 Merknads- og endringsskjema begrenset h\u00f8ring, datert 08.04.2024 Sol- og skyggeillustrasjoner, 02.03.2022 Minimum uteoppholdsareal, datert 29.03.2022 Minimum uteoppholdsareal solstudier, 25.02.2022 Skisseprosjekt datert, 31.03.2022 3D-illustrasjoner, datert 24.02.2022 Detaljsnitt, datert 24.02.2024 Etasjeplaner, datert 24.02.2022 Terrengsnitt, datert 24.02.2022 VA-rammeplan datert 14.06.2018 Va-etatens uttale til VA-rammeplan, 04.07.2018 Renovasjonsteknisk plan, datert 04.04.2022 Uttale til renovasjonsteknisk plan, 05.04.2022 C001 vegtegning, datert 25.09.2023 C002 vegtegning, datert 30.01.2023 F001 vegtegning, datert 25.09.2023 Kulturminnedokumentasjon, datert 09.08.2018 Naturmangfoldsvurdering, datert 04.12.2023 Klimagassberegninger, datert 13.12.2023 Geologisk vurdering, datert 15.12.2017 Trafikkvurdering, datert 22.05.2019 Stedsanalyse datert 31.03.2022 Fullstendig dokumentoversikt og saksgang, sj\u00e5 https://www.bergen.kommune.no/omkommunen/offentlig- innsyn/innsynplanogbyggesak saksnr. PLAN-2022/20524 Saksnummer PLAN-2022/20524 Side 14 av 14 "
}