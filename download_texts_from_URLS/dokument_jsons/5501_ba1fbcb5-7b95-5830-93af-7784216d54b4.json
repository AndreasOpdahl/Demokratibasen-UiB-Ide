{
  "dokument_id": "ba1fbcb5-7b95-5830-93af-7784216d54b4",
  "doc_type": "case_presentation",
  "kommune": 5501,
  "tittel": "Klagesak - klage p\u00e5 tildeling av tilskudd - Troms idrettskrets",
  "url": "https://innsyn.tromso.kommune.no/application/getMoteDokument?dokid=2001755635",
  "tekst": "Arkivsaksnr. 24/10844-1 Saksbehandler Bj\u00f8rn Hagen Saksgang M\u00f8tedato Formannskapet 25.06.2024 Klagesak - klage p\u00e5 tildeling av tilskudd - Troms idrettskrets Kommunedirekt\u00f8rens innstilling til vedtak: Troms idrettskrets sin klage p\u00e5 delvis innvilgelse av oms\u00f8kt tilskudd etter tilskuddsordningen for \u00abtilskudd for frivillige organisasjoner for 2024\u00bb gis ikke medhold. Vedtak av 6.3.2024 opprettholdes. Formannskapet slutter seg til begrunnelsen som fremkommer av saksfremleggets avsnitt kalt \u00abSekretariat for klagesaker til formannskapet \u2013 vurdering og begrunnelse\u00bb. Bj\u00f8rn Hagen Juridisk r\u00e5dgiver Sekretariat for klagesaker til formannskapet 1 Saksutredning Troms idrettskrets (heretter kalt klager) s\u00f8kte om tilskudd etter tilskuddsordningen \u00abtilskudd for frivillige organisasjoner for 2024\u00bb. Det ble s\u00f8kt om kr. 667.053,-. S\u00f8knadsbel\u00f8pet skulle dekke kostnader knyttet til drift av folkehelsetiltaket \u00abAktiv p\u00e5 dagtid\u00bb. M\u00e5lgruppa for tiltaket er mennesker i Troms\u00f8 kommune som er mottakere av trygdeytelser fra NAV og er i aldersgruppa 18-70 \u00e5r. S\u00f8knaden ble delvis innvilget av helse- og velferdsutvalget (heretter underinstansen) i vedtak datert 6.3.2024. I vedtaket ble klager innvilget et tilskudd p\u00e5 kroner 100.000, -. De hadde s\u00f8kt om tilskudd p\u00e5 kroner 667.053,-. Delvis innvilgelse av tilskudd ble begrunnet med: \u00abTreffer ikke m\u00e5lgruppen, treffer deler av form\u00e5let og er delvis innenfor satsningsomr\u00e5dene. Begrenset \u00f8konomisk ramme\u00bb. Vedtaket ble p\u00e5klaget 18.3.2024. I klagen ble det blant annet vist til at \u00abApD aktivitetstilbud i 2024 er satt i gang selv om tilskuddet ikke var innvilget. Slik er det gjort i alle \u00e5r, og er jo ei utfordring med slike tilskuddsordninger. Derfor var vi tydelige i m\u00f8tet at vi som minimum trenger tilskudd for f\u00f8rste halv\u00e5r i 2024 da vi har skriftlige avtaler og da p\u00e5l\u00f8pte kostnader for de f\u00f8rste 6 mnd i 2024. Da administrasjonens innstilling var et tilskudd p\u00e5 kr.300.000 ble vi skuffet p\u00e5 vegne av deltakerne v\u00e5re. I dialog pr telefon med Birkeland uttrykte vi da at det betyr at ApD kan driftes f\u00f8rste halv\u00e5r 2024, for s\u00e5 \u00e5 legges ned. Det innstilte bel\u00f8pet p\u00e5 kr.300.000 dekker knapt de p\u00e5l\u00f8pte kostnader for 6 m\u00e5neders drift. I utvalgsm\u00f8tet ble tilskuddet til ApD redusert til kr.100.000, med argumentasjon fra et utvalgsmedlem at \u00abNorges idrettsforbund er en s\u00e5 stor organisasjon og har s\u00e5 god r\u00e5d at de kan bruke egne midler til \u00e5 drive folkehelsetiltak\u00bb. Det er sjokkerende \u00e5 h\u00f8re at politikere i kommunen mener at vi skal omdisponere knappe midler til idrettsform\u00e5l for \u00e5 dekke kostnader til folkehelsetiltak for innbyggere i Troms\u00f8 kommune. Troms idrettskrets vil med dette klage p\u00e5 vedtaket som vi mener er gjort p\u00e5 feil grunnlag. Verken Norges idrettsforbund, eller Troms idrettskrets som er v\u00e5rt navn, har tilgjengelige midler til folkehelsetiltak. I de tilfeller idretten tar et samfunnsansvar og drifter folkehelsetiltak for ulike m\u00e5lgrupper, s\u00e5 er det basert p\u00e5 at vi f\u00e5r tildelte midler til form\u00e5let. Troms idrettskrets forventer \u00e5 f\u00e5 tildelt som innstilt, kr.300.000, slik at vi ikke m\u00e5 redusere andre tiltak for idretten v\u00e5r for \u00e5 dekke p\u00e5l\u00f8pte kostnader for ApD. Etter over 15 \u00e5rs drift av et viktig folkehelsetiltak i Troms\u00f8 kommune mener vi at kommunen b\u00f8r bidra til ei mer verdig avslutning for et viktig tiltak for denne m\u00e5lgruppa\u00bb. Helse- og velferdsutvalget underinstansbehandlet klagen 3.5.2024. Underinstansen valgte \u00e5 opprettholde vedtaket. Begrunnelsen for \u00e5 opprettholde vedtaket var som f\u00f8lger: \u00abAdministrasjonens begrunnelse: Treffer ikke m\u00e5lgruppen, treffer deler av form\u00e5let og er delvis innenfor satsningsomr\u00e5dene. Begrenset \u00f8konomisk ramme. P\u00e5 bakgrunn av denne begrunnelsen innstilte administrasjonen kr. 300 000,- til tiltaket. Tildelingen skjer p\u00e5 bakgrunn av en begrenset \u00f8konomisk ramme, og det er ingen disponible midler i denne tilskuddsordningen for innev\u00e6rende \u00e5r\u00bb. 2 Klagen ble deretter oversendt formannskapet for klagebehandling. Sekretariat for klagesaker til formannskapet - vurdering og begrunnelse Formannskapets myndighet til \u00e5 behandle klagen: Frem til kommunestyret endret delegasjonsreglementet 28.09.2022 var det klageutvalget som behandlet klage p\u00e5 tilskuddsvedtak. Etter endringen er formannskapet klageinstans for tilskuddsvedtak. S\u00f8knadsfristen for tilskuddet i denne saken var etter regelverket ble endret. Formannskapet er derfor klageinstans i denne saken. I forbindelse med at Formannskapet i denne saken er klageinstans er det viktig \u00e5 v\u00e5re oppmerksom p\u00e5 kommuneloven \u00a7 11-10, tredje ledd som lyder som f\u00f8lger: \u00abN\u00e5r en klage skal behandles etter forvaltningsloven \u00a7 28 andre ledd, er en folkevalgt som har v\u00e6rt med p\u00e5 \u00e5 forberede eller treffe vedtaket, inhabil til \u00e5 delta i klageinstansens behandling av vedtaket, eller i forberedelsen av saken for klageinstansen\u00bb. Dette medf\u00f8rer at dersom det er noen folkevalgte som er har deltatt i behandlingen av saken som medlem av i Helse- og velferdsutvalget kan de ikke delta i klagebehandlingen i formannskapet. Videre er det ikke kommunedirekt\u00f8ren som lager innstilling til vedtak i klagesaker, men sekretariatet for klagesaker som behandles i formannskapet. Vurdering av klagen: Troms\u00f8 kommune har en tilskuddsordning til helse- og velferdsform\u00e5l. Tilskuddsordningen benyttes til \u00e5 st\u00f8tte opp om frivillige og ideelle organisasjoners innsats i Troms\u00f8 kommune innen helse- og velferdsform\u00e5l. Tilskuddet er forankret i kommunens handlings- og \u00f8konomiplan. Form\u00e5let med tilskuddsordningen for er \u00ab\u00e5 forebygge sosialt utenforskap, og bidra til bedre levek\u00e5r og aktiv samfunnsdeltakelse for innbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk\u00bb. Underinstansen viser i sin begrunnelse for avslaget blant annet til at \u00abTreffer ikke m\u00e5lgruppen, treffer deler av form\u00e5let og er delvis innenfor satsningsomr\u00e5dene. Begrenset \u00f8konomisk ramme\u00bb. Troms idrettskrets er tilgodesett med et tilskudd p\u00e5 kroner 100.000,- for 2024. De s\u00f8kte om kroner 667.053,- i tilskudd. Underinstansen har vurdert at klager delvis oppfyller kriteriene i utlysningen. Totalt sett er det kommet inn s\u00f8knader med et samlet tilskuddsbel\u00f8p p\u00e5 kroner 22.715.135,-. Men det er kun kroner 15.140.198,- til fordeling. Det at oms\u00f8kt tilskuddsmidler overstiger bel\u00f8p til fordeling medf\u00f8rer at underinstansen har m\u00e5tte gj\u00f8re prioriteringer mellom s\u00f8kerne og har m\u00e5tte gi tildelinger til dels langt under de oms\u00f8kte bel\u00f8pene, selv om s\u00f8kerne oppfylte kriteriene for \u00e5 kunne f\u00e5 tilskudd. 3 Selv om Troms idrettskrets i 2023 har f\u00e5tt tildelt kroner 540.000,- s\u00e5 kan dette ikke anses som et fast tilskuddsbel\u00f8p. Tilskuddet til den enkelte s\u00f8ker vil kunne variere ut fra bel\u00f8p til fordeling, kriterier, oms\u00f8kt bel\u00f8p og antall s\u00f8kere. I sin vurdering skriver underinstansen at Troms idrettskrets i begrenset omfang treffer m\u00e5lgruppa. M\u00e5lgruppa for tilskuddet er if\u00f8lge utlysningen \u00abinnbyggere i Troms\u00f8 kommune som er utviklingshemmede, og som har utfordringer knyttet til psykisk helse, rus og annen avhengighetsproblematikk\u00bb. Sekretariatet er enige med underinstansen i at klager ikke treffer m\u00e5lgruppa fullt ut. Det vil v\u00e6re riktig \u00e5 vektlegge dette i fordelingen av et knapphetsgode som tilskudd, da oms\u00f8kt bel\u00f8p overstiger tilskudd for tildeling. Formannskapets sekretariat i klagesaker har gjennomg\u00e5tt underinstansens vurdering av tilskuddet sett opp mot tilskuddskriteriene og har ingen merknader til dette. De andre s\u00f8kerne som har f\u00e5tt tildelt midler oppfyller kriteriene i utlysningen. Av de som har f\u00e5tt innvilget tilskudd varierer innvilgelsesgraden i forhold til s\u00f8knadsbel\u00f8p. Troms idrettskrets har f\u00e5tt tildelt midler og sekretariatet kan ikke se at det foreligger usaklig forskjellsbehandling sammenlignet med andre s\u00f8kere. Sekretariatet kan derfor ikke se at det er grunnlag for \u00e5 omgj\u00f8re underinstansens vedtak. P\u00e5 bakgrunn av ovennevnte anbefaler derfor sekretariatet at vedtak av 6.3.2024 stadfestes. Vedtakskompetanse Formannskapet Vedlegg Oversendelse av klagesak til Formannskapet - Troms Idrettskrets Alle s\u00f8knader inkl vedlegg Klage p\u00e5 vedtak fra Troms idrettskrets i saksnr 0007 24_ (1) Saksprotokoll HV sak 7_24, S\u00f8knader til helse- og velferdsform\u00e5l 2024 til behandling helse og velferdsutvalget, 06.03.2024 (8) Saksprotokoll HV sak 21_24, Klage p\u00e5 bel\u00f8psst\u00f8rrelse fra Troms Idrettskrets p\u00e5 s\u00f8knad til helse og velferdsform\u00e5l sak 7_24, 03.05.2024 Troms idrettskrets 24_01484-1 JHYANE_Arctic strike 1591206_2_1 Troms idrettskrets 24_01484-1 JHYANE_Fl\u00f8ya 1591205_2_1 Troms idrettskrets 24_01484-1 JHYANE_Ler\u00f8yhallen 1591207_2_1 Troms idrettskrets 24_01484-1 JHYANE_Rapport ApD 2023 1591211_2_1 Troms idrettskrets 24_01484-1 JHYANE_Troms\u00f8 treningssenter 1591209_2_1 Troms idrettskrets 24_01484-1 JHYANE_Troms\u00f8badet 1591210_2_1 Troms idrettskrets Aktiv p\u00e5 dagtid 24_01484-1 JHYANE Vedtatt tabell_sak 7_24 (8) 4 "
}