{
  "dokument_id": "3d30bf7f-6665-59e6-a92e-4f7554e7ec5d",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til forslag til forordning om kamp mot forsinket betaling i handelsforhold",
  "url": "https://bergen.kommune.no/politikere-utvalg/api/fil/bk360/10055368/Framstilling-Horingsuttalelse-til-forslag-til-forordning-om-kamp-mot-forsinket-betaling-i-handelsforhold",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/09411-3 H\u00f8ringsuttalelse til forslag til forordning om kamp mot forsinket betaling i handelsforhold Hva saken gjelder: Justis- og beredskapsdepartementet har sendt p\u00e5 h\u00f8ring Europakommisjonens forslag til ny forordning om kamp mot forsinket betaling i handelsforhold. H\u00f8ringsfrist: 11. april 2024. Forslaget har som form\u00e5l \u00e5 verne bedrifter og deres konkurranseevne mot de negative konsekvensene som betalingsforsinkelser representerer. Kommisjonen mener at den grunnleggende \u00e5rsaken til forsinkede betalinger er asymmetrien i forhandlingsposisjonene mellom en stor kunde (debitor) og en mindre leverand\u00f8r (kreditor). Asymmetrien medf\u00f8rer ofte at leverand\u00f8ren aksepterer urimelige betalingsvilk\u00e5r. Forslaget til forordning gir regler som skal forbedre betalingsdisiplinen gjennom fore- byggende og avskrekkende tiltak, samt h\u00e5ndhevings- og klagemekanismer. Transaksjoner med forbrukere er ikke omfattet av forslaget. Forordningen skal erstatte gjeldende direktiv 2011/7/EU om kamp mot forsinket betaling i handelsforhold, som i Norge er gjennomf\u00f8rt i forsinkelsesrenteloven. I h\u00f8ringsbrevet fra Justis- og beredskapsdepartementet blir h\u00f8ringsinstansene invitert til \u00e5 gi innspill til hva som b\u00f8r v\u00e6re Norges offisielle synspunkt til forordningsforslaget. H\u00f8ringsinstansene blir bedt om s\u00e6rlig \u00e5 kommentere om gjennomf\u00f8ring av forslaget i norsk rett kan f\u00e5 \u00f8konomiske eller administrative konsekvenser for virksomheten. Blant kommuner er det kun de fire st\u00f8rste og Troms\u00f8 som st\u00e5r p\u00e5 listen over h\u00f8ringsinstanser. For Bergen kommune fremst\u00e5r artikkel 4, som er knyttet til bygg og anleggskontrakter, som s\u00e6rlig relevant. Artikkel 4 gir regler om betalinger til underleverand\u00f8rer i forbindelse med offentlige anskaffelser. Dette er en ny bestemmelse som skal bidra til at betalinger blir sendt ned gjennom forsyningskjeden i kontrakter om offentlige arbeid. Dette skjer ved \u00e5 kreve at hovedentrepren\u00f8ren skal p\u00e5vise at underleverand\u00f8rer er blitt betalt. Artikkel 4 lyder som f\u00f8lger (dansk oversettelse): Betalinger til underleverand\u00f8rer i forbindelse med offentlige udbud 1. I forbindelse med offentlige bygge- og anl\u00e6gskontrakter, der er omfattet af Europa- Parlamentets og R\u00e5dets direktiv 2014/23/EU, 2014/24/EU, 2014/25/EU og 2009/81/EF22, skal kontrahenterne over for ordregivende myndigheder eller ordregivende enheder som 1 omhandlet i disse direktiver dokumentere, at de i givet fald har betalt deres direkte underentrepren\u00f8rer, der er involveret i kontraktens udf\u00f8relse, inden for de frister og p\u00e5 de betingelser, der er fastsat i denne forordning. Dokumentationen kan tage form af en skriftlig erkl\u00e6ring fra kontrahenten og forel\u00e6gges af kontrahenten for den ordregivende myndighed eller ordregivende enhed forud for eller senest sammen med enhver betalingsanmodning. 2. Hvis den ordregivende myndighed eller den ordregivende enhed ikke har modtaget den dokumentation, der er omhandlet i stk. 1, eller har oplysninger om, at hovedentrepren\u00f8ren har betalt for sent til sine direkte underentrepren\u00f8rer, underretter den ordregivende myndighed eller den ordregivende enhed straks den h\u00e5ndh\u00e6vende myndighed i sin medlemsstat herom. Byr\u00e5dsavdeling for finans har bedt Etat for utbygging om \u00e5 vurdere hvilke konsekvenser forslaget vil ha, sett fra etatens st\u00e5sted. Innspill fra fagetat: For Etat for utbygging som byggherre vil regelverket som f\u00f8lger av artikkel 4 f\u00f8re til en sv\u00e6rt h\u00f8y \u00f8kning i administrativt oppf\u00f8lgingsarbeid overfor etatens kontraktsparter. Kontraktspartene har mange underleverand\u00f8rer. For \u00e5 nevne noen eksempler hadde totalentrepren\u00f8rene p\u00e5 prosjektene Eidsv\u00e5g skole, Land\u00e5sveien 15 (Bergen Inkluderingssenter) og Land\u00e5sveien 33 henholdsvis 41, 78 og 25 underentrepren\u00f8rer kontrahert. Dette er kontraktsforhold mellom totalentrepren\u00f8ren og deres underentrepren\u00f8rer etaten som byggherre ikke er part i. Det foresl\u00e5tte regelverket legger likevel opp til at byggherren skal innhente dokumentasjon p\u00e5 at betalingen i avtaleforholdet mellom totalentrepren\u00f8r og underentrepren\u00f8r har skjedd i samsvar med forordningen. For det tilfellet at etaten som byggherre ikke mottar denne dokumentasjonen, m\u00e5 etaten rapportere forholdet til den utpekte myndighet. Det ville etter Etat for utbyggings oppfatning v\u00e6rt mer naturlig at den bedriften som ikke har mottatt betaling i henhold til forordningens regler selv rapporterte forholdet til den utpekte myndighet. Det medf\u00f8rer ikke noe mer press p\u00e5 totalentrepren\u00f8ren at kommunen som byggherre potensielt kan rapportere manglende betaling, ettersom oppf\u00f8lgingen fra den utpekte myndighet vil v\u00e6re den samme uavhengig av hvem som rapporterer. P\u00e5 den m\u00e5ten ser ikke Etat for utbygging hvorfor man skal legge opp til et rapporteringssystem som involverer en byggherre som ikke er part i avtaleforholdet hvor den ene av partene mener avtalen er brutt. Byr\u00e5dens vurdering og forslag til h\u00f8ringsuttalelse: I h\u00f8ringsbrevet fra Justis- og beredskapsdepartementet blir h\u00f8ringsinstansene bedt om s\u00e6rlig \u00e5 kommentere om gjennomf\u00f8ring av forslaget i norsk rett kan f\u00e5 \u00f8konomiske eller administrative konsekvenser for virksomheten. H\u00f8ringsinstansene inviteres til \u00e5 gi innspill til hva som b\u00f8r v\u00e6re Norges offisielle synspunkt til forordningsforslaget. Basert p\u00e5 innspill fra Etat for utbygging foresl\u00e5r byr\u00e5den for finans at byr\u00e5det vedtar h\u00f8ringsuttalelse fra Bergen kommune slik det fremg\u00e5r nedenfor. H\u00f8ringsuttalelse fra Bergen kommune Bergen kommune gjennomf\u00f8rer \u00e5rlig utbyggingsprosjekter i en st\u00f8rrelsesorden p\u00e5 om lag 2,5 milliarder kroner (ikke avgiftsfinansierte investeringsprosjekter). Det omfattende aktivitetsniv\u00e5et kan illustreres gjennom at kommunens Etat for utbygging v\u00e5ren 2024 er byggherre for n\u00e6rmere 100 p\u00e5g\u00e5ende utbyggingsprosjekter. For Bergen kommune som byggherre vil regelverket som f\u00f8lger av artikkel 4 f\u00f8re til en sv\u00e6rt h\u00f8y \u00f8kning i administrativt oppf\u00f8lgingsarbeid overfor kommunens kontraktsparter. Kontraktspartene har mange underleverand\u00f8rer. For eksempel hadde totalentrepren\u00f8rene p\u00e5 prosjektene Eidsv\u00e5g skole, Land\u00e5sveien 15 (Bergen Inkluderingssenter) og Land\u00e5sveien 33 (bofellesskap for personer med utviklingshemming) henholdsvis 41, 78 og 25 underentrepren\u00f8rer kontrahert. Dette er kontraktsforhold mellom totalentrepren\u00f8ren og deres underentrepren\u00f8rer kommunen som byggherre ikke er part i. Det foresl\u00e5tte regelverket legger likevel opp til at byggherren skal 2 innhente dokumentasjon p\u00e5 at betalingen i avtaleforholdet mellom totalentrepren\u00f8r og underentrepren\u00f8r har skjedd i samsvar med forordningen. I de tilfeller kommunen som byggherre ikke mottar denne dokumentasjonen, m\u00e5 kommunen rapportere forholdet til den utpekte myndighet. Det kan f\u00f8yes til at regelverket i artikkel 4 vil medf\u00f8re samme type arbeid i andre etater i kommunen som driver med bygg og anleggskontrakter. Det ville etter Bergen kommunes oppfatning v\u00e6re mer naturlig at bedriften, som ikke har mottatt betaling i henhold til forordningens regler, selv rapporterer forholdet til den utpekte myndighet. Det medf\u00f8rer ikke noe mer press p\u00e5 totalentrepren\u00f8ren om kommunen som byggherre rapporterer manglende betaling, ettersom oppf\u00f8lgingen fra den utpekte myndighet vil v\u00e6re den samme uavhengig av hvem som rapporterer. P\u00e5 den m\u00e5ten ser ikke Bergen kommune hvorfor man skal legge opp til et rapporteringssystem som involverer en byggherre som ikke er part i avtaleforholdet hvor den ene av partene mener avtalen er brutt. Vedtakskompetanse: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: Byr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. ... H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering. Saksframlegget ansees ikke \u00e5 v\u00e6re av prinsipiell karakter. Forretningsutvalget har i sak 57/24 besluttet at byr\u00e5det kan avgi h\u00f8ringsuttalelse. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abforslag til forordning om kamp mot forsinket betaling i handelsforhold\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 2. april 2024 Eivind K. N\u00e6vdal-Bolstad Byr\u00e5d for finans Dokumentet er godkjent elektronisk. Vedlegg: H\u00f8ringsbrev H\u00f8ringsnotat Forslag til forordning om kamp mot forsinket betaling i handelstransaksjoner 3 "
}