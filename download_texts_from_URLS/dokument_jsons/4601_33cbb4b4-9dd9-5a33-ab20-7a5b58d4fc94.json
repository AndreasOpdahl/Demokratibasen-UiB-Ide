{
  "dokument_id": "33cbb4b4-9dd9-5a33-ab20-7a5b58d4fc94",
  "doc_type": "case_presentation",
  "kommune": 4601,
  "tittel": "Fana.  Gnr. 13,  Bnr. 143 m.fl.,  Paradis Hage.   Reguleringsplan. Arealplan ID 64230000. Forenklet prosess",
  "url": "https://bergen.kommune.no/politikere-utvalg/api/fil/bk360/10327802/Framstilling-Fana-Gnr-13-Bnr-143-m-fl-Paradis-Hage-Reguleringsplan-Arealplan-ID-64230000-Forenklet-prosess",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56555-30 Fana. Gnr. 13. Bnr. 143 m.fl., Paradis Hage. Reguleringsplan. Arealplan ID 64230000. Forenklet prosess Hva saken gjelder: Saken gjelder endring av en reguleringsplan etter forenklet prosess. Detaljreguleringsplanen med arealplan-ID 64230000 ble vedtatt i Bergen bystyret 18.10.2023, sak 362/23. Planen regulerer til kombinerte form\u00e5l med hovedvekt p\u00e5 boligbebyggelse og inntil 75 boenheter. Etter planvedtaket ble det oppdaget feil og avvik i de juridiske bindene plandokumentene (plankart og bestemmelsene) som krever endring av reguleringsplan og dermed ny politisk behandling og Figur 1: Planomr\u00e5dets beliggenhet p\u00e5 Paradis i Fana bydel vedtak. Endringene Endringene gjelder fremstillingen av h\u00f8ydelinjer p\u00e5 plankartet der digital fremstilling i SOSI- formatet avviker fra den vedtatte PDF versjonen. Videre ble noen byggegrenser / h\u00f8ydelinjer for takterrasser og heis- og trappehus uteglemt i den vedtatte versjonen. Etter planvedtaket ble det ogs\u00e5 oppdaget skrivefeil i en av reguleringsbestemmelsene og p\u00e5 illustrasjonsplanen. Her ble betegnelsene for bestemmelsesomr\u00e5der (#) forvekslet og dermed feil. Planprosess Orienteringsbrev med forslag til endringer ble oversendt ber\u00f8rte parter 05.02.2024. Det ble ikke mottatt merknader til endingene. Endringene i plankartet og -bestemmelsene g\u00e5r ikke utover hovedrammene i vedtatt plan, ber\u00f8rer ikke hensynet til viktige natur- og friluftsomr\u00e5der og har lite \u00e5 si for gjennomf\u00f8ring av planen for \u00f8vrig. Dermed er kriteriene i plan- og bygningslovens \u00a7 12-14 annet ledd oppfylt, og reguleringsendringen kan behandles etter forenklet prosess. 1 Fagetatens vurdering og anbefaling: PBE presiserer at det er kun de foresl\u00e5tte endringene som er gjenstand for diskusjon og vurdering. Plankart Figur 2 (venstre bilde) viser avvikene mellom vedtatt plankart i PDF og rett plankart i godkjent SOSI format. H\u00f8ydelinjene er forskj\u00f8vet flere steder og avviker delvis mer enn en meter. Videre mangler det linjer for heis- og trappehus (figur 2, h\u00f8yre bilde) og h\u00f8ydelinjer for takterrasse p\u00e5 bygg A og B. Figur 2: Til venstre: Bl\u00e5 uthevet: avvikene. Lilla stiplete linjer viser korrigert plankart. Til h\u00f8yre: \u00d8verst: vedtatt plankart. Under korrigert plankart m/inntegnet linje for heis og trappehus Planbestemmelse Reguleringsbestemmelse \u00a7 3.1.2.1.c inneholder skrivefeil: \u00abInnenfor bestemmelsesomr\u00e5de # 3 skal det v\u00e6re gjennomgang fra fortau 0_FO1 til intern g\u00e5rdsplass. Innenfor bestemmelsesomr\u00e5de # 4 skal det v\u00e6re \u00e5pen, overbygget plass med minimum 4 m fri h\u00f8yde.\u00bb Feilen best\u00e5r i at bestemmelsesomr\u00e5de # 3 skal v\u00e6re benevnt # 2 og bestemmelsesomr\u00e5de # 4 skal v\u00e6re benevnt # 3. Reguleringsbestemmelsen er rettet til: Ny \u00a7 3.1.2.1.c: \u00abInnenfor bestemmelsesomr\u00e5de # 2 skal det v\u00e6re gjennomgang fra fortau 0_FO1 til intern g\u00e5rdsplass. Innenfor bestemmelsesomr\u00e5de # 3 skal det v\u00e6re \u00e5pen, overbygget plass med minimum 4 m fri h\u00f8yde.\u00bb PBE viser til at det er kun plankartet som har mangler. H\u00f8ydelinjene som mangler i det vedtatt plankartet er imidlertid vist i illustrasjoner og snitt som er vurdert og omtalt i fagnotatet. I tillegg har en reguleringsbestemmelse og illustrasjonsplanen skrivefeil. Resterende dokumenter og fremstillinger i planen er i samsvar med bystyrets vedtak sak 2 362/23 av 18.10.2023. Etter PBE sin vurdering er det ingen reguleringsmessige forhold som er til hinder for godkjenning av endingene. PBE har ikke delegert myndighet til \u00e5 vedta endringer utover korrigeringer av skrivefeil, feil i notasjoner og andre redaksjonelle feil. Derfor legges saken frem for nytt politisk vedtak. Saken faller inn under plan- og bygningslovens bestemmelse \u00a7 12-14 om forenklet behandling. \u00d8konomiske konsekvenser: Saken har ingen direkte \u00f8konomiske konsekvenser for kommunen. Byr\u00e5dens vurdering og anbefaling/konklusjon: Byr\u00e5den har ingen merknader til de forsl\u00e5tte endringene av reguleringsplanen. Endringene best\u00e5r av oppretting av skrivefeil i reguleringsbestemmelsen \u00a7 3.1.2.1.c og illustrasjonsplanen, retting av h\u00f8ydelinjer p\u00e5 plankart for \u00e5 f\u00e5 PDF versjonen av plankartet i samsvar med rett versjon i SOSI formatet. Videre er plankartet supplert med manglende h\u00f8ydelinjer for takterrasser for bygg A og B linjen for heis- og trappehus tegnet inn. M\u00e5lsetningen med endringene er \u00e5 f\u00e5 rettet avvik og korrigert feil slik at de juridiske plandokumentene blir entydige og planen kan gjennomf\u00f8res. Vedtakskompetanse: I henhold til byr\u00e5dets fullmakter, vedtatt av bystyret 16.12.2020 i sak 378/20 treffer byr\u00e5det selv vedtak etter plan- og bygningslovens \u00a7 12-14, 2.ledd om endringer i reguleringsplan n\u00e5r endringene i liten grad vil p\u00e5virke gjennomf\u00f8ring av planen for \u00f8vrig, ikke g\u00e5r ut over hovedrammene for planen og heller ikke ber\u00f8rer hensynet til viktige natur- og friluftsomr\u00e5der. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: I medhold av plan- og bygningslovens \u00a7 12-14 vedtas f\u00f8lgende forslag til endring av detaljregulering: a) Fana. Gnr 13 bnr 143 m.fl. Paradis Hage. Reguleringsplan. Vist p\u00e5 plankart datert 17.04.2023. b) Tilh\u00f8rende reguleringsbestemmelser datert 18.10.2023. Dato: 14. mai 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat datert 05.03.2024 Plankart datert 17.04.2023 Reguleringsbestemmelser datert 18.10.2023 Illustrasjonsplan 27.03.2023 3 "
}