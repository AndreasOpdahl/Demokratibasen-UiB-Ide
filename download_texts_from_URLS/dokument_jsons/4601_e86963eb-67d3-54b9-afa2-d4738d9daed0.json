{
  "dokument_id": "e86963eb-67d3-54b9-afa2-d4738d9daed0",
  "doc_type": "case_minutes",
  "kommune": 4601,
  "tittel": "Saksprotokoll KU, 11022025, Sak 20/25, Bestilling - Forvaltningsrevisjon av kommunikasjon med innbyggerne",
  "url": "https://bergen.kommune.no/politikere-utvalg/api/fil/bk360/12110935/Innstilling-vedtak-Bestilling-Forvaltningsrevisjon-av-kommunikasjon-med-innbyggerne",
  "tekst": "Bestilling - Forvaltningsrevisjon av kommunikasjon med innbyggerne Kontrollutvalget behandlet saken i m\u00f8tet 11.02.2025 sak 20/25 og traff f\u00f8lgende vedtak: 1. Kontrollutvalget ber revisor rette forvaltningsrevisjonen mot byr\u00e5dsleders avdeling og bearbeide prosjektplanen i lys av det. Kontrollutvalget ber revisor fremme oppdatert forslag til prosjektplan til neste m\u00f8te. 2. Kontrollutvalget ber revisor spisse planen noe ved \u00e5 sette s\u00e6rlig fokus p\u00e5 pkt. 7, som gjelder kommunens beredskap for kommunikasjon i krisesituasjoner. Kontrollutvalget viser her til Meld. St. 9 (2024-25) - Totalberedskapsmeldingen. 3. Kontrollutvalget ber revisor spisse planen noe ved i forbindelse med pkt. 5 \u00e5 se p\u00e5 hvordan digitale l\u00f8sninger ekskluderer visse grupper. Kontrollutvalgets behandling Birte Bj\u00f8rkelo presenterte prosjektplanen. Hun orienterte om at det kan v\u00e6re hensiktsmessig \u00e5 velge en byr\u00e5dsavdeling til \u00e5 starte med. F\u00f8lgende representanter tok ordet: Per-Arne Hvidsten Larsen (V) Hanne Indrehus (R) Caroline Sandven Taule (H) Else Kathrine Nesmoen (MDG) Forslag fremsatt i utvalget: Per-Arne Hvidsten Larsen (V) fremmet f\u00f8lgende tilleggsforslag: Kontrollutvalget ber revisor dag spisse planen noe ved \u00e5 sette s\u00e6rlig fokus p\u00e5 pkt. 7, som gjelder kommunens beredskap for kommunikasjon i krisesituasjoner. Kontrollutvalget viser her til Meld. St. 9 (2024-25) - Totalberedskapsmeldingen. Per-Arne Hvidsten Larsen (V) fremmet f\u00f8lgende alternativt forslag: Kontrollutvalget ber revisor rette forvaltningsrevisjonen mot byr\u00e5dsleders avdeling og bearbeide prosjektplanen i lys av det. Kontrollutvalget ber revisor fremme oppdatert forslag til prosjektplan til neste m\u00f8te. Caroline Sandven Taule (H) fremmet f\u00f8lgende tilleggsforslag: Kontrollutvalget ber revisor spisse planen noe ved i forbindelse med pkt. 5 \u00e5 se p\u00e5 hvordan digitale l\u00f8sninger ekskluderer visse grupper. Votering: Sekretariatets forslag til vedtak fikk ingen stemmer og var dermed falt. Alternativt forslag fra Per-Arne Hvidsten Larsen (V) ble tiltr\u00e5dt enstemmig. Tilleggsforslaget fremmet av Per-Arne Hvidsten Larsen (V) ble vedtatt med 6 stemmer (V, H, FRP, SV, MDG) med 1 stemme imot (R). Tilleggsforslaget fremmet av Caroline Sandven Taule (H) ble tiltr\u00e5dt enstemmig. Forslag til vedtak: Kontrollutvalget bestiller prosjektet \u00abForvaltningsrevisjon av kommunikasjon med innbyggerne\u00bb, i tr\u00e5d med vedlagte prosjektplan datert 3. februar 2025, fra forvaltningsrevisor Deloitte. 2 "
}