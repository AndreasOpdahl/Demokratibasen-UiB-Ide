{
  "dokument_id": "2052c0ac-3413-549d-958c-e145b4ae93f4",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Skogsbilveier - Utvalg for milj\u00f8 og byutvikling - Innsendt- 2.5.",
  "url": "https://bergen.kommune.no/politikere-utvalg/api/fil/bk360/12676809/Svar-pa-skriftlig-sporsmal-fra-Ingrid-Nergaard-Fjeldstad-V-om-Skogsbilveier-Utvalg-for-miljo-og-byutvikling-Innsendt-2-5-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/164747-3 Saksbehandler: Malene Nesse Gr\u00f8nningen Fra Dato: 15. mai 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Skogsbilveier - Utvalg for milj\u00f8 og byutvikling - Innsendt: 2.5.2025 Seksjon for n\u00e6ring og landbruk behandler for tiden to saker om deling av landbrukseiendommer etter Jordlova. Det gjelder eiendom 62 bnr. 1 p\u00e5 Bontveit og eiendom 83 bnr. 5 p\u00e5 Hamre. Disse sakene er ogs\u00e5 knyttet til skogsbilveier, da grunneierne ogs\u00e5 har s\u00f8kt om bygging av skogsbilveg. Sp\u00f8rsm\u00e5l til byr\u00e5den: 1. Hva er status p\u00e5 delingssakene? 2. Er delingssakene vurdert i sammenheng med s\u00f8knadene om skogsbilveier? 3. Er skogsbilveiene vurdert i forhold til plan- og bygningsloven? 4. Foreligger det en byggeplan p\u00e5 disse veiene, som har f\u00e5tt tillatelse til igangsetting? Svar fra byr\u00e5den: For eiendommen gnr/bnr 62/1, Bontveitvegen 546: Byr\u00e5d for byutvikling behandlet klagen p\u00e5 avslag om fradeling den 13.03.2024 og fattet f\u00f8lgende vedtak: 1. Plan- og bygningsetatens vedtak datert 23.08.2023 oppheves i medhold av forvaltningsloven \u00a7 33 annet ledd. 2. Med hjemmel i pbl. \u00a7 19-2 gis det dispensasjon fra KPA 2018 \u00a7 31 LNF-form\u00e5l. 3. Klagen tas til f\u00f8lge. Rammetillatelse til fradeling ble gitt 21.01.2025. Tillatelse til fradeling etter jordloven er stilt som vilk\u00e5r for igangsettingstillatelse til fradeling etter plan- og bygningsloven. Vi kan ikke se at slik tillatelse etter jordloven har blitt gitt. Etter det vi kan se har ikke skogsbilvei v\u00e6rt et tema i fradelingssaken. Seksjon for n\u00e6ring og landbruk mottok s\u00f8knad om bygging av landbruksveg klasse 7 (traktorvei) p\u00e5 gnr. 62 bnr. 1 i Bergen kommune, den 22.10.2024. Etter det vi kan se ble s\u00f8knad og byggeplan godkjent av Seksjon for n\u00e6ring og landbruk den 28.04.2025. For eiendommen 83 bnr. 5, Hamrevegen 107, har det v\u00e6rt registrert flere fradelingss\u00f8knader de senere \u00e5rene, det kan derfor v\u00e6re usikkert hvilken s\u00f8knad det sp\u00f8rres om her. Den siste s\u00f8knaden om opprettelse og endring av eiendom ble gitt avslag av PBE den 20.02.2023. Vedtaket ble p\u00e5klagd i brev datert 01.03.2023. Klagen ble behandlet av Utvalg for milj\u00f8 og byutvikling i m\u00f8te den 18.01.2024 sak 12/24. Klagen ble tatt til f\u00f8lge. Rammetillatelse ble gitt 08.032024. Ogs\u00e5 i denne saken er det stilt vilk\u00e5r om tillatelse til fradeling etter jordloven for igangsettingstillatelse etter plan- og bygningsloven. Vi kan ikke se at slik tillatelse etter jordloven har blitt gitt enn\u00e5. Etter det vi kan se har ikke skogsbilvei v\u00e6rt et tema i fradelingssaken her heller. Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. "
}