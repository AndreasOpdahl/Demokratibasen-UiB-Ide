{
  "dokument_id": "a1b69798-9622-5f91-920e-f259a9b00750",
  "doc_type": "case_attachment",
  "kommune": 4601,
  "tittel": "R\u00e5det for byforming og arkitektur - Svar p\u00e5 sp\u00f8rsm\u00e5l stilt i m\u00f8te 9.09.2024",
  "url": "https://bergen.kommune.no/politikere-utvalg/api/fil/bk360/12277485/Radet-for-byforming-og-arkitektur-Svar-pa-sporsmal-stilt-i-mote-9-09-2024",
  "tekst": " Byr\u00e5dsleders avdeling, stab Til Intern korrespondanse PBE Byarkitekten (Arbeidssted) v/\u00c5ge Vallestad V\u00e5r referanse: 2017/11811-339 Saksbehandler: Britt Nordgreen Fra Dato: 24. februar 2025 Byr\u00e5dsleders avdeling, stab R\u00e5det for byforming og arkitektur - Svar p\u00e5 sp\u00f8rsm\u00e5l stilt i m\u00f8te 9.09.2024 Vi viser til intern korrespondanse av 25. november 2024. Representanten Ann-Kristin Ramsvik har i r\u00e5dets m\u00f8te av 27. september 2024 stilt f\u00f8lgende sp\u00f8rsm\u00e5l: I listen over bystyremedlemmer som er medlemmer av politiske r\u00e5d som ligger p\u00e5 kommunes sider om politikk, fremg\u00e5r det at det er flere verv som fylles av representanter i bystyret. Derfor er det p\u00e5 generelt grunnlag interessant \u00e5 vite hvorfor dette ikke skulle v\u00e6re mulig i R\u00e5det for byforming og arkitektur. Representanten stiller ut fra dette grunngitt sp\u00f8rsm\u00e5l omkring hva som er bakgrunnen- og begrunnelsen for at man ikke kan ha sitte som folkevalgt representant i RBA if\u00f8lge R\u00e5dets vedtekter. R\u00e5det for byforming og arkitektur (heretter benevnt RBA) ble etablert i 2011 og har en viktig rolle som en uavhengig stemme for arkitektur inn i saksbehandling av plan- og byggesaker. I de opprinnelige vedtektene stod det f\u00f8lgende vedr\u00f8rende hvem som kan oppnevnes til r\u00e5det: 2.1. R\u00e5det skal ha 5 medlemmer, hver med ett varamedlem. Medlemmene skal velges av byr\u00e5det. R\u00e5det skal sammensettes av to politikere og tre fagpersoner. 2.2. Det kan ikke velges personer som er medlem av Bergen bystyre eller bystyreoppnevnte organ, eller personer som er ansatt i Bergen kommunes plan- og byggesaksadministrasjon. Vedtektene ble revidert i bystyrem\u00f8te 22.11.2021 i sak 362/21 og pkt 2.1 og 2.2 fikk da f\u00f8lgende ordlyd: 2.1. R\u00e5det skal ha 6 medlemmer, to politikere, med varamedlem, og fire fagpersoner som alle velges av byr\u00e5det i starten av hver valgperiode. Byr\u00e5det peker ut r\u00e5dets leder. 2.2. Det kan ikke velges personer som er medlem av Bergen bystyre eller bystyreoppnevnte organ, eller personer som er ansatt i Bergen kommunes administrasjon. Ved etableringen av r\u00e5det i 2011 fattet bystyret f\u00f8lgende vedtak i m\u00f8te 24.01.2011 i sak 20/11 \u00abTilsynsutvalget for byens utseende. Forslag til revisjon av utvalgets navn og mandat.\u00bb: 1. Tilsynsutvalget for byens utseende endrer navn til R\u00e5det for byforming og arkitektur (RBA). 2. R\u00e5det skal fungere som et konsultativt organ for byr\u00e5det og kommunens plan- og byggesaksadministrasjon. 3. R\u00e5dets mandat videreutvikles ved at et utvidet arkitekturbegrep skal legges til grunn for utvalgets arbeidsfelt. 4. Ordningen med politisk representasjon i utvalget videref\u00f8res med to medlemmer. Disse skal ha relevant erfarings-/kunnskapsbakgrunn. 5. Forslag til vedtekter for r\u00e5det, datert 02.11.2010, godkjennes. 6. R\u00e5det videref\u00f8res ut gjeldende valgperiode med samme bemanning og ledelse som i dagens TFBU. 7. Endringene iverksettes for \u00f8vrig f.o.m. r\u00e5dets f\u00f8rste m\u00f8te i 2011. 8. Endringene skal evalueres ved utgangen av 2011. I innstillingen fra byr\u00e5det hadde pkt. 4 f\u00f8lgende formulering: Ordningen med politisk representasjon i utvalget videref\u00f8res med to medlemmer. Disse skal ha relevant erfarings-/kunnskapsbakgrunn, og kan ikke sitte i Bergen bystyre. Men bystyret har i pkt 5 vedtatt forslaget til vedtekter datert 2.11.2010 (vedlegg til saken) hvor det fremkommer av pkt 4 at medlem av Bergen bystyre eller bystyreoppnevnte organ ikke kan velges. I saksframlegget st\u00e5r det f\u00f8lgende: \u00abArbeidsgruppens medlemmer er enig om at eventuelle politikere i r\u00e5det ikke b\u00f8r sitte i bystyret, for \u00e5 unng\u00e5 det uheldige i at representantene da vil gi r\u00e5d til seg selv, hvis bystyret skal avgj\u00f8re sakene.\u00bb H\u00e5per dette besvarer representantens sp\u00f8rsm\u00e5l og vi vil samtidig beklage at det har tatt noe tid \u00e5 besvare henvendelsen. Med hilsen Byr\u00e5dsleders avdeling, stab Trine Samuelsberg - kommunaldirekt\u00f8r Britt Nordgreen - leder byr\u00e5dets sekretariat Dokumentet er godkjent elektronisk. Vedlegg: B.sak 20/11 \u00abTilsynsutvalget for byens utseende. Forslag til revisjon av utvalgets navn og mandat.\u00bb med vedlegg. "
}