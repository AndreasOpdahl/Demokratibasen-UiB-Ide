{
  "dokument_id": "22a70dca-a537-5ea2-8ccc-306528ac0120",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 33/24, Interpellasjon nr. 33 (tidligere nr. 27) fra Anne-Margrete Bollmann (BL) om forsvar og sikkerhet i Bergen. Bergen bystyre 19.06.2024",
  "url": "https://bergen.kommune.no/politikere-utvalg/api/fil/bk360/10719257/Innstilling-vedtak-Interpellasjon-nr-33-tidligere-nr-27-fra-Anne-Margrete-Bollmann-BL-om-forsvar-og-sikkerhet-i-Bergen-Bergen-bystyre-19-06-2024",
  "tekst": "Interpellasjon nr. 33 (tidligere nr. 27) fra Anne-Margrete Bollmann (BL) om forsvar og sikkerhet i Bergen. Bergen bystyre 19.06.2024 Bergen bystyre behandlet saken i m\u00f8tet 19.06.2024 sak 33/24 og fattet f\u00f8lgende vedtak: 1. Bystyret ber byr\u00e5det om \u00e5 g\u00e5 i dialog med statlige myndigheter for \u00e5 sikre et godt samarbeid rundt utvidelsen og styrkingen av Haakonsvern, herunder mulighet for anskaffelse av omr\u00e5deluftvern (langtrekkende luftvern) for omr\u00e5det rundt Haakonsvern og Flesland. 2. Bystyret ber byr\u00e5det g\u00e5 i dialog med Justisdepartementet/Direktoratet for samfunnssikkerhet og beredskap (DSB) for \u00e5 sikre ressurser for beskyttelse av sivilbefolkningen (klargj\u00f8ring/drift av tilfluktsrom og evakuering). 3. Bystyret ber byr\u00e5det vurdere \u00e5 etablere et beredskapsr\u00e5d for Bergen kommune, der n\u00e6ringslivet i regionen ogs\u00e5 er representert. 4. Bystyret ber byr\u00e5det rapportere til bystyret hvert halv\u00e5r og ved s\u00e6rlige hendelser p\u00e5 sikkerhetspolitiske forhold som har relevans for kommunen, herunder trussel/risiko- og s\u00e5rbarhetsbildet. Merknad Bystyret ber byr\u00e5det g\u00e5 i dialog med statlige myndigheter for \u00e5 \u00f8ke b\u00e5de milit\u00e6r og sivil beredskap i Bergen. Bergen bystyres behandling F\u00f8lgende representanter tok ordet: Anne-Margrete Bollmann (BL), Erik Abrahamsen (H), Rune Bakervik (A), Diane Alexandra Berbain (SV), Per-Arne H. Larsen (V), Mailiss Solheim-\u00c5kerblom (R), Trond Tystad (BL). Forslag fremsatt i bystyret: Anne-Margrete Bollmann (BL) fremsatte p\u00e5 vegne av H, FrP, BL, INP, Sp og PP f\u00f8lgende forslag til vedtak i 4 punkt. 1. Bystyret ber byr\u00e5det om \u00e5 g\u00e5 i dialog med statlige myndigheter for \u00e5 sikre et godt samarbeid rundt utvidelsen og styrkingen av Haakonsvern, herunder mulighet for anskaffelse av omr\u00e5deluftvern (langtrekkende luftvern) for omr\u00e5det rundt Haakonsvern og Flesland. 2. Bystyret ber byr\u00e5det g\u00e5 i dialog med Justisdepartementet/Direktoratet for samfunnssikkerhet og beredskap (DSB) for \u00e5 sikre ressurser for beskyttelse av sivilbefolkningen (klargj\u00f8ring/drift av tilfluktsrom og evakuering). 3. Bystyret ber byr\u00e5det vurdere \u00e5 etablere et beredskapsr\u00e5d for Bergen kommune, der n\u00e6ringslivet i regionen ogs\u00e5 er representert. 4. Bystyret ber byr\u00e5det rapportere til bystyret hvert halv\u00e5r og ved s\u00e6rlige hendelser p\u00e5 sikkerhetspolitiske forhold som har relevans for kommunen, herunder trussel/risiko- og s\u00e5rbarhetsbildet. Diane Alexandra Berbain (SV) fremsatte p\u00e5 vegne av SV f\u00f8lgende forslag til vedtak i 2 punkt: 1. Totalberedskapskommisjonen leverte NOU \u2019en \u201cN\u00e5 er det alvor\u201d i 2023. Den f\u00f8rste hovedanbefalingen for \u00e5 styrke beredskapen i Norge er en motstandsdyktig og utholdende befolkning, som omhandler blant annet husholdningenes egenberedskap. Hver enkelt av oss skal forberede seg p\u00e5 \u00e5 h\u00e5ndtere u\u00f8nskede hendelser. Gjeldende r\u00e5d om egenberedskap er at befolkningen b\u00f8r v\u00e6re i stand til \u00e5 ta vare p\u00e5 seg selv i minst tre d\u00f8gn ved kriser som rammer kritisk infrastruktur. Direktoratets for samfunnsberedskap (DSB) foresl\u00e5r n\u00e5 \u00e5 \u00f8ke anbefalingen til sju dager. Innkj\u00f8p av varer til minst tre dagers egenberedskap inneb\u00e6rer en stor kostnad for husholdningene og spesielt for \u00f8konomisk vanskeligstilte. Bystyret ber byr\u00e5det st\u00f8tte \u00f8konomisk innkj\u00f8p av egenberedskapslager for husholdningene i n\u00e6rheten av Haakonsvern og for \u00f8konomisk vanskeligstilte i hele kommunen. St\u00f8tten justeres for \u00e5 dekke innkj\u00f8p til sju dagers beredskap dersom DSB sine anbefalinger blir gjeldende. 2. Bystyret ber byr\u00e5det om \u00e5 ta ansvar for at det blir gjennomf\u00f8rt en konsekvensutredning i form av en helhetlig ROS-analyse av hva slags sikkerhetsrisiko utvidelsen av marinebasen p\u00e5 H\u00e5konsvern kan utgj\u00f8re for befolkningen i Bergen, s\u00e6rlig som f\u00f8lge av at en del av H\u00e5konsvern n\u00e5 blir amerikansk base direkte under amerikansk jurisdiksjon og med utrustning for amerikanske form\u00e5l. Siden norske myndigheter ikke vil ha tilgang til \u00e5 kontrollere hva som befinner seg p\u00e5 den amerikanske delen av basen, m\u00e5 utredningen ogs\u00e5 se p\u00e5 mulige konsekvenser av at det kan oppbevares atomv\u00e5pen p\u00e5 basen. Per Arne Larsen (V) fremsatte p\u00e5 vegne av V f\u00f8lgende forslag til vedtak: Interpellasjonen peker p\u00e5 at vi har en alvorlig sikkerhetspolitisk situasjon i verden, noe som stiller ekstra krav til Bergen kommune med tanke p\u00e5 beskyttelse for befolkningen og sivilt- milit\u00e6rt samarbeid. Arbeidet med dette i Bergen koordineres av Samfunnssikkerhetens hus som er et initiativ fra Bergen kommune for \u00e5 styrke kommunenes og samfunnets beredskapsevne i m\u00f8te med st\u00f8rre og mer komplekse utfordringer i fremtiden. De \u00f8nsker \u00e5 sammen med andre bidra til et tryggere og mer robust samfunn ved \u00e5 styrke b\u00e5de det forebyggende arbeidet, og kommunenes reelle beredskapsevne i regionen. Bystyret viser til at byr\u00e5det i sak 1113/24 Omorganisering - iverksetting av vurderinger og prosesser, skal gjennomf\u00f8re en vurdering av Samfunnssikkerhetens hus sine oppgaver, funksjon og arealbruk spesielt og dimensjoneringen av beredskapsressursene i kommunen generelt. Det fremkommer av samme at alle forslagene til omorganisering skal medf\u00f8re reduserte kostnader. Bystyret viser til byr\u00e5dets innstilling til vedtak i sak 176/24 Revidert budsjett 2024 (1. tertialrapport 2024) hvor de skal f\u00e5 mandat til \u00e5 s\u00e5 raskt som mulig gjennomf\u00f8re prosesser for \u00e5 f\u00e5 \u00f8konomisk effekt av endringene som ber\u00f8res av nevnte sak, og den fremforhandlede avtalen mellom byr\u00e5dspartiene og st\u00f8ttepartiene ber byr\u00e5det prioritere dette. Bystyret er bekymret for at man her g\u00e5r for raskt frem for \u00e5 spare penger, og viser til at Utvalg for finans, kultur og n\u00e6ring enstemmig utsatte sak 78/24 Bergen ROS 2024 \u2013 2 helhetlig risiko- og s\u00e5rbarhetsanalyse p\u00e5 bakgrunn av at den var utilstrekkelig opplyst. Bystyret mener det er forhastet \u00e5 allerede n\u00e5 foreta seg noe med Samfunnssikkerhetens hus, og ber byr\u00e5det unng\u00e5 \u00e5 foreta grep som potensielt kan p\u00e5virke beredskapsevnen til Bergen negativt uten \u00e5 forankre det i bystyret. Merknader fremsatt i bystyret: Anne-Margrete Bollmann (BL) fremsatte p\u00e5 vegne av H, FRP, BL, INP, Sp og PP f\u00f8lgende merknad: Bystyret ber byr\u00e5det g\u00e5 i dialog med statlige myndigheter for \u00e5 \u00f8ke b\u00e5de milit\u00e6r og sivil beredskap i Bergen. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 Haakonsvern er Nord-Europas st\u00f8rste marinebase, og ligger bare \u00e5tte kilometer utenfor Bergen sentrum. Her tar atomub\u00e5ter til land. Statens str\u00e5levern har allerede sagt fra om at flere anl\u00f8p gir \u00f8kt risiko for ulykker. De skriver at \u00ab\u00f8kningen i anl\u00f8pene til Norge medf\u00f8rer en \u00f8kt risiko for at Norge kan bli ber\u00f8rt av en st\u00f8rre eller mindre hendelse i et reaktordrevet fart\u00f8y. Grunnst\u00f8ting, kollisjon, lekkasje, brann eller alvorlig reaktorhavari vil kreve h\u00e5ndtering fra norske myndigheter\u00bb. Derfor ber bystyret byr\u00e5det om \u00e5 ta kontakt med nasjonale myndigheter for \u00e5 innf\u00f8re et forbud mot atomub\u00e5ter rundt Bergen. Merknad 2 Bystyret ber byr\u00e5det sikre at befolkningen i kommunen blir varslet n\u00e5r atomub\u00e5ter ligger til kai p\u00e5 Haakonsvern. Merknad 3 Bystyret ber byr\u00e5det legge frem en redegj\u00f8relse for bystyret om hvilke relevante beredskapstiltak som kan innf\u00f8res p\u00e5 kort sikt om det skulle oppst\u00e5 radioaktive utslipp. Votering: Forslag til vedtak fra V, fremsatt av Per-Arne Larsen (V), fikk 32 stemmer (A, SV, MDG, V, R, KrF), og var dermed falt. Forslag til vedtak punkt 1-2 fra SV, fremsatt av Diane Alexandra Berbain (SV), fikk 14 stemmer (SV, MDG, R), og var dermed falt. Forslag til vedtak punkt 1 fra H, FrP, BL, INP, Sp og PP, fremsatt av Anne-Margrete Bollmann (BL), ble vedtatt med 54 stemmer (H, A, FrP, MDG, BL, INP, KrF, Sp, PP). Forslag til vedtak punkt 2-4 fra H, FrP, BL, INP, Sp og PP, fremsatt av Anne-Margrete Bollmann (BL), ble vedtatt enstemmig. Merknad fra H, FrP, BL, INP, Sp og PP fremsatt av Anne-Margrete Bollmann (BL), ble vedtatt med 57 stemmer (H, A, FrP, MDG, BL, V, INP, KrF, Sp, PP). Merknad 1-2 fra R fremsatt av Mailiss Solheim-\u00c5kerblom (R), fikk 10 stemmer (SV, R), og var dermed falt. Merknad 3 fra R fremsatt av Mailiss Solheim-\u00c5kerblom (R), fikk 16 stemmer (SV, MDG, R, KrF), og var dermed falt. 3 Byr\u00e5d Christine Kahrs besvarte sp\u00f8rsm\u00e5let. 4 "
}