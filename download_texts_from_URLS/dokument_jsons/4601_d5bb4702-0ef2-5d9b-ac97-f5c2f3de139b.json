{
  "dokument_id": "d5bb4702-0ef2-5d9b-ac97-f5c2f3de139b",
  "doc_type": "case_presentation",
  "kommune": 4601,
  "tittel": "H\u00f8ring. Rapport fra ekspertgruppen perspektiv i prioriteringer",
  "url": "https://bergen.kommune.no/politikere-utvalg/api/fil/bk360/10029672/Framstilling-Horing-Rapport-fra-ekspertgruppen-perspektiv-i-prioriteringer",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-26 Saksbehandler: Ragnhild Hvoslef Kr\u00fcger H\u00f8ring. Rapport fra ekspertgruppen perspektiv i prioriteringer Hva saken gjelder: Helse- og omsorgsdepartementet har sendt p\u00e5 h\u00f8ring en rapport fra en ekspertgruppe som har vurdert hvilket perspektiv som b\u00f8r benyttes for prioritering i helse- og omsorgstjenesten. Ekspertgruppen har f\u00f8lgende hovedanbefalinger: 1. Ekspertgruppen anbefaler et helstetjenesteperspektiv som prim\u00e6ranalyse 2. Ekspertgruppen foresl\u00e5r at samfunnsperspektivet belyses i en sekund\u00e6ranalyse n\u00e5r dette er relevant. Konsekvensene m\u00e5 v\u00e6re dokumenterbare og det er behov for \u00e5 jobbe videre med operasjonalisering 3. Ekspertgruppen mener at prim\u00e6ranalysen og sekund\u00e6ranalysen vil skape et bedre grunnlag enn dagens retningslinjer som utvider helsetjenesteperspektivet selektivt med kun noen elementer fra samfunnsperspektivet 4. Ekspertgruppen mener at det vil v\u00e6re en avveining mellom ulike hensyn, der man m\u00e5 veie \u00f8nske om helse og velferd mot \u00f8nske om rettferdig fordeling og likebehandling 5. Ekspertgruppen mener at prioriteringskriteriene b\u00f8r gjelde p\u00e5 alle niv\u00e5er, men at det er praktiske og etiske relevante forskjeller p\u00e5 niv\u00e5ene som gj\u00f8r at man vil ha noen forskjeller i vektlegging av de ulike elementene som inng\u00e5r i de ulike kriteriene 6. Ekspertgruppen vil understreke viktigheten av at en ved utvikling av nye rettigheter og kliniske retningslinjer vektlegger vurderinger av hvilken ressursbruk de vil kunne inneb\u00e6re og hvilke konsekvenser de vil ha 7. Ekspertgruppen mener at dagens ordning med en fullmaktsgrensen b\u00f8r opprettholdes Det er enn\u00e5 ikke avklart om kommunen kommer til \u00e5 sende en h\u00f8ringsuttalelse. Dersom r\u00e5dene \u00f8nsker \u00e5 komme med en h\u00f8ringsuttalelse kan denne enten sendes som et innspill til arbeidet med en eventuell h\u00f8ringsuttalelse fra kommunen, eller den kan sendes inn som en egen h\u00f8ringsuttalelse. Forslag til vedtak: Rapport fra ekspertgruppen perspektiv i prioriteringer tas til orientering 1 Dato: 6. mars 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: H\u00f8ringsbrev Rapport fra ekspertgruppen perspektiv i prioriteringer 2 "
}