{
  "dokument_id": "77832172-5519-5cd6-9062-f62c19643b01",
  "doc_type": "case_attachment",
  "kommune": 4601,
  "tittel": "Skriftlig sp\u00f8rsm\u00e5l nr. 73 fra Diane A. Berbain (SV) om ungdomskriminalitet og kunnskapsinnhenting fra K\u00f8benhavn kommune - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10732345/Skriftlig-sporsmal-nr-73-fra-Diane-A-Berbain-SV-om-ungdomskriminalitet-og-kunnskapsinnhenting-fra-Kobenhavn-kommune-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor v/ Elise St\u00f8ver V\u00e5r referanse: 2024/87117-3 Saksbehandler: S\u00f8lve S\u00e6tre Fra Dato: 28. august 2024 Byr\u00e5d for barnevern, sosiale tjenester og mangfold Skriftlig sp\u00f8rsm\u00e5l nr. 73 fra Diane A. Berbain (SV) om ungdomskriminalitet og kunnskapsinnhenting fra K\u00f8benhavn kommune - Utvalg for helse og sosial 2024 Representanten Diane Alexandra Berbain (SV) har den 27. mai 2024 sendt inn f\u00f8lgende skriftlige sp\u00f8rsm\u00e5l: I saksgrunnlaget til saken \u00abFelles innsats mot ungdomskriminalitet\u00bb st\u00e5r det f\u00f8lgende: \u00abDet er gjennomf\u00f8rt kunnskapsinnhenting fr\u00e5 K\u00f8benhavn kommune, Oslo kommune og G\u00f8teborg Stad for \u00e5 l\u00e6re om korleis desse kommunane arbeider med tematikken.\u00bb Og: \u00abI arbeidet med denne tiltakspakka har vi henta erfaringar fr\u00e5 andre kommunar, s\u00e6rleg Oslo kommune, G\u00f8teborg Stad og K\u00f8benhavn kommune.\u00bb Sp\u00f8rsm\u00e5l til byr\u00e5den: Hva slags dialog med og kunnskapsinnhenting fra K\u00f8benhavn kommune er det Bergen kommune har gjort, og hvem er det som har st\u00e5tt for denne kontakten? Svar fra byr\u00e5den: Som det fremkommer av sak 173/24 \"Felles innsats mot ungdomskriminalitet\" har kommunen hentet inspirasjon fra andre kommuner i arbeidet med saken. N\u00e5r det gjelder K\u00f8benhavn kommune vises det til tiltaket \"Aktiv drenge\" som er del av tilbudet Gadepulsen. Se mer informasjon om tiltaket her: https://projekter.au.dk/fileadmin/projekter/Brobygning_og_Faellesskabende_Praksis/Aktive_d renge_powerpoint_DPU.pdf Bystyret er kjent med at byr\u00e5dsleder har deltatt p\u00e5 studietur til K\u00f8benhavn, og disse erfaringene danner ogs\u00e5 grunnlag for byr\u00e5dets arbeid med saken. Byr\u00e5dsleder har delt informasjon om hvordan det arbeides med problemstillingen i K\u00f8benhavn med byr\u00e5det. Saksbehandlerne i byr\u00e5dsavdelingen har ikke hatt direkte kontakt eller dialog med K\u00f8benhavn kommune i forbindelse med utarbeidelse av saken. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}