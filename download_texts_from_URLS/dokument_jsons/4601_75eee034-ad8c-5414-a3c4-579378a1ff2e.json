{
  "dokument_id": "75eee034-ad8c-5414-a3c4-579378a1ff2e",
  "doc_type": "case_presentation",
  "kommune": 4601,
  "tittel": "Kj\u00f8replan bystyrets m\u00f8te 02. oktober 2024 - revidert versjon",
  "url": "https://bergen.kommune.no/politikere-utvalg/api/fil/bk360/11158926/Framstilling-Kjoreplan-bystyrets-mote-02-oktober-2024-revidert-versjon",
  "tekst": " Forretningsutvalget Saksframstilling V\u00e5r referanse: 2023/257830-63 Saksbehandler: Anne Marit Myrstad Eriksen Kj\u00f8replan bystyrets m\u00f8te 2. oktober 2024 - revidert versjon Hva saken gjelder: I forretningsutvalgets m\u00f8te 17. september ble f\u00f8lgende vedtatt under sak 308 Kj\u00f8replan for bystyrets m\u00f8te 2. oktober 2024: 1. Byr\u00e5dets fremlegging og overlevering av forslag til budsjett for 2025 og \u00f8konomiplan for 2025 \u2013 2028 utg\u00e5r og flyttes til bystyrem\u00f8te 30. oktober. 2. Byr\u00e5det starter med \u00e5 svare ut budsjettekniske sp\u00f8rsm\u00e5l snarest mulig. 3. Bystyrets kontor kommer tilbake i neste m\u00f8te i forretningsutvalget med forslag til dato, tidspunkt og kostnader for et ekstram\u00f8te i bystyret i oktober for \u00e5 ta igjen etterslep av saker. Dette skal ogs\u00e5 ses i sammenheng med oppstartstidspunkt for bystyrem\u00f8tet 2. oktober. For oppf\u00f8lging av punkt 3 i vedtaket vises det til egen sak. Ettersom vedtakets punkt 1 medf\u00f8rer endringer i kj\u00f8replanen, legger bystyredirekt\u00f8ren frem en revidert sak om kj\u00f8replan for m\u00f8tet 2. oktober. N\u00e5r utvalgsm\u00f8tene n\u00e5 er gjennomf\u00f8rt, er ogs\u00e5 forel\u00f8pig sakskart oppdatert i henhold til utvalgsbehandlingen. Vedlagt f\u00f8lger oppdatert forslag til kj\u00f8replan og forel\u00f8pig sakskart for bystyrets m\u00f8te 2. oktober. Det er p.t. 58 saker til behandling, foruten faste saker, totalt 61. Dette inkluderer 36 representantforslag, herunder 17 forslag som ikke rakk \u00e5 bli behandlet i bystyrem\u00f8tet i september. Det er innmeldt 1 interpellasjon. Det vil fortsatt kunne komme endringer frem mot bystyrem\u00f8tet, blant annet eventuelle valgsaker. Rekkef\u00f8lgen av saker er satt opp p\u00e5 vanlig m\u00e5te ved at saker som prim\u00e6rt gjelder kommunens egen virksomhet er foresl\u00e5tt f\u00f8rst p\u00e5 sakskartet. Forslag til vedtak: Vedlagte kj\u00f8replan legges til grunn for avviklingen av bystyrets m\u00f8te 2. oktober 2024. Dato: 18. september 2024 \u00d8ivind Hauge St\u00f8le \u2013 fung. bystyredirekt\u00f8r Dokumentet er godkjent elektronisk. Vedlegg: 1 Kj\u00f8replan Bergen bystyre 2. oktober Forel\u00f8pig sakskart Bergen bystyre 2. oktober 2 "
}