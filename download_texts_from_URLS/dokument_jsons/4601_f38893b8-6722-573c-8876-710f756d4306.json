{
  "dokument_id": "f38893b8-6722-573c-8876-710f756d4306",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 43/25, Representantforslag fra Mikkel Gr\u00fcner (SV) og Even S\u00f8rland (A) om prioritering av 11er-bane p\u00e5 Dokken",
  "url": "https://bergen.kommune.no/politikere-utvalg/api/fil/bk360/12050091/Innstilling-vedtak-Representantforslag-fra-Mikkel-Gr-ner-SV-og-Even-Sorland-A-om-prioritering-av-11er-bane-pa-Dokken",
  "tekst": "Representantforslag fra Mikkel Gr\u00fcner (SV) og Even S\u00f8rland (A) om prioritering av 11er-bane p\u00e5 Dokken Bergen bystyre behandlet saken i m\u00f8tet 29.01.2025 sak 43/25 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Mikkel Gr\u00fcner (SV), Marte Stadheim Teigen (R), Even S\u00f8rland (A), Thomas Modulv Flesland (Sp). Forslag fremsatt i bystyret: Mikkel Gr\u00fcner (SV) fremsatte p\u00e5 vegne av A, SV og R f\u00f8lgende alternative forslag: Bystyret ber om at ny 11-erbane p\u00e5\u030a Dokken prioriteres inn i planprogrammet for Dokken S\u00f8r i tr\u00e5d med bystyrets tidligere vedtak. Merknader fremsatt i bystyret: Even Oleson S\u00f8rland (A) fremsatte p\u00e5 vegne av A f\u00f8lgende merknad: Bystyret viser til at byr\u00e5det skriver at de i det videre arbeidet med omr\u00e5dereguleringen for Dokken s\u00f8r vil utrede om en 11-erbane kan etableres i kombinasjon med andre form\u00e5l som skole og annen sosial infrastruktur. Bystyret ber om at alternative lokaliseringer og konsekvensene av alternativene blir belyst n\u00e5r omr\u00e5deplanen kommer til behandling. Votering: Alternativt forslag fra A, SV og R fremsatt av Mikkel Gr\u00fcner (SV) fikk 23 stemmer (A, SV, R), og var dermed falt. Innstillingen ble vedtatt med 44 stemmer (H, FrP, MDG, BL, V, INP, KrF, Sp, PP). Merknad fra A fremsatt av Even S\u00f8rland (A) fikk 25 stemmer (A, SV, R, KrF), og var dermed falt. Bergen bystyre behandlet saken i m\u00f8tet 27.11.2024 sak 485/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 30.10.2024 sak 427/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 19.09.2024 sak 301/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagstillers forslag til vedtak: Bystyret ber om at ny 11-erbane p\u00e5 Dokken prioriteres inn i planprogrammet for Dokken S\u00f8r i tr\u00e5d med bystyrets tidligere vedtak. 2 "
}