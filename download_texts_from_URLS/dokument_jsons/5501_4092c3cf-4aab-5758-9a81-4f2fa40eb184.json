{
  "dokument_id": "4092c3cf-4aab-5758-9a81-4f2fa40eb184",
  "doc_type": "case_attachment",
  "kommune": 5501,
  "tittel": "Vedlegg 6 - Innspillsm\u00f8te med Sametinget",
  "url": "https://innsyn.tromso.kommune.no/application/getMoteDokument?dokid=2001604835",
  "tekst": "Troms\u00f8 kommune OPPSUMMERING -\u2013 INNSPILLSM\u00d8TE MED SAMETINGET Tilstede: Anna Kristine Skum H\u00e6tta Sametinget) Anne Jannok Eira (Sametinget), Maria T. Paulsen (Troms\u00f8 kommune) og Berit Vassmyr (Troms\u00f8 kommune) Forfall: Referent: Maria T. Paulsen M\u00f8tedato: 24.02.2023 Kort oppsummering fra innspillsm\u00f8te med Sametinget vedr. Troms\u00f8 kommunes samiskspr\u00e5klige barnehagetilbud Maria innledet kort om arbeidet som p\u00e5g\u00e5r. Sametinget fikk i forkant av m\u00f8tet utsendt punkter som kommunen \u00f8nsket innspill p\u00e5. Sametinget sto ogs\u00e5 fritt til \u00e5 gi innspill p\u00e5 tema som ikke var nevnt. Sametinget informerte om at det er 22 barnehager med samiskspr\u00e5klig tilbud i Norge. 11 norske barnehager har samiske avdelinger, og det er barnehager som har et samisk spr\u00e5ktilbud. Sametinget har inntrykk av at den samiske barnehagen i Troms\u00f8 har over mange \u00e5r v\u00e6rt velfungerende. Kompetansekrisen, som de ser over hele landet har dessverre ogs\u00e5 rammet de samiske barnehagetilbudene i Troms\u00f8. Sametinget er godt kjent med situasjonen i Troms\u00f8. De har jevnlige m\u00f8ter med foresatte, s\u00e6rlig n\u00e5r det oppst\u00e5r utfordringer. Det er viktig at barnehageeier, i den situasjonen som de st\u00e5r i n\u00e5, gj\u00f8r det samiske barnehagetilbudet til en attraktiv arbeidsplass. Et viktig bidrag inn p\u00e5 dette kan v\u00e6re \u00e5 utarbeide en langsiktig kommunal rekrutteringsstrategi med fokus p\u00e5 tidlig innsats allerede fra barnehage. Det jobbes i Sametinget for en muligheten til \u00e5 tilrettelegge for at nyutdannede skal f\u00e5 nedskrevne sine studiel\u00e5n knyttet til samisk barnehagel\u00e6rerutdanning utenfor tiltakssonen. Tiltak for \u00e5 beholde ansatt kan v\u00e6re fleksibel ordning for ferieavvikling, ekstra feriedager, ekstra l\u00f8nnstillegg, seniortiltak (f.eks. 100 % l\u00f8nn med 80 % arbeidstid), samt gode muligheter for etter- og videreutdanning. I et rekrutteringsperspektiv er det viktig at barnehagene er praksisbarnehager. Bydelen Grunerl\u00f8kka Gr\u00fcnerl\u00f8kka i Oslo tilbyr gratis kost og losji til studenter i praksis. Dette kan v\u00e6re noe Troms\u00f8 kan se til. Det er ogs\u00e5 viktig \u00e5 jobbe for et godt omd\u00f8mme og god markedsf\u00f8ring av tilbud. Flere barnehager har lagt til rette for, med god effekt, faste spr\u00e5kmedarbeidere p\u00e5 topp av grunnbemanning i ulike tromso.kommune.no Side 2 av 2 stillingsst\u00f8rrelser. Det vil v\u00e6re viktig for kommunen i arbeidet fremover \u00e5 jobbe med parallelle omr\u00e5der/l\u00f8p samtidig for \u00e5 n\u00e5 m\u00e5let. Sametinget informerer om at Samisk h\u00f8yskole tilbyr fleksibel barnehagel\u00e6rerutdanning fra h\u00f8sten av. Dette vil gj\u00f8re det lettere for ansatte i barnehagene \u00e5 ta studie samtidig som de er i jobb. Sametinget ser at Fagskole ikke er tilpasset samisk utdanning -\u2013 som f.eks. det er f\u00e5 samiskspr\u00e5klige barne- og ungdomsarbeidere i samiske barnehager. Sametinget er positivt til en samlokalisering av samisk barnehagetilbud i Troms\u00f8 kommune. Det er mange gode fordeler ved en slik organisering sett opp mot dagen utfordringsbilde. En samlokalisering vil skape et st\u00f8rre og mer robust samisk fagmilj\u00f8. Arbeidsmilj\u00f8et vil med fordel bli st\u00f8rre og barnehagen vil bli en st\u00f8rre spr\u00e5karena for barn, foresatte og personal. Sametinget viser til rapporten \u00abSterke spr\u00e5kmodeller\u00bb. Hvis kommunen velger endre organiseringen av det samiske barnehagetilbudet b\u00f8r kommunen vurdere \u00e5 kj\u00f8pe inn en st\u00f8tteressurs i arbeidet. P\u00e5 den m\u00e5ten kan ansatte og barn bli ivaretatt p\u00e5 en god m\u00e5te i endringsprosessen. Det blir viktig \u00e5 jobbe med gruppeprosessene og den nye kulturen som skal etableres; \u00abhvem er vi, hvem skal vi v\u00e6re for, hva er v\u00e5r lokale samiskhet?\u00bb Det m\u00e5 jobbes med en personalgruppe som har fokus mot et felles m\u00e5l. Endringsprosesser tar tid -\u2013 dere m\u00e5 skyndte dere sakte. "
}