{
  "dokument_id": "e1174a16-d031-552d-9779-e24a451cf461",
  "doc_type": "case_attachment",
  "kommune": 4601,
  "tittel": "H\u00f8ringsinnspill - H\u00f8gskolen p\u00e5 Vestlandet",
  "url": "https://bergen.kommune.no/politikere-utvalg/api/fil/bk360/12634582/Horingsinnspill-Hogskolen-pa-Vestlandet",
  "tekst": "H\u00f8ringssvar til Bergen Kommune Handlingsplan mot vold i n\u00e6re relasjoner HVL ser veldig positivt p\u00e5 at Bergen kommune har fokus p\u00e5 vold i n\u00e6re relasjoner og utarbeider en handlingsplan for \u00e5 forebygge og intervenere for \u00e5 forhindre og redusere skade blant personer som blir utsatt for vold og overgrep. Vi \u00f8nsker \u00e5 gi noen innspill p\u00e5 planen ettersom vi har relevant kompetanse p\u00e5 temaet. Innspillene er ment som bidrag til \u00e5 fremheve noen tiltaksomr\u00e5der og oppmuntring til \u00e5 konkretisere noen m\u00e5l. H\u00f8ringssvaret sendes inn p\u00e5 vegne av fakultet for helse- og sosialvitenskap ved HVL. Undertegnende har sin arbeidsplass ved institutt for velferd og deltaking og ved institutt for helse- og omsorgsvitenskap og har lang erfaring p\u00e5 forskningsfeltene \u2018vold i n\u00e6re relasjoner\u2019 og \u2018vold mot barn\u2019. Til sammen utdanner instituttene over 1.000 studenter \u00e5rlig p\u00e5 bachelor- og masterniv\u00e5. Mange av disse vil komme i kontakt med mennesker som har erfart vold i n\u00e6re relasjoner som barn og som voksne. Vi har s\u00e6rlig fokus p\u00e5 dette i den nye utdanningen innen klinisk rettsmedisin, bachelor i barnevern og bachelor i sosialt arbeid samt master i psykisk helse- og rusarbeid og familieterapiutdanningen. Klinisk rettsmedisin for sykepleiere - H\u00f8gskulen p\u00e5 Vestlandet (hvl.no) er en ny videreutdanning og masterutdanning med 60 til 120 studiepoeng p\u00e5 deltid. Det er en betalingsutdanning som koster kr 15.000 for 15 studiepoeng per dags dato. Vi vil komme med noen f\u00e5 innspill p\u00e5 selve innledningen, kunnskapsgrunnlaget, fokusomr\u00e5der og tiltak. Aller f\u00f8rst vil vi ber\u00f8mme Byr\u00e5det for barnevern, sosiale tjenester og mangfold med en handlingsplan mot vold i n\u00e6re relasjoner og de 3 fokusomr\u00e5dene 1. Godt forebyggende arbeid 2. God og sammenhengende bistand 3. Kompetanseutvikling i tjenesten N\u00e5r det gjelder punkt 3 ville vi \u00f8nsket at ogs\u00e5 utdanningsinstitusjoner som kan bidra til formelle kunnskapsl\u00f8ft blir inkludert som aktuelle samarbeidspartnere. 1.Innledning Innledningen viser til viktige m\u00e5l og plikter og gir et historisk tilbakeblikk. HVL savner at Krisesenterets betydning l\u00f8ftes mer fram b\u00e5de historisk og aktuelt. Det er og har v\u00e6rt det mest tydelige hjelpetilbud i Bergen kommune siden 1981 og har registrert over 3.000 overnattinger i 2022. Det er ogs\u00e5 noe underlig at Krisesenteret ikke er inkludert i samarbeidet med \u00e5 utarbeide planen. 1 Det er ogs\u00e5 \u00f8nskelig med noe mer beskrivelser om \u00e5rsaker til at 11 av 25 tiltak i perioden 2019- 2023 ikke er gjennomf\u00f8rt. Opplysning om hvilke tiltak som videref\u00f8res i ny plan ville ogs\u00e5 v\u00e6rt fint i selve innledningen. 2.Kunnskapsgrunnlag 2.1 Det er positivt at Bergen kommune har valgt \u00e5 omhandle storfamilie, kj\u00e6resterelasjoner, venner og beboere i bofelleskap som n\u00e6re relasjoner. Faktafeil: Det vises til NKVTS sin rapport fra 2023 at \u00abav respondentene oppgav 38% at de hadde v\u00e6rt utsatt for alvorlig vold, 46 % av mennene og 29% av kvinnene\u00bb. Men i selve rapporten st\u00e5r dette: \u00abI figur 7.2 ser vi at alvorlig fysisk vold fra partner eller tidligere partner er mye mer vanlig for kvinner enn for menn\u00bb \u00abAv dem som sa de hadde v\u00e6rt utsatt for fysisk vold det siste \u00e5ret, rapporterte 27 % at de hadde blitt utsatt for fysisk vold fra partner eller tidligere partner. 21 % kvinner og 8 % menn oppga at ut\u00f8ver av alvorlig fysisk vold var partner eller tidligere partner\u00bb NKVTS Rapport 1-23 side 94 2.2 Fysisk vold: Her savnes kvelertak/ halsgrep som er en hyppig form for fysisk vold blant kvinner som s\u00f8ker hjelp i Norge. Seksuell vold: Digital vold kan ogs\u00e5 nevnes her ettersom det er en \u00f8kende form for seksuell vold. Seksuell vold i ekteskap/ samboerforhold blant kvinner i Norge er ofte mer alvorlig og er assosiert med annen alvorlig vold. Evt. Referanse Helle Nesvold og ( Alsaker, K, Moen BE, Baste V, Morken T. Seksuell tvang i ekteskap eller samboerforhold henger sammen med annen type partnervold. Sykepleien Forskning 2018; 13)pdf-export-70230.pdf (sykepleien.no) \u00d8konomisk vold: Vi har norsk forskning p\u00e5 dette som viser at kvinner som har erfaring med fysisk og psykisk vold fra partner, er sjeldnere i arbeid enn kvinner uten slik erfaring ogs\u00e5 i Norge. Jo mer psykisk og fysisk vold deltakerne hadde erfart, desto hyppigere forekom handlinger fra partner som gjorde det vanskelig \u00e5 v\u00e6re i arbeid. Vold i parforhold kan gj\u00f8re l\u00f8nnsarbeid vanskelig | Tidsskrift for kj\u00f8nnsforskning (idunn.no) \u201cPaid work represented survival and recovery through freedom from violence and contact with others who cared for them, and this was important for the maintenance of self-esteem and self- confidence. Moreover, having an income facilitated a wider range of opportunities and a wider scope for action. The women in this study reported that the intimate partner violence strongly affected them and manifested itself in the form of feelings of fear, shame and guilt at work\u201d 2 How Has Living with Intimate Partner Violence Affected the Work Situation? A Qualitative Study among Abused Women in Norway | Journal of Family Violence (springer.com) 2.3 Konsekvenser av vold Her kan en ta inn at bruddfasen er den farligste med hensyn til fare for drap. Referanse Solveig B\u00f8 Vatnar eller Varslede drap? Partnerdrapsutvalgets utredning Utredning fra et utvalg oppnevnt ved kongelig resolusjon 12. oktober 2018. Avgitt til Justis- og beredskapsdepartementet 15. desember 2020 NOU 2020: 17 (regjeringen.no) I den forbindelse vil vi vise til den nye partnerdrapskommisjonen som skal avdekke systemsvikt og videreutvikle arbeidet med \u00e5 forebygge partnervold og partnerdrap. 3.2 3.2 Barn og unge: Her beskriver Handlingsplanen at \u00abdet ikke er kjent at barn med utviklingshemming er mer utsatt for vold og overgrep enn andre barn, men det er funnet en del risikofaktorer som i st\u00f8rre grad gj\u00f8r seg gjeldende for familier med barn utviklingshemming.\u00bb Vi \u00f8nsker \u00e5 gj\u00f8re oppmerksom p\u00e5 at det er flere forskningsartikler som viser at barn med funksjonsnedsettelse har 2-3 ganger s\u00e5 stor risiko for \u00e5 bli utsatt for vold og overgrep sammenlignet med barn uten funksjonsnedsettelse. \u2022 Fang et al. (2022) er en systematisk oversiktsartikkel som viser at sannsynligheten for at barn med funksjonsnedsettelser opplever vold er omtrent dobbelt s\u00e5 h\u00f8y som for barn uten funksjonsnedsettelser. (Fang et al., 2022. Global estimates of violence against children with disabilities: an updated systematic review and meta-analysis. The Lancet Child & Adolescent Health). \u2022 En dansk studie viser lignende tall. Christoffersen (2019) fant at barn med ADHD og barn med utviklingshemming har 2,7 ganger h\u00f8yere sannsynlighet for \u00e5 bli utsatt for vold, barn med autismespekterlidelse har 2,6 ganger h\u00f8yere sannsynlighet for \u00e5 bli utsatt for vold, mens barn med h\u00f8rseltap, hjerneskade, fysiske funksjonsnedsettelser og blindhet har noe st\u00f8rre sannsynlighet for \u00e5 bli utsatt for vold (Christoffersen (2019). Violent crime against children with disabilities: A nationwide prospective birth cohort-study. Child Abuse & Neglect). \u2022 Videre viser ogs\u00e5 en finsk studie lignende funn. Sepp\u00e4l\u00e4 et al (2020) fant at barn med funksjonsnedsettelser var i forh\u00f8yet risiko for vold sammenlignet med barn som ikke har funksjonsnedsettelser. (Sepp\u00e4l\u00e4 et al (2020). Are Children with a number of Disabilities and Long-Term illnesses at increased risk of mental violence, disciplinary violence, and serious violence? Journal of Interpersonal Violence) I samtaler med Ungdomsr\u00e5det har det fremkommet at de har behov for mer informasjon om tjenester som hjelper ved vold og informasjon om vold generelt. Det st\u00e5r at de har behov en plattform eller et sted der det er mulig \u00e5 snakke sammen uten at det f\u00e5r konsekvenser (3.2). Vi \u00f8nsker \u00e5 p\u00e5peke at skolen og skolehelsetjenesten er viktige arenaer for barn og unge, b\u00e5de for \u00e5 f\u00e5 informasjon og for \u00e5 dele sine bekymringer. Imidlertid er skolehelsetjenesten i behov for en styrking av ressurser for \u00e5 kunne v\u00e6re mer involvert og tilgjengelig p\u00e5 skolene. Vi foresl\u00e5r derfor et tiltak om \u00e5 styrke skolehelsetjenesten og ta i bruk andre kompetansesentre som for eksempel 3 overgrepsmottak, nasjonalt kompetansesenter for legevaktmedisin og frivillige organisasjoner som kan bli invitert til skolene for \u00e5 bedrive opplysningsarbeid. 3.7 Mennesker med minoritetsbakgrunn Vi foresl\u00e5r at dette avsnittet bearbeides. Setningen \u00abDet er en overhyppighet av negativ sosial kontroll, tvangsekteskap og kj\u00f8nnslemlestelse\u00bb oppleves unyansert. I tillegg savner vi noen referanser for hele avsnittet. 5. Hva gj\u00f8res i Bergen Her st\u00e5r i det i tredje avsnitt at kommunen skal legge til rette for at helse-og omsorgtjenesten blir i stand til \u00e5 forebygge, avdekke og avverge vold og seksuelle overgrep. Her savnes det et punkt om samarbeid med utdanninginstitusjoner og s\u00f8rge for fagutvikling og forskning. Ved HVL har vi fokus p\u00e5 vold i n\u00e6re relasjoner ved flere videre- og masterutdanninger og et s\u00e6rlig fokus i klinisk utdanning i avansert klinisk rettsmedisin i sykepleie. Klinisk rettsmedisin for sykepleiere - H\u00f8gskulen p\u00e5 Vestlandet (hvl.no) 6. Fokusomr\u00e5der Vi synes det er mange gode forslag til tiltak generelt i Handlingsplanen. Vi synes s\u00e6rlig at utredning av pakkeforl\u00f8p og oppf\u00f8ling av koordinator er et godt forslag (2.1 og 2.2). Mangel p\u00e5 samarbeid og en koordinerende funksjon skaper utfordringer for personer som er utsatt for vold og overgrep. Vi vil foresl\u00e5 at det i st\u00f8rre grad konkretiseres hvordan noen av tiltakene skal settes i gang. For eksempel peker Handlingsplanen p\u00e5 at helhetlig og sammenhengende bistand krever god samhandling mellom tjenestene, slik at volds- og overgrepsutsatte m\u00f8ter et s\u00f8ml\u00f8st tjenesteapparat og derfor m\u00e5 tilbudet ha den utsattes behov og rettigheter i sentrum for utforming av tjenestene. For \u00e5 utvikle slike tilbud, b\u00f8r det komme p\u00e5 plass konkrete forslag til hvilke tilbud og hvilke deler av tjenesten som skal utvikle disse. Under tiltak innen fokusomr\u00e5de III \u2013 kompetanseutvikling i tjenestene, 3.1, foresl\u00e5r vi \u00e5 f\u00f8ye til et kompetansem\u00e5l som handler om \u00e5 kunne vurdere risiko. En sentral del av \u00e5 forebygge og avdekke vold er \u00e5 kartlegge risikofaktorer og kunne vurdere b\u00e5de fare/sikkerhet av volden og risiko for videre vold p\u00e5 kort og lang sikt. Noen konkrete innspill: 1. Forebyggende arbeid Her er det mange gode intensjoner, men lite om hvordan en skal n\u00e5 disse m\u00e5lene. 2.Likeverd og sammenhengende bistand Fint med fremheving av ulike etater og ideen om en koordinator. Helse kunne imidlertid v\u00e6rt bedre fremhevet, s\u00e6rlig legevakt og overgrepsmottak og livskrisehjelpen. 2.Kompetanseheving i tjenestene 4 Her savnes ogs\u00e5 mer fokus p\u00e5 formell kompetanseheving gjennom utdanning. 6. Tiltak Det er mange viktige tiltak som nevnes. Vi vil s\u00e6rlig fremheve innf\u00f8ring av TryggEst og \u00f8kt satsing av krisesenteret for Bergen og omegn p\u00e5 sikring av oppf\u00f8lging av personer med rusutfordringer. Her er det mange tiltak som er nevnt, men i liten grad operasjonalisert: \u2022 Hvem skal v\u00e6re i team ang\u00e5ende etablering av Tryggest? \u2022 Hvem kan v\u00e6re volds koordinator? \u2022 Hvordan avdekke? \u2022 Hvordan f\u00f8lge opp barn og voksne etter opphold ved Krisesenter? \u2022 Hvem skal sikre informasjon til ungdom? Under tiltak \u2018Kompetanseutviktling i tjenestene\u2019, savnes en inkludering av utdanningsinstitusjonene i Bergen og omegn. Utarbeidet av Kjersti Alsaker og Rakel Asheim Greve Vennlig hilsen 5 "
}