{
  "dokument_id": "9fa126b9-736a-5d06-b330-4718a77e39aa",
  "doc_type": "case_presentation",
  "kommune": 4601,
  "tittel": "\u00c5sane, gnr. 191, bnr. 5, Heiane 80 og Dalavegen 120. Klage p\u00e5 vedtak om fr\u00e5deling av bustadparsell",
  "url": "https://bergen.kommune.no/politikere-utvalg/api/fil/bk360/10985007/Framstilling-Asane-gnr-191-bnr-5-Heiane-80-og-Dalavegen-120-Klage-pa-vedtak-om-fradeling-av-bustadparsell",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/103641-7 \u00c5sane, gnr. 191, bnr. 5, Heiane 80 og Dalavegen 120. Klage p\u00e5 vedtak om fr\u00e5deling av bustadparsell Kva saka gjeld: Advokatfirmaet Harris klagar p\u00e5 vegner av nabo Jostein Skjerve, p\u00e5 vedtak om fr\u00e5deling datert 07.06.2024. Vedtaket innvilgar dispensasjon fr\u00e5 KPA 2018 \u00a7 31 om LNF-form\u00e5l, for ein parsell p\u00e5 1,9 dekar. S\u00f8kjar og tiltakshavar er Agnar Blindheim. Eigedomen er uregulert. KDP for \u00c5sane sentrale deler (2006) viser eigedomen som LNF- omr\u00e5de. KPA 2018 viser eigedomen som LNF-omr\u00e5de i omsynssone landbruk og kulturmilj\u00f8. Foto under til venstre viser tiltakshavars bustadhus med gr\u00f8nt kryss og klagaren sitt bustadhus med raudt kryss. Situasjonskart under til h\u00f8gre viser parsellen som skal fr\u00e5delast: Byantikvaren kan tilr\u00e5 fr\u00e5delinga dersom det vert stilt vilk\u00e5r om at gardsbygningane og det historisk vegfaret gjennom tunet blir bevart. Seksjon for n\u00e6ring og landbruk viser til dom fr\u00e5 1995 (Gulating lagmannsrett), der tiltakshavar vart tilkjent eit st\u00f8rre areal enn det no vert s\u00f8kt om. Aktuell teig r\u00f8rer ikkje ved dyrka eller dyrkbar jord. Teigen ligg ikkje i hovudbruket sitt tun, men p\u00e5 andre sida av bilvegen som g\u00e5r innover i dalen. Fr\u00e5deling vil etter seksjonen sitt syn ikkje medf\u00f8re drifts- eller milj\u00f8messige ulemper for landbruket. S\u00f8kjar har fr\u00e5 f\u00f8r f\u00e5tt delingsl\u00f8yve etter jordlova \u00a7 12, som er p\u00e5klaga av heimelshavar. Seksjonen vil ut fr\u00e5 landbruksfaglege vurderingar ikkje r\u00e5 ifr\u00e5 at det blir gitt l\u00f8yve til fr\u00e5deling. Statens vegvesen kan akseptere dispensasjon fr\u00e5 LNF-form\u00e5let og omsynssone for kulturminne. Eventuelle framtidige tiltak ved eller i omsynssonen til Den Trondhjemske postveg skal leggjast fram for Vestland fylkeskommune og Statens vegvesen for vurdering. 1 Nabomerknader: Advokatfirmaet Harris har framsett merknader p\u00e5 vegner av heimelshavar Jostein Skjerve. Advokatfirmaet hevdar at vilk\u00e5ra for fr\u00e5deling ikkje er oppfylt. Den fr\u00e5delte teigen vil f\u00e5 sj\u00f8lvstendig omsetnadsverdi, og Skjerve vil d\u00e5 f\u00e5 eit framandelement midt i landbrukseininga, som kan skape driftsmessige ulemper. Advokatfirmaet viser til sak fr\u00e5 2016, der Fylkesmannen i Sogn og Fjordane som settefylkesmann i klagesak fann at vilk\u00e5ra for fr\u00e5deling av parsell med v\u00e5ningshus p\u00e5 landbrukseigedom, ikkje var oppfylt. Advokatfirmaet viser til at Skjerve har planar om \u00e5 leggje til rette for matproduksjon i form av markedshagedyrking p\u00e5 garden. Tilsvar til nabomerknader: S\u00f8kjaren meiner merknadene ber preg av at heimelshavar framleis pr\u00f8ver \u00e5 motsette seg s\u00f8kjaren sitt eigarskap til parsellen med adresse Dalavegen 120, sj\u00f8lv om det ligg f\u00f8re rettskraftig dom. S\u00f8kjaren meiner fr\u00e5delinga ikkje vil ha negative konsekvensar for eventuell framtidig landbruksdrift p\u00e5 gbnr. 191/5. S\u00f8kjaren viser til at Dalavegen 120 har fungert som separat eigedom i meir enn ein mannsalder. Heimelshavar har ikkje p\u00e5 noko tidspunkt hatt eigen landbruksdrift, og planane om kolonihagedrift verkar oppkonstruerte. Om det skulle kome drift p\u00e5 hovudbruket vil fr\u00e5delinga ikkje p\u00e5 nokon m\u00e5te vera til hinder for dette. Klagaren sine merknader: Klagaren meiner at det er feil ved saksbehandlinga, rettsbruken og vurderinga av fakta. Klagaren meiner dessutan at vilk\u00e5ra for dispensasjon ikkje er oppfylt. Fr\u00e5deling vil ha negativ innverknad p\u00e5 landbrukseigedomen til Skjerve. Heimelshavar har vaksne barn som har meldt interesse for \u00e5 overta garden, med drift i form av markedshage, bes\u00f8ksgard og formidling av kulturhistorie. Klagaren meiner at kommunen ikkje har vurdert ulempene ved ei fr\u00e5deling. Tilsvar til klagen: S\u00f8kjaren meiner det er samfunnsmessige fordelar ved at offentlege register gjenspeglar dei reelle eigartilh\u00f8va. Det nye bruksnummeret vil f\u00e5 renovasjonsl\u00f8ysing og milj\u00f8vennleg avl\u00f8p. S\u00f8kjaren viser til at det ikkje har vore landbruksdrift p\u00e5 garden sidan 80-talet og at graset blir sl\u00e5tt av andre. Vidare har driftsbygningen blitt brukt som ureglement\u00e6r verkstad/bilmekke- stad sidan gardsdrifta vart avvikla. Delar av garden er asfaltert og er oppstillingsplass. S\u00f8kjaren har i motsetnad til hovudbruket ikkje forringa kulturlandskapet og dei kulturhistoriske bygningane p\u00e5 parsellen. Fagetaten si vurdering og tilr\u00e5ding: Fagetaten viser til det p\u00e5klaga vedtaket som p\u00e5 ein god m\u00e5te grunngjev kvifor fagetaten meiner vilk\u00e5ra for dispensasjon er oppfylt i dette tilfellet. Fagetaten har s\u00e6rleg vektlagt Seksjon for n\u00e6ring og landbruk sine vurderingar. Fagetaten meiner at den tidlegare klagesaka som klagaren har vist til (gnr. 2 bnr. 2) ikkje er samanliknbar, d\u00e5 fr\u00e5delinga i den saka ville hatt mykje st\u00f8rre p\u00e5verknad p\u00e5 landbruksdrifta. Fagetaten har vedlagt utklipp av kart som viser den aktuelle tomta i h\u00f8ve til landbrukseigedomen: Side 2 av 4 Fagetaten har vidare vektlagt at det ikkje er spor av den type landbruksdrift som klagaren nemner. Fagetaten kan i alle tilfelle ikkje sj\u00e5 at tiltaket vil medf\u00f8re ulemper for eksisterande eller framtidig drift. Bygningane er allereie oppf\u00f8rt med eigedomstilh\u00f8ve som er avklart ved dom. Ei fr\u00e5deling vil ha liten innverknad p\u00e5 landbrukseigedomen slik parsellen er plassert i h\u00f8ve til garden sitt hovuddriftsomr\u00e5de. Fagetaten tiltrer vedtaket si grunngjeving om at fordelane ved dispensasjon er klart st\u00f8rre enn ulempene. Byr\u00e5det si vurdering og tilr\u00e5ding/konklusjon: Byr\u00e5det har vurdert klagen og tilr\u00e5r at fagetaten sitt vedtak blir heldt oppe. Tiltaket er i utgangspunktet i strid med LNF-form\u00e5let og dispensasjon er avhengig av at omsyna bak byggjeforbodet ikkje blir vesentleg tilsidesett, jf. pbl. \u00a7 19-2, andre ledd. Paragrafen seier og at fordelane ved dispensasjon m\u00e5 vera klart st\u00f8rre enn ulempene. P\u00e5 bakgrunn av dokumentasjonen i saka, finn byr\u00e5det det sannsynleggjort at tiltaket ikkje vil vera til ulempe for ei eventuell landbruksdrift p\u00e5 hovudbruket, og at dei omsyn som ligg bak LNF-form\u00e5let dermed ikkje blir tilsidesett. Byr\u00e5det har vektlagt opplysningane om at fr\u00e5delinga gjeld formalisering av ein etablert situasjon fr\u00e5 mange \u00e5r tilbake i tid. Slik saka st\u00e5r meiner byr\u00e5det, som fagetaten, at fordelane ved ein dispensasjon klart overstig ulempene. Etter pbl. \u00a7 19-2 er det d\u00e5 opp til kommunen sitt frie skj\u00f8nn om det skal gjevast dispensasjon. I dette tilfellet meiner byr\u00e5det at kommunen kan og b\u00f8r gi dispensasjon. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 07.06.2024 blir heldt oppe. Klagen blir ikkje tatt til f\u00f8lgje. Dato: 3. september 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 12.08.2024 med f\u00f8lgjande vedlegg: 1. Situasjonskart 2. Delingskart 3. Flyfoto 4. Tilsvar fra s\u00f8ker 5. Klage p\u00e5 tillatelse 6. Vedtak s\u00f8knad om fradeling 7. Byantikvarens uttalelse 8. Uttalelse fra seksjon for n\u00e6ring og landbruk 9. Uttalelse fra Statens vegvesen 10. Kommentarer til merknad 11. Merknader til s\u00f8knad om fradeling 12. S\u00f8knad om deling 13. S\u00f8knad om dispensasjon Side 3 av 4 14. Supplerende opplysninger 15. Utslippsl\u00f8yve fra Bergen Vann Side 4 av 4 "
}