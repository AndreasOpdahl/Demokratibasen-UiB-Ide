{
  "dokument_id": "6a2a4147-9615-577e-8452-da23b2dc6867",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr 43 fra Katrine N\u00f8dtvedt (MDG) om tunnelutredning UMBY",
  "url": "https://bergen.kommune.no/politikere-utvalg/api/fil/bk360/9529200/Svar-pa-skriftlig-sporsmal-nr-43-fra-Katrine-Nodtvedt-MDG-om-tunnelutredning-UMBY",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2023/274336-3 Saksbehandler: Malene Nesse Gr\u00f8nningen Fra Dato: 14. desember 2023 Byr\u00e5d for byutvikling Svar p\u00e5 skriftlig sp\u00f8rsm\u00e5l nr 43 fra Katrine N\u00f8dtvedt (MDG) om tunnelutredning UMBY Bakgrunn: I BA 25.11 kan vi lese byr\u00e5det uttale: \u00ab\u2013 Hvis det forrige byr\u00e5det, med Thor Haakon Bakke i spissen, hadde lagt opp til en prosess som utredet reelle alternativ i tr\u00e5d med det som var bystyrets intensjon, hadde vi ikke v\u00e6rt i den situasjonen vi er i n\u00e5, der vi m\u00e5 gj\u00f8re jobben en gang til.\u00bb Byr\u00e5dsleder har gitt blandede signaler om hva hun mener om bybanen i sentrum, i BT 14. september sa hun blant annet: \u00ab[...]Men vi er helt kompromissl\u00f8se p\u00e5 Bybanen. Det blir ingen omkamp.\u00bb Representanten synes det er underlig at samme person g\u00e5r fra \u00e5 v\u00e6re \u00abkompromissl\u00f8st\u00bb enig med det forrige byr\u00e5d gjorde, med \u00abThor Haakon Bakke i spissen\u00bb, til \u00e5 n\u00e5 mene at arbeidet br\u00f8t med bystyreviljen, og har derfor noen sp\u00f8rsm\u00e5l. For konteksten sin del er vedtakene fra bystyret, og byr\u00e5det, v\u00e5ren 2020 kopiert inn under. \u00abI bystyret 28.05.2023 fattet bystyret vedtak i to saker med likelydende vedtak (sak 140 og 141): \u00abBergen bystyre behandlet saken i m\u00f8tet 28.05.2020 sak 140/20 og fattet f\u00f8lgende vedtak: Bystyret tar til orientering byr\u00e5dets sak 1072/20 \u00abBybanen til \u00c5sane, trasevalg i sentrum \u2013 bestilling\u00bb, og ber byr\u00e5det i tr\u00e5d med saksfremstilling legge frem sak om tras\u00e9valg for bystyret i l\u00f8pet av 2021, fortrinnsvis v\u00e5ren 2021, med f\u00f8lgende presiseringer: a. Bystyret understreker at saken skal fremstille traseene p\u00e5 sammenlignbart kunnskapsgrunnlag tilsvarende skisseniv\u00e5 og at det er dette som skal ligge til grunn for vurderingene bystyret gj\u00f8r mellom traseene. b. Bystyret understreker at saken ogs\u00e5 skal inneholde en risikovurdering av begge alternativer, inkludert kulturverninteresser og havniv\u00e5stigning. c. De \u00f8konomiske konsekvensene for begge tras\u00e9alternativene skal ogs\u00e5 redegj\u00f8res for i selve saken, ogs\u00e5 av kostnader til grunnerverv. d. Bystyret ber om at reguleringsplanarbeidet fortsetter p\u00e5 alle delene av byggetrinn 5, og at n\u00f8dvendige beslutninger for \u00e5 sikre framdrift tas fortl\u00f8pende i p\u00e5vente av en avklaring i sentrum. e. Dersom bystyret gjennom vedtak endrer trasel\u00f8sning for sentrum i 2021, vil det bli n\u00f8dvendig \u00e5 gj\u00f8re tilpasninger for delstrekning 2 Sandviken. Reguleringsarbeidet som er utf\u00f8rt for dagtraseen vil da bortfalle, og man vil kun g\u00e5 videre med reguleringsplanarbeidet for tunneltrase. Merknad: Et lenge etterlengtet reguleringsplanarbeid for r\u00e5dhuskvartalet er n\u00e5 i gang. Et av alternativene til trasevalg for bybanens videre ferd mot \u00c5sane omfatter tunnelinnslag i Peter Motzfeldts gate, som da vil v\u00e6re innenfor reguleringsomr\u00e5det if\u00f8lge oppstartmeldingen for planarbeidet. Det legges derfor til grunn at det tas n\u00f8dvendig h\u00f8yde for dette i det videre planarbeidet for r\u00e5dhuskvartalet. 12. mars 2020 behandlet byr\u00e5det sak 1072/20, \u00abBybanen til \u00c5sane, trasevalg i sentrum \u2013 bestilling\u00bb og gjorde slikt vedtak: 1. Byr\u00e5det bestiller oppstart av utredning for tunnell\u00f8sning delstrekning Bergen sentrum i samsvar med denne sak. 2. Byr\u00e5det ber om at det varsles utvidelse av planomr\u00e5det for sentrumsdelen av det p\u00e5g\u00e5ende reguleringsarbeidet. 3. Byr\u00e5det vil senest i bystyresak om 1.tertialrapport 2020 gj\u00f8re n\u00e6rmere rede for sakens \u00f8konomiske konsekvenser. 4. Reguleringsplanarbeidet for avklart tras\u00e9 fortsetter uten opphold. 5. Melding om vedtak sendes Bystyrets kontor\u00bb Sp\u00f8rsm\u00e5l til byr\u00e5den: Hva var bystyrets intensjon som ikke ble fulgt mellom 2019 og 2021? Hvilke vedtakspunkter gjengitt over mener byr\u00e5det at ikke ble fulgt opp? Hvordan skal byr\u00e5det legge frem et \u00abreelt\u00bb alternativ n\u00e5r det arbeidet byr\u00e5d Meyer skal legge frem, ikke har samme detaljniv\u00e5 som dagens vedtatte reguleringsplan? Vil byr\u00e5det legge frem den nye tunnelutredningen for behandling i bystyret? Svar fra byr\u00e5den: Det har v\u00e6rt argumentert for at det anbefalte alternativet fra tunnelutredningen avviker for mye fra alternativet \u00abDaglinje i Kaigaten og inn i Peter Motzfeldts gate med nedgravd kulvert under Nygaten frem til tunnelp\u00e5hugg ved Heggebakken.\u00bb fra konsekvensutredningen fra 2013. Vedtakspunktene er fulgt opp, det er linje for anbefalt tunnell\u00f8sning som avviker fra KU. Det vil utf\u00f8res tilleggsutredninger som \u00f8ker tryggheten for valg av trase. Detaljeringsgraden vil gi et tilstrekkelig sammenligningsgrunnlag. Detaljene vil fremkomme ved bestilling av oppdrag. Christine Kahrs - Byr\u00e5d for byutvikling Dokumentet er godkjent elektronisk. "
}