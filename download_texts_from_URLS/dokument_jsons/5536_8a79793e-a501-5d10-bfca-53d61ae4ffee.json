{
  "dokument_id": "8a79793e-a501-5d10-bfca-53d61ae4ffee",
  "doc_type": "case_attachment",
  "kommune": 5536,
  "tittel": "REGLEMENT FOR AMU(Vedlegg, 81KB)",
  "url": "https://innsyn.lyngen.kommune.no/wfdocument.aspx?journalpostid=2013051913&dokid=103358&versjon=1&variant=A&",
  "tekst": "REGLEMENT FOR ARBEIDSMIJL\u00d8UTVALGET (AMU) \u2013 GJELDENDE FOR PERIODEN 2023- 2027 \u00a7 1 VALG OG SAMMENSETNING Det f\u00f8lger av arbeidsmilj\u00f8loven (aml.) \u00a7 7-1 at kommunen skal ha et arbeidsmilj\u00f8utvalg. Arbeidsgiveren og arbeidstakerne skal ha like mange representanter i arbeidsmilj\u00f8utvalget (AMU). I tillegg skal bedriftshelsetjenesten v\u00e6re representert. Arbeidstakersiden best\u00e5r av f\u00f8lgende representanter: \u2022 Hovedverneombud \u2022 2 representanter fra Fagforbundet (+ personlige vara) \u2022 1 representant fra Norsk sykepleierforbund (+ personlig vara) \u2022 1 representant fra Utdanningsforbundet (+ personlig vara) Arbeidstakerorganisasjonene utpeker selv sine representanter, jfr. forskrift om organisering, ledelse og medvirkning \u00a7 3-10. Arbeidstakerorganisasjonene orienterer arbeidsgiver hvem som representerer arbeidstakerne i AMU. Arbeidsgiversiden best\u00e5r av f\u00f8lgende representanter: \u2022 R\u00e5dmannen (+ personlig vara) \u2022 4 representanter utpekt av r\u00e5dmannen (+ personlige vara) Representantene utpekes for to \u00e5r av gangen, jfr. forskrift om organisering, ledelse og medvirkning \u00a7 3-15. Lederen for AMU velges vekselsvis av arbeidsgiverens og arbeidstakernes representanter, jfr. arbeidsmilj\u00f8loven \u00a7 7-1 (4). \u00a7 2 ANSVARSOMR\u00c5DE AMUs oppgaver f\u00f8lger av arbeidsmilj\u00f8loven \u00a7 7-2. Det f\u00f8lger av \u00a7 7-2 (6) at AMU hvert \u00e5r skal avgi rapport om sin virksomhet. AMU har i PS 03/24 vedtatt fast agenda til m\u00f8tene: - Sykefrav\u00e6r - R\u00e5dmannen informerer om prosjekter (planer om nye lokaler, prosesser og ombygninger) - Sp\u00f8rsm\u00e5l som ang\u00e5r bedriftshelsetjenesten og vernetjenesten - Sp\u00f8rsm\u00e5l om oppl\u00e6ring og instruksjon som har betydning for arbeidsmilj\u00f8et - Andre planer som kan f\u00e5 vesentlig betydning for arbeidsmilj\u00f8et (eks. innkj\u00f8p av maskiner, rasjonalisering, endringer i arbeidsprosesser, forebyggende vernetiltak) - Vurdere helse- og velferdsaspekter ved arbeidstidsordninger - Sp\u00f8rsm\u00e5l om tilrettelegging for arbeidstakere med redusert funksjonsevne - Tidspunkt for neste m\u00f8te \u00a7 3 M\u00d8TER AMU vedtar selv sin m\u00f8teplan. Det skal normalt holdes 4 m\u00f8ter pr. \u00e5r. Dersom minst to utvalgsmedlemmer krever det, skal AMU holde m\u00f8te. M\u00f8teinnkalling med sakliste og saksutredning til den enkelte sak skal sendes ut 7 dager p\u00e5 forh\u00e5nd til medlemmer og varamedlemmer og andre med m\u00f8terett. R\u00e5dmannen setter opp saklisten for det enkelte m\u00f8te. R\u00e5dmannen skal p\u00e5se at saker som legges fram for politisk behandling er forsvarlig utredet. Utvalget dr\u00f8fter de saker de behandler, f\u00f8rst med sikte p\u00e5 \u00e5 oppn\u00e5 enighet. Finner ikke utvalget fram til en l\u00f8sning medlemmene kan bli enige om, skal det foretas avstemning. Ved stemmelikhet, gj\u00f8r lederens stemme utslaget. Bedriftshelsetjenesten har ikke stemmerett i utvalget. R\u00e5dmannen kan i enkeltsaker innkalle andre som det er \u00f8nskelig \u00e5 r\u00e5df\u00f8re seg med. Det skal f\u00f8res m\u00f8tebok fra utvalgets m\u00f8ter. M\u00f8teboken skal v\u00e6re tilgjengelig for allmennheten p\u00e5 Lyngen kommunes hjemmeside. I tillegg skal det skrives referat fra m\u00f8tene, jfr. forskrift om organisering, ledelse og medvirkning \u00a7 3-16, 3. ledd. \u00a7 4 SEKRETARIATET R\u00e5dmannen eller den han/hun peker ut, er arbeidsmilj\u00f8utvalget sekretariat. Sekretariatet s\u00f8rger for f\u00f8ring av m\u00f8tebok, skriving av referat, utsending av vedtak og publisering av m\u00f8teboken p\u00e5 Lyngen kommune sin hjemmeside. "
}