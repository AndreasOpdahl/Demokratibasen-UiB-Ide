{
  "dokument_id": "3cc3a635-5a0a-58a9-9075-afd6bf294c82",
  "doc_type": "case_presentation",
  "kommune": 4601,
  "tittel": "M\u00f8teplan for bystyret 2025",
  "url": "https://bergen.kommune.no/politikere-utvalg/api/fil/bk360/10951754/Framstilling-Moteplan-for-bystyret-2025",
  "tekst": " Forretningsutvalget Saksframstilling V\u00e5r referanse: 2024/125071-1 Saksbehandler: \u00d8ivind Hauge St\u00f8le M\u00f8teplan for bystyret 2025 Hva saken gjelder: Bystyret vedtar selv tidspunkt for sine m\u00f8ter. Vedlagt f\u00f8lger forslag til m\u00f8teplan for bystyret for 2025. Det er i forslaget lagt opp til 10 bystyrem\u00f8ter, men der b\u00e5de junim\u00f8tet og desemberm\u00f8tet er foresl\u00e5tt som todagersm\u00f8ter. Sistnevnte henger blant annet sammen med avvikling av stortingsvalg 8. september, som er foresl\u00e5tt hensyntatt ved at f\u00f8rste bystyrem\u00f8tet etter sommeren er lagt til 24. september. Bystyrem\u00f8tet i april er foresl\u00e5tt forskj\u00f8vet en uke (til uke 18) ift ordin\u00e6r syklus, p\u00e5 grunn av p\u00e5skeferie i uke 17. Dette m\u00f8tet er ogs\u00e5 foresl\u00e5tt lagt til tirsdag (29.) av hensyn til langhelg ifm. 1. mai. Tilsvarende er m\u00f8tet i mai foresl\u00e5tt lagt til tirsdag 27. av hensyn til langhelg i forbindelse med Kristi himmelfartsdag 29. mai og for \u00e5 f\u00e5 plass til form\u00f8te i UMBY. Todagersm\u00f8te i juni er foresl\u00e5tt lagt til 18. og 19. Dette er en uke fremskyndet ift ordin\u00e6r syklus, og inneb\u00e6rer at forutg\u00e5ende utvalgsm\u00f8ter b\u00f8r gjennomf\u00f8res i uke 23, som er uken etter bystyrem\u00f8tet i mai. Det gj\u00f8res ogs\u00e5 oppmerksom p\u00e5 at todagersm\u00f8tet i juni delvis overlapper med fylkestingets m\u00f8te som er satt til 17. og 18. juni. P\u00e5 grunn av avvikling av h\u00f8stferie i uke 41 er bystyrem\u00f8tet i oktober foresl\u00e5tt lagt til uke 43 (22.10.). Dette medf\u00f8rer at utvalgsm\u00f8tene i forkant b\u00f8r gjennomf\u00f8res i uke 40, som er uken etter foresl\u00e5tt bystyrem\u00f8te i september. Det foresl\u00e5s at bystyret videref\u00f8rer hovedregel om at m\u00f8tedager er onsdager, med oppstart klokken 12.00 og slutt kl. 21.00. Forretningsutvalget kan beslutte avvikende starttidspunkt. M\u00f8tetidspunktene for bystyreutvalgene er veiledende. Bystyreutvalgene vedtar selv sine m\u00f8teplaner p\u00e5 grunnlag av m\u00f8tedagene som vedtas for bystyret. Forslag til vedtak: Bystyret vedtar f\u00f8lgende m\u00f8teplan for 2025: 1. 29. januar, 19. februar, 26. mars, 29. april, 27. mai, 18.-19. juni, 24. september, 22. oktober, 19. november og 17.-18. desember. 2. Bystyreutvalgene og \u00f8vrige utvalg behandler og vedtar selv sine m\u00f8teplaner med utgangspunkt i vedtatt m\u00f8teplan for bystyret. Dato: 15. august 2024 1 \u00d8ivind Hauge St\u00f8le \u2013 fagleder Birgitte Bratland \u2013 f\u00f8rstekonsulent Dokumentet er godkjent elektronisk. Vedlegg: Forslag til m\u00f8teplan 2025 2 "
}