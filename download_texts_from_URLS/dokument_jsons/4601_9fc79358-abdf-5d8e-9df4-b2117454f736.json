{
  "dokument_id": "9fc79358-abdf-5d8e-9df4-b2117454f736",
  "doc_type": "case_attachment",
  "kommune": 4601,
  "tittel": "Prosjektplan - jurdisk betenkning av byr\u00e5dets bruk av fullmakt i sak om elvepark p\u00e5 Nesttun",
  "url": "https://bergen.kommune.no/politikere-utvalg/api/fil/bk360/10558668/Prosjektplan-jurdisk-betenkning-av-byradets-bruk-av-fullmakt-i-sak-om-elvepark-pa-Nesttun",
  "tekst": "Juridisk betenkning| Bergen kommune Byr\u00e5dets vedtaksmyndighet i sak om Nesttun elvepark Prosjektplan Mai 2024 \u00abByr\u00e5dets vedtaksmyndighet i sak om Nesttun elvepark\u00bb Mai 2024 Prosjektplanen er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Innhold 1 Form\u00e5l og problemstillinger 2 2 Vurderingskriterier 3 3 Metode 4 4 Tid og ressursbruk 5 1 1 Form\u00e5l og problemstillinger 1.1 Bakgrunn Deloitte har i samsvar med bestilling fra kontrollutvalget i m\u00f8te den 21.05.2024, sak 45/24 utarbeidet en prosjektplan for juridisk betenkning knyttet til vedtak fattet av byr\u00e5det i sak om Nesttun elvepark. Saken gjelder at byr\u00e5det 04.04.2024 sak 1074/24, har besluttet \u00e5 frafalle ekspropriasjonssak som var igangsatt for \u00e5 gjennomf\u00f8re det regulerte prosjektet Nesttun elvepark, som er vedtatt av bystyret under arealplan ID 60230000.12 Sp\u00f8rsm\u00e5let er om det ligger innenfor byr\u00e5dets myndighet \u00e5 fatte slikt vedtak. 1.3 Form\u00e5l og problemstillinger Form\u00e5let med prosjektet vil v\u00e6re \u00e5 unders\u00f8ke om byr\u00e5det hadde myndighet til \u00e5 fatte vedtaket om \u00e5 frafalle ekspropriasjonssaken knyttet til Nesttun elvepark. Vi har formulert f\u00f8lgende problemstillinger som vi foresl\u00e5r at blir unders\u00f8kt: 1) Er byr\u00e5dets vedtak om \u00e5 frafalle ekspropriasjonssaken som var igangsatt for \u00e5 gjennomf\u00f8re det regulerte prosjektet Nesttun elvepark i samsvar med lov og fullmakter? 2) Har byr\u00e5dets vedtak f\u00e5tt konsekvenser for kommunens videre muligheter til \u00e5 gjennomf\u00f8re ekspropriasjon og reguleringsplan? 1 Byradssak-1024-24-fra-byradets-mote-4-april-2024 (bergen.kommune.no) 2 Framstilling-Orientering-om-byradets-beslutning-Nesttun-elvepark (bergen.kommune.no) 2 2 Vurderingskriterier 2.1 Innledning Vurderingskriteriene vil bli hentet fra og utledet av autoritative kilder, rettsregler, politiske vedtak og fastsatte retningslinjer. Vurderingskriteriene under er ikke utt\u00f8mmende for hva som kan v\u00e6re relevant i unders\u00f8kelsen. Andre kriterium vil kunne komme til dersom det skulle v\u00e6re n\u00f8dvendig for \u00e5 f\u00e5 en fullstendig unders\u00f8kelse og vurdering av problemstillingene. 2.2 Lovkrav Det f\u00f8lger av plan- og bygningsloven \u00a712-4 at en reguleringsplan fastsetter framtidig arealbruk for et omr\u00e5de og er ved bystyrets vedtak bindende for nye tiltak. 2.3 Kommunens fullmaktsreglement 2.3.1 Byr\u00e5dets fullmakter I \u00a7 2.6 byr\u00e5dets fullmakter fremg\u00e5r det blant annet at: \u00abByr\u00e5det har ansvar for og myndighet til \u00e5 iverksette og f\u00f8lge opp vedtakene som bystyret og bystyrets organer treffer.\u00bb I samme reglement st\u00e5r det videre i \u00a7 10.1: \u00abByr\u00e5det har fullmakt til \u00e5 ivareta kommunens interesser og treffe beslutninger om ethvert rettergangsskritt i alle saker hvor kommunen er part i tvister for domstoler, tvistel\u00f8sningsorganer, klagenemnder, Sivilombudsmann, mv.\u00bb 2.3.2 Fullmakter for bystyret og politiske utvalg I reglement for bystyret og utvalgene st\u00e5r det blant annet i pkt. 5.8.2 pkt. b at bystyret skal behandle f\u00f8lgende saker: \u00abEnkeltsaker som avviker fra vedtatte planer innenfor alle omr\u00e5der som er delegert.\u00bb I punkt 5.7.3 d fremg\u00e5r det at en av oppgavene som bystyret ikke kan delegere, er: \u00abReguleringsplaner iht. [pbl.] \u00a7 12-1\u00bb. I samme reglement pkt. 6.8.2 st\u00e5r det om hvilke sakstyper utvalg for milj\u00f8 og byutvikling (UMBY) innstiller og fatter vedtak i. I saksframlegget til bystyresaken om delegasjon av fullmakter til byr\u00e5det, st\u00e5r det i kapitlet \u00abstyring p\u00e5 tillit\u00bb blant annet at: \u00abSom folkevalgt organ vil byr\u00e5det ogs\u00e5 ha kompetanse til \u00e5 tolke sine fullmakter. Dette inneb\u00e6rer f.eks. at byr\u00e5det aktivt m\u00e5 vurdere om en sak hvor byr\u00e5det strengt tatt er gitt en fullmakt til \u00e5 ta beslutninger selv, likevel skal legges frem for bystyret.\u00bb 3 3 Metode 3.1 Dokumentanalyse Informasjon om den aktuelle saken, kommunens reglementer og saksutredninger knyttet til disse vil bli samlet inn og analysert. Innsamlet dokumentasjon vil bli vurdert opp mot relevant regelverk. 3.2 Intervju For \u00e5 f\u00e5 supplerende informasjon til skriftlige kilder vil Deloitte intervjue byr\u00e5d for byutvikling. Vi vil ogs\u00e5 intervjue personer som har arbeidet med saksutredningen i den aktuelle saken. Videre vil vi intervjue kommuneadvokaten for \u00e5 f\u00e5 informasjon om praksis knyttet til eventuelle lignende saker samt kommuneadvokatens forst\u00e5else av regelverket p\u00e5 omr\u00e5det. Det kan ogs\u00e5 bli aktuelt \u00e5 intervjue eventuelle andre personer som vil kunne belyse saken. Vi ansl\u00e5r at vi vil intervjue fire til fem personer i prosjektet. 3.3 Verifisering og h\u00f8ring Oppsummering av intervju vil bli sendt til de intervjuede for verifisering, og det er informasjon fra de verifiserte intervjureferatene som vil bli benyttet i rapporten. Datadelen av rapporten vil bli sendt til kommunen ved byr\u00e5den for verifisering, og eventuelle faktafeil vil bli rettet opp i den endelige versjonen. Deretter vil hele rapporten, inkludert vurderingsdeler og eventuelle forslag til tiltak, bli sendt til kommunen for uttale. H\u00f8ringsuttalelsen vil bli vedlagt den endelige rapporten som blir sendt til kontrollutvalget. 4 4 Tid og ressursbruk 4.1 N\u00f8kkelpersonell Birte Bj\u00f8rkelo er oppdragsansvarlig partner p\u00e5 oppdraget og vil st\u00e5 for overordnet styring av prosjektet og kvalitetssikring av rapport, jf. Deloitte Policy Manual (DPM). Deloitte vil sette sammen et team som sikrer at prosjektet blir gjennomf\u00f8rt i samsvar med gjeldende retningslinjer, samt med n\u00f8dvendig kompetanse og erfaring. Senior Manager Kari G\u00e5semyr vil v\u00e6re prosjektleder for oppdraget. Advokat Lise Lorentzen er vil v\u00e6re sentral i teamet. I tillegg vil vi benytte en medarbeider til \u00e5 bist\u00e5 med informasjonsinnhenting ved behov. 4.2 Ressursbruk Med utgangspunkt i prosjektet sin karakter og planen som er lagt for hvordan prosjektet skal bli gjennomf\u00f8rt vil det ta inntil 200 timer \u00e5 gjennomf\u00f8re prosjektet. Dette inkluderer forberedelse av prosjektet, utarbeidelse av problemstillinger og prosjektplan, forberedelse og gjennomf\u00f8ring av datainnsamling, analyse av data og utarbeidelse og kvalitetssikring av rapport. Timetallet omfatter ogs\u00e5 presentasjon av ferdig rapport for kontrollutvalget. Timeestimatet inkluderer ikke forberedelse og gjennomf\u00f8ring av presentasjon i bystyreutvalg. En eventuell presentasjon av rapporten i bystyreutvalg vil bli fakturert etter medg\u00e5tt tid, inntil 6 timer i tillegg til det totale timetallet som er presentert over. Se vedlegg for oversikt over timefordeling. 4.3 Gjennomf\u00f8ringsplan Oppstart av prosjektet vil v\u00e6re midten av juni 2024. Rapporten vil v\u00e6re klar for oversendelse til kontrollutvalget ved sekretariatet innen utgangen av oktober 2024. For \u00e5 kunne gjennomf\u00f8re prosjektet med en slik gjennomf\u00f8ringsperiode og med stipulert timebruk, er det n\u00f8dvendig at kommunen sender over etterspurt dokumentasjon innen de frister som blir satt, og at utvalgte personer stiller til og verifiserer intervju. Fakturering av kostnadene ved prosjektet vil skje i samsvar med avtale mellom Bergen kommune og Deloitte. Bergen, 31. mai 2024. _________________________________ Birte Bj\u00f8rkelo Oppdragsansvarlig partner 5 Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2024 Deloitte AS "
}