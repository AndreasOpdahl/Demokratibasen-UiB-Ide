{
  "dokument_id": "228d0e41-b993-5580-b116-42d1e83a262a",
  "doc_type": "case_attachment",
  "kommune": 4601,
  "tittel": "Svar p\u00e5 sp\u00f8rsm\u00e5l i tilleggsnotat i sak om 9_24 _Ferietilbud til personer med fu 9710642_3_0",
  "url": "https://bergen.kommune.no/politikere-utvalg/api/fil/bk360/9711632/Svar-pa-sporsmal-i-tilleggsnotat-i-sak-om-9-24-Ferietilbud-til-personer-med-fu-9710642-3-0",
  "tekst": " BYR\u00c5DSAVDELING FOR ELDRE, HELSE OG OMSORG BEHO - Kommunaldirekt\u00f8rens stab Bystyrets kontor V\u00e5r referanse: 2023/254589-6 Postboks 7700 Saksbehandler: Marit Hagevik 5020 BERGEN Dato: 17. januar 2024 Deres ref.: Svar p\u00e5 sp\u00f8rsm\u00e5l i tilleggsnotat i sak om 9/24 \"Ferietilbud til personer med funksjonshemming\" Arbeidsutvalget til utvalg for helse og sosial ber om \u00e5 f\u00e5 et tilleggsnotat til sak 9/24 \"Ferietilbud til personer med funksjonshemming\" for \u00e5 svare ut f\u00f8lgende sp\u00f8rsm\u00e5l: \u2022 Hva andre kommuner som Oslo og Trondheim gj\u00f8r? Oslo, Trondheim og Stavanger er nylig kontaktet og melder at de ikke har/arrangerer organiserte feriereiser for personer med utviklingshemming. Noen kommuner gir \u00f8konomisk ferietilskudd til m\u00e5lgruppen; eksempelvis Ask\u00f8y kommune. Det er ogs\u00e5 kjent at det i noen kommuner gis tilbud fra interesseorganisasjoner eksempelvis NFU. Ellers vet vi at Autismeforeningen i Hordaland selv arrangerer sommerleirer for medlemmene sine. \u2022 Hvor stort blir evt et tilskudd bli for hver enkelt person? Her vil byr\u00e5det, p\u00e5 bakgrunn av foreliggende budsjett p\u00e5 omr\u00e5det, utarbeide en rutine/retningslinje som sikrer en rasjonell, og s\u00e5 langt mulig, retterferdig ordning. Da kommunen hadde denne tilskuddsordningen tidligere, valgte en \u00e5 fordele budsjetterte midler slik at alle som fylte kriteriene fikk et tilskudd. Det betyr at flere s\u00f8kere gir et mindre bel\u00f8p til den enkelte. Samtidig var tilskuddet differensiert i forhold til bistandsbehov. \u2022 Hvordan har disse turene blitt arrangert tidligere \u00e5r og om det er mulig \u00e5 f\u00e5 detaljer om organiseringen fra Bergen kommune sin side. Ferieoppholdene for voksne personer med utviklingshemming har v\u00e6rt gitt til m\u00e5lgruppen fra ferietilbydere som har inng\u00e5tt i en anbudskonkurranse, her har B\u00f8mlo folkeh\u00f8gskule inng\u00e5tt. Gjennom pandemi\u00e5rene og fram til 2023 har kommunen sett seg n\u00f8dt til \u00e5 forlenge avtaler som var inng\u00e5tt med ferietilbyderne for \u00e5 sikre tilbudet gjennomf\u00f8rt. Dersom kommunen skal arrangere reiser i fortsettelsen m\u00e5 det gjennomf\u00f8res en ny anbudskonkurranse, der ogs\u00e5 B\u00f8mlo folkeh\u00f8gskule m\u00e5 delta dersom tilbudet der skal kunne videref\u00f8res. Postadresse: Telefon: 55565556 Postboks 7700, 5020 BERGEN E-post: Kontoradresse: Internett: www.bergen.kommune.no R\u00e5dhusgaten 10 \u2022 Hvor mange har reist p\u00e5 tur og hvem har v\u00e6rt involvert i oppf\u00f8lging av deltakerne underveis. Har ansatte fra Bergen kommune v\u00e6rt med til B\u00f8mlo leirskole? Bergen kommune har \u00e5rlig tilbudt ferieopphold for rundt 170 voksne personer med utviklingshemming. Ansatte i Bergen har ikke deltatt p\u00e5 reisene til B\u00f8mlo. B\u00f8mlo folkeh\u00f8gskule er selv ansvarlig for \u00e5 sikre personell p\u00e5 ferielokasjonen. Disse tilbudene er uten helsefaglig personell. \u2022 Hvem har hatt ansvar for \u00e5 selektere deltakere til turene? Etat for tjenester til utviklingshemmede foretar vurderingene av hvem som kan reise \u2013 b\u00e5de blant de voksne som bor i bofellesskap og blant dem som bor i foreldrehjem. Det har v\u00e6rt krevende \u00e5 gj\u00f8re disse vurderingene, ikke minst kan uforutsette hendelser skje p\u00e5 ferielokasjonen med s\u00e5rbare tjenestemottakere. Tjenesten og kommunen er uansett ansvarlig for \u00e5 ivareta personens behov. De fleste som drar er i sin hverdag avhengig av tjenester utf\u00f8rt av helsefaglig kvalifisert personell. At de samme personene skal klare seg uten dette i opptil 10 \u2013 12 dager inneb\u00e6rer en betydelig risiko. Med hilsen Byr\u00e5dsavdeling for eldre, helse og omsorg Marte Joan Monstad - Byr\u00e5d for eldre, helse og omsorg Dokumentet er godkjent elektronisk. Side 2 av 2 "
}