{
  "dokument_id": "4a5463ce-4786-526f-bfd2-1525000a1854",
  "doc_type": "meeting_agenda",
  "kommune": 5536,
  "tittel": "Innkalling - Valgstyret - 29.04.2025 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013063323&dokid=126515&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Valgstyret M\u00f8tested: Kantina r\u00e5dhuset Dato: 29.04.2025 Tid: Kl. 09:00 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 01/25 Forh\u00e5ndsstemmegivning PS 02/25 Godkjenning av stemmegivninger og stemmesedler, opptelling og protokollering PS 03/25 Godtgj\u00f8ring av valgstyret, stemmestyrene med leder og nestleder samt \u00f8vrige valgmedarbeidere PS 04/25 Storting- og sametingsvalget i 2025 - delegering av valgstyrets myndighet PS 05/25 Tid og sted for valgting Lyngen kommune, den 22.04.2025 Eirik Larsen ordf\u00f8rer Therese Str\u00f8m-Perrins spesialkonsulent Lyngen kommune Arkiv: JournalpostID: 25/3812 Saksbehandler: Beathe Ditlefsen Dato: 02.04.2025 Saksframlegg Saksnr. Utvalg M\u00f8tedato PS 01/25 Valgstyret 29.04.2025 Forh\u00e5ndsstemmegivning Henvisning til lovverk Valgloven Saksopplysninger Generelle opplysninger om saken I forbindelse med \u00e5rets valg skal det v\u00e6re anledning til \u00e5 avgi forh\u00e5ndsstemme. Innenriks foreg\u00e5r forh\u00e5ndsstemmegivningen fra og med mandag 11. august og fram til siste fredag f\u00f8r valgdagen, jfr.valglovens \u00a7 7-1. Videre vil det v\u00e6re mulig \u00e5 avgi tidligstemme i perioden tirsdag 1.juli til og med fredag 8.august. Valgstyret bestemmer hvor det skal mottas forh\u00e5ndsstemmer. Det er imidlertid et lovfestet krav om at det skal avholdes forh\u00e5ndsstemmegivning p\u00e5 helse- og sosialinstitusjoner. Valgstyret m\u00e5 vurdere hvor mange steder det er behov for \u00e5 ha forh\u00e5ndsstemmemottak i kommunen. Det samme gjelder lokalenes \u00e5pningstider. Loven bygger p\u00e5 en forutsetning om at det i hele perioden skal v\u00e6re mulig \u00e5 forh\u00e5ndsstemme minst ett sted. Dette gjelder bare p\u00e5 vanlige arbeidsdager. Videre er det n\u00e5 fastsatt krav om at det skal v\u00e6re internett tilgjengelig p\u00e5 forh\u00e5ndsstemmelokaler. Valgsystemet EVA skal benyttes og alle velgerne skal legge stemmeseddelen rett i urna. Dette kravet begrenser hvor en kan ha forh\u00e5ndsstemmemottak. For \u00e5 sikre god tilgjengelighet for velgerne m\u00e5 kommunen vurdere \u00e5pningstidene n\u00f8ye. Servicekontoret p\u00e5 kommunehuset p\u00e5 Lyngseidet vil v\u00e6re \u00e5pen hele forh\u00e5ndsstemmeperioden, p\u00e5 hverdager fra kl 10.00 \u2013 14.00. I ytre Lyngen legges det opp til at befolkningen gis muligheter til \u00e5 forh\u00e5ndsstemme p\u00e5 Lenangen omsorgssenter, samme dag som beboerne f\u00e5r tilbud til \u00e5 avgi forh\u00e5ndsstemme. I tillegg vil det bli anledning \u00e5 forh\u00e5ndsstemme en ettermiddag (fredag) p\u00e5 Lenangen skole. Det vil ogs\u00e5 v\u00e6re mulighet for forh\u00e5ndsstemmegivning p\u00e5 Lenangs\u00f8yra, P\u00e5 \u00d8ra (kafeen). Videre legges det opp til forh\u00e5ndsstemmemottak p\u00e5 Lyngstunet helse- og omsorgssenter. Velgere som p\u00e5 grunn av sykdom eller uf\u00f8rhet ikke kan avgi stemme der det avholdes forh\u00e5ndsstemmegivning, kan etter s\u00f8knad til valgstyret avgi forh\u00e5ndsstemme der de oppholder Side 2 av 13 seg. S\u00f8knad om dette m\u00e5 v\u00e6re kommet inn til kommunen innen klokken 12.00 torsdag 4. september, jf valgloven \u00a7 7-2 4.ledd. Valgstyret skal kunngj\u00f8re tid og sted for forh\u00e5ndsstemmegivningen. Vurdering av alternativer og konsekvenser Siden det n\u00e5 er krav om at EVA skal benyttes ved forh\u00e5ndsstemmegivningen m\u00e5 vi i stor grad legge forh\u00e5ndsstemmemottak til lokaler der vi har sikkert internettilgang, men samtidig passe p\u00e5 at velgerne f\u00e5r ett godt tilbud om forh\u00e5ndsstemming. Valgansvarlige m\u00e5 uansett f\u00f8lge n\u00f8ye med i utviklingen i p\u00e5gang for \u00e5 avgi forh\u00e5ndsstemmer og eventuelt iverksette tiltak for \u00e5 im\u00f8tekomme et \u00f8kende behov for \u00e5 avgi stemmer. R\u00e5dmannens innstilling: Servicekontoret p\u00e5 R\u00e5dhuset, Lyngseidet fra den 11.august til og med fredag 29.august 2025. \uf0b7 \u00c5pningstider mellom kl .10.00 og kl 14.00 p\u00e5 hverdager. \uf0b7 Utvidet \u00e5pningstid fra mandag 1.september til fredag 5.september fra kl 08.30 \u2013 kl 15.00. Videre holdes det \u00e5pent: \u00b7 fredag 29.august fra kl 14.00 - 20.00 \u00b7 torsdag 4.september fra kl 15.00 - 18.00 Lenangen skole, fredag 29.august 2025 \u00b7 \u00c5pningstid fra kl 15.00 \u2013 19.00. Lenangen omsorgssenter, tirsdag 2.september 2025 \u00b7 \u00c5pningstid fra kl 12.00 - kl 17.00. Lenangs\u00f8yra, P\u00e5 \u00d8ra, onsdag 3.september 2025 \u00b7 \u00c5pningstid fra kl 14.00 \u2013 17.00. Lyngstunet helse- og omsorgssenter, torsdag 4.september 2025 \u00b7 \u00c5pningstid fra kl 10.00 - kl 14.00. Frist for s\u00f8knad om ambulerende forh\u00e5ndsstemmegivning er torsdag 4.september 2024 kl 12.00. Valgansvarlige i samr\u00e5d med valgstyrets leder gis myndighet til \u00e5 foreta endringer og evt gjennomf\u00f8re nye tiltak i forbindelse med \u00f8kt p\u00e5trykk for \u00e5 avgi forh\u00e5ndsstemmer. Side 3 av 13 Lyngen kommune Arkiv: JournalpostID: 25/3816 Saksbehandler: Beathe Ditlefsen Dato: 02.04.2025 Saksframlegg Saksnr. Utvalg M\u00f8tedato PS 02/25 Valgstyret 29.04.2025 Godkjenning av stemmegivninger og stemmesedler, opptelling og protokollering Henvisning til lovverk Valgloven kap.10 Valgforskriften Saksopplysninger Generelle opplysninger om saken Valgloven kap.10 har prinsipper for opptelling og godkjenning av stemmesedler. Ansvaret for opptellingen ligger hos valgstyret. Tidligere kunne det velges hvordan man \u00f8nsket \u00e5 organiserer opptellingen av ordin\u00e6re valgtingsstemmer. Tellingen kunne gj\u00f8res kretsvis eller samlet for hele kommunen, og den f\u00f8rste opptellingen kunne gj\u00f8res sentralt eller ute i de enkelte valglokalene. I den nye valgloven er det fastsatt at den f\u00f8rste opptellingen alltid skal gj\u00f8res i valglokalene, og stemmene vil dermed bli fordelt kretsvis. Det er ikke lenger anledning til \u00e5 velge opptellingsm\u00e5tene \u201csentralt samlet\u201d, eller \u201csentralt fordelt p\u00e5 krets\u201d for ordin\u00e6re valgtingsstemmer. P\u00e5 dette punktet i grunnlagsdata vises derfor n\u00e5 kun hvilke opptellingsm\u00e5ter som gjelder for de ulike kategoriene av stemmer. Alle stemmesedler skal telles to ganger, f\u00f8rste og andre telling. Det er ogs\u00e5 gjort endringer i hvordan de \u00f8vrige kategoriene av stemmer skal telles: \uf0b7 Ordin\u00e6re forh\u00e5ndsstemmer lagt rett i urne skal telles og partifordeles for det forh\u00e5ndsstemmelokalet de er avlagt i. Tellingen skjer sentralt, fordelt p\u00e5 valglokale. \uf0b7 Forh\u00e5ndsstemmer i konvolutt telles sentralt og samlet. Dette gjelder ogs\u00e5 stemmer som er mottatt rett i urne p\u00e5 institusjoner og \"der velgere oppholder seg\" (ambulerende). \uf0b7 Valgtingsstemmer i konvolutt telles sentralt og samlet. \uf0b7 Forh\u00e5ndsstemmer som telles etter valgdagen telles sentralt og samlet. \uf0b7 Opptellingsm\u00e5ten \u201csentralt samlet\u201d, betyr at opptellingen skal gj\u00f8res sentralt hos valgstyret. Stemmene skal telles samlet, det vil si at det ikke skal v\u00e6re noen fordeling per stemmekrets. Side 4 av 13 Den andre opptellingen kan gj\u00f8res manuelt eller ved bruk av EVA Skanning. Lyngen kommune bruker maskinell opptelling ved bruk av EVA skanning. Opptellingen skal starte s\u00e5 fort som mulig etter at stemmesedlene har kommet inn til valgstyret. Andre opptelling foreg\u00e5r sentralt hos valgstyret. Stemmesedlene skal fortsatt v\u00e6re inndelt per valglokale og telles opp i denne inndelingen. Godkjenning av stemmegivninger Dersom stemmeseddelen er lagt i en stemmeseddelkonvolutt, reguleres godkjenningen av \u00a7 10-2. Vilk\u00e5rene for godkjenning av stemmer i stemmeseddelkonvolutt er de samme for forh\u00e5ndsstemmer og valgtingsstemmer. Godkjenning av stemmesedler En blank stemmeseddel skal godkjennes dersom den har et offentlig stempel og det fremg\u00e5r hvilket valg stemmeseddelen gjelder for. Stemmesedler fra andre valgdistrikter kan bare godkjennes dersom det er for et registrert politisk parti eller blank. Protokoll Valglokalets protokoll: Leder og nestleder skal f\u00f8re protokoll fra valglokalet p\u00e5 valgdagen. Protokollen best\u00e5r av urnetellingen fra valglokalet, hvor antall manntallskryss og antall stemmesedler sammenlignes for \u00e5 avstemme at disse tallene er like. Videre skal protokollen gjengi resultatet fra f\u00f8rste telling av stemmesedler i lokalet. Det omfatter informasjon om fordelingen av stemmesedler fra lokalet, antallet tvilsomme sedler som valgstyret skal ta stilling til og antallet konvoluttstemmegivninger som skal pr\u00f8ves av valgstyret sentralt. Eventuelle avvik skal forklares i protokollen, og det skal redegj\u00f8res for kontrolltiltak som er gjort for \u00e5 sikre at opptellingen er korrekt. Dersom det har skjedd noe spesielt i valglokalet som valgstyret b\u00f8r opplyses om, b\u00f8r dette fremg\u00e5 av protokollen. Dette kan v\u00e6re spesielle hendelser, som forstyrrelser i valgavviklingen eller lignende. Protokollen skal signeres av leder og nestleder, f\u00f8r den overleveres til valgstyret sammen med \u00f8vrig materiell. Valgstyrets protokoll: Valgstyret skal f\u00f8re protokoll i forbindelse med forberedelser og gjennomf\u00f8ringen av valg i kommunen. Protokollen best\u00e5r av informasjon om hvem som sitter i valgstyret, antall stemmegivninger i kommunen, kommunens f\u00f8rste og andre opptelling, og merknader til eventuelle avvik, hendelser og kontrolltiltak. Det er s\u00e6rlig viktig at eventuelle avvik forklares s\u00e5 grundig som mulig, og at det blir redegjort for hvilke kontrolltiltak som er gjennomf\u00f8rt for \u00e5 sikre at opptellingen og valggjennomf\u00f8ringen i kommunen har skjedd p\u00e5 en korrekt og sikker m\u00e5te. Protokollen skal signeres av valgstyret. Signeringen er valgstyrets godkjenning av valggjennomf\u00f8ringen i kommunen. Offentliggj\u00f8ring av valgresultater: Det er ikke tillatt \u00e5 offentliggj\u00f8re resultater fra noen av opptellingene f\u00f8r klokken 21 p\u00e5 valgdagen. Side 5 av 13 Merk at det heller ikke lenger er adgang til \u00e5 gi medier opplysninger om resultatet f\u00f8r klokken 21. Ved brudd p\u00e5 bestemmelsen om sperrefrist, kan det ilegges overtredelsesgebyr p\u00e5 inntil 28 ganger grunnbel\u00f8pet i folketrygden. R\u00e5dmannens innstilling: F\u00f8rste gangs telling ved \u00e5rets stortingsvalg skal foreg\u00e5 manuelt ute i valglokalene av leder og nestleder. Andre telling skal gj\u00f8res maskinelt, sentralt p\u00e5 kretsniv\u00e5. Tellingen foretas under valgstyrets tilsyn. Leder av valglokalet skal s\u00f8rge for at det f\u00f8res protokoll over gjennomf\u00f8ringen av valget i valglokalet. Valgstyret skal f\u00f8re protokoll over forberedelser og gjennomf\u00f8ringen av valget i kommunen. Side 6 av 13 Lyngen kommune Arkiv: JournalpostID: 25/3804 Saksbehandler: Beathe Ditlefsen Dato: 02.04.2025 Saksframlegg Saksnr. Utvalg M\u00f8tedato PS 03/25 Valgstyret 29.04.2025 Godtgj\u00f8ring av valgstyret, stemmestyrene med leder og nestleder samt \u00f8vrige valgmedarbeidere Godtgj\u00f8ringsreglementet for folkevalgte i Lyngen kommune, rev.11.10.23 Hovedtariffavtalen Saksopplysninger Generelle opplysninger om saken Ved hvert valg har det v\u00e6rt vanlig at valgstyret har fastsatt godtgj\u00f8relse til valgstyret, stemmestyrene og til \u00f8vrige valgmedarbeidere. Som utgangspunkt har en lagt seg p\u00e5 kommunens eget reglement for godtgj\u00f8relse til folkevalgte og det kommunale reiseregulativet, men med noen tilpasninger, blant annet kompensasjon for arbeidet s\u00f8ndag. Lyngen kommunestyre har imidlertid fastsatt nytt godtgj\u00f8ringsreglement gjeldene fra og med 11.10.2023. Det har v\u00e6rt vanlig at valgansvarlige/sekret\u00e6rene tilst\u00e5s en godtgj\u00f8relse. Valgstyrets valgansvarlige/sekret\u00e6r er p\u00e5lagt ansvar for administrasjon/tilrettelegging av valget. Dette er et stort ansvar, oppf\u00f8lgingen begynner nesten ett \u00e5r f\u00f8r valget og med etterarbeid lenge etter at valget er avviklet. De har ogs\u00e5 deltatt p\u00e5 oppl\u00e6ringssamlinger i regi av Valgdirektoratet. Valgansvarlige/sekret\u00e6rene m\u00e5 ogs\u00e5 v\u00e6re tilgjengelig utenom vanlig arbeidstid, p\u00e5 tlf/mail i ferien og siste helgene/ukene f\u00f8r,under og etter valgavviklingen. De m\u00e5 p\u00e5regne en del arbeid utover vanlig arbeidstid. Godtgj\u00f8relsen skal gjenspeile dette ansvaret og det faktum at mye arbeidet foreg\u00e5r p\u00e5 ubekvemme tidspunkt. Lyngen valgstyre viser til nylig vedtatt godtgj\u00f8ringsreglement for Lyngen kommune, og foretar noen tilpasninger i godtgj\u00f8relsene i forbindelse med valget i 2025: Valgstyret: Valgstyret gis en fast godtgj\u00f8relse p\u00e5 kr 1000,-. Side 7 av 13 Videre fastsettes godtgj\u00f8relsen til kr 600,- pr m\u00f8te. Stemmestyrets leder, nestleder og medlemmer: Medlemmene gis en godtgj\u00f8relse p\u00e5 kr 600,- pr dag. Det utbetales dobbel godtgj\u00f8ring og dobbel tapt arbeidsfortjeneste (ulegitimert) for s\u00f8ndag. (ikke krav om begrunnelse/dokumentasjon). Leder og nestleder f\u00e5r i tillegg kr 600,- ekstra per dag. Fremm\u00f8te p\u00e5 oppl\u00e6ring og orienteringsm\u00f8te/utlevering av materiell godtgj\u00f8res med kr 600,-. Det utbetales kostgodtgj\u00f8relse i hht bestemmelsene i kommunens reiseregulativ. Kommunale medarbeidere: Kommunens arbeidstakere som blir involvert i valgavviklingen gis overtidsgodtgj\u00f8relse i hht avtaleverket. Kommunale arbeidstakere oppnevnt i stemmestyrer anses som folkevalgte, og f\u00e5r godtgj\u00f8ring ihht dette. Andre forhold: Skyss og kostgodtgj\u00f8relse dekkes i hht avtaleverket. Side 8 av 13 Lyngen kommune Arkiv: JournalpostID: 25/3085 Saksbehandler: Beathe Ditlefsen Dato: 18.03.2025 Saksframlegg Saksnr. Utvalg M\u00f8tedato PS 04/25 Valgstyret 29.04.2025 Storting- og sametingsvalget i 2025 - delegering av valgstyrets myndighet Henvisning til lovverk Valgloven Valgforskriften Kommuneloven Saksopplysninger Generelle opplysninger om saken Valgstyret er ansvarlig for gjennomf\u00f8ringen av valg i kommunen, og er dermed ogs\u00e5 ansvarlig for \u00e5 bestemme hvilke oppgaver som skal delegeres. Selv om valgstyret er ansvarlig, kan valgstyret delegere myndighet til r\u00e5dmannen. Dette gjelder b\u00e5de vedtaksmyndighet og myndighet til \u00e5 utf\u00f8re praktiske arbeidsoppgaver. R\u00e5dmannen kan delegere videre til noen i administrasjonen, som ofte refereres til som valgansvarlige. Det betyr i utgangspunktet at alt som gjelder valggjennomf\u00f8ringen m\u00e5 behandles og besluttes av valgstyret, dersom r\u00e5dmannen ikke har f\u00e5tt delegert myndighet. N\u00e5r valgstyret skal delegere myndighet, skiller vi mellom prinsipielle og ikke-prinsipielle saker. Prinsipielle saker krever alltid vedtak i valgstyret og kan ikke delegeres til andre. Saker som er av prinsipiell karakter, hvor valgstyret m\u00e5 fatte vedtak: \uf0b7 vedta stemmesteder, stemmekretser og \u00e5pningstider \uf0b7 godkjenne listeforslag \uf0b7 bestemme om det ved enkelte forh\u00e5ndsstemmesteder skal benyttes stemmeseddelkonvolutt \uf0b7 behandle forkastelser av stemmegivninger og stemmesedler \uf0b7 godkjenne valgoppgj\u00f8ret (signering av m\u00f8teboken) \uf0b7 behandle klager ved valget Alt som ikke er av prinsipiell karakter kan delegeres til r\u00e5dmannen. For \u00e5 f\u00e5 en tydelig Side 9 av 13 ansvarsfordeling fremmes n\u00e5 denne saken for valgstyret hvor det fremkommer klart hvilke saker valgstyret skal ta stilling til, og hvilke saker eller omr\u00e5der det gis delegert myndighet til r\u00e5dmannen. Vi skiller p\u00e5 delegering av vedtaksmyndighet og myndighet til \u00e5 utf\u00f8re arbeidsoppgaver som vanligvis faller til folkevalgte organer som valgstyret. Vedtaksmyndighet som delegeres, og som dermed ikke krever vedtak i valgstyret er blant annet: \uf0b7 innvilge fritak fra \u00e5 st\u00e5 p\u00e5 valgliste \uf0b7 gi tilleggsfrist for \u00e5 oppfylle krav til listeforslag \uf0b7 oppnevne stemmemottakere \uf0b7 oppnevne leder og nestleder til valglokalene, b\u00e5de til forh\u00e5ndsstemming og valgting \uf0b7 godkjenne s\u00f8knader om innf\u00f8ring i manntallet fra personer med over 10 \u00e5rs botid i utlandet Arbeidsoppgaver som delegeres, og som dermed ikke m\u00e5 gj\u00f8res av valgstyret, er blant annet: \uf0b7 holde kontakt med listeforslagsstillere \uf0b7 praktisk saksbehandling av listeforslag \uf0b7 kontakt med listeforslagets tillitsvalgte jmfr. valgloven \u00a7 5-10 (3) \uf0b7 underrette velgere med over 10 \u00e5rs botid i utlandet som s\u00f8ker om innf\u00f8ring i manntallet om vedtak \uf0b7 rekruttere valgmedarbeidere, stemmemottakere og ledere og nestledere i valglokalene \uf0b7 sette opp arbeidstider stemmestyre/stemmemottakere \uf0b7 rigge valglokaler \uf0b7 skrive ut utleggingsmanntall og legge dette til offentlig ettersyn \uf0b7 retting av manntall jmfr. valgloven \u00a7 2-8 \uf0b7 avtale med partier som \u00f8nsker kopi av manntall \uf0b7 lage rutiner for oppbevaring av valgmateriell \uf0b7 oppbevare og transportere valgmateriell p\u00e5 en sikker m\u00e5te jmfr. valgloven \u00a7 6-13 \uf0b7 registrere stemmegivninger i EVA \uf0b7 legge inn opptellinger i EVA \uf0b7 f\u00f8re protokoll av valggjennomf\u00f8ringen (m\u00f8tebok) \uf0b7 underretting til valgte representanter Opplistingen over hva som er av prinsipiell og ikke-prinsipiell art er ikke ment \u00e5 v\u00e6re utt\u00f8mmende. Kommunelovens bestemmelser om delegering kommer til anvendelse. Delegeringsadgangen omfatter enkelte saker, eller typer saker, som ikke er av prinsipiell betydning, jf. kommunelovens \u00a7 13-1 6. ledd. Forhold til overordnet plan og \u00f8vrige vedtak Ingen \u00d8konomiske konsekvenser Side 10 av 13 Ingen Risiko- og sikkerhetsmessige konsekvenser Ingen Milj\u00f8konsekvenser Ingen Folkehelse/friluftsliv Ingen Vurdering av alternativer og konsekvenser Kommunelovens bestemmelser om delegering kommer til anvendelse. Delegeringsadgangen omfatter enkelte saker, eller typer saker, som ikke er av prinsipiell betydning, jf. kommunelovens \u00a7 13-1 6. ledd. Ny kommunelov gir ikke lenger adgang til \u00e5 delegere fullmakt til et sekretariat. Valgstyret kan velge \u00e5 delegere fullmakt til r\u00e5dmannen. R\u00e5dmannen har myndighet til \u00e5 videre delegere arbeidsoppgavene i forbindelse med den praktiske gjennomf\u00f8ringen av valget til personer i organisasjonen. R\u00e5dmannen anbefaler at valgstyret gir r\u00e5dmannen fullmakt til \u00e5 forest\u00e5 den praktiske avviklingen av valget, og treffe vedtak i saker som ikke har prinsipiell betydning. R\u00e5dmannens innstilling: R\u00e5dmannen gis myndighet til \u00e5 forest\u00e5 den praktiske avviklingen av stortingsvalget og sametingsvalget, og til \u00e5 ta avgj\u00f8relser i ikke-prinsipielle saker som er n\u00f8dvendig for en effektiv gjennomf\u00f8ring av valget, jf kommuneloven \u00a7 13-1, 6.ledd. Side 11 av 13 Lyngen kommune Arkiv: JournalpostID: 25/3101 Saksbehandler: Beathe Ditlefsen Dato: 18.03.2025 Saksframlegg Saksnr. Utvalg M\u00f8tedato PS 05/25 Valgstyret 29.04.2025 Tid og sted for valgting Henvisning til lovverk Valgloven Saksopplysninger Generelle opplysninger om saken I Lyngen kommune har vi flg 4 stemmekretser og stemmesteder: 1. Furuflaten - Lyngsdalen oppvekstsenter 2. Lyngseidet - Lyngstunet helse- og omsorgssenter, 3. S\u00f8r-Lenangen - Lenangen skole 4. Nord-Lenangen - Lenangen omsorgssenter. Valgstyret foretok denne kretsendringen i m\u00f8te 24.03.17 i sak 4/17. Lyngen kommunestyre har i m\u00f8te 15.06.2016, sak 85/16, vedtatt at det skal avholdes 2 dagers valg i Lyngen kommune, dvs at valglokalene p\u00e5 Lyngseidet og i Nord-Lenangen skal ha \u00e5pent ogs\u00e5 s\u00f8ndag 7.september 2025. N\u00e5r valgstyret skal fastsette tid for stemmegivningen, m\u00e5 det legges avgj\u00f8rende vekt p\u00e5 hensynet til velgerne. Det anledning til \u00e5 ha ulik \u00e5pningstid ved stemmestedene i kommunen. Stemmelokalene kan v\u00e6re \u00e5pen til kl 21.00 mandag. Vurdering av alternativer og konsekvenser R\u00e5dmannen anbefaler at ett stemmested har \u00e5pningstid til kl 21.00, da en antar at det fortsatt vil bli en del fokusering/informasjon om at det er adgang til \u00e5 stemme til kl 21.00 p\u00e5 valgdagen. R\u00e5dmannens innstilling For krets 1 - Furuflaten \u2013 Lyngsdalen oppvekstsenter fastsettes \u00e5pningstiden til: Mandag 8.september 2025 kl 10:00 \u2013 18:00 For krets 2 - Lyngseidet - Lyngstunet fastsettes \u00e5pningstiden til: s\u00f8ndag 7.september 2025 til kl 14.00 \u2013 18.00 mandag 8.september 2025 til kl 10.00 \u2013 21.00 Side 12 av 13 For krets 3 - S\u00f8r-Lenangen \u2013 Lenangen skole fastsettes \u00e5pningstiden til: mandag 8.september 2025 kl 10:00 \u2013 18:00 For krets 4 - Nord-Lenangen \u2013 Lenangen omsorgssenter fastsettes \u00e5pningstiden til: s\u00f8ndag 7.september 2025 til kl 14.00 - 18.00 mandag 8.september 2025 til kl 10.00 \u2013 18.00 Side 13 av 13 "
}