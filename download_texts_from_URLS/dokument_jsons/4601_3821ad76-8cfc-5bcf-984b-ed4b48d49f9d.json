{
  "dokument_id": "3821ad76-8cfc-5bcf-984b-ed4b48d49f9d",
  "doc_type": "case_attachment",
  "kommune": 4601,
  "tittel": "Ferietilbud for personer med utviklingshemming ",
  "url": "https://bergen.kommune.no/politikere-utvalg/api/fil/bk360/5966174/Ferietilbud-for-personer-med-utviklingshemming-",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2022/02255-30 Ferietilbud til personer med utviklingshemming Hva saken gjelder: Bergen bystyre vedtok 15. desember 2021 i sak 384/21, gjennom punkt 24 i budsjettavtalen mellom Ap, MDG, SV, R\u00f8dt, V og KrF og representantene Tungesvik (Sp) og Torgersen (Sp) for 2022, som f\u00f8lger: \u00abFerietilbudet for personer med utviklingshemming vil sommeren 2022 gjennomf\u00f8res i kommunal regi. Bystyret ber byr\u00e5det levere en sak vedr. ferietilbudet til personer med utviklingshemming i l\u00f8pet av f\u00f8rste halv\u00e5r 2022. Saken skal inneholde vurderinger av ulike modeller for hvordan dette tilbudet i fremtiden kan organiseres.\u00bb Bystyresaken om ferietilbudet til personer med utviklingshemming har beklageligvis ikke v\u00e6rt fremmet innen vedtatt frist av det forrige byr\u00e5det. Bergen kommune har arrangert sommerleir til skoleelever, med og uten utviklingshemming, samt ferieopphold for voksne personer med utviklingshemming i en \u00e5rrekke, ogs\u00e5 i 2022 og 2023. Tilbudet er ikke en lovp\u00e5lagt kommunal tjeneste. Flere byr\u00e5dsavdelinger er ansvarlige for gjennomf\u00f8ringen: Ferietilbud M\u00e5lgruppe Ferielokasjon Ansvarlig arrang\u00f8r Sommerleir for 2. til 7. klassetrinn H\u00e5landsdalen Byr\u00e5dsavdeling for skolelever med leirskole barnehage og skole utviklingshemming Sommerleir for 2. til 7. klassetrinn B\u00f8mlo Byr\u00e5dsavdeling for skoleelever uten folkeh\u00f8gskule og eldre, helse og utviklingshemming, Skjergardsheimen omsorg som befinner seg i leirstad en vanskelig sosio\u00f8konomisk livssituasjon Ferieopphold for Beboere i B\u00f8mlo Byr\u00e5dsavdeling for voksne personer bofellesskap og i folkeh\u00f8gskule, eldre, helse og med foreldrehjem Skjergardsheimen omsorg utviklingshemming leirstad og Merket p\u00e5 Golsfjellet 1 Tilrettelagte sommerleirer for skoleelever med utviklingshemming For skoleelever med utviklingshemming p\u00e5 2. til 7. klassetrinn gis det tilrettelagt sommerleirtilbud ved H\u00e5landsdalen leirskole. H\u00e5landsdalen leirskole eies og drives av Bergen kommune. P\u00e5 disse sommerleirene gis ogs\u00e5 skoleelever med utviklingshemming p\u00e5 8. \u2013 10. klassetrinn mulighet for \u00e5 delta. Det er utarbeidet egne kriterier for deltakelse p\u00e5 det tilrettelagte sommerleirtilbudet. Tilbudet er uten helsefaglig personell og har heller ikke v\u00e5ken nattevakt - og skal derfor ikke gis til skoleelever som er avhengig av slikt personell under oppholdet. Sommerleirene for elever med utviklingshemming er organisatorisk, \u00f8konomisk og administrativt underlagt Byr\u00e5dsavdeling for barnehage og skole (BBS) og foresl\u00e5s videref\u00f8rt i den form de har i dag. De inng\u00e5r derfor ikke i denne vurderingen av ulike modeller for hvordan ferietilbudet til voksne personer med utviklingshemming i framtiden kan organiseres. P\u00e5r\u00f8rendeorganisasjonene opplever tilbudet ved H\u00e5landsdalen leirskole som viktig for skoleelevene og deres familier - og anmoder om at tilbudet opprettholdes. Sommerleirer for skoleelever uten utviklingshemming Sommerleirene for skoleelever uten utviklingshemming p\u00e5 2. til 7. klassetrinn retter seg mot grunnskoleelever som befinner seg i en vanskelig sosio\u00f8konomisk familiesituasjon, og tilbudet inng\u00e5r blant annet som hjelpetiltak for familier med trang \u00f8konomi. Elevenes familier mottar gjerne bistand b\u00e5de fra den kommunale sosialtjenesten, barnevernstjenesten og/eller inkluderingstjenesten organisert under Byr\u00e5dsavdeling for barnevern, sosiale tjenester og mangfold (BBSM). De ordin\u00e6re sommerleirene gjennomf\u00f8res i dag av Byr\u00e5dsavdeling for eldre, helse og omsorg (BEHO), mens det er BBS som vurderer og prioriterer elever til disse sommerleirene. Det er utarbeidet egne kriterier for deltakelse og tilbudet er uten helsefaglig personell og v\u00e5ken nattevakt og skal derfor ikke gis til skoleelever som er avhengig av slikt personell under oppholdet. Kommunen har ansvar for \u00e5 p\u00e5se at alle kommunale tjenester og tiltak gjennomf\u00f8res p\u00e5 forsvarlig vis. Basert p\u00e5 kommunens erfaringer, og leirsjefenes tilbakemeldinger, er det foretatt en risikovurdering som del av evaluering av tilbudet siste to \u00e5r. Risikovurdering av sommerleirtilbudet for skoleelever uten utviklingshemming p\u00e5 2. til 7. klassetrinn De fleste elevene har god nytte av sommerleirtilbudet som bidrar til gode og positive ferieopplevelser for mange. Flere av elevene har en vanskelig livssituasjon, helse- og atferdsproblematikk, og gjerne ogs\u00e5 begrenset spr\u00e5kforst\u00e5else. Dette har p\u00e5virket ferieoppholdet negativt for andre feriedeltakere. Enkelte elever har gitt uttrykk for redsel overfor medelever, og hyggelige ferieaktiviteter har blitt \u00f8delagt eller avlyst fordi personalet har m\u00e5ttet f\u00f8lge opp elever med store bistandsbehov. Enkelte elever har utvist h\u00f8yrisikopreget verbal- og nonverbal atferd overfor andre elever og ansatte under leiroppholdet. Herunder aggresjon, vold, trakasserende atferd, samt krenkende seksuell atferd. Det har v\u00e6rt tilfeller der personalet har m\u00e5ttet benytte seg av n\u00f8drett i form av fastholding for \u00e5 avverge skade p\u00e5 seg selv, deltakere og eiendom. I flere tilfeller har leiroppholdet m\u00e5ttet avbrytes for enkeltelever som er blitt sendt tilbake til hjemmet. Det har ogs\u00e5 v\u00e6rt n\u00f8dvendig med bistand fra barnevernsvakten. Hjemsendelse av enkelte elever har vist seg \u00e5 v\u00e6re en risiko i seg selv da foreldre/foresatte ved to tilfeller i 2023 selv hadde reist p\u00e5 ferie. Dette til tross for at foreldre/foresatte er kjent med at de skal v\u00e6re tilgjengelig for barna i perioden leiroppholdet varer i tilfeller av sykdom eller kraftig hjemlengsel. I foreldres frav\u00e6r har personalet m\u00e5ttet f\u00f8lge opp den aktuelle elev og sommerleirtilbudet forringes for \u00f8vrige elever. 2 I tilbakemeldingene fra leirsjefene framkommer det ogs\u00e5 at enkelte elever ikke har etterlevd sikkerhetsregler og beskjeder fra personalet. Dette har medf\u00f8rt risikofylte situasjoner b\u00e5de i b\u00e5t og kano, i bil og p\u00e5 buss og i det generelle trafikkbildet. Enkelte barn p\u00e5 sommerleirene forteller ogs\u00e5 om forhold i hjemmet som m\u00e5 meldes til barnevernet. Personalet blir i slike situasjoner usikker p\u00e5 hvordan de skal m\u00f8te barna p\u00e5 en god og riktig m\u00e5te da de selv mangler kompetanse p\u00e5 omr\u00e5det. De er ogs\u00e5 helt uvitende om hvorvidt disse barna kanskje allerede er ivaretatt av relevante instanser. Disse barnas atferd p\u00e5virker og belaster ogs\u00e5 andre feriedeltakere og personal, og hyggelige ferieopplevelser har blitt \u00f8delagt, utsatt eller avlyst. Organiseringen av sommerleirtilbudet forutsetter god kjennskap til elevene og familiene tilbudet er ment for. Byr\u00e5dsavdeling for eldre, helse og omsorg (BEHO) har ikke kunnskap om bakgrunnen for at det enkelte barn er tilbudt \u00e5 reise p\u00e5 sommerleir, og kjenner heller ikke til forhold i barnets hjem. Dette medf\u00f8rer en risiko for at barn som ikke b\u00f8r v\u00e6re deltakere p\u00e5 sommerleir, likevel blir sendt p\u00e5 oppholdet. Det forklarer ogs\u00e5 at skoleelever, som i utgangspunktet ikke innfrir kriteriene for \u00e5 delta, har f\u00e5tt delta. Skal det ordin\u00e6re sommerleirtilbudet for skolelever p\u00e5 2. til 7. klassetrinn videref\u00f8res, m\u00e5 det avsettes mer ressurser til \u00e5 vurdere s\u00f8knader om deltakelse. Tiltaket b\u00f8r ogs\u00e5 organiseres av tjenester som kjenner barnets situasjon bedre. Det b\u00f8r vurderes om dette kan inng\u00e5 som et m\u00e5lrettet tiltak overfor s\u00e5rbare barn og unge. Ferieopphold for voksne personer med utviklingshemming Ferietilbudet til voksne personer med utviklingshemming har v\u00e6rt gitt som tilbud om ferieopphold p\u00e5 ulike feriedestinasjoner i Norge og i utlandet og organiseres av Byr\u00e5dsavdeling for eldre, helse og omsorg (BEHO). Tilbudet har v\u00e6rt gitt til personer med utviklingshemming som mottar helse- og omsorgstjenester. Feriedestinasjonene har v\u00e6rt betinget i ferietilbydere som, etter anbudsprosess, er tildelt oppdraget. Det er utarbeidet egne kriterier for deltakelse p\u00e5 ferieoppholdene. Tilbudene b\u00e5de i Norge og i utlandet er uten helsefaglig personell og uten v\u00e5ken nattevakt og reisene er derfor ikke aktuelle for personer som er avhengig av slikt personell under oppholdet. Etat for tjenester til utviklingshemmede har ansvar for \u00e5 sikre at s\u00f8kerne oppfyller kriteriene for deltakelse. Et stort antall voksne personer med utviklingshemming har en helsesituasjon som krever d\u00f8gnkontinuerlig bistand fra helsefaglig personell. Denne gruppen voksne kan ikke nyttiggj\u00f8re seg dette ferietilbudet, noe mange opplever b\u00e5de urimelig og urettferdig. Kommunen har ansvar for at ferietilbudene gjennomf\u00f8res p\u00e5 forsvarlig vis. P\u00e5 bakgrunn av risikoen for sykdom blant ferief\u00f8lget med tilh\u00f8rende personellfrafall, og spesielt med tanke p\u00e5 den \u00f8kende mangelen p\u00e5 helsepersonell i kommunen, er det foretatt en risikovurdering b\u00e5de av innenlands og utenlandsreisene for m\u00e5lgruppen. Risikovurderingene baserer seg ogs\u00e5 p\u00e5 erfaringer kommunen har fra dette ferietilbudet siste to \u00e5r. Risikovurdering av ferieopphold for voksne personer med utviklingshemming Ferieopphold i utlandet har tidligere v\u00e6rt gitt av tilbydere i Danmark og i land lenger s\u00f8r i Europa. Covid-19-pandemien hindret imidlertid utenlandsopphold i 2020, 2021 og 2022, og etter at det ble gjennomf\u00f8rt en risikovurdering av utenlandsopphold i 2022 ble det heller ikke gitt slikt tilbud i 2023. Risikovurderingene konkluderte p\u00e5 at det foreligger h\u00f8y risiko for feriekandidatenes liv og helse i tilfeller der pandemi, eller sykdom, skulle oppst\u00e5 og ramme feriekandidatene og/eller f\u00f8lge-/bistandspersonell under ferieoppholdet. Uten helsepersonell tilstede p\u00e5 innenlands- og 3 utenlandsreisene, og med fare for at ufagl\u00e6rt f\u00f8lge-/bistandspersonell blir syk og ikke kan erstattes raskt, ble det vurdert som uforsvarlig \u00e5 gjennomf\u00f8re reisene. Spesielt vurderes utenlandsreisene \u00e5 ha en uakseptabel h\u00f8y risiko knyttet til mulighet for \u00e5 f\u00e5 n\u00f8dvendig bistand i landet de oppholder seg i n\u00e5r helsetilstanden endrer seg, eller ved sykdom hos f\u00f8lgepersonell. Med tanke p\u00e5 m\u00e5lgruppens utfordringer i det \u00e5 forst\u00e5, og selv gj\u00f8re seg forst\u00e5tt, \u00f8ker risikoen tilsvarende. Dette er en m\u00e5lgruppe som ogs\u00e5 i stor grad er avhengig av at p\u00e5r\u00f8rende/verge eller helsepersonell bist\u00e5r dem i eller p\u00e5 vegne av dem tar, beslutninger knyttet til behandling. Dette vanskeliggj\u00f8res spesielt ved utenlandsopphold. \u00c5 skulle sikre feriekandidatene helsefaglig bistand ved egen sykdom, eller ved sykdomsfrav\u00e6r hos f\u00f8lgepersonell, vil medf\u00f8re behov for \u00e5 sende helsepersonell med p\u00e5 reisene. Dette vil medf\u00f8re store kostnader og budsjettet m\u00e5 i s\u00e5 fall styrkes. Selv med styrking av budsjettet vil det v\u00e6re sv\u00e6rt krevende \u00e5 rekruttere n\u00f8dvendig personell som f\u00f8lge av den generelle mangelen kommunen har p\u00e5 helsefaglig arbeidskraft. Helsepersonell m\u00e5 prioriteres til dem som har krav p\u00e5 tjenester i Bergen kommune. Her inng\u00e5r bruk av pensjonert helsepersonell, studenter p\u00e5 helsefagutdanninger b\u00e5de i videreg\u00e5ende skole og p\u00e5 h\u00f8yskole/universitetsniv\u00e5 \u2013 samt ufagl\u00e6rt arbeidskraft. Som omtalt over er ferieoppholdene ment for voksne personer med utviklingshemming som ikke har behov for helsefaglig bistand under oppholdet. Erfaring og evaluering av ferieoppholdene har vist at de fleste feriekandidatene har klart seg bra og trives godt p\u00e5 disse reisene. Det har likevel de siste to \u00e5rene v\u00e6rt flere situasjoner der det har v\u00e6rt n\u00f8dvendig \u00e5 sende feriekandidater hjem fra oppholdet, enten fordi personen har hatt behov for helse- og omsorgstjenester utf\u00f8rt av helsefaglig personell \u2013 eller som et resultat av risikoatferd som vanskelig lar seg h\u00e5ndtere av ufagl\u00e6rt bistandspersonell. Slike situasjoner medf\u00f8rer h\u00f8y risiko b\u00e5de for feriekandidaten selv, for bistandspersonell, andre feriekandidater og omgivelsene ellers. Rett til tjenester i andre land og mulighet for bistand under reiser i utlandet, er ikke p\u00e5 samme niv\u00e5 som i Norge. Det er ogs\u00e5 andre regler for tvangsbruk og straffereaksjoner overfor personer som i Norge ikke kan straffes. Det er med dagens arbeidsmarked sv\u00e6rt usikkert om det er mulig \u00e5 skaffe n\u00f8dvendig helsepersonell p\u00e5 feriereiser til utlandet og Bergen kommune kan ikke organisere utenlandsreiser som setter feriekandidatenes liv og helse i fare. P\u00e5 denne bakgrunn er det faglig gitt en klar anbefaling om \u00e5 ikke gjennomf\u00f8re utenlandsopphold for personer med utviklingshemming og heller s\u00f8ke \u00e5 finne alternative m\u00e5ter \u00e5 gi denne form for ferietilbud. Ogs\u00e5 innenlandsreiser er krevende \u00e5 gjennomf\u00f8re forsvarlig, men det er mindre risiko knyttet til kvaliteten p\u00e5 de helsetjenester som feriekandidaten kan f\u00e5 behov for da det i Norge er slik at kommunen en til enhver tid oppholder seg i har ansvar for \u00e5 gi n\u00f8dvendige helse- og omsorgstjenester til alle som til enhver tid oppholder seg i kommunen. Innenlandsreisene har imidlertid ogs\u00e5 den utfordringen at om flere av de n\u00e6r 200 feriedeltakerne p\u00e5 innenlandsreise til en mindre kommune skulle bli syk, vil belastningen p\u00e5 den lokale kommunale helsetjenesten overg\u00e5 det en kan forvente at en mindre kommune skal klare \u00e5 gi - spesielt i sommerferien. For begge ferietilbudene (innenlands- og utenlands) gjelder at mange opplever det som urettferdig n\u00e5r ikke personer med st\u00f8rre bistandsbehov f\u00e5r delta. Innkj\u00f8psregelverket Sommerleirtilbudet i Norge for skoleelever uten utviklingshemming p\u00e5 2. til 7. klassetrinn, og ferieoppholdene i Norge og utlandet for voksne personer med utviklingshemming, har som beskrevet over v\u00e6rt gitt p\u00e5 ulike feriedestinasjoner, avhengig av inng\u00e5tt avtale mellom Bergen kommune og tilbydere i inn- og utland etter anbudsprosesser. Det har ikke v\u00e6rt mulig \u00e5 gjennomf\u00f8re anbudsprosesser under Covid-19-pandemien og sommertilbudene i Norge har derfor fram til og med 2023, v\u00e6rt gitt av de samme tilbyderne gjennom 4 prolongering av kommunens tidligere inng\u00e5tte avtale med disse. Om disse sommerleirene for skoleelever uten utviklingshemming og ferietilbudet for voksne personer med utviklingshemming i Norge skal videref\u00f8res i samme form, m\u00e5 tilbudet lyses ut og bli gjenstand for ny anbudsprosess i tr\u00e5d med gjeldende innkj\u00f8psregelverk. Feriemidler til voksne personer med utviklingshemming Voksne personer med utviklingshemming som ikke kan delta p\u00e5 kommunens feriereiser har tidligere kunnet s\u00f8ke om feriemidler til bruk for ferieopplevelser med familie eller andre. Det har ikke v\u00e6rt avsatt budsjettmidler til dette de siste \u00e5rene. Innspill fra p\u00e5r\u00f8rendeorganisasjonene H\u00f8sten 2022 gjennomf\u00f8rte kommunen et innspillsverksted sammen med p\u00e5r\u00f8rendeorganisasjonene; Norsk forbund for utviklingshemmede (NFU), Autismeforeningen og Landsforbundet for utviklingshemmede og p\u00e5r\u00f8rende (LUPE). M\u00e5let med verkstedet var, basert p\u00e5 aktuelle bystyrevedtak, \u00e5 involvere p\u00e5r\u00f8rendeorganisasjonene i arbeidet med \u00e5 identifisere og dr\u00f8fte utfordringer i, samt vurdere ulike modeller for, framtidig organisering av ferietilbud for voksne personer med utviklingshemming. Innspillsverkstedet ble gjennomf\u00f8rt med Kontinuerlig forbedring og Lean som metodisk grunnlag. Arbeidet resulterte i f\u00f8lgende forslag til modeller for framtidig ferietilbud til m\u00e5lgruppen: A Kommunal individuell tilskuddsordning Det ble foresl\u00e5tt innf\u00f8rt en s\u00f8kbar kommunal individuell tilskuddsordning der feriekandidatene (p\u00e5r\u00f8rende/verge) selv s\u00f8ker tilskudd til ferieaktiviteter/-opphold. Tilskuddsbel\u00f8pet ble foresl\u00e5tt utbetalt likt med samme sum pr s\u00f8ker. Det ble pekt p\u00e5 at tilskuddsordningen eventuelt kunne behovspr\u00f8ves med utgangspunkt i s\u00f8kers inntekt og formue. Velges denne ordningen vil budsjettmidlene avsatt til ferieopphold for voksne personer med utviklingshemming utbetales til den enkelte. B Kommunal organisasjonsbasert tilskuddsordning Som alternativ til den individuelle tilskuddsordningen ble det foresl\u00e5tt at frivillige ideelle organisasjoner kan s\u00f8ke om tilskudd for \u00e5 arrangere ferietilbud til personer i m\u00e5lgruppen. Eksempelvis R\u00f8de Kors, p\u00e5r\u00f8rendeorganisasjoner og folkeh\u00f8yskoler. Det ble foresl\u00e5tt \u00e5 avholde en konferanse for potensielle tilbydere for \u00e5 markedsf\u00f8re tilbudet og at det kunne \u00e5pnes for samarbeid med samvirkeforetaket Solg\u00e5rden. Velges denne ordningen vil budsjettmidlene avsatt til ferieopphold for voksne personer med utviklingshemming utbetales til organisasjonene. Det ble, b\u00e5de for den individuelle og den organisasjonsbaserte tilskuddsordningen, presisert at feriedeltakerne ikke kan motta eventuelt ferietilbud i kommunal regi, og samtidig motta kommunalt tilskudd. Det ble spilt inn at de to ordningene b\u00f8r ha definerte s\u00f8knadskriterier der det framg\u00e5r hvem som kan s\u00f8ke, hvor mye det kan s\u00f8kes om og eventuelt krav om behovspr\u00f8ving. Det ble ogs\u00e5 presisert behov for at vedtak om tilskudd eller deltakelse p\u00e5 ferietilbud i regi av frivillige organisasjoner, m\u00e5 v\u00e6re avklart i god tid f\u00f8r ferieperioden starter slik at familiene f\u00e5r mulighet til \u00e5 planlegge eget familieliv, herunder ferie- og fritid. C Ferietilbud i regi av Etat for tjenester til utviklingshemmede Ferietilbudet ble foresl\u00e5tt organisert av Etat for tjenester til utviklingshemmede ved at denne gis ansvar for \u00e5 tilby ferieaktiviteter om sommeren i etatens bofellesskap, avlastningsboliger og dagsenter til dem som ikke kan gj\u00f8re nytte av andre ordin\u00e6re ferietilbud \u2013 eller eventuelt tilbud i regi av kommunen. Sommeraktivitetene i bofellesskapene ble foresl\u00e5tt arrangert av ansatte og tilbudt beboerne der. Likeledes ble det foresl\u00e5tt at sommeraktiviteter i dagsenter og avlastningsboliger ble arrangert av ansatte og tilbudt dem med dagsenter- og/eller avlastningstilbud i 5 sommerperioden. Likeledes til voksne personer med utviklingshemming som bor i foreldrehjem og er uten, eller har et mindre, dagsenter- og/eller avlastningstilbud i sommerfasen. Sommeraktivitetene i regi av avlastningsenheten foresl\u00e5s ogs\u00e5 tilbudt voksne beboere i foreldrehjem over en sammenhengende periode \u2013 ved eksempelvis \u00e5 innvilge disse avlastningstjenester med ferieaktiviteter over flere sammenhengende d\u00f8gn. Dette da avgrenset til familier med s\u00e6rlig tyngende omsorgsoppgaver slik at disse selv kan f\u00e5 en sammenhengende ferie. For \u00e5 sikre bemanning til tilbudet ble det spilt inn forslag om mer spennende annonser for \u00e5 trekke ungdom til jobb. Herunder starte rekruttering av aktivitetsledere fra videreg\u00e5ende- og h\u00f8yskoler allerede i h\u00f8stsemesteret \u00e5ret f\u00f8r kommende sommerfase, og rekruttere helsefagkvalifiserte pensjonister til form\u00e5let. Det ble ogs\u00e5 anmodet om at kommunen b\u00f8r fremme tilbud om sommerjobb i ulike sektorer innen helse- og omsorgsfeltet for \u00e5 sikre god bemanning gjennom sommeren. En slik modell forutsetter at Etat for tjenester til utviklingshemmede f\u00e5r tilf\u00f8rt budsjettmidlene avsatt til ferieopphold for voksne personer med utviklingshemming slik at disse kan fordeles for finansiering av \u00f8kte tjenester der sommeraktiviteter i etatens bofellesskap, avlastningsboliger og dagsenter inng\u00e5r. Tilbudet vil tilpasses og avgrenses i forhold til omtalte avsatte budsjettmidler. Personene dette kan v\u00e6re aktuelt for f\u00e5r da et tilbud som g\u00e5r utover de lovp\u00e5lagte tjenestene de har behov for til vanlig n\u00e5r de oppholder seg i kommunen. D Videref\u00f8ring av dagens ordning med ferieopphold for voksne personer med Utviklingshemming Norsk forbund for utviklingshemmede (NFU) ga sterkt uttrykk for \u00e5 \u00f8nske dagens ferietilbud for voksne personer med utviklingshemming videref\u00f8rt uendret. Dette uavhengig av at det ogs\u00e5 vil medf\u00f8re videref\u00f8ring av ulikhet og opplevelse av urimelig og urettferdig praksis for andre m\u00e5lgrupper. Forbundet presiserte at tilbudet ikke m\u00e5 forkastet for alle dem som har stort utbytte av tilbudet, p\u00e5 bakgrunn av at ikke alle kan nyttiggj\u00f8re seg av dagens tilbud. Oppsummert Det ble p\u00e5 slutten av prosessen i innspillsverkstedet diskutert fordeler og ulemper med l\u00f8sningsforslagene. Det ble ogs\u00e5 gitt muligheter for \u00e5 velge \u00e9n av disse l\u00f8sningene, eller en kombinasjon av dem. Med utgangspunkt i kartlagte risikofaktorer med dagens ordninger og den \u00f8kende mangelen p\u00e5 helsepersonell, ble den kommunale tilskuddsordningen gitt st\u00f8rst tilslutning. Denne ordningen ble ogs\u00e5 vurdert \u00e5 kunne bidra til at familiene selv, eventuelt frivillige organisasjoner, kunne p\u00e5ta seg oppdraget og videref\u00f8re dagens ordning. \u00d8konomiske konsekvenser: Saken har ingen \u00f8konomiske konsekvenser utover det som ligger i budsjettforslaget p\u00e5 omr\u00e5det i kommende Handlings og \u00f8konomiplan for 2024 \u2013 2027, forutsatt at det ikke i framtiden skal organiseres ferieopphold innen- eller utenlands for feriekandidater med helsefaglig kvalifisert f\u00f8lge-/bistandspersonell. Dette vil medf\u00f8re omfattende kostnader og kreve betydelig h\u00f8yere budsjett til ferieform\u00e5let. Det vil imidlertid v\u00e6re n\u00e6rmest umulig \u00e5 sikre nok helsefaglig kvalifisert personell til denne type ferieopphold. I foresl\u00e5tt budsjett er det avsatt totalt kr. 8.067.286 fordelt med kr. 4.923.227 til ferietilbud for voksne personer med utviklingshemming, og kr. 3.144.059 til sommerleirene for skoleelever uten utviklingshemming p\u00e5 2. til 7. klassetrinn. Om en beslutter \u00e5 innf\u00f8re en ordning der frivillige ideelle organisasjoner gis mulighet for \u00e5 s\u00f8ke om kommunalt tilskudd for \u00e5 gjennomf\u00f8re ferietilbud for m\u00e5lgruppen i grupper, foresl\u00e5s budsjettforslaget p\u00e5 kr. 4.923.227 til dette tilbudet overf\u00f8rt til den allerede eksisterende 6 kommunale tilskuddsordningen for ideelle organisasjoner, administrert og saksbehandlet av Byr\u00e5dsavdeling for eldre, helse og omsorg etter gjeldende regelverk. Om en kommer til at tilbudet skal arrangeres som sommeraktiviteter i dagsenter og avlastningsboligene, eventuelt ogs\u00e5 som fleksible sommeraktivitetstilbud til dem som mottar ordin\u00e6re tjenester i kommunen, kan dette tiltaket disponere budsjettet p\u00e5 kr. 4.923.227. Funksjonshindredes rettigheter Bergen kommunes ferietilbud til m\u00e5lgruppen bidrar til \u00e5 innfri form\u00e5l i helse- og omsorgstjenesteloven, Konvensjonen om rettigheter til mennesker med nedsatt funksjonsevne (CRPD), Stortingsmelding nr. 8 om Menneskerettigheter for personer med utviklingshemming, og Nasjonal veileder om gode helse- og omsorgstjenester til personer med utviklingshemming. N\u00e5r kommunen selv organiserer tilbud, m\u00e5 kommunen ogs\u00e5 sikre at den etablerer tilbud som er faglig forsvarlige. Gis den enkelte et tilskudd slik at de selv kan organisere reiser til inn- og utland, p\u00e5hviler det et st\u00f8rre ansvar p\u00e5 verge eller p\u00e5r\u00f8rende n\u00e5r personen selv ikke er i stand til \u00e5 vurdere om risiko ved \u00e5 reise er akseptabel. Dette kan v\u00e6re krevende og kommunen m\u00e5 v\u00e6re innstilt p\u00e5 \u00e5 gi r\u00e5d ved tvil. Ved reiser til utlandet m\u00e5 p\u00e5r\u00f8rende oppfordres til \u00e5 unders\u00f8ke hvilke ulike hjelpeordninger som finnes i ulike land. Innenfor E\u00d8S omr\u00e5det har nordmenn i hovedsak samme rettigheter som landets egne innbyggere, men mange land har vesentlig d\u00e5rligere ordninger enn Norge. Vurdering av foresl\u00e5tte modeller Denne bystyresaken omhandler ulike modeller \u00e5 gi ferietilbud til personer med utviklingshemming. Sommerleirtilbudet til skoleelevene med utviklingshemming p\u00e5 2. til 7. klassetrinn er tillagt Byr\u00e5dsavdeling for barnehage og skole og inng\u00e5r derfor ikke som et tilbud bystyret skal vurdere i denne saken. Foresl\u00e5tte modeller omhandler slik utelukkende ferietilbudet til voksne personer med utviklingshemming som bor i bofellesskap eller foreldrehjem. Det er viktig at det framtidige ferietilbudet til denne m\u00e5lgruppen gjennomf\u00f8res p\u00e5 en forsvarlig m\u00e5te, og f\u00e5r en likere og mer rettferdig profil. Dette vil ikke kunne ivaretas ved videref\u00f8ring av dagens ordning, men i st\u00f8rst grad sikres gjennom den individuelle, eller organisasjonsbaserte tilskuddsordningen. Gjennom den individuelle tilskuddsordningen st\u00e5r familier og feriekandidater friere til \u00e5 velge ferielokasjon, tidspunkt for, og lengde p\u00e5, ferien. Den organisasjonsbaserte tilskuddsordningen bidrar i st\u00f8rre grad til gruppereiser og felles ferieopplevelser. Den fremmer ogs\u00e5 forhold i strategiene som ligger i Plan for frivillighet i Bergen 2022-2025 der det framg\u00e5r at kommunen skal gj\u00f8re det enklere \u00e5 s\u00f8ke og motta tilskudd fra kommunen p\u00e5 tvers av byr\u00e5dsavdelingene. Strategiene baserer seg p\u00e5 flere omr\u00e5der som ble pekt p\u00e5 som utfordringer, som ogs\u00e5 underbygger de nasjonale f\u00f8ringene for kommunens samarbeid med frivillig sektor. For \u00e5 realisere strategiene er det satt 19 tiltak innenfor fire satsingsomr\u00e5der som skal gjennomf\u00f8res i planperioden. Satsingsomr\u00e5dene er: frivilligheten som en ressurs, kommunikasjon og synlighet, tilskuddsmidler og lokaler og m\u00f8teplasser. Et ferietilbud i regi av Etat for tjenester til utviklingshemmede til dem som ikke kan gj\u00f8re nytte av andre ordin\u00e6re ferietilbud, eller eventuelt ferietilbud i regi av kommunen, vil f\u00e5 mindre preg av ferieopphold for feriekandidatene, men vil kunne bidra til kjekke ferieaktiviteter p\u00e5 dagtid. Etat for tjenester til utviklingshemmede har allerede problemer med \u00e5 skaffe personell om sommeren og det kan bli krevende \u00e5 \u00f8ke bemanningen slik at eventuelle planlagte ferieaktiviteter kan gjennomf\u00f8res. 7 Oppsummert synes tilskuddsordningene derfor som den ordningen som vil fungere best for b\u00e5de for feriekandidatene, familiene/p\u00e5r\u00f8rende og kommunen som tjenesteut\u00f8ver. Byr\u00e5dets vurdering og anbefaling/konklusjon: Byr\u00e5det ser det som viktig \u00e5 sikre mennesker med utviklingshemming mulighet for gode og mest mulig selvstendige liv og samtidig forsvarlige kommunale tjenester. Med utgangspunkt i det risikobildet som er beskrevet i saken, anbefaler byr\u00e5det at dagens ferietilbud for voksne personer med utviklingshemming endres til en tilskuddsordning. En tilskuddsordning legger til rette for at den enkelte i dialog med sine n\u00e6re selv kan ta stilling til hvordan de \u00f8nsker \u00e5 feriere. Alle st\u00e5r fritt til \u00e5 reise p\u00e5 ferie n\u00e5r de vil og hvor de vil, men for personer med store bistandsbehov er det vanskelig \u00e5 f\u00e5 til i praksis. Nordmenn har i hovedsak samme rett til tjenester i E\u00d8S land som landets egne innbyggere, men f\u00e5 land har like gode helse- og omsorgstjenester som en har i Norge. Et tilskudd vil gi flere en mulighet til selv \u00e5 reise p\u00e5 ferie med egne ledsagere. Det kan som p\u00e5r\u00f8rende v\u00e6re vanskelig \u00e5 ta stilling til om risiko ved en reise blir for stor. Her m\u00e5 kommunens helse- og omsorgspersonell, inklusiv fastlegen gi r\u00e5d til p\u00e5r\u00f8rende ved tvil. Ellers mener byr\u00e5det at den enkelte i dialog med verge eller p\u00e5r\u00f8rende er n\u00e6rmest til \u00e5 bestemme hva som er akseptabel risiko ved reiser i inn- og utland. Om det skal legges opp til en individuell ordning, en tilskuddsordning til organisasjoner eller en kombinasjon av disse, bes bystyret ta stilling til. Begrunnelse for framleggelse til bystyret: Reglement for Bergen bystyre og utvalgene for 2023 \u2013 2027vedtatt av bystyret i m\u00f8te 18. oktober 2023 i sak 368/23: 5.8.2 Enkeltsaker a. Enkeltsaker som inneb\u00e6rer prinsipielle avveininger som er av politisk interesse b. Enkeltsaker som avviker fra vedtatte planer innenfor alle omr\u00e5der som er delegert c. Enkeltsaker som bystyret har vedtatt \u00e5 behandle Byr\u00e5det innstiller til bystyret \u00e5 fatte f\u00f8lgende vedtak: 1. Kommunens ferietilbud for voksne personer med utviklingshemming endres til en individuell ordning hvor den enkelte kan s\u00f8ke tilskudd til feriereise. 2. Byr\u00e5det utarbeider retningslinjer for tilskuddsordningen. Dato: 20. desember 2023 Christine B. Meyer Christian Haugen Byr\u00e5dsleder Byr\u00e5d for eldre, helse og omsorg Dokumentet er godkjent elektronisk. 8 "
}