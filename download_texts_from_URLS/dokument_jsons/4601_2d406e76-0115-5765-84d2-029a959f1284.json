{
  "dokument_id": "2d406e76-0115-5765-84d2-029a959f1284",
  "doc_type": "case_attachment",
  "kommune": 4601,
  "tittel": "H\u00f8ringssvar fra Kommunalt r\u00e5d for personer med funksjonsnedsettelse- Folkehelsestrategi for Bergen kommune. ",
  "url": "https://bergen.kommune.no/politikere-utvalg/api/fil/bk360/8402834/Horingssvar-fra-Kommunalt-rad-for-personer-med-funksjonsnedsettelse-Folkehelsestrategi-for-Bergen-kommune-",
  "tekst": " Kommunalt r\u00e5d for personer med funksjonsnedsettelse Til Intern korrespondanse BHO - Kommunaldirekt\u00f8rens stab (Arbeidssted) V\u00e5r referanse: 2023/01953-110 Saksbehandler: Ragnhild Hvoslef Kr\u00fcger Fra Dato: 19. juni 2023 Kommunalt r\u00e5d for personer med funksjonsnedsettelse Folkehelsestrategi for Bergen kommune. H\u00f8ringsinnspill fra kommunalt r\u00e5d for personer med funksjonsnedsettelse KRPF behandlet saken i m\u00f8te 8. juni, sak 122/23 og vil gjerne komme med f\u00f8lgende h\u00f8ringsinnspill. Generelt er dette en god strategi med gode m\u00e5l og strategier som KRPF stiller seg bak, men vi har noen kommentarer til innholdet. Folkehelsen i Bergen kommune er god. Innbyggere i Bergen er tilfreds med eget liv og egen helse, og trives godt i n\u00e6rmilj\u00f8et. (Byr\u00e5dens forord s. 2) Kanskje en litt for bastant konklusjon n\u00e5r man i samme plan viser til h\u00f8y barnefattigdom i visse bydeler, og at mange faller utenfor skole, arbeid, etc. Sammenlign med s 9 : En ny trend i Bergen og landet ellers, er at flere unge og unge voksne oppgir \u00e5 v\u00e6re ensomme og lite tilfredse med livet (Folkehelseinstituttet, 2022). Ser vi n\u00e6rmere p\u00e5 ungdommene i Bergen, finner vi at 28 prosent av ungdom i ungdomsskolealder sier de er ensomme. Kun 48 prosent i samme aldersgruppe sier de har h\u00f8y tilfredshet med livet. Skal Bergen v\u00e6re en menneskerettighetsby m\u00e5 det komme tiltak for at personer med ulike funksjonsnedsettelser ogs\u00e5 skal bli ivaretatt p\u00e5 en god og forsvarlig m\u00e5te. Det eneste som beskrives her er personer med psykiske lidelser. Det b\u00f8r v\u00e6re et s\u00e6rlig fokus p\u00e5 barn med ulike funksjonsnedsettelser. Her er det viktig at kommunen har klare m\u00e5lsetninger for at denne gruppen skal bli godt ivaretatt s\u00e5 tidlig som mulig slik at de skal kunne f\u00e5 et godt grunnlag for \u00e5 kunne fungere best mulig gjennom livsl\u00f8pet. P\u00e5 side 2 i strategien st\u00e5r det f\u00f8lgende \u00ab80% fullf\u00f8rer videreg\u00e5ende oppl\u00e6ring innen normert tid, men blant elever med foreldre med lav utdanning fullf\u00f8rer bare 55%. Blant voksne mellom 20 \u2013 66 \u00e5r er 19% utenfor arbeidslivet. 9,1% av unge mellom 15 og 29 \u00e5r st\u00e5r helt utenfor arbeidsliv, skole og utdanning. 11,5 % av barnefamiliene i Bergen lever i fattigdom. Familier med innvandrerbakgrunn og aleneboende foreldre utgj\u00f8r en stor andel av disse.\u00bb KRPF savner at personer med funkjsjonendsettelse nevnes her da det er kjent at enda f\u00e6rre personer med funksjonsnedsettelse fullf\u00f8rer videreg\u00e5ende skole enn elever med foreldre som har lav utdanning, f\u00e6rre personer med funksjonsnedsettelse er i arbeid enn andre grupper og mange familier med funksjonshemmede medlemmer lever i fattigdom (spesielt familier der et eller flere medlemmer har stort omsorgsbehov). Dette gjentar seg ogs\u00e5 p\u00e5 side 8. Strategi 1.4 og 1.5 p\u00e5 side 14 er veldig viktig og b\u00f8r inkluderes mer i alle planer i kommunen, spesielt viktig er det at ogs\u00e5 negative helsekonsekvenser blir tatt med i de ulike planene. N\u00e5r helsekonsekvenser har v\u00e6rt med har det kun v\u00e6rt de positive helsekonsekvensene som har blitt inkludert og det gir et skjevt bilde av situasjonen. S 16: \u00d8ke betydningen av helsefremmende og inkluderende arbeidsplasser R\u00e5det tilslutter seg satsing p\u00e5 helsefremmende og inkluderende arbeidsplasser. Skal kommunen lykkes med dette, m\u00e5 hensynet til restarbeidsevne og tilrettelegging inn mot ulike typer funksjonsnedsettelser (inklusive allergier) p\u00e5 arbeidsplasser ivaretas. P\u00e5 side 18 i strategi 6.2 st\u00e5r det f\u00f8lgende \u00abEldre skal kunne beholde nettverk og utvikle nye nettverk ved flytting til aldersvennlige boliger\u00bb. Dette er en veldig god tanke, men for at denne skal v\u00e6re reell m\u00e5 andre planer reflektere dette ved at det legges opp til noe bes\u00f8ksparkering rundt disse boligene. Et eksempel av flere p\u00e5 hvorfor dette er viktig: Allergi er arvelig, ogs\u00e5 pelsdyrallergi, dette gj\u00f8r det vanskelig for enkelte \u00e5 kunne ta offentlig transport og skal de da klare \u00e5 bes\u00f8ke sine foreldre/besteforeldre og p\u00e5 den m\u00e5ten opprettholde familienettverket er de avhengig av at det er noe parkering i n\u00e6rheten. S 20 Folkehelseperspektivet skal vektlegges i kommunens alkoholpolitikk. R\u00e5det er enig i dette. Men da m\u00e5 det ogs\u00e5 gjenspeile seg i skjenkebevillinger og barn m\u00e5 skjermes (se diskusjonen om skjenkebevilling p\u00e5 Torgallmenningen). Med hilsen Kommunalt r\u00e5d for personer med funksjonsnedsettelse Harald Berge Breistein - leder Ragnhild Hvoslef Kr\u00fcger - r\u00e5dgiver/r\u00e5dssekretariatet Dokumentet er godkjent elektronisk. Kopi: "
}