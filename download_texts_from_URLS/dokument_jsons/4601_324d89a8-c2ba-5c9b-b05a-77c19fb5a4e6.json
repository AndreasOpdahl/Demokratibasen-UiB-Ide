{
  "dokument_id": "324d89a8-c2ba-5c9b-b05a-77c19fb5a4e6",
  "doc_type": "case_presentation",
  "kommune": 4601,
  "tittel": "Mediefondet Zefyr AS - oppnevnelse av medlem og varamedlem til valgkomit\u00e9 ",
  "url": "https://bergen.kommune.no/politikere-utvalg/api/fil/bk360/11504565/Framstilling-Mediefondet-Zefyr-AS-oppnevnelse-av-medlem-og-varamedlem-til-valgkomit-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/174470-2 Mediefondet Zefyr AS - oppnevnelse av medlem og varamedlem til valgkomit\u00e9 Hva saken gjelder: Saken omhandler oppnevning av 1 medlem og 1 varamedlem til valgkomit\u00e9 for Mediefondet Zefyr AS. Vedtektene i Mediefondet Zefyr AS har ikke blitt revidert siden de ble vedtatt i 2018. Bergen kommune har i samr\u00e5d med Rogaland fylkeskommune, som eiere, vurdert at en revidering av de gjeldende vedtektene vil v\u00e6re n\u00f8dvendig innen utgangen av 2024. Vedtektsendringene medf\u00f8rer blant annet innf\u00f8ring av en valgkomit\u00e9. Det vil bli avholdt en ekstraordin\u00e6r generalforsamling innen utgangen av 2024 for \u00e5 f\u00e5 vedtatt endringene. I den ekstraordin\u00e6re generalforsamlingen vil ogs\u00e5 medlemmene i valgkomit\u00e9en bli valgt. I henhold til de nye vedtektene skal valgkomiteen best\u00e5 av 3 ordin\u00e6re medlemmer, samt 2 varamedlemmer. Eierne og selskapet velger valgkomiteens medlemmer. Det skal rulleres mellom eierne hvem som skal ha lederen av valgkomiteen. Rulleringen vil f\u00f8lge valgperioden. Mediefondet Zefyr AS ble etablert i 2016, gjennom en fusjonering av de to regionale fondene Fuzz AS og Filmkraft Fond AS. Selskapet er per august 2024 eid av Bergen kommune (50%) og Rogaland fylkeskommune (50%). Selskapet er et trepartssamarbeid mellom regionale offentlige myndigheter, private investorer og staten ved Kulturdepartementet og Norsk filminstitutt. Selskapet har samarbeidsavtaler med fylker og kommuner gjennom hele virksomhetsomr\u00e5det, fra Vestfold og Telemark i \u00f8st, langs kysten opp til M\u00f8re og Romsdal p\u00e5 Nordvestlandet. Mediefondet Zefyr er det st\u00f8rste regionale fondet for audiovisuell produksjon i Norge. Selskapet investerer privat kapital i norske filmer, serier og spill. I tillegg forvalter selskapet statlige tilskuddsmidler til audiovisuelle produksjoner med tilknytning til virksomhetsomr\u00e5det. De gjeldende vedtektene ble vedtatt i 2018 og har ikke blitt revidert siden. \u00d8konomiske konsekvenser: Ingen \u00f8konomiske konsekvenser. Byr\u00e5dens vurdering og konklusjon: Bergen kommune skal i henhold til utkast til nye vedtekter oppnevne ett medlem med varamedlem til valgkomiteen. Byr\u00e5den foresl\u00e5r overfor byr\u00e5det \u00e5 oppnevne Guri Heftye som medlem og Olav Mellgren som varamedlem av Mediefondet Zefyr sin valgkomit\u00e9, under forutsetning av at denne vedtas opprettet i ekstraordin\u00e6r generalforsamling. 1 Guri Heftye er leder av Nordiske Mediedager. Hun har lang erfaring og solid kompetanse fra den audiovisuelle bransjen. Heftye har et stort bransjenettverk lokalt, nasjonalt og internasjonalt. Hun er gjennom sin stilling i Nordiske Mediedager til enhver tid oppdatert p\u00e5 de siste bevegelser og utfordringer i den audiovisuelle bransjen, og har relevant erfaring i \u00e5 identifisere og innhente spesifikk kompetanse. Olav Mellgren er seniorr\u00e5dgiver i n\u00e6ringsseksjonen i byr\u00e5dsavdeling for n\u00e6ring, kultur og idrett. F\u00f8r han kom til Bergen kommune var han i flere \u00e5r ansatt i Mediefondet Zefyr, og kjenner selskapets funksjon og behov fra innsiden. Vedtakskompetanse: Byr\u00e5dets fullmakter pkt. 2.13.1 og 2.13. 3 vedtatt av bystyret 27.11.2024 i sak 462/20: Kommunale foretak, aksjeselskaper, interkommunale selskaper og andre samarbeidsformer 2.13.1. Byr\u00e5det ivaretar kommunens rett etter aksjeloven \u00a7 5-2 til \u00e5 delta p\u00e5 generalforsamlingen i kommunens aksjeselskaper, og foresl\u00e5r kommunens styrekandidater i aksjeselskapene. 2.13.3. Byr\u00e5det selv oppnevner kommunens representanter i alle andre styrer, r\u00e5d og utvalg som legges innenfor byr\u00e5dets ansvarsomr\u00e5de. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: Guri Heftye foresl\u00e5s som medlem, og Olav Mellgren som varamedlem til Zefyrs valgkomit\u00e9, under forutsetning av at denne opprettes i ekstraordin\u00e6r generalforsamling. Dato: 3. desember 2024 Reidar Digranes Byr\u00e5d for idrett, kultur og n\u00e6ring Dokumentet er godkjent elektronisk. Vedlegg: 1. Utkast til nye vedtekter Mediefondet Zefyr AS 2024 2. Dagens vedtekter for Mediefondet Zefyr AS 2 "
}