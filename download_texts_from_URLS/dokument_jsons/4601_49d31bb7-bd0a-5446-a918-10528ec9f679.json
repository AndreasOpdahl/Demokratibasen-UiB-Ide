{
  "dokument_id": "49d31bb7-bd0a-5446-a918-10528ec9f679",
  "doc_type": "case_attachment",
  "kommune": 4601,
  "tittel": "Fagnotat datert 01.09.2023",
  "url": "https://bergen.kommune.no/politikere-utvalg/api/fil/bk360/9511884/Fagnotat-datert-01-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15208-3 (Arbeidssted) Saksbehandler: Runar Sagstad Haugen Dato: 01.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 35/278/0/0 Ytrebygdsvegen 53. Etablering av kran. ByggProsjekt AS v/ Morten Nytun p\u00e5 vegne av tiltakshaver Bjordal og Hvem klager? Madsen AS i klage datert 17.08.2023. Legalisering av t\u00e5rnkran med bomradius 50 meter (ca. 70 meter total Tiltaket kranlengde), maksimal h\u00f8yde 42,8 meter. S\u00f8knad om midlertidig dispensasjon i 5 \u00e5r fra reguleringsplan nummer Vedtaket 60030000 \u00a7 2.1.1 om detaljregulering avsl\u00e5s i vedtak av 28.07.2023, jf. pbl \u00a7 19-2. S\u00f8knad om midlertidig dispensasjon i 5 \u00e5r fra reguleringsplan nummer 60030000 \u00a7 3.8 om byggeh\u00f8yde avsl\u00e5s, jf. pbl \u00a7 19-2. Reguleringsplan ID 60030000, YTREBYGDA. mfl. fra 2011, regulert til Bolig/kontor/annen n\u00e6ring - B/K/NA1. Deler av eiendommen (mot fylkesvei) er ber\u00f8rt av plan under arbeid, planid 66030000 Ytrebygda gnr 35 bnr 7 m.fl., S\u00f8reide ungdomsskole. I sj\u00f8 er eiendommen omfattet av omr\u00e5deregulering id 60200000, omr\u00e5det Planstatus i sj\u00f8 er vist som 6001 -bruk og vern av sj\u00f8. I KPA2018 er eiendommen avsatt til sentrumsform\u00e5l - byfortettingssone og den ligger innenfor hensynssonene funksjonell strandsone og delvis innenfor gul veist\u00f8y. Oms\u00f8kte tiltak anses \u00e5 v\u00e6re i tr\u00e5d med regulert form\u00e5l Annen n\u00e6ring. Det er imidlertid knyttet rekkef\u00f8lgebestemmelser til feltet, som krever detaljregulering for omr\u00e5det, jf. pkt. 2.1. Det vil bli tap av arbeidsplasser, inntekter og vanskeliggj\u00f8re bedriftens Klagegrunner ansvar for beredskap av b\u00e5ter. Eiendommens typografi vanskeliggj\u00f8r bruk av andre typer kraner. S\u00f8knad om midlertidig dispensasjon fra reguleringsplanen om byggegrense mot vei, jf, pbl \u00a7 12-4 jf. veglova \u00a7 29 m\u00e5 behandles, se Behov for ytterligere vedtaket datert 28.07.2023 pkt. 3.8. saksbehandling ved S\u00f8ker har vedlagt en st\u00f8yrapport fra s\u00f8knaden i 2013, denne er for eventuell omgj\u00f8ring gammel og det m\u00e5 innhentes nyere st\u00f8yrapport for \u00e5 dokumentere at st\u00f8yen er under grenseverdiene i kommuneplanen og T-1442. Anbefalt vedtak Vedtaket datert 28.07.2023 opprettholdes. Klagen tas ikke til f\u00f8lge. Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk I 2016 (sak. 201327766) ble det gitt en midlertidig legalisering av eksisterende kran og dispensasjon p\u00e5 8 \u00e5r. I vedtaket oppgis det at denne skal gjelde fra mottatt s\u00f8knad 11.09.2013 (EBYGG-5210-201327766-53). Opprinnelig ble det gitt et avslag p\u00e5 s\u00f8knaden om kranen (201327766/16), og dette ble opprettholdt av Byr\u00e5det og deretter datidens Komite for milj\u00f8 og byutvikling (sak 259-15). Deretter ble vedtaket sendt til Fylkesmannen i Hordaland som opphevet Bergen Kommune sitt vedtak den 21.10.2015 begrunnet med at det forel\u00e5 saksbehandlingsfeil. Bygningsmyndigheten ga deretter rammetillatelse og dispensasjon midlertidig i 8 \u00e5r i vedtak datert 04.05.2016 (201327766/39). Naboer p\u00e5klaget igjen dette vedtaket, men det ble opprettholdt politisk og stadfestet av Statsforvalteren. I 2017 s\u00f8kte ansvarlig s\u00f8ker om igangsettingstillatelse av tiltaket, men det manglet n\u00f8dvendige ansvarsretter. Dette ble aldri innsendt etter manglebrev fra kommunen, og tiltaket har aldri f\u00e5tt igangsettingstillatelse. Den midlertidige tillatelsen ville uansett utg\u00e5tt 11.09.2021. Til venstre er kranen i 2022. Bildet til h\u00f8yre er fra 2006. Saksnummer KLAGE-2023/15208 Side 2 av 10 Bildet til venstre er et flyfoto fra 1985, kranen kan da ikke sees. Skr\u00e5fotoet til h\u00f8yre viser en kran, og er fra 1992. Kranen er oppf\u00f8rt en gang mellom 1985 og 1992 og er s\u00f8knadspliktig. For ordens skyld nevnes det at det er en kran som er til stasjon\u00e6rt varig bruk, og den faller ikke under unntakene i SAK10 \u00a7 4-2 a) i forbindelse med bygge- og anleggsarbeid. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3. Det er mottatt merknader fra naboer/gjenboere. Under f\u00f8lger en oppsummering av mottatte merknader: Dolvik Eiendom AS, v/ Terje S\u00f8reide (gbnr. 35/259) som er grunneier av eiendommen kranen er oppf\u00f8rt p\u00e5 (1) - S\u00f8kers opplysninger om at kranen skaper 20-25 \u00e5rsverk er ikke dokumentert, og tallet var 10-12 \u00e5rsverk i 2013. Det stilles sp\u00f8rsm\u00e5l ved om det har v\u00e6rt en dobling av ansatte i perioden, og det ansees ikke dokumenter at kranen skaper et slikt antall ansette. Dette var ogs\u00e5 presisert i byr\u00e5dssak 22/17 \u00abAt kranen genererer 10-12 \u00e5rsverk anses ikke dokumentert, og er neppe et argument i saken\u00bb. - Det foreligger ikke en redegj\u00f8relse av fordeler og ulemper. Vilk\u00e5rene for \u00e5 innvilge en dispensasjon er ikke innfridd. - Vi er positive til virksomheten p\u00e5 eiendommen, men vi kan ikke se at det kan v\u00e6re behov for en s\u00e5 stor kran i h\u00f8yde og utstrekning. Kranen er ogs\u00e5 i bruk b\u00e5de i helger og p\u00e5 kveldstid med de ulemper det medf\u00f8rer. - S\u00f8kers anf\u00f8rsler om at det planlegges en ny kran 30-40 meter lengre nord er ikke sannsynliggjort og b\u00f8r ikke vektlegges. Gbnr. 35/250, Coastline Invest Holding AS, V/Rune Ellefsen (2) \u00abGenerelt er vi positive til det oms\u00f8kte tiltaket, og h\u00e5per det gode naboforholdet fortsetter. For oss er funksjonell tilkomst over eiendommen som brukes til (vinter)lagring viktig.\u00bb Gbnr. 35/237, Carl Mathisen (3) Anf\u00f8rer i hovedsak: Saksnummer KLAGE-2023/15208 Side 3 av 10 -Kranen b\u00f8r reduseres i h\u00f8yde for \u00e5 v\u00e6re mindre sjenerende. - Det er sjenerende st\u00f8y fra kranen selv med lukkede vinduer, inklusiv \u00abtuting\u00bb. - Referer til hendelse 10.01.2022 hvor stropp fra kran hang seg fast i lyktestolpe. Gbnr. 35/765, Lars Vaagen Solbakken/Vaag Eiendom & Invest AS (4) Kranen er b\u00e5de visuelt og st\u00f8ymessig forstyrrende. Selv om virksomheten har holdt til p\u00e5 samme plass i mange \u00e5r, har den som det p\u00e5pekes i s\u00f8knaden, endret seg vesentlig, b\u00e5de mtp. antall b\u00e5ter og ikke minst st\u00f8rrelsen p\u00e5 b\u00e5tene. Dette har f\u00f8rt til en rekke \"midlertidige\" tiltak, b\u00e5de kraner, plasthaller, adkomst og vraklagring mv. som fremst\u00e5r b\u00e5de skjemmende og d\u00e5rlig vedlikeholdt. Det er ogs\u00e5 vanskelig \u00e5 se at retningslinjer for HMS og utslippsrisiko kan ivaretas p\u00e5 en god m\u00e5te p\u00e5 dagens anlegg. Det oppfordres derfor til ikke \u00e5 gi tillatelse til legalisering av kranen. Som et alternativ for b\u00e5de \u00e5 ivareta arbeidsplasser og servicetilbud, anbefales det en helhetlig utbedring av omr\u00e5det hvor det tilrettelegges for permanent for opptaksl\u00f8sning uten bruk av h\u00f8ye kraner/installasjoner. Gbnr. 35/299, Johnny Monsen (5) - Tap av utsikt. Kranen rager h\u00f8yere enn boligeiendommen, f\u00e5r den derfor midt i synslinjen (se vedlagt bilde i Fig 3-1 under) og den er skjemmende. - Store st\u00f8yplager ogs\u00e5 i helgene. - Stiller sp\u00f8rsm\u00e5l ved behovet for en s\u00e5 stor kran for virksomheten p\u00e5 eiendommen og om det kan ses p\u00e5 andre l\u00f8sninger for gjennomf\u00f8ring av virksomheten. Viser her til bruk av gaffeltruck og mindre kran. Henviser ogs\u00e5 til at bruk av t\u00e5rnkran ikke er normalt for denne type virksomhet, viser i den sammenheng til andre b\u00e5tforeninger/virksomheter sine l\u00f8sninger p\u00e5 nettstedet: b\u00e5tramper og kraner for sj\u00f8setting av b\u00e5t med tilhenger i Oslofjorden (https://www.oslofjorden.com/baatramper.html) - Det opplyses om at t\u00e5rnkranen som er i bruk i dag ble satt opp i ca. 2009 og den synes \u00e5 v\u00e6re 10-15 meter h\u00f8yere enn tidligere kran. Ansvarlig s\u00f8kers kommentarer til merknader S\u00f8ker har kommenter merknad fra Dolviken eiendom (1) som f\u00f8lger: \u00abMerknad anses som fremsatt b\u00e5de fra Dolviken Eiendom AS og Terje S\u00f8reide privat. Som merknad stiller skriver, er han eier av eiendom, som Bjordal og Madsen AS i dag fester. Vi legger da til grunn at han har interesser utover \u00e5 kun \u00e5 v\u00e6re nabo til tiltaket. Etter ansvarlig s\u00f8kers vurdering er antallet ansatte ikke relevant da de resterende arbeidsplasser som ikke direkte er avhengig av kranen h\u00e5ndtering av b\u00e5ter ogs\u00e5 vil g\u00e5 tapt om prim\u00e6rn\u00e6ringen forsvinner. Videre er det fremsatt merknader knyttet til at utsikt blir forstyrret for boliger lokalisert bak eksisterende kran. Til orientering er det sendt ut 21, stk. nabovarsel, og det er kun mottatt en merknad knyttet til utsikt. Ansvarlig s\u00f8ker er derfor av den oppfatting at omfanget og belastningen for 5 nye \u00e5r midlertidig ikke kan anses \u00e5 v\u00e6re s\u00e6rlig belastende n\u00e5r det kun fremsettes merknader fra en nabo. Ved s\u00f8knad i 2013, der det ble gitt midlertidig tillatelse antok en at 8 \u00e5r til omstilling var tilstrekkelig til \u00e5 kunne vurdere nye kranl\u00f8sninger. Pga. de siste \u00e5rs spesielle utfordringer er dette arbeidet stilt i bero. En anser det som realistisk i dag at ny kran kan etableres og finansieres i l\u00f8pet av de 5 kommende \u00e5r.\u00bb S\u00f8ker har kommentert merknad 3 og 4 som f\u00f8lger: \u00abAlle mottatte merknader bygger p\u00e5 det samme. Kranens h\u00f8yde, lengde p\u00e5 bom, kranens visuelle kvaliteter og st\u00f8y fra anlegget. Det er fremlagt en st\u00f8yrapport utarbeidet av Sweco AS den 06.09.2013. Det er ingen endringer i bedriften som tilsier at situasjonen vedr. st\u00f8y er endret. Til orientering var de fleste av de bakenforliggende boligene som blir ber\u00f8rt av tiltaket oppf\u00f8rt p\u00e5 et senere tidspunkt enn Bjordal og Madsen AS ble etablert i omr\u00e5det. Driften har p\u00e5g\u00e5tt i ca. 40 \u00e5r p\u00e5 stedet og en har m\u00e5tte tilpasse seg noe endret drift gjennom \u00e5rene ved at yrkesfl\u00e5ten og fritidsb\u00e5tfl\u00e5ten er blitt noe st\u00f8rre. Bjordal og Madsen AS var opprinnelig Saksnummer KLAGE-2023/15208 Side 4 av 10 etablert i C. Sunds gate, men m\u00e5tte etter v\u00e6rt flytte da motorst\u00f8rrelser mm ble s\u00e5 stor og tung at en ikke klarte seg uten kran. En etablerte seg da p\u00e5 dagens adresse. Boligbebyggelsen har alle v\u00e6rt klar over at det var n\u00e6ringsvirksomhet p\u00e5 naboeiendommen n\u00e5r de bygde. Det f\u00f8lges i dag urimelig at en n\u00e5 skal frata bedriften det viktigste verkt\u00f8yet en har for drift av bedriften. For \u00f8vrig tok det 3 \u00e5r for \u00e5 oppn\u00e5 midlertidig tillatelse ved s\u00f8knaden i 2013, der tillatelsen f\u00f8rst ble gitt i 2016. Tillatelsen ble da gitt fra s\u00f8knadstidspunktet i 2013, da med opph\u00f8r i 2021. I 2020 frem til starten av 2022 var det pandemi som medf\u00f8rte stagnasjon, og manglende investeringsmidler. Etter v\u00e5rt skj\u00f8nn forklarer dette hvorfor en ikke har f\u00e5tt p\u00e5 plass en ny kranl\u00f8sning innen tillatelsen gikk ut i 2021.\u00bb Flere nabomerknader: Felles merknad fra 5 naboer. (Carl Mathisen (S\u00f8reid\u00e5sen 17), Natali Haugland (S\u00f8reid\u00e5sen 17), May Britt Haugsv\u00e6r (S\u00f8reid\u00e5sen 11), Andreas Grimelund (S\u00f8reid\u00e5sen 11b), Dr. Kristen Rokstad (S\u00f8reid\u00e5sen 11b)): Merknadene g\u00e5r i hovedsak p\u00e5: - Saken har p\u00e5g\u00e5tt over flere \u00e5r, og naboer f\u00f8ler seg maktesl\u00f8se n\u00e5r kommunen ikke krever at B&M f\u00f8lger regelverket. - B&M er den eneste marinaen i Norge med en permanent byggekran for \u00e5 l\u00f8fte fritidsb\u00e5ter. En slik kran skal ha en sikringssone og er ikke en permanent l\u00f8sning. - Det er ingen grunn til at B&M trenger ytterligger tid. Kranen g\u00e5r p\u00e5 bekostning av sikkerhet og ulemper for nabolaget. - Det har v\u00e6rt hendelser med kranen, blant annet en kollisjon med en lyktestolpe i Ytrebygdsveien i januar 2022. - Kranen har et daglig sjenerende st\u00f8yniv\u00e5 med blant annet tuting. - B&M har hatt mange muligheter til \u00e5 finne en alternativ kran. Kranen utgj\u00f8r en reel fare og ulempe, og bruken m\u00e5 opph\u00f8re. Felles merknad fra 4 naboer. (Tine Omdal Laskemoen (S\u00f8reid\u00e5sen 37), H\u00e5kon Omdal Laskemoen (S\u00f8reid\u00e5sen 37), Jan Rune Fossheim (S\u00f8reid\u00e5sen 16), Liv-Tone Haugseng (S\u00f8reid\u00e5en 16)): Merknaden g\u00e5r i hovedsak p\u00e5: - Kranen er un\u00f8dvendig h\u00f8y og skjemmende. - B&M s\u00f8ker igjen om tillatelse etter at opprinnelige frister er g\u00e5tt ut. Tidligere midlertidige tillatelse gikk senest ut i september 2021, f\u00f8rst i April 2023 mottar vi som gjenboere nabovarsel p\u00e5 ny. B\u00e5de B&M og Byggprosjekt har kompetanse til \u00e5 s\u00f8ke innenfor frister og regelverk i plan- og bygningsloven. Det nevnes at B&M n\u00e5 engasjerer et firma (Byggprosjekt AS) som reklamerer p\u00e5 siden sin med at: \u00abVi har spesiell kompetanse innen bygges\u00f8knader til kommune i forbindelse med godkjenning av arbeid utf\u00f8rt uten tillatelse, det vil si legalisering av ulovlige bygg og anlegg\u00bb. - Det ansees ikke at s\u00f8knaden i realiteten omhandler en midlertidighet lenger. - Koteh\u00f8yder s\u00f8ker operere med er feil. - Etter unders\u00f8kelser er det ingen andre marinaer i Norge som bruker en byggekran. - Kranen er uforholdsmessig og un\u00f8dvendig. Den tilsidesetter verdier i strandsonen p\u00e5 hele S\u00f8reide/Dolviken. Uttale fra Vestland fylkeskommune datert 04.07.2023 Saksnummer KLAGE-2023/15208 Side 5 av 10 \u00abVi har ingen innvending mot at det gis ny mellombels dispensasjon for legalisering av kran, men ber om at det vert lagt inn eit vilk\u00e5r: Krana m\u00e5 ha ein stoppfunksjon som hindrar denne i \u00e5 krage ut over fylkeskommunal veg med tilh\u00f8yrande infrastruktur b\u00e5de i eksisterande situasjon, i anleggsfasen for utviding av vegen og over vegen si utstrekning etter at denne er bygd ut i tr\u00e5d med gjeldande og/eller p\u00e5g\u00e5ande reguleringsplan for S\u00f8reide ungdomsskule. Vi ber om \u00e5 f\u00e5 saka til klagevurdering n\u00e5r ho er ferdig handsama.\u00bb 2. Om klagen Klagen er datert 17.08.2023. Klager informerer om at klagen er forel\u00f8pig og vil kunne suppleres senere. Spesielt nevner klager at det vil ta tid \u00e5 innhente en st\u00f8yrapport. Den forel\u00f8pige klagen g\u00e5r ut p\u00e5: \u00abVedtaket p\u00e5klages i sin helhet. Utfyllende klage vil kunne ber\u00f8re tema som f\u00f8lger: \u2022 Eiendommens typografi som vanskeliggj\u00f8r bruken av andre typer kraner. \u2022 Betydningen av tap av arbeidsplasser. \u2022 Bedriftens beredskapsansvar for vedlikehold av fart\u00f8y knyttet til lostjenesten, brannb\u00e5ter, ambulanseb\u00e5ter, Redningsselskapet og Forsvaret. \u2022 Tap av mulighet til \u00e5 motta st\u00f8rre leveranser via semitrailer. \u2022 Bedriftens tap av inntekter ved ikke \u00e5 n\u00e5 frem til arealer for vinterlagring av b\u00e5ter. \u2022 Bedriftens ansvar for \u00e5 tilpasse seg markedets behov. \u2022 Bedriftens etablering lenge f\u00f8r utarbeidelsens av gjeldende reguleringsplan ble vedtatt. \u2022 Reguleringsplanens p\u00e5virkning p\u00e5 eksisterende bedrift, kran kontra bygg. \u2022 Naboers etablering av boliger etter bedriftens etablering. \u2022 Bedriftsfiendtlige vedtak. \u2022 Ny st\u00f8yvurdering mm. Etter ansvarlig s\u00f8kes skj\u00f8nn bygger vedtaket kun p\u00e5 innsigelser fra nabo, knyttet til utsikt og st\u00f8y. Vedtaket ser helt bort fra verdien av det samfunnsansvaret bedriften har, og som samfunnet har bruk for av beredskapsmessige hensyn.\u00bb 3. Vurdering av klagen Midlertidig klage Klager oppgir i klagen datert 17.08.2023 at klagen er midlertidig og at det vil ta tid \u00e5 supplere den. S\u00e6rlig grunnet at det m\u00e5 innhentes en st\u00f8yrapport \u00f8nsker klager \u00e5 f\u00e5 tid frem til 30.09.2023 med \u00e5 supplere klagen. Fagetaten har sendt ut et brev datert 21.08.2023 om at saken ikke kan utsettes s\u00e5 langt frem i tid som til 30.September. Det ble gitt en kortere frist til 31.08.2023 til \u00e5 supplere klagen om \u00f8nskelig, men det er gitt beskjed om at klager kan sende en eventuelt senere st\u00f8yrapporten til Byr\u00e5dsavdelingen. Det er ikke mottatt noen supplering av klagen n\u00e5r dette fagnotatet sendes, og dette fagnotatet sendes derfor videre basert p\u00e5 klagen datert 17.08.2023. Generelt om saken Slik vi forst\u00e5r s\u00f8knaden og klagen s\u00e5 er hensikten med en ytterligger 5 \u00e5rs dispensasjon \u00e5 f\u00e5 tilstrekkelig med tid til \u00e5 f\u00e5 plassert en mindre kran p\u00e5 annen plassering. Det har st\u00e5tt en kran her i flere ti\u00e5r, og det ser ut som kranen ble h\u00f8yere i 2009 (ut ifra skr\u00e5fotoer) som ogs\u00e5 en nabo p\u00e5peker. Saksnummer KLAGE-2023/15208 Side 6 av 10 Fagetaten er i stor grad enig med nabomerknader som er innkommet i saken, disse er vedlagt. I likhet med nabomerknadene som er kommet inn stiller vi sp\u00f8rsm\u00e5l ved om denne kranen med h\u00f8yde p\u00e5 42,8 meter og bomradius 50 meter er n\u00f8dvendig eller st\u00e5r i forhold til den tenkte bruken. Ut ifra at s\u00f8ker selv oppgir at de har intensjoner om \u00e5 plassere en mindre kran en annen plass, og s\u00f8ker om midlertidig dispensasjon g\u00e5r vi ut fra at dette er fullt mulig med en annen kran. Det har st\u00e5tt en kran der i flere ti\u00e5r, der dagens kran/st\u00f8rrelse sannsynligvis har v\u00e6rt slik siden 2009. Det har tidligere blitt gitt en midlertidig tillatelse, men det ble aldri sendt inn dokumentasjon for \u00e5 dokumentere ansvarsretter for \u00e5 sluttf\u00f8re tillatelsen. Denne midlertidige tillatelsen gikk uansett ut i 2021. I 2022 s\u00f8ker tiltakshaver om kranen p\u00e5 ny. I s\u00f8knaden skriver s\u00f8ker blant annet at \u00abEn ny kran vil v\u00e6re en betydelig investering som vil ta noe tid \u00e5 etablere med s\u00f8knad osv.\u00bb Videre peker s\u00f8ker p\u00e5 at en fratakelse av kranen vil f\u00f8re til at bedriften ikke kan utf\u00f8re hovedn\u00e6ringen sin. S\u00f8ker tar ogs\u00e5 opp at det har v\u00e6rt en pandemi i 2020 til starten av 2022 som har medf\u00f8rt stagnasjon og manglende investeringsmidler som forklarer hvorfor en ikke har f\u00e5tt p\u00e5 plass en ny kranl\u00f8sning f\u00f8r tillatelsen gikk ut i 2021. Fagetaten er av den oppfatning av at tiltakshaver har hatt mer enn god nok tid til \u00e5 omr\u00e5 seg for \u00e5 erstatte kranen med en annen mindre inngripende kran. Vi er innforst\u00e5tt med at et negativt vedtak kan v\u00e6re inngripende for bedriften, men det er ogs\u00e5 et behov for \u00e5 sette en sluttstrek. Den midlertidige tillatelsen i 2016 ble satt med hensikten om \u00e5 gi bedriften tid. Bedriften har n\u00e5 f\u00e5tt tid, selv medregnet 2 pandemi \u00e5r. Fagetaten mener derfor at bedriften selv m\u00e5 b\u00e6re ansvaret for at det ikke er planlagt, og gjort tiltak for \u00e5 f\u00e5 p\u00e5 plass en ny kran, og at det n\u00e5 s\u00f8kes om en ny midlertidighet etter at den forrige hadde g\u00e5tt ut. Klager skriver blant annet at vedtaket er \u00abbedriftsfiendtlig\u00bb. Bygningsmyndighetene med politikerne har i den midlertidige tillatelse som ble utsendt i 2016 pr\u00f8vd \u00e5 komme tiltakshaver i m\u00f8te, for \u00e5 gi de tid til \u00e5 rette forholdet/finne en ny l\u00f8sning som er i tr\u00e5d med reguleringsplanen. Fagetaten synes ikke at det da skal vektlegges at det er bedriftsfiendtlig \u00e5 ikke gi enda en ny midlertidig dispensasjon, det er en anf\u00f8rsel som kan gj\u00f8res gjeldene hele veien for f\u00e5 nye midlertidige dispensasjoner. Saksnummer KLAGE-2023/15208 Side 7 av 10 H\u00f8yden p\u00e5 kranen og dispensasjon fra reguleringsplanen \u00a7 3.8 Bilde av den aktuelle kranen. (foto tatt av Johnny Monsen) Tegning av kranen fra s\u00f8knaden Gjeldende reguleringsplan \u00a7 3.8 sier: \u00abBolig/kontor/annen n\u00e6ring B/K/NA1: Maksimal byggeh\u00f8yde er satt til 8 m over korresponderende niv\u00e5 i Ytrebygdsvegen. H\u00f8yeste tillatte tomteutnyttelse er satt til %-BRA=250 %. Byggeh\u00f8yde og arealutnyttelse skal v\u00e6re Saksnummer KLAGE-2023/15208 Side 8 av 10 h\u00f8yest mot V1 og reduseres mot sj\u00f8en. Krav i \u00a7 1.7 om andel av felles uteareal p\u00e5 bakkeplan kan fravikes i detaljregulering\u00bb. Reguleringsbestemmelsen om maksimal byggeh\u00f8yde 8 meter over korresponderende h\u00f8yde i Ytrebygdsveien (som ligger p\u00e5 kote 20-21 i det aktuelle omr\u00e5det) antas \u00e5 gi en maksimalt tillatt byggeh\u00f8yde p\u00e5 kote 29. Den aktuelle kranen oppgis med h\u00f8yeste punkt p\u00e5 kote 43,2 som vil si at den aktuelle kranen er i overkant av 14 meter over tillatt h\u00f8yde i omr\u00e5det. Fordelene dette gir til tiltakshaver antas \u00e5 v\u00e6re \u00f8konomisk og tidsmessig, med at de slipper \u00e5 endre l\u00f8sningen f\u00f8r p\u00e5 et senere tidspunkt. Videre at en stor kran gir en st\u00f8rre fleksibilitet i forhold til hvor en kan l\u00f8fte b\u00e5ter fra og til. Fagetaten har forst\u00e5else for at en slik kran kan v\u00e6re mer bekvemmelig i den daglige driften. Vi er derimot av den oppfatning at omfanget av kranen og ulempene den visuelt medf\u00f8rer i omr\u00e5det ikke st\u00e5r i forhold til fordelene den eventuelt gir eieren. Hensikten med bestemmelsen om byggeh\u00f8yder antas \u00e5 ha flere \u00e5rsaker, blant annet visuell synlighet for naboer og omr\u00e5det, og sikre strandsonen mot for h\u00f8ye tiltak. Videre antas det ogs\u00e5 \u00e5 v\u00e6re et sikkerhetsaspekt ved at kranen ikke skal v\u00e6re h\u00f8yere enn 8 meter over h\u00f8yden til n\u00e6rliggende fylkesvei. Fagetaten har til gode \u00e5 se dokumentasjon p\u00e5 at bedriften \u00abm\u00e5\u00bb ha en slik kran for \u00e5 kunne fortsette driften. Fordelene skal som et utgangspunkt begrenses til \u00ab... forhold som ivaretar generelle areal- og ressursdisponeringshensyn\u00bb (Prop. 169 L (2020-2021)). Slik fagetaten forst\u00e5r saken er det fullt mulig \u00e5 ta i bruk kraner som er mindre inngripende visuelt. Videre er det v\u00e5r oppfatning at en slik kran ikke er \u00abnormalen\u00bb i forhold til den virksomheten som her drives. Se blant annet illustrasjoner i vedtaket datert 28.07.2023 p\u00e5 s. 14. En fjerning av kranen, eller reduksjon i h\u00f8yden vil etter v\u00e5r oppfatning gi et l\u00f8ft til omr\u00e5det og gi naboer den naturlige utsikten tilbake. En slik kran som er her i dag, er etter v\u00e5r oppfatning normalt forbundet med en midlertidighet i forbindelse med byggearbeider. Selv om det har v\u00e6rt en kran der over flere ti\u00e5r, har den vokst i omfang og ikke v\u00e6rt lovlig plassert (foruten for den midlertidige tillatelsen som ble gitt i 2016, men s\u00f8ker leverte aldri n\u00f8dvendig sluttdokumentasjon til den tillatelsen). Utgangspunktet er at naboer og omr\u00e5det skal ha en berettiget forventing om at det ikke oppf\u00f8res tiltak som er h\u00f8yere enn det reguleringsplanens bestemmelser tillater. Det er allerede gjort en konkret vurdering av hvilke h\u00f8yder omr\u00e5det skal tillate i planen. Fagetaten anser at tiltakshaver p\u00e5 dette tidspunktet har hatt god tid p\u00e5 seg til \u00e5 f\u00e5 p\u00e5 plass en kran som vil v\u00e6re innenfor h\u00f8yde begrensingen i reguleringsplanen. At det ikke vil tillates en kran av en slik h\u00f8yde har lenge v\u00e6rt kjent for tiltakshaver, og det har tidligere blitt gitt en romslig frist til \u00e5 finne en ny l\u00f8sning. Tiltakshaver har selv valgt \u00e5 ikke finne en ny l\u00f8sning i denne perioden. At tiltakshaver mener at et avslag er bedriftsfiendtlig og vil medf\u00f8re tap av arbeidsplasser, mener fagetaten ligger innenfor deres egen kontrollsf\u00e6re p\u00e5 dette tidspunktet. Det blir etter v\u00e5r oppfatning en generell anf\u00f8rsel de fleste bedrifter kan anf\u00f8re der de selv velger \u00e5 ikke innretter seg etter gjeldende bestemmelser og tidligere vedtak. Anf\u00f8rslene legger etter fagetatens syn derfor ikke opp til at det foreligger noen spesielle forhold i denne saken som b\u00f8r begrunne en videre midlertidig dispensasjon. Fordelene ved en videre midlertidig tillatelse kan ikke sees \u00e5 v\u00e6re klart st\u00f8rre enn ulempene. Det vises ellers til vedtaket datert 28.07.2023, pkt. 3.7. Saksnummer KLAGE-2023/15208 Side 9 av 10 Midlertidig dispensasjon fra reguleringsplanens \u00a7 2.1.1 (krav om utarbeiding av detaljregulering). Det vises til at det i 2013 ble avholdt et oppstartsm\u00f8te vedr\u00f8rende detaljregulering i henhold til reguleringsplanens bestemmelse \u00a7 2.1.1, men at dette planinitiativet ble avsluttet i 2015 fordi det ikke var fremdrift i planen fra forslagsstiller sin side. Klagen datert 17.08.2023 tar ikke opp noen nye forhold om plankravet, og vedtaket datert 28.07.2023 pkt. 3.7 (2) legges til grunn i sin helhet. 4. Konklusjon Vedtaket datert 28.07.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 28.07.2023 5. Klage datert 17.08.2023 6. Uttale fra Vestland fylkeskommune datert 04.07.2023 7. Nabomerknader 8. Tilsvar p\u00e5 noen av nabomerknadene 9. S\u00f8knad med dispensasjonss\u00f8knad datert 03.03.2022 10. S\u00f8knad om dispensasjon datert 31.05.2023 11. Tegninger Saksnummer KLAGE-2023/15208 Side 10 av 10 "
}