{
  "dokument_id": "6212ecc3-62a4-56d3-b9a0-81f71d41a199",
  "doc_type": "case_presentation",
  "kommune": 4601,
  "tittel": "Saksframlegg RBA - Bergenhus, Gnr. 167, Bnr. 891, Skuteviksbodene,  Reguleringsplan",
  "url": "https://bergen.kommune.no/politikere-utvalg/api/fil/bk360/12400054/Framstilling-Saksframlegg-RBA-Bergenhus-Gnr-167-Bnr-891-Skuteviksbodene-Reguleringsplan",
  "tekst": " R\u00e5det for byforming og arkitektur (RBA) 21-25 Saksframstilling V\u00e5r referanse: 2022/56663-47 Saksbehandler: \u00c5ge Vallestad Saksframlegg RBA - Bergenhus, Gnr. 167, Bnr. 891, Skuteviksbodene, Reguleringsplan Hva saken gjelder: Saken gjelder forslag til reguleringsplan nr. 66260000 Skuteviksbodene, Reguleringsplan Som legges frem for offentlig ettersyn i forbindelse med 1. gangs behandling. Forslagsstiller: Stracon AS foresl\u00e5r p\u00e5 vegne av Norges Milj\u00f8vernforbund (NMF) detaljregulering for et omr\u00e5de i Sandviken i Bergenhus bydel. Form\u00e5l: Planforslagets hovedform\u00e5l er \u00e5 regulere eksisterende kaianlegg til et lovlig tiltak. Saken har en forhistorie tilbake til 1999. Eksisterende kai med uthus, utliggere og b\u00f8lgebryter ved Skuteviksbodene ble etablert i 2006 og benyttes av Norges Milj\u00f8vernforbund som kaiplass til katamaranen \u00abMS Milj\u00f8dronningen\u00bb samt NMFs andre b\u00e5ter og fart\u00f8yer. Bakgrunn for planarbeidet: I 2016 ble NMF gitt p\u00e5legg om tilbakef\u00f8ring av tiltaket i tr\u00e5d med Fylkesmannens vedtak av 16.10.2015, sak 2014/4657-423.1. NMF sendte PBE en anmodning om \u00e5 fremme et \u00f8nske om \u00e5 utarbeide et privat planforslag for komiteen som prinsippsak. I 2018 kom et vedtak om at det kunne startes opp et planarbeid, og at saksbehandlingen knyttet til tilbakef\u00f8ring og ev. tvangsmulkt ble satt p\u00e5 pause inntil planforslaget er ferdigbehandlet. Viktige tema i planprosessen: Viktige tema i planprosessen har v\u00e6rt hensynet til eksisterende bomilj\u00f8 og kulturminner, tilpasning til Sj\u00f8frontstrategien og Bybanens reguleringsplan for hovedsykkelrute, parkering samt omfang av tiltaket. Planomr\u00e5det \u2013 dagens situasjon: Figur 1: T.V: Oversiktskart over planomr\u00e5det, T.H: Flyfoto med planomr\u00e5det markert i r\u00f8d sirkel. 1 Planomr\u00e5det er ca. 10 daa og omfatter Skuteviksbodene 20-24. Skuteviksbodene 20-23 er eksisterende bygg med bolig og kontorform\u00e5l, mens Skuteviksbodene 24 (Ludeboden) har kombinert bebyggelse og anleggsform\u00e5l. Ludeboden best\u00e5r i dag av kontorlokaler, selskapslokaler og 18 hybler. Landarealet mot Sj\u00f8gaten benyttes i dag til parkering. Planomr\u00e5det er en del av kulturmilj\u00f8et i Sandviksbukten, og sj\u00f8boden er fra 1700-tallet. Bygningen er markert som SEFRAK bygning. Eksisterende kaianlegg ble etablert i 2006, se Figur 2 Figur 2: Kaianlegg utenfor Skuteviksbodene 24 (Ludeboden). Overordnede planer og retningslinjer I kommuneplanens arealdel (KPA) er sj\u00f8arealet registrert som bruk og vern av sj\u00f8 og vassdrag. Sj\u00f8fronten er registrert som byfortettingssone (BY) med hensynssone gul st\u00f8ysone (veg), historisk sentrum, og bestemmelsesomr\u00e5de #4. I kommunedelplan Bergen Havn (Arealplan-ID 18740000, vedtatt 14.04.2012) og i gjeldende reguleringsplan (Arealplan-ID 60070000, vedtatt 23.01.2013) er sj\u00f8omr\u00e5dene utenfor bodene regulert til ferdsel. I KDP Sandviken, Fjellsiden nord (Arealplan-ID 15750000, vedtatt 19.02.2001) er sj\u00f8fronten regulert til erverv med krav om reguleringsplan. Planomr\u00e5det overlapper med p\u00e5g\u00e5ende reguleringsplan for Bybanen fra sentrum til \u00c5sane, hovedsykkelrute Bradbenken-Munkebotstunnelen (Arealplan-ID 65790000) FAGETATENS ANBEFALING: Plan- og bygningsetaten (PBE) kan ikke anbefale at planforslaget sendes p\u00e5 h\u00f8ring og legges ut til offentlig ettersyn. Vi vurderer at foresl\u00e5tt kaianlegg ikke er forenelig med kommunens f\u00f8ringer for \u00f8nsket utvikling i Sandviken. Etter etatens vurderinger m\u00e5 disse vektlegges h\u00f8yere enn NMF sitt \u00f8nske om n\u00e6rliggende kaiplass. Planforslaget er videre i strid med KPA, KDP Bergen havn, Sj\u00f8frontstrategien, samt ivaretakelse av eksisterende bomilj\u00f8, kulturminner og kulturmilj\u00f8. 2 FAGETATENS VURDERING: Planprosess og medvirkning Det ble varslet oppstart 27.10.2018. Siden oppstart i 2018 er det gjennomf\u00f8rt tre arbeidsm\u00f8ter og korrespondanse via epost. Som f\u00f8lge av manglende fremdrift i saken og oppf\u00f8lging av PBE sine tilbakemeldinger ble det sendt varsel om stenging av sak 19.03.2021. Forslagsstiller var tydelig p\u00e5 at det er \u00f8nskelig \u00e5 fortsette arbeidet med \u00e5 f\u00e5 eksisterende kaianlegg godkjent som lovlig tiltak. Det er gjennomf\u00f8rt befaring i oktober 2021 og to arbeidsm\u00f8ter i etterkant, f\u00f8r planforslag ble mottatt 01.03.2022 til behandling. Planforslaget omfattes ikke av forskrift om konsekvensutredninger. Merknader til kunngj\u00f8ring og varsling av oppstart Til varsel om oppstart ble det mottatt 7 h\u00f8ringsuttalelser og 2 private merknader. Disse er oppsummert og kommentert av forslagsstiller i merknadsskjema datert 25.02.2021. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Planarbeidet m\u00e5 p\u00e5se at det tas n\u00f8dvendige hensyn til naboeiendom. \u2022 Reguleringen b\u00f8r ikke \u00e5pne for mer enn det behovet som er skissert, brygge for \u00e5 betjene Milj\u00f8dronningen. \u2022 Det forutsettes at planarbeidet er i tr\u00e5d med overordnet plan og ikke strid med nasjonale f\u00f8ringer for arealpolitikken. \u2022 Det m\u00e5 avklares konsekvenser for FV 585 Sj\u00f8gaten og planlagt hovedsykkelrute. Tiltaket m\u00e5 ikke komme i konflikt eller hindre det p\u00e5g\u00e5ende arbeidet med regulering av hovedsykkelrute. \u2022 Det m\u00e5 avsettes tilstrekkelig areal til alminnelig ferdsel til sj\u00f8s. \u2022 Hensynet til allmenn tilgjengelighet til sj\u00f8fronten m\u00e5 sikres. \u2022 Eventuelle problemer i forhold til avkj\u00f8rsel og varelevering, renovasjon og parkering m\u00e5 avklares i forhold til plan for hovedsykkelruten. \u2022 Fort\u00f8yningsbolter i planomr\u00e5det m\u00e5 tas hensyn til. 3 Sakshistorikk Tabell 1: kort sammendrag av sakshistorikken: 4 Som vist i tabell 1 har saken en lang og komplisert forhistorie. Komit\u00e9 for milj\u00f8- og byutvikling avslo i 2008 s\u00f8knad om oppf\u00f8ring av kaianlegget. Det ble ikke gitt dispensasjon fra plankrav. Det ble etter dette gitt p\u00e5legg om fjerning av kaianlegget. Vedtakene ble stadfestet av Fylkesmannen etter klage i 2009 og i 2012. I etatens fagnotat til 2. gangs behandlingen av gjeldende plan ble det ogs\u00e5 vist til at havneomr\u00e5dene i Bergen nylig var vurdert i kommunedelplan for Bergen indre havn (vedtatt 2012). I KDPen var det ikke \u00e5pnet opp for privat kaianlegg i dette omr\u00e5det. Etaten vurderte Komiteens avvisningsvedtak i 2008 slik at det ikke var \u00f8nskelig med denne type anlegg i denne del av havneomr\u00e5det. Anlegget er forholdsvis omfattende, og det ville v\u00e6re en uheldig utvikling dersom det ble lagt til rette for denne type anlegg utenfor sj\u00f8bodene i omr\u00e5det. Av saksutredningen til komitevedtaket (sak 164-08) fremgikk det videre at det var ansett som sannsynlig at tiltaket ville krenke de private eiendomsgrensene utover i sj\u00f8en, og at de faktiske eiendomsgrensene burde v\u00e6re tilstrekkelig avklart f\u00f8r bygningsmyndighetene kunne behandle saken etter plan- og bygningsloven. I forbindelse med behandlingen av gjeldende plan var det ikke fremkommet nye opplysninger om eiendomsgrensene, og det ble dermed ansett som uheldig \u00e5 \u00e5pne opp for kaianlegget i plansaken f\u00f8r dette var avklart. Fylkesmannens vedtak i 2015 viste til at vilk\u00e5rene for dispensasjon ikke var til stede, og tok klagen til nabo Skuten sameie til f\u00f8lge. I 2016 mottok PBE en anmodning fra NMF om prinsippsak. I 2018 vedtok komiteen \u00e5 gi tillatelse til oppstart av et privat planinitiativ for endring (ny detaljregulering) av gjeldende reguleringsplan for Skuteviksbodene 20-24, Arealplan-ID 6007000. Saksbehandlingen knyttet til tilbakef\u00f8ring og ev. tvangsmulkt (vedtak 2016) ble satt p\u00e5 pause inntil planforslaget er ferdigbehandlet. Det ble avholdt oppstartsm\u00f8te for foreliggende planforslag 18.09.2018 og varslet oppstart 27.10.2018. Vurdering av planforslagets virkninger Plan- og bygningsetaten kommenterer sakens sentrale problemstillinger i tillegg til de tema som alltid skal belyses i plansaker. Forhold til overordnede f\u00f8ringer Etter v\u00e5r vurdering er planforslaget i strid med Kommuneplanens arealdel (KPA) p\u00e5 flere punkter. Foresl\u00e5tt kaianlegg strider mot KPAs form\u00e5lsparagraf \u00a7 1 p\u00e5 f\u00f8lgende punkter: \u2022 Ivareta byens natur- og kulturlandskap, sammenhengende bl\u00e5gr\u00f8nn struktur, naturmangfold og omr\u00e5der med ulike byplangrep, arkitektur og kulturminner Foresl\u00e5tt kaianlegg strider mot hensynet til kulturmilj\u00f8et. Sandviken er en del av kulturmilj\u00f8 av nasjonal interesse. Den opprinnelige strukturen i Sandviken og Skuteviken med sj\u00f8en helt inn, og til dels rundt, bodene har sv\u00e6rt h\u00f8y antikvarisk verneverdi og m\u00e5 bevares. En nedbygging av sj\u00f8omr\u00e5dene i Sandviken med kaianlegg vurderes \u00e5 svekke kulturminneverdiene. \u2022 Oppgradere sosial, teknisk og bl\u00e5gr\u00f8nn infrastruktur for \u00e5 muliggj\u00f8re en tettbygd by Det legges i foreliggende planforslag ikke tilstrekkelig til rette for offentlig infrastruktur. Sj\u00f8bodene og parkeringsarealene er i dag barrierer mot sj\u00f8en. En opprydning av dagens situasjon mot Sj\u00f8gaten vil f\u00f8re til \u00f8kt trafikksikkerhet for myke trafikanter og en mer tilgjengelig sj\u00f8front for offentligheten. \u2022 Bidra til effektive og forsvarlige plan- og byggesaksprosesser. Forutsetningene har ikke lagt til rette for en effektiv og forsvarlig planprosess. Kommunen og forslagsstiller har motstridende interesser som har f\u00f8rt til en utfordrende prosess 5 Konklusjon: Fagetaten konkluderer med at planforslaget strider mot KPAs form\u00e5lsparagraf \u00a7 1 n\u00e5r det gjelder \u00e5 ivareta byens natur- og kulturlandskap, sammenhengende bl\u00e5gr\u00f8nn struktur, naturmangfold og omr\u00e5der med ulike byplangrep, arkitektur og kulturminner. Det bes om en helhetlig vurdering av planforslaget sett opp mot kommunens arkitekturstrategi, der man finner det samme temaet: Prinsipp 3: Ny arkitektur skal gi et godt samspill mellom by og natur, ved \u00e5 styrke koblingen mellom bebyggelse og landskap, og bruk vegetasjon og vann som en ressurs. Dette gj\u00f8r vi ved \u00e5 Bruke sj\u00f8fronten, ved \u00e5 bearbeide sj\u00f8linjen der det gir muligheter for en mer tilgjengelig og attraktiv sj\u00f8front, og en god utnyttelse av tomtens herlighetsverdier. Skap attraktiv arkitektur langs sj\u00f8fronten p\u00e5 en m\u00e5te som styrker dens offentlige karakter, og ivareta visuell og romlig sammenheng med bakenforliggende bebyggelse. Respekter vannflater som en viktig bykvalitet ved \u00e5 begrense omfang av utfylling i sj\u00f8. Forslag til vedtak: Legges frem i m\u00f8te. Dato: 30. mars 2025 \u00c5ge Vallestad - Utvalgssekret\u00e6r 6 "
}