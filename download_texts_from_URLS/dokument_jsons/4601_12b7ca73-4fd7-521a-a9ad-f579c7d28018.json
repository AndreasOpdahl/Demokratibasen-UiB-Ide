{
  "dokument_id": "12b7ca73-4fd7-521a-a9ad-f579c7d28018",
  "doc_type": "case_attachment",
  "kommune": 4601,
  "tittel": "Fagnotat datert 24.10.2023",
  "url": "https://bergen.kommune.no/politikere-utvalg/api/fil/bk360/9286325/Fagnotat-datert-24-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16356-4 (Arbeidssted) Saksbehandler: Daniel Holm\u00e5s Aalerud Dato: 24.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 108/108/0/0 Sletteneset 171. Klage p\u00e5 rammetillatelse. Tilbygg, fasadeendringer og tilkomstvei. Tiltakshavere Per Magne og Grethe Torkildsen Strandborg v/ brev datert Hvem klager? 13.09.2023. Tiltaket Tilbygg til fritidsbolig, fasadeendringer og etablering av tilkomstvei. Vedtak datert 08.09.2023 gir tillatelse til oppf\u00f8ring av tilbygg til fritidsbolig, fasadeendringer og etablering av tilkomstvei samt dispensasjoner fra Vedtaket reguleringsplankart for anlegg av vei og for oppf\u00f8ring av fritidsbolig i arealform\u00e5l bolig. Det er ogs\u00e5 innvilget dispensasjon fra KPA2018 \u00a7 6.2.2 om byggegrense langs vassdrag. KPA2018 viser eiendommen som \u00f8vrig byggesone, flyst\u00f8y r\u00f8d sone og funksjonell strandsone. Planstatus Eiendommen er regulert i PlanID 16490000, Sletten ridesenter og viser eiendommen som frittliggende sm\u00e5husbebyggelse. Klager motsetter seg at eiendommen er bebygget med fritidsbolig og Klagegrunner fremmer at kommunen skulle behandlet s\u00f8knaden som en s\u00f8knad om tilbygg av ordin\u00e6r bolig. Behov for ytterligere Nei. saksbehandling ved eventuell omgj\u00f8ring Vedtak datert 08.09.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tillatelse til etablering av tilbygg, tilkomstvei og fasadeendringer er innvilget den 08.09.2023. Vedtaket er p\u00e5klaget ved klage datert 13.09.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bymilj\u00f8etaten har gitt uttalelse datert 09.08.2023. Bymilj\u00f8etaten vil ikke frar\u00e5de at det gis tillatelse til tiltaket. Det vurderes at tiltaket ikke vil ha vesentlige konsekvenser for natur eller biologisk mangfold. 2. Om klagen Klager fremmer at eiendommen er bebygget med hel\u00e5rsbolig og at kommunen ved \u00e5 behandle s\u00f8knad om tilbygg som en s\u00f8knad om tilbygg til fritidsbolig har vurdert det oms\u00f8kte tiltaket p\u00e5 uriktig grunnlag. Klager anf\u00f8rer at fritidsboligen ble bruksendret til bolig i 1999, ved at betegnelsen \u00abboligeiendom\u00bb er benyttet p\u00e5 et s\u00f8knadsskjema ved et tiltak p\u00e5 eiendommen den gangen. Det anf\u00f8res at behandlingen av s\u00f8knad om tilbygg i 1999 ogs\u00e5 inneb\u00e6rer en bruksendring av tiltaket til boligform\u00e5l. 3. Vurdering av klagen Sp\u00f8rsm\u00e5let om hvorvidt eiendommen er en fritids- eller boligeiendom f\u00e5r betydning for hvilke tekniske krav som stilles til tiltaket, hvilken lovlig bruk den har og hvilket omfang av dispensasjoner som er n\u00f8dvendig i saken. Det nevnes f\u00f8rst at det ikke er klageadgang p\u00e5 vedtaket fra 1999. Henvendelsene til dette forst\u00e5s derfor som et tolkningsmoment til anf\u00f8rsler om lovlig etablert status p\u00e5 eiendommen. Under gjennomg\u00e5s f\u00f8rst sakshistorikken p\u00e5 eiendommen. Oppramsingen er ikke utt\u00f8mmende, men omfatter gitte tillatelser. Dato Hendelse 04.11.1958 Eiendommen opprettes som fritidseiendom. Eiendommen er fortsatt f\u00f8rt i matrikkelen som fritidseiendom. 05.05.1959 Tillatelse til oppf\u00f8ring av fritidsbolig. 25.06.1999 Melding om mindre byggearbeid p\u00e5 boligeiendom, tilbygg under 30m2 Klagers sentrale anf\u00f8rsel er slik fagetaten forst\u00e5r det at meldingssaken som ble behandlet i 1999 ogs\u00e5 skal medf\u00f8re at eiendommen er bruksendret til boligform\u00e5l. Meldingssaken er sendt inn som et \u00abmindre byggearbeid\u00bb etter dagjeldende plan- og bygningslov \u00a7 86a. Dette er en sakstype med forenklet behandling som kunne forest\u00e5s av tiltakshaver selv. Skjemaet som er benyttet mangler benevnelsen \u00abfritidseiendom\u00bb, og betegner bare \u00abboligeiendom\u00bb. Fagetaten er ikke kjent med hva som har v\u00e6rt bakgrunnen for dette1. Det 1 Skjemaet var utviklet av Statens Bygningstekniske Etat for standardisering av meldingssaker. Saksnummer KLAGE-2023/16356 Side 2 av 3 framg\u00e5r imidlertid av byggesaksforskriften som gjaldt den gang2 at ogs\u00e5 tiltak p\u00e5 fritidseiendom kan behandles etter slik melding jf. forskriftens \u00a7 2. Det har alts\u00e5 ikke v\u00e6rt noen feil ved saksbehandlingen den gangen at et tilbygg av fritidseiendom ble behandlet per melding. Dette er en sakstype hvor \u00abtiltakshaver selv [har] ansvaret for at tiltaket f\u00f8lger krav satt i eller i medhold av plan- og bygningsloven\u00bb videre f\u00f8lger det at \u00abLovens kap. XVI om saksbehandling, ansvar og kontroll gjelder ikke\u00bb. Jf. dagjeldende byggesaksforskrift \u00a7 20. Det er alts\u00e5 den som \u00f8nsker \u00e5 utf\u00f8re en sak etter forenklet behandling etter melding som st\u00e5r ansvarlig for at tiltaket gjennomf\u00f8res i samsvar med lov og forskrift, herunder at bruksform\u00e5let er i samsvar med gitte tillatelser. Det bemerkes at en bruksendring fra fritidsbolig til bolig ikke ville kunne behandles som en slik meldingssak. Et slikt tiltak ville kreve ordin\u00e6r bygges\u00f8knad. Klagers standpunkt om at eiendommen tidligere er bruksendret til boligform\u00e5l kan alts\u00e5 ikke tas til f\u00f8lge. En betegnelse av en eiendom som boligeiendom i et meldingsskjema for et tilbygg vil da ikke f\u00e5 den virkning at eiendommen som s\u00e5dan f\u00e5r lovlig endret bruk til bolig. Eiendommen er opprettet som, og bebygget som fritidseiendom. Denne er ikke p\u00e5 noe tidspunkt gitt endret bruksform\u00e5l gjennom vedtak fra bygningsmyndighetene. Det hefter da ikke feil ved saksbehandlingen i vedtak datert 08.09.2023 ved at tiltaket er behandlet som s\u00f8knad om tilbygg til fritidsbolig. Det bemerkes avslutningsvis at eiendommen i dag er regulert til boligform\u00e5l. Det er ingenting i veien for at boligen s\u00f8kes bruksendret til bolig. En slik endring fordrer imidlertid at boligen kan oppfylle relevante tekniske krav til hel\u00e5rsbolig. 4. Konklusjon Vedtak datert 08.09.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 08.09.2023 5. Klage datert 13.09.2023 6. Uttale fra Bymilj\u00f8etaten datert 09.08.2023 7. Dispensasjonss\u00f8knader 8. Tidligere vedtak p\u00e5 eiendommen 9. Tegninger 2 FOR-1997-01-22-34 Saksnummer KLAGE-2023/16356 Side 3 av 3 "
}