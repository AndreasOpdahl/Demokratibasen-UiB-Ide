{
  "dokument_id": "5c44bc06-fc4b-53da-86a0-9c1ed1ea0a16",
  "doc_type": "case_presentation",
  "kommune": 5501,
  "tittel": "Valg av vigslere i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001803778",
  "tekst": "Arkivsaksnr. 24/13936-1 Saksbehandler Gry Caroline Dons Saksgang M\u00f8tedato Formannskapet 20.08.2024 Kommunestyret 11.09.2024 Valg av vigslere i Troms\u00f8 kommune Kommunedirekt\u00f8rens innstilling til vedtak: Troms\u00f8 kommune har f\u00f8lgende kommunale vigslere: Folkevalgte: Ordf\u00f8rer Gunnar Wilhelmsen, varaordf\u00f8rer Sigrid Bj\u00f8rnhaug Hammer, Anni Skogman (Frp), Barbara V\u00f6gele (MDG) Ansatte: Gry Dons, Mari Enoksen Hult, Adele Altmann, Henrik Gaup (samisk vigsler) I tillegg gis vigselsmyndighet til f\u00f8lgende personer: Stig Tore Johnsen Mari Enoksen Hult Kommunedirekt\u00f8r Direkt\u00f8r organisasjon 1 Hva saken gjelder Supplering av antall kommunale vigslere. Saksutredning Etter endring i ekteskapsloven overtok kommunene ansvar for borgerlige vigsler fra 1. januar 2018. I henhold til ekteskapsloven\u00a7 12 bokstav b er det ordf\u00f8rere, varaordf\u00f8rere og kommunalt ansatte eller folkevalgte som kommunestyret selv gir slik myndighet, som har vigselsmyndighet i kommunen. Av forarbeidene (prp 91 L (2016-2017) kapittel 3) fremg\u00e5r det at vigselsmyndigheten vil opph\u00f8re dersom en folkevalgt ikke lenger er folkevalgt eller ansettelsesforholdet i kommunen avsluttes. Vigselsmyndigheten vil ogs\u00e5 kunne opph\u00f8re dersom kommunestyret trekker tilbake delegeringen. Av forarbeidene fremg\u00e5r videre: \u00abDet vil ofte ikke la seg gj\u00f8re at ordf\u00f8rer og varaordf\u00f8rer forest\u00e5r alle vigslene selv, i alle fall ikke i kommuner med mange vigsler. Departementet finner det mest hensiktsmessig at det er opp til hver enkelt kommune \u00e5 beslutte hvem i kommunen som b\u00f8r kunne utf\u00f8re vigsler. Selv om vigselsmyndigheten er lagt til personer i kommunen, og ikke kommunen som s\u00e5dan, vil det v\u00e6re kommunestyrets ansvar \u00e5 s\u00f8rge for vigslere i kommunen. Dersom ordf\u00f8rer og varaordf\u00f8rer ikke kan p\u00e5ta seg vigselsoppdragene, eller det av andre grunner er hensiktsmessig, m\u00e5 kommunestyret delegere vigselsmyndighet til andre.\u00bb I 2023 ble det gjennomf\u00f8rt 156 kommunale vigsler i Troms\u00f8 kommune og s\u00e5 langt i 2024 er det gjennomf\u00f8rt over 100 vigsler i kommunen. Det er i hovedsak varaordf\u00f8rer og to av de kommunalt ansatte som st\u00e5r for de fleste vigslene i kommunen. Det er flere ganger foretatt oppnevning av kommunale vigslere i kommunen for \u00e5 supplere n\u00e5r ansatte og folkevalgte har sluttet. Per september 2023 er det f\u00f8lgende vigslere i Troms\u00f8 kommune: Folkevalgte: Ordf\u00f8rer Gunnar Wilhelmsen, varaordf\u00f8rer Sigrid Bj\u00f8rnhaug Hammer, Anni Skogman (Frp), Barbara V\u00f6gele (MDG) Ansatte: Gry Dons, Mari Enoksen Hult, Adele Altmann, Henrik Gaup (samisk vigsler) Ordf\u00f8rer er opptatt av at det legges til rette for et tilstrekkelig antall vigslere i kommunen og har derfor bedt om at det fremmes sak om dette for kommunestyret. Konklusjon Saken legges frem for formannskapet og kommunestyret slik at det kan gj\u00f8res supplering av antall kommunale vigslere. Det overlates til de folkevalgte organene \u00e5 foresl\u00e5 hvor mange og hvem som skal gis slik myndighet. Vedtakskompetanse Kommunestyret 2 Vedlegg 3 "
}