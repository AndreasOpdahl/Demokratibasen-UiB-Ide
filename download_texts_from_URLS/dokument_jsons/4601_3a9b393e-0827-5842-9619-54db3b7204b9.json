{
  "dokument_id": "3a9b393e-0827-5842-9619-54db3b7204b9",
  "doc_type": "case_attachment",
  "kommune": 4601,
  "tittel": "\u00a7 4-3 Frilager Bergen og omegn, Frilager Bergen og omegn - klar for start",
  "url": "https://bergen.kommune.no/politikere-utvalg/api/fil/bk360/9614746/-4-3-Frilager-Bergen-og-omegn-Frilager-Bergen-og-omegn-klar-for-start",
  "tekst": "#604098 S\u00f8knad - 2 - Frivillige og private - Ordin\u00e6r s\u00f8knad - 2024 SKJEMAINFORMASJON S\u00f8knadsid 604098 Utlysning Tilskudd til inkludering av barn og unge 2024 Skjematype S\u00f8knad - 2 - Frivillige og private - Ordin\u00e6r s\u00f8knad - 2024 Opprettet 31.10.2023 Innsendt 02.11.2023 Innsendt av BJ\u00d8RNAR \u00d8STERHUS DAHLE S\u00f8kerorganisasjon FRILAGER BERGEN OG OMEGN Organisasjonsnummer 930 213 004 INFORMASJON OM PROSJEKTET Kort beskrivelse av dere som s\u00f8kerorganisasjon. Frilager Bergen og omegn er et felles utstyrslager for organisasjonslivet. Frilager er et samarbeid mellom Bergen R\u00f8de Kors, Bergen og Hordaland Turlag, Hordaland Krins og Bergen og omland Friluftsr\u00e5d. Sammen deler vi et engasjement for \u00e5 sikre barn og unge en lik tilgang til samfunnsdeltakelse. Frilager sitt bidrag er \u00e5 overta styret med utstyr og gj\u00f8re tur mulig for alle, uavhengig av deres bakgrunn. Frilager st\u00f8tter organisasjonene ved \u00e5 v\u00e6re et effektivt stordriftslager med en felles logistikk for utlevering/innhenting av utstyr. Det som trengs av kl\u00e6r og utstyr bestilles p\u00e5 Frilager.no og blir levert og hentet av Frilager sine ansatte. Dermed kan organisasjonene kan fokusere p\u00e5 aktivitet og inkludering, mens Frilager sikrer at de frivillige og deltakerne har enkel og kostnadsfri tilgang til kl\u00e6r og utstyre til turen eller aktiviteten. Frilager sin m\u00e5lgruppe er st\u00f8rre grupper som har organisert aktivitet. Frilager Bergen og omegn skal derfor h\u00e5ndtere store volum av utstyr. Navn p\u00e5 prosjektet. Frilager Bergen og omegn - klar for start Hvilken kommune Bergen kommune /bydel er s\u00f8knaden knyttet til? Mottar dere allerede ett eller flere fler\u00e5rig(e) tilskudd gjennom tilskuddsordningen \"Tilskudd til inkludering av barn og unge\" i 2022 eller 2023? Ja Oppgi s\u00f8knadsID p\u00e5 458588 s\u00f8knaden(e) der det fler\u00e5rige tilskuddet er gitt. S\u00f8knadsIDen finner du i tilskuddsbrevet. Hva gjelder denne s\u00f8knaden? Mer midler til et p\u00e5g\u00e5ende fler\u00e5rig prosjekt Utskriftsdato: 27.38.2023 Skjemaid: 467810153 Side 1 av 10 Kommenter dette. Forklar eventuelt kort hva som er nytt. Frilager er per n\u00e5 i en oppbyggingsfase. Dette inneb\u00e6rer \u00e5 s\u00f8rge for en langsiktig finansieringen av driften gjennom posisjonering for kommunale driftstilskudd. Vi s\u00f8ker derfor om ytterligere midler fra Bufdir for \u00e5 komme oss fra oppbyggingsfasen til driftsfasen. Det er f\u00f8rst n\u00e5r vi har midler med mer langsiktig tidshorisont at vi kan komme i gang med drift, og dermed at vi kan m\u00f8te behovene til barn og unge, samt organisasjonene som jobber med dem. Frilager Bergen og omegn fikk delvis tilslag p\u00e5 prosjektet \u00abEtablering av et felles utstyrslager Frilager Bergen og omegn, for \u00f8kt rekruttering til sosiale arenaer.\u00bb. Vi s\u00f8kte om totalt 9 200 000,- fordelt over en tre\u00e5rig periode. Vi fikk tildelt 800 000 for 2023 til et nedskalert prosjekt. Dette kommer i tillegg til den to\u00e5rig prosjektfinansieringen fra Sparebankstiftelsen SRBank til prosjektledelse og ca 6 m\u00e5neder med lageransatt. Fra tildelingen fra Bufdir for 2023 har vi noe midler til \u00e5 investere i lagerlokalet. Dermed har Frilager Bergen og omegn mye p\u00e5 plass til \u00e5 tilby tjenesten til organisasjonslivet, bortsett fra midler til driftskostnader. For \u00e5 komme i gang med drift og faktisk tilby tjenesten trenger vi midler til \u00e5 leie et lager, samt tilh\u00f8rende l\u00f8pende utgifter (str\u00f8m, leasing av bil, osv), og til ansatte som kan pakke, kj\u00f8re, hente, reparere og vedlikeholde utstyret til Bergen sitt organisasjonsliv. I oppbyggingen av Frilager Bergen og omegn har vi etablert kontakt med BUA og Skattkammeret. Vi anser disse organisasjonene som naturlige samarbeidspartnere hvor v\u00e5re tjenester utfyller hverandre. Frilager er grunnlagt for \u00e5 fylle behovene som Bergen R\u00f8de Kors, Hordaland Krins, Bergen og Omland Friluftsr\u00e5d og Bergen og Hordaland Turlag har kjent p\u00e5. Frilager rigger seg derfor for \u00e5 m\u00f8tekomme deres uttalte behov. Dette inneb\u00e6rer \u00e5 v\u00e6re rigget for \u00e5 tilby tilgang til utstyr til store grupper, gjerne med fast aktivitet. For \u00e5 im\u00f8tekomme disse behovene trengs det en storskala-akt\u00f8r som Frilager, i tillegg til BUA og Skattkammeret sine modeller. Frilager har ogs\u00e5 initiert dialog med Pitstop, Wayback, NAV, Imdi, Bergen Inkluderingssenter, samt en bred ansamling av lokalpolitikere. Dette er i tillegg til \u00e5 ivareta dialogen med sine grunnlegger-organisasjoner: Bergen R\u00f8de kors, Bergen og Hordaland Turlag, Bergen og omland Friluftsr\u00e5d og Hordaland Krins. Ambisjonen er at Frilager skal v\u00e6re en dynamisk organisasjon tilbyr en tjeneste for organisasjonslivet, samt en inkluderende arbeidsplass som ogs\u00e5 tilbyr arbeidstrening. Status for Frilager Bergen og omegn: N\u00e5r Frilager f\u00e5r midler til drift, s\u00e5 starter vi driften og tjenesten. F\u00f8rst da kan vi stimulere organisasjonslivet og s\u00f8rge for at barn og ungdom har lik og rettferdig tilgang til organisert aktivitet gjennom \u00e5 ta oss av styret med utstyret. Frilager Bergen og omegn er klar med brukere, utstyr fra organisasjonene og vi har identifisert v\u00e5re lagerbehov og noen gode alternativ som svarer til behovene v\u00e5re. Vi har flere organisasjoner som sitrer etter at Frilager Bergen og omegn skal komme i gang med driften. For \u00e5 starte trenger vi midler til \u00e5 drifte tjenesten. AKTIVITETSTYPER OG VARIGHET Prosjektets varighet. 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-3 Utstyrssentral BESKRIVELSE AV PROSJEKTET Fyll ut informasjon om aktivitetstypen dere har valgt. \u00a74-3 Utstyrssentral S\u00f8knaden gjelder etablering eller utvikling av en eksisterende utstyrssentral som oppfyller f\u00f8lgende kriterier: Dere skal l\u00e5ne ut utstyr for \u00e5 legge til rette for deltakelse i fritidsaktiviteter for barn og unge. Dere skal s\u00f8rge for at utstyret er lett tilgjengelig for m\u00e5lgruppen. Dere skal p\u00e5se at utl\u00e5n er gratis eller har sv\u00e6rt lave kostnader for m\u00e5lgruppen. Dere skal ikke gi bort utstyr eller l\u00e5ne ut utstyr p\u00e5 ubestemt tid. Dere skal p\u00e5se at tilskuddsmidler og egenfinansiering bare benyttes til \u00e5 dekke utgifter som er direkte knyttet til drift av utstyrssentralen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja Utskriftsdato: 27.38.2023 Skjemaid: 467810153 Side 2 av 10 S\u00f8ker dere om ett Ett prosjekt eller flere delprosjekter under denne aktivitetstypen? Gjelder denne s\u00f8knaden opprettelsen av en ny utstyrssentral, og/eller videreutvikling av en utstyrssentral som allerede eksisterer? Etablering av utstyrssentral Hvis utstyrssentralen(e) allerede er knyttet til et nettverk eller dere planlegger dette i l\u00f8pet av tilskuddsperioden, angi hvilke(t) her. Frilager Hvis utstyrssentralen(e) skal holde \u00e5pen i noen av skolens ferier, kryss av for hvilke. P\u00e5skeferie Vinterferie Sommerferie H\u00f8stferie Juleferie \u00c5pningstider for utstyrssentralen(e) i en normal uke. Navn mandag tirsdag onsdag torsdag fredag l\u00f8rdag s\u00f8ndag Alle hentepunkt 24/7 24/7 24/7 24/7 24/7 24/7 24/7 Alle aktivitetspunkt 24/7 24/7 24/7 24/7 24/7 24/7 24/7 Eventuelle kommentarer til \u00e5pningstidene til utstyrssentralen(e). \u00c5pningstidene i Frilager p\u00e5virkes av v\u00e5r modell med et sentrallager og hente- og aktivitetspunkt. Sentrallageret er hjertet av modellen, der lagres, vedlikeholdes og repareres utstyr. Sentrallagere er arbeidstedet for Frilagers ansatte og ikke n\u00f8dvendigvis der brukere henter utstyr. Brukere av Frilager bestiller utstyr via den web-baserte bestillingsl\u00f8sning og f\u00e5r det levert til angitt sted (f.eks. der organisasjonen holder til, hos turleder, direkte til skolen o.l.). Utstyr kan ogs\u00e5 n\u00e5s p\u00e5 hente- eller aktivitetspunkt: Et hentepunkt er en bod som plasseres n\u00e6rt der folk bor, jobber og ferdes. Via webl\u00f8sningen v\u00e5r kan utstyr bestilles direkte til disse hentepunktene. Ved bestilling av utstyr mottar brukeren n\u00e6rmere instruksjoner, f.eks. koden til hengel\u00e5sen. Da kan de hente utstyr n\u00e5r det passer dem best, og p\u00e5 det hentepunktet som er mest hensiktsmessig for dem. \u00c5pningstidene er derfor definert som 24/7. Et aktivitetspunkt kan v\u00e6re en bod med utstyr som er egnet for bruk i det spesifikke omr\u00e5det. F.eks. en bod med SUP-brett og kanoer n\u00e6rt fine padlevann, skipakker der sn\u00f8forholdene er gode osv. Aktivitetspunktenes innhold er sesongbasert. Brukere av Frilager sine aktivitetspunkt f\u00e5r tilgang til utstyret ved en QR-kode eller hengel\u00e5skode. \u00c5pningstidene er derfor definert som 24/7. I hvilke lokaler skal utstyrssentralen(e) holde til? Sentrallageret planlegges \u00e5 plasseres der det er hensiktsmessig ut fra infrastruktur. For brukerne er det mer relevant med plassering av hente- og aktivitetspunktene: Bergen og omland Friluftsr\u00e5d (BOF) forvalter 259 friomr\u00e5der, og er en en av eierne av Frilager. Det vil v\u00e6re naturlig \u00e5 samarbeide med BOF i plassering av hente- og aktivitetspunkt i Bergen. Eksempler p\u00e5 aktuelle omr\u00e5der er friomr\u00e5dene Krohneg\u00e5rden, Tennebekktj\u00f8rna, Kanadaskogen. Det vil v\u00e6re naturlig \u00e5 koordinere plasseringene av hente- og aktivitetspunkt med kommunen, s\u00e6rlig Etat for Idrett, slik at vi dekker behovene og er tilstede der folk er. Fra Frilager sin side er det \u00f8nskelig \u00e5 prioritere tilstedev\u00e6relse i de delene av byen som er en del av byens omr\u00e5desatsinger, n\u00e6rmere bestemt levek\u00e5rssonene Solheim (nord/s\u00f8r), Slettebakken, Loddefjord og Olsvik. Det vil ogs\u00e5 v\u00e6re naturlig \u00e5 prioritere omr\u00e5dene indre Laksev\u00e5g og Ytre Arna, selv om omr\u00e5desatsingene formelt er over. Utskriftsdato: 27.38.2023 Skjemaid: 467810153 Side 3 av 10 Gi en beskrivelse av hva slags utstyr som l\u00e5nes ut. Frilager Bergen og omegn vil l\u00e5ne ut utstyr som naturlig faller inn i kategoriene frilufts-, og aktivitetsutstyr, som for eksempel ski, sk\u00f8yter, sykler, soveposer, underlag, hengek\u00f8yer, kano og redningsvester. Det initielle innholdet i Frilager vil v\u00e6re utstyret som de fire eierorganisasjonene overleverer til Frilager. Dette inkluderer telt, lavvo, kanoer, kajakker, packrafts, v\u00e5tdrakter, stormkj\u00f8kken/brennere, spader, b\u00e5lpanner, m.m. Frilager vil koordinere behov og innkj\u00f8p av ytterligere utstyr sammen med eierorganisasjonene, medlemskommuner og brukerne. Frilager Bergen og omegn er \u00e5pne for \u00e5 ta inn utstyr fra organisasjoner og skoler som \u00f8nsker \u00e5 bidra til Frilager (kalt utstyrseier). Dette forutsetter at utstyret er av tilstrekkelig kvalitet for \u00e5 kunne l\u00e5nes ut, uten \u00e5 medf\u00f8re et sosialt stigma. \u00c5 g\u00e5 inn i Frilager som utstyrseier inneb\u00e6rer at de f\u00e5r tilgang til \u00e5 l\u00e5ne utstyr fra Frilager kostnadsfritt, s\u00e5 frem vi har \u00f8konomi til \u00e5 skalere kapasiteten og logistikken tilsvarende. \u00c5 levere kl\u00e6r og sko til st\u00f8rre grupper, f.eks. ved organisert aktivitet eller til skoleklasser, m\u00e5 det v\u00e6re et h\u00f8yt volum tilgjengelig for \u00e5 bes\u00f8rge barn og ungdoms ulike st\u00f8rrelser. Frilager Bergen og omegn sikter p\u00e5 \u00e5 ha mellom 6000-7000 produkter tilgjengelig innen utl\u00f8pet av 2025. Frilager Nord-J\u00e6ren har etter 7 \u00e5rs drift cirka 10 000 produkter i sitt system. Hvis dere s\u00f8ker om midler til innkj\u00f8p av utstyr til utl\u00e5n, gi en beskrivelse av hva dere \u00f8nsker \u00e5 kj\u00f8pe inn. Per n\u00e5 er kl\u00e6r og sko til utend\u00f8rsaktivitet vurdert som det mest presserende behovet. Dette er basert p\u00e5 innmeldte behov fra organisasjonene. Kl\u00e6r er ikke noe organisasjonene har i sitt sortiment siden det krever bred logistikk, frakt, t\u00f8rk og reparasjon. Midlene vi f\u00e5r til innkj\u00f8p av utstyr vil derfor g\u00e5 til kl\u00e6r da vi erfarer det som det viktigste tiltaket for \u00e5 hurtig inkludere de mest s\u00e5rbare inn i organisert aktivitet. Man kan lese i Bergen kommune sin Handlingsplan mot fattigdom at kl\u00e6r er en av flere terskler for deltakelse og at det vil v\u00e6re en sentral oppgave for Bergen kommune \u00e5 sikre at slike terskler bygges ned. Handlingsplanen beskriver utenforskapet barn i fattige familier opplever ved at de ikke passer inn sammen med andre barn, fordi de ikke har det samme utstyret eller de samme kl\u00e6rne. Det er ikke mange dager med godt v\u00e6r for ski og sk\u00f8yter i Bergen. Frilager anser det derfor som hensiktsmessig, b\u00e5de i et privat\u00f8konomisk perspektiv og i et forbruksperspektiv, \u00e5 ha ski og sk\u00f8yter i sin utl\u00e5nsportef\u00f8lje. Mye annet utstyr kan inkluderes med et slikt kriterium til grunn. Det presiseres derfor at innkj\u00f8p av utstyr koordineres med organisasjonene og tar dermed utgangspunkt i deres behov. Det nye l\u00e6replanverket for skolene (LK20) har ogs\u00e5 skapt noen nye problemstillinger for skoleverket og skoleeier som Frilager kan v\u00e6re med \u00e5 l\u00f8se. Kompetansem\u00e5l som \" - forst\u00e5 og gjennomf\u00f8re livredning i, p\u00e5 og ved vann ute i naturen\" (Kropps\u00f8ving etter 10.trinn) forutsetter tilgang til v\u00e5tdrakter som en del av sikkerhet og trivsel. For at alle elever skal kunne delta og trives med \u00e5 \"gjennomf\u00f8re friluftslivsaktiviteter til ulike \u00e5rstider, ogs\u00e5 med overnatting ute, og reflektere over hva naturopplevelser kan bety for seg selv og andre\" (Kropps\u00f8ving etter 10.trinn) m\u00e5 elever ha tilgang til minst sovepose og liggeunderlag. Slike problemstillinger kan Frilager l\u00f8se. Her presiseres det at det skal v\u00e6re et konkret behov for utstyret som Frilager skal ta inn, f.eks. v\u00e5tdrakter, liggerunderlag og soveposer som er implisitte krav for \u00e5 oppfylle kompetansem\u00e5l i LK20. Omtrent hvor mye 1 500 000 planlegger dere \u00e5 kj\u00f8pe inn utstyr til utl\u00e5n for? Utl\u00e5n av utstyr skal v\u00e6re gratis eller ha sv\u00e6rt lave kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom l\u00e5n av utstyr ikke er gratis. Oppgi ogs\u00e5 hvor mye hver deltaker utenfor m\u00e5lgruppen m\u00e5 betale. For deltakere som bruker utstyr fra Frilager gjennom organisasjoner eller skole er tjenesten gratis. Det er ogs\u00e5 kostnadsfritt for organisasjonene og skolene \u00e5 bruke Frilager. Forutsetningen for at Frilager kan levere et kostnadsfritt tilbud til barn og unge gjennom skole og frivillige organisasjoner er \u00e5 sikre finansieringen gjennom driftstilskudd eller andre avtaler med offentlige eller private akt\u00f8rer. For utl\u00e5n direkte til privatpersoner og bedrifter vil det kreves en lav sum for i leie. Den n\u00f8yaktige leiesummen m\u00e5 settes basert p\u00e5 utstyret, risiko og verdi (det er sv\u00e6rt ulikt om man leier en ullue eller en kajakk). Det vil v\u00e6re mulig \u00e5 opprette gratiskoder slik at trengende privatpersoner ogs\u00e5 kan leie utstyr kostnadsfritt. Frilager kommer ikke til \u00e5 behovspr\u00f8ve disse gratiskodene, men heller distruere dem gjennom relevante etablerte akt\u00f8rer som har brukerkontakt med disse m\u00e5lgruppene. Dette kan v\u00e6re Frivilligsentraler, NAV, SLT-koordinatorer, minoritetsr\u00e5gdivere, skolehelsetjeneste, m.m. Frilager \u00f8nsker ogs\u00e5 \u00e5 koble oss p\u00e5 ordninger som Aktivitetskortet for \u00e5 s\u00f8rge for tilgang til gratiskodene. Hvilke aldersgrupper retter tilbudet deres seg spesielt mot? 6-9 \u00e5r 10-16 \u00e5r 17-19 \u00e5r Utskriftsdato: 27.38.2023 Skjemaid: 467810153 Side 4 av 10 Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av utstyrssentralen(e) hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Antall jenter i 7 564 m\u00e5lgruppen. Antall gutter i 7 881 m\u00e5lgruppen. Antall 4 700 familiemedlemmer. Antall barn/unge 69 008 utenfor m\u00e5lgruppen. REKRUTTERING Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. Rekruttering gjennom frivillige organisasjoner: Den viktigste kontakten med m\u00e5lgruppen skjer gjennom frivillige organisasjoner. Frilager Bergen og omegn er etablert av Bergen R\u00f8de kors, Hordaland Krins, Bergen og omland Friluftsr\u00e5d og Bergen og Hordaland Turlag. Dette er veletablerte og store organisasjoner med lang erfaring med rekruttering av barn og ungdom til sine aktiviteter. Mange aktiviteter, s\u00e6rlig utend\u00f8rsaktiviteter, krever ulike former for utstyr, kl\u00e6r og sko. Utend\u00f8rsaktiviteter i v\u00e5rt ville og v\u00e5te Bergen kan fort bli en kald og kjip aff\u00e6re dersom man ikke har tilstrekkelig kl\u00e6r og utstyr. I tillegg bemerkes annerledesheten dersom man har d\u00e5rligere utstyr og kl\u00e6r enn de andre deltakerne, noe som ytterligere kan styrke stigmaet knyttet til fattigdom. Behovene og begrensningene knyttet til utstyr gjelder b\u00e5de for frivillige og deltakere. Frilager kan dermed ogs\u00e5 stimulere til mer frivillig aktivitet, da det blir mer tilgjengelig for flere. Aktivitetene arrangert av frivillige organisasjoner er ofte kostnadsfrie, men deltakelse kan forutsette tilgang til kostbart utstyr. Dette anser organisasjonene som en terskel for lik tilgang og deltakelse til sine egne aktiviteter, og dermed ogs\u00e5 inkluderingen i fellesskapet som er viktig for frivillige organisasjoner sin rolle i samfunnet. Basert p\u00e5 behovene eierorganisasjonene har identifisert og kjenner p\u00e5 i hverdagen etablerte de Frilager Bergen og omegn. Frilager vil dermed v\u00e6re spesifikt dedikert til \u00e5 dekke aktivitetsdeltakernes behov for utstyr slik at de kan delta i organisert og fast aktivitet, uavhengig av sin bakgrunn. Ved \u00e5 initiere Frilager \u00f8nsker eierorganisasjonene \u00e5 samle utstyret i et felles stordrifts-lager som tar seg av lagring, vedlikehold, reparasjon og logistikk. Dermed avlaster Frilager organisasjonene slik at deres ansatte og frivillige kan fokusere p\u00e5 \u00e5 skape aktivitet for barn og ungdom. Dette eksemplifiseres av Preben Falck (daglig leder Stavanger Turistforening) som sier: \u00abTidligere hadde vi store utfordringer med \u00e5 holde orden p\u00e5 alt utstyret vi har. Bestilling, inn- og utlevering, vask, t\u00f8rk og vedlikehold krevde mye ressurser, og vi manglet et godt system for \u00e5 holde orden p\u00e5 alt dette. Med Frilager har vi full kontroll p\u00e5 alt utstyret vi eier, og vi slipper vedlikehold, forsikring og lager. N\u00e5r vi f\u00e5r utstyret levert p\u00e5 d\u00f8ren sparer vi ogs\u00e5 masse tid som har gjort det enklere \u00e5 organisere aktiviteter.\u00bb Frilager Bergen og omegn har tro p\u00e5 frivillige organisasjoner sin posisjon til \u00e5 styrke inkludering og forebygge utenforskap. Deres ansatte og frivillige er tett p\u00e5 behovene til byens borgere. Bergen kommune sin Handlingsplan mot fattigdom vektlegger frivillige organisasjoners betydning i samfunnsbildet. Et stadig \u00f8kt behov i samfunnet for st\u00f8tte fra frivillige organisasjoner krever ogs\u00e5 mer ressurser og \u00f8kt ressursfordeling mellom organisasjonene. R\u00f8de Kors sin rapport Sosial Puls beskriver godt hvordan begrenset mulighet til \u00e5 delta i aktiviteter kan lede til store utfordringer, for eksempel ensomhet og utenforskap. Rapporten fremhever organisasjonene som viktige bidragsytere for \u00e5 l\u00f8se utfordringene som s\u00e5rbare grupper m\u00f8ter i dagens samfunn. Ved \u00e5 overta styret med utstyr f\u00e5r organisasjonene og deres frivillige mer overskudd til \u00e5 drive rekruttering og aktivitet, i stedet for \u00e5 rydde, vedlikeholde, vaske og reparere turutstyr. Det vil Frilager ta seg av. I Bergen kommune sin Folkehelseprofilen for 2022 kan man lese at det \u00e5 delta som frivillig kan ha stor betydning for \u00e5 forebygge eller redusere isolasjon og ensomhet, blant unge s\u00e5 vel som eldre. En viktig bieffekt av \u00e5 stimulere organisasjonene er betydningen den har for frivillige. Jane Dorner, daglig leder Madlaspeiderne, deler sine erfaringer med bruk av Frilager Nord- J\u00e6ren: \u00abVi opplever at det er mye mer krevende \u00e5 engasjere frivillige i dag. Det er langt mer konkurranse om fritiden til alle parter, mor, far og barna. N\u00e5r frivillige n\u00e5 slipper arbeidet knyttet til utstyr er inngangsbarrierene til frivilligheten lavere, frivillige sparer tid, vi f\u00e5r satt s\u00f8kelyset p\u00e5 \u00e5 skape aktivitet og deltakerne f\u00e5r en bedre totalopplevelse\u00bb. Rekruttering gjennom skole: Frilager i Bergen vil vi sitte p\u00e5 et stort utstyrslager med mye utstyr tilgjengelig. En av arenaene hvor ulike forutsetninger i livet kjennes hardest for barn og unge er p\u00e5 skolen. Sosialt press kan legge press p\u00e5 en allerede presset familie\u00f8konomi. Samtidig er skolen er skolen en essensiell arena i \u00e5 n\u00e5 barn og unge. Med det nye l\u00e6replanverket (LK20) har det ogs\u00e5 oppst\u00e5tt noen s\u00e6regne problemstillinger knyttet til utstyr. I tillegg har skolers tradisjon for aktivitetsdager, leirskoler o.l. ogs\u00e5 skapt et behov for Utskriftsdato: 27.38.2023 Skjemaid: 467810153 Side 5 av 10 enkel og rettferdig tilgang til utstyr. For at alle elever, uavhengig av \u00f8konomisk bakgrunn, skal kunne delta likt p\u00e5 aktiviteter i skolesammenheng \u00f8nsker Frilager \u00e5 l\u00e5ne ut utstyr til skolene. Da kan en skoleansatt bestille utstyr og kl\u00e6r til de aktivitetene de skal ha, f.eks. til aktivitetsdager, utedager, skidager. Frilager vil da pakke utstyret p\u00e5 sitt sentrallager og levere og hente utstyret p\u00e5 skolen. Ambisjonen til Frilager er \u00e5 v\u00e6re rigget for \u00e5 h\u00e5ndtere store grupper. Om vi skal levere ski og turkl\u00e6r til flere skoleklasser samtidig vil dette kreve mye av Frilager sin logistikk og kapasitet. Samtidig er \u00e5 levere et bredt og bra tilbud en m\u00e5te \u00e5 mitigere stigmaet som kan f\u00f8lge av \u00e5 l\u00e5ne utstyr. Ved at Frilager satser p\u00e5 store volum kan mange l\u00e5ne utstyr og kl\u00e6r samtidig. Bookingen av utstyr fra Frilager skal v\u00e6re enkel og effektiv. Dermed kan l\u00e6reren ut\u00f8ve sin l\u00e6rerprofesjon, fremfor \u00e5 organisere turutstyr til en aktivitetsdag - det ordner Frilager. Frilager som en enkel og tilgjengelig l\u00f8sning gj\u00f8r ogs\u00e5 at skolene kan iverata gratisprinsippet i m\u00f8te med kompetansem\u00e5l, s\u00e6rlig i kropps\u00f8ving, som forutsetter turutstyr. Dermed vil rekruttering gjennom skolen b\u00e5de avlaste skoleansatte, ivareta gratisprinsippet og legge til rette for oppn\u00e5else av kompetansem\u00e5l for alle elever, uavhengig av deres \u00f8konomiske bakgrunn. Utl\u00e5n av kl\u00e6r gjennom Frilager har v\u00e6rt en stor suksess i Rogaland hvor ettersp\u00f8rselen er st\u00f8rre enn man forel\u00f8pig klarer \u00e5 dekke. N\u00e5r kl\u00e6r og utstyr kobles p\u00e5 aktivitet i skole og organisasjonsliv treffer det de som trenger det direkte der behovet har oppst\u00e5tt, men tilbudet er da ogs\u00e5 tilgjengelig for alle andre barn og unge. Dette har resultert i at ogs\u00e5 barn med gode nok kl\u00e6r hjemme, heller velger kl\u00e6r fra Frilager. Dette fordi det oppleves som enkelt og b\u00e6rekraftig. N\u00e5r alle barn bruker det samme tilbudet reduseres ogs\u00e5 stigmatiseringen. Rekruttering ved tilstedev\u00e6relse: Frilager Bergen og omegn vil v\u00e6re til stede der m\u00e5lgruppene er ved \u00e5 utvikle en rekke selvbetjente hentesteder og aktivitetspunkter. Et hentested er et rom eller bod hvor Frilager leverer utstyret man har bestilt, og hvor bestiller kan hente utstyret n\u00e5r det selv passer. Det er prim\u00e6rt private som benytter seg av hentesteder ettersom organisasjoner f\u00e5r det levert til sin adresse kostnadsfritt. Aktivitetspunkter er steder hvor Frilager plasserer ut utstyr fast for hele sesongen, der har man ogs\u00e5 mulighet til \u00e5 leie direkte p\u00e5 stedet ved \u00e5 scanne QR kode. Eksempelvis kan et Frilager aktivitetspunkt ha 15 kanoer og 10 SUP-brett liggende ute sammen med flytevester og \u00e5rer. For Frilager er det viktig at utstyret b\u00e5de kan hentes og brukes n\u00e5r folk har tid. Vi satser derfor prim\u00e6rt mot selvbetjente hentesteder og aktivitetspunkter da vi ser at det tilbyr viktig fleksibilitet til familier med lite ressurser, fleksibilitet som igjen bidrar til \u00f8kt bruk og \u00f8kt rekruttering til friluftslivet. At utstyret ligger der aktiviteten foreg\u00e5r er viktig for de med lite ressurser, eller generelt folk som har begrenset mobilitet for eksempel p\u00e5 grunn av deres avhengighet av kollektiv transport for \u00e5 komme seg rundt. Det er ogs\u00e5 stimulerende for organisasjonene som kan velge \u00e5 legge sine arrangementer til aktivitetspunktene, og med det spare store ressurser knyttet til arrangert aktivitet. Plassering av selvbetjente boder og aktivitetspunkter fokuseres s\u00e6rlig i levek\u00e5rsutsatte omr\u00e5der da det senker de fysiske tersklene for \u00e5 delta i aktivitet n\u00e5r utstyret allerede er plassert ved et vann, skil\u00f8ype, park. etc. I Bergen kommune satses det ekstra p\u00e5 \u00f8kt inkludering og bekjempelse av fattigdom og utenforskap i levek\u00e5rsutsatte omr\u00e5der. Omr\u00e5der for omr\u00e5desatsning i Bergen kommune beskrives godt i Handlingsplan mot fattigdom for Bergen kommune, hvor ogs\u00e5 viktigheten av frivillige organisasjoners tilstedev\u00e6relse i disse omr\u00e5dene trekkes frem som et viktig tiltak for utsatte grupper. I dag er kommunens omr\u00e5desatsing i levek\u00e5rssonene Solheim (nord/s\u00f8r), Slettebakken, Loddefjord og Olsvik. Disse vil prioriteres h\u00f8yest i etableringen av hente- og aktivitetspunkt i Bergen kommune. I tillegg kommer tidligere satsingsomr\u00e5der som indre Laksev\u00e5g og Ytre Arna. Det er naturlig at disse satsingsomr\u00e5dene ligger til grunn for Frilager sine prioriteringer i Bergen kommune. Vi arbeider for at Frilager skal v\u00e6re alle sitt f\u00f8rstevalg n\u00e5r de trenger utstyr de ikke selv disponerer, b\u00e5de voksne og barn. Det er popul\u00e6rt og trendy \u00e5 l\u00e5ne - og bruk av Frilager blir da ikke stigmatiserende. I tillegg er det viktig for oss \u00e5 ha utstyr av god kvalitet som er reparerbart, og at utstyr som er utslitt erstattes i tide. Det er b\u00e5de b\u00e6rekraftig og bidrar til at det er kult \u00e5 l\u00e5ne bra utstyr. I de omr\u00e5dene hvor Frilager allerede er etablert er det en sv\u00e6rt god ordning som n\u00e5r mange barn og unge. V\u00e5r metode setter s\u00f8kelys p\u00e5 \u00e5 levere kl\u00e6r og utstyr direkte der barn og unge m\u00f8tes, men at det ogs\u00e5 er tilgjengelig til privat bruk. Dette er en effektiv modell for at tilbudet n\u00e5r alle. Barn og unge opplever likhet i de sosiale arenaene n\u00e5r kl\u00e6r og utstyr \"bare er der\". N\u00e5r vi samler eksisterende utstyr i samfunnet og setter det i system, gir det oss stort volum som gj\u00f8r en slik modell gjennomf\u00f8rbar og ikke minst b\u00e6rekraftig. Utskriftsdato: 27.38.2023 Skjemaid: 467810153 Side 6 av 10 Beskriv hvem dere eventuelt skal samarbeide med for \u00e5 rekruttere m\u00e5lgruppen. \u00abFrivillig innsats utgj\u00f8r en grunnpilar i barn og unges fritidsaktiviteter. Frivillige organisasjoner avdekker behov i samfunnet og finner nye l\u00f8sninger.\u00bb -Plan for frivillighet i Bergen kommune 2022-2025 De frivillige organisasjonene kjenner n\u00e6rt p\u00e5 behovene som ligger i de sosiale arenaene og hvordan ressursene b\u00f8r prioriteres for \u00e5 bidra til \u00f8kt samfunnsdeltakelse. De kjenner ogs\u00e5 enkeltpersonene, og har de beste forutsetningene for \u00e5 identifisere og n\u00e5 ut til m\u00e5lgruppen. V\u00e5re eiere og samarbeidspartnere i de frivillige organisasjonene og kommunal sektor m\u00f8ter m\u00e5lgruppen hver dag, v\u00e5rt systematiske arbeid mot organisasjonsliv og kommunal sektor som frivilligsentraler, bydelshus, Flyktningetjenesten og NAV gir Frilager en unik forst\u00e5else av m\u00e5lgruppen og hvordan de best n\u00e5s. Frilager Bergen har initiert dialog med Bergen Inkluderingssenter som anses som en mulig samarbeidspartner. I tillegg er det initiert dialog med Pitstop og Wayback om potensielle samarbeid om utstyr og/eller arbeidstrening. Videre dialog med SLT-koordinatorer og minoritetsr\u00e5dgivere (IMDI) kan ogs\u00e5 gi muligheter til \u00e5 n\u00e5 ut til barn og ungdom. Samarbeid med slike akt\u00f8rer kan b\u00e5de gi direkte kontakt med m\u00e5lgruppene, eller det kan gi flere i Bergen som kjenner til Frilager og forteller m\u00e5lgruppen om mulighetene til \u00e5 l\u00e5ne utstyr. Avstanden mellom f\u00f8rstelinjen og Frilager er kort, som gj\u00f8r oss i stand til \u00e5 hele tiden vurdere og justere v\u00e5rt arbeid slik at det skal v\u00e6re enkelt for frivillige ledere, l\u00e6rere, kontaktpersoner, milj\u00f8arbeidere og foreldre \u00e5 bruke ordningen. I Bergen vil vi arrangere samlinger for organisasjonsliv og kommunen for \u00e5 v\u00e6re tett \u00e5 brukerne og behovene. Vi vil ogs\u00e5 arrangere frokostsamlinger, informasjonsm\u00f8ter p\u00e5 skolene og i organisasjonene, stands p\u00e5 samlingssteder og lokale arrangement, f.eks. i bydelene. Bred profilering av utl\u00e5nsordningen vil normalisere utl\u00e5n av utstyr, samtidig som vi n\u00e5r m\u00e5lgruppene. Vi gjennomf\u00f8rer ogs\u00e5 brukerunders\u00f8kelser hvor vi sporer hvor godt vi treffer m\u00e5lgruppen b\u00e5de i kommunikasjon og om utstyret fysisk n\u00e5r frem dit det skal. Det er natulig \u00e5 fortsette dialogen med Skattkammeret og BUA (ved Etat for Idrett) for \u00e5 supplere og styrke hverandres tilbud, og eventuelt finne flere samarbeidsomr\u00e5der. Frilager Bergen og omegn har stor tro p\u00e5 dialog og samarbeid for \u00e5 sammen styrke arbeidet for inkludering. Skole og organisasjonslivet er v\u00e5re viktigste samarbeidspartnere for \u00e5 n\u00e5 ut med kjennskap til tilbudet ned p\u00e5 personniv\u00e5, og en arena hvor vi med hjelp vil n\u00e5 alle barn, b\u00e5de i og utenfor m\u00e5lgruppens omr\u00e5de. Det vil v\u00e6re naturlig \u00e5 prioritere kontakt med skoler som ligger i omr\u00e5desatsings-soner, og bygge videre p\u00e5 erfaringer og tilbakemeldinger derfra til andre deler av Bergen. Utskriftsdato: 27.38.2023 Skjemaid: 467810153 Side 7 av 10 Beskriv hvem prosjektet retter seg spesielt mot. Med v\u00e5r utl\u00e5nsordning er det lett \u00e5 inkludere alle barn og unge i sosiale aktiviteter, vi \u00f8nsker at tilbudet er likt og at alle kan delta p\u00e5 lik linje. At tilbudet rettes mot alle er viktig for kjennskapen til l\u00f8sningen og at det ikke oppfattes som stigmatiserende \u00e5 l\u00e5ne utstyr. Selv om sv\u00e6rt mange bruker Frilager fokuserer vi v\u00e5rt arbeid mot barn og unge i alderen 6-19 \u00e5r som st\u00e5r i fare for utenforskap. \u00c5 ikke kunne delta p\u00e5 lik linje med sine venner er ofte knyttet opp mot inntekt, men kan v\u00e6re for\u00e5rsaket av mindre oppf\u00f8lging fra hjemmet. V\u00e5r erfaring er at s\u00e5 mange som 1/3 av barn og unge i aldersgruppen 6-19 st\u00e5r i fare for utenforskap p\u00e5 grunn av manglende kl\u00e6r og/eller utstyr. Dette er v\u00e5r m\u00e5lgruppe. V\u00e5rt samarbeid med organisasjonene og kommune er viktig for at vi hele tiden n\u00e5r m\u00e5lgruppen best mulig. S\u00e6rlig rapporteres det om en frafallsproblematikk innen fritidsaktiviteter for barn i alderen 14-17 \u00e5r i Bergen kommune. Dette er en prioritert gruppe for Frilager Bergen og omegn. Boende i levek\u00e5rsutsatte omr\u00e5derer er en annen gruppe vi vil rette ekstra oppmerksomhet, dette gjelder spesielt n\u00e5r vi planlegger hvor vi best plasserer v\u00e5re selvbetjente hentesteder og aktivitetspunkter. I f\u00f8lge Levek\u00e5rsunders\u00f8kelsen fra 2019 \u00f8ker antall barn i Hordaland som vokser opp i vedvarende lavinntektsfamilier, hvor Bergen kommune har utviklet Handlingsplan mot fattigdom med s\u00e6rlig vekt p\u00e5 barnefamiliers situasjon. Frivillige organisasjoner er en viktig innsatsfaktor mot utenforskap som f\u00f8lge av fattigdom. Frilager streber mot \u00e5 oppn\u00e5 det samme som Handlingsplanen; \u00e5 gi barn i lavinntektsfamilier bedre muligheter til \u00e5 delta i fellesskapet p\u00e5 lik linje med andre barn. \"Etter et langt \u00e5r preget av isolasjon og utenforskap, er det viktigere enn noen gang \u00e5 stimulere til \u00f8kt aktivitet i organisasjonslivet.\" -Beate Husa, Byr\u00e5d for eldre, helse og frivillighet Bergen kommune Ref. antall deltakere i og utenfor tilskuddsordningens m\u00e5lgruppe som vi forventer vil kunne benytte seg av v\u00e5rt tilbud; 11% av Barn og unge i Bergen kommune lever i vedvarende lavinntekt og st\u00e5r med det i fare for utenforskap, dette utgj\u00f8r omtrent 8900 barn og unge i Bergen kommune i Aldersgruppen 6-19 \u00e5r, som er Frilager sin prioriterte aldersgruppe. Prosentandelen i Rogaland er for de fleste kommunen p\u00e5 noks\u00e5 samme niv\u00e5 som for Bergen kommune. V\u00e5re erfaringer fra Frilagrene p\u00e5 Nord-J\u00e6ren og Haugalandet er at det i gjennomsnitt er opptil 1/3 av barn og unge i skole og organisasjonsliv som har behov for utstyr for \u00e5 delta i aktivitet og som regelmessig benytter seg av Frilager. Hvor mange som mangler utstyr varierer ut fra \u00e5rstid, aktivitet og om barna bor i by eller distrikt. Eksempelvis er det ikke uvanlig at s\u00e5 mange som 80% av alle barn i en klasse i de st\u00f8rre byene mangler tilstrekkelig utstyr eller kl\u00e6r for \u00e5 drive med utend\u00f8rsaktivitet i h\u00f8st/vinter halv\u00e5ret. Vi har derfor lagt til grunn at 1/3 av alle barn og unge i aldersgruppen 6-19 \u00e5r er i v\u00e5r m\u00e5lgruppe og vil bruke Frilager regelmessig. \u00abSist vi var p\u00e5 skitur manglet 11 av 18 ski\" -Speiderleder Gjesdal \"Vi har sluttet med utedager da store deler av elevene ikke har kl\u00e6r eller utstyr. Med dette tilbudet kan vi ha langt flere utedager. Fantastisk!\" -L\u00e6rer i Suldal For antall familiemedlemmer har vi valgt \u00e5 legge til grunn Bergen kommune sin beregning av antall fattige barn i Bergen og at hvert barn har 1 foresatt eller andre ansvarspersoner i familien som vil benytte seg av tilbudet sammen med barnet. Det lever i dag 4700 barn i Bergen som regnes som permanent fattig, og vi regner da 4700 \u00f8vrige familiemedlemmer som vi vil n\u00e5 med v\u00e5rt tilbud. \u00d8KONOMI Utskriftsdato: 27.38.2023 Skjemaid: 467810153 Side 8 av 10 Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Innkj\u00f8p av utstyr til utl\u00e5n: Her f\u00f8rer dere opp kostnader til innkj\u00f8p av utstyr til utl\u00e5n tilknyttet \u00a74-3 Utstyrssentral. Investering i lokale: Her kan dere for eksempel f\u00f8re opp kostnader til st\u00f8rre investeringer og/eller oppussing av lokaler. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Budsjett FINANSIERING 2024 2025 2026 Total St\u00f8tte fra Bufdir 2 000 000 2 500 000 3 000 000 7 500 000 Egenfinansiering 100 000 100 000 100 000 300 000 Inntekter fra prosjektet (spesifiser under) 500 000 750 000 1 450 000 2 700 000 Prosjekttilskudd fra andre (spesifiser under) 1 300 000 1 000 000 1 000 000 3 300 000 Delsum 3 900 000 4 350 000 5 550 000 13 800 000 UTGIFTER 2024 2025 2026 Total L\u00f8nn til ansatte 2 000 000 2 750 000 4 000 000 8 750 000 Husleie/str\u00f8m/renhold 600 000 600 000 600 000 1 800 000 Innkj\u00f8p av utstyr til utl\u00e5n 500 000 500 000 500 000 1 500 000 Investering i lokale 400 000 100 000 50 000 550 000 Andre kostnader (spesifiser under) 400 000 400 000 400 000 1 200 000 Delsum 3 900 000 4 350 000 5 550 000 13 800 000 Total 0 0 0 0 Utskriftsdato: 27.38.2023 Skjemaid: 467810153 Side 9 av 10 Spesifiser eventuelle inntekter fra prosjektet og prosjekttilskudd fra andre. Sparebankstiftelsen SR-Bank bidrar til etableringen av Frilager Bergen og omegn, for 2023 og 2024 p\u00e5 690 000 og 990 000. Disse er forsk\u00f8vet frem til hhv 2024 og 2025. For 2024 er det lagt inn st\u00f8tte fra kommuner/stiftelser p\u00e5 500.000, og at den \u00f8kes ti 750 000 kr i 2025, og ytterligere 1 450 000 i 2026. Frilager Bergen og omegn har levert s\u00f8knader tiL Gjensidigestiftelsen og Sparebankstiftelsen SRBank om innkj\u00f8p av utstyr. Det er ogs\u00e5 levert s\u00f8knader til Bergesenstiftelsen og Eckbos legat om st\u00f8tte til leie av lokale og l\u00f8nnsmidler. Disse s\u00f8knadene er under behandling per 2.11.2023. Spesifiser eventuelle andre kostnader. Det er vurdert om som tilstrekkelig med leasing/leie av 2 biler i 2024, og opptil 3 i 2025+2026. Dette er for \u00e5 frakte utstyret fra sentrallageret til hente- og aktivitetspunkt, samt til der organisasjonene har aktivitet. \u00c5r 24 oppstart web, \u00e5rsavgift og kommunikasjon. \u00c5r 24-25 \u00e5rsavgift og kommunikasjon. \u00c5rsavgift Frilager ordning inkluderer f\u00f8lgende: Frilager-konseptet som inkluderer logo, designmaler/markedsf\u00f8ringsmateriell, Digitalt utl\u00e5nssystem, lokal hjemmeside med visning av utstyr og service av web, oppl\u00e6ring, support og statistikk, R\u00e5dgivning, digital verkt\u00f8ykasse, avtaler og maler for ansvarlig utl\u00e5nsvirksomhet, verkt\u00f8y og dokumenter for HR, innkj\u00f8psavtaler og nettverkssamlinger, Frilager aktivitetssted funksjon med sms/digital n\u00f8kkel. OPPSUMMERING OG BEKREFTELSER Kort oppsummering av prosjektet. Frilager Bergen og omegn skal gj\u00f8re samfunnsdeltakelse enkelt og rettferdig. Sammen med frivillige organisasjoner s\u00f8rger Frilager for at alle kan delta i organisert aktivitet, uavhengig av \u00f8konomisk bakgrunn. Vi sikrer at barn og unge har en rettferdig tilgang til mestringen og felleskapet som kommer av deltakelse i organisert aktivitet. Frilager er basert p\u00e5 deling av utstyr og bidrar slik reduksjon av overforbruk. Frilager bidrar dermed til et mer b\u00e6rekraftig og et mer inkluderende samfunn. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har etiske retningslinjer og gode rutiner som s\u00f8rger for at vi ivaretar m\u00e5lgruppen(e) med driften eller v\u00e5re aktiviteter p\u00e5 en trygg m\u00e5te. Vi f\u00f8lger opp eventuelle avvik rutinemessig. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 27.38.2023 Skjemaid: 467810153 Side 10 av 10 "
}