{
  "dokument_id": "e160cbef-ae19-5978-9b10-3177555de64e",
  "doc_type": "case_attachment",
  "kommune": 4601,
  "tittel": "_ KLAGE-2023_16975-12 Stadfesting - 168_377_0_0 Sandviksbodene. Klage p\u00e5 reguleringsplan. Fem ny 1217912_1_1.pdf",
  "url": "https://bergen.kommune.no/politikere-utvalg/api/fil/bk360/10095302/-KLAGE-2023-16975-12-Stadfesting-168-377-0-0-Sandviksbodene-Klage-pa-reguleringsplan-Fem-ny-1217912-1-1-pdf",
  "tekst": " V\u00e5r dato: V\u00e5r ref: 29.02.2024 2023/18777 Deres dato: Deres ref: Geir N\u00e6ss Saksbehandler, innvalgstelefon Sandviksveien 189 Arnt Erik Nordheim, 5764 3191 5035 BERGEN Bergen kommune gnr. 168 bnr. 377 mfl. Reguleringsplan, Sandviksbodene Vi viser til oversending fra Bergen kommune 14.12.2023, som gjelder klager p\u00e5 bystyrets vedtak 31.05.2023. Klagene er framsatt innenfor fristen, og vilk\u00e5rene for \u00e5 behandle saken er oppfylt. Vedtak Statsforvalteren i Vestland stadfester vedtaket fra Bergen bystyre 31.05.2023, sak 169/23, der detaljreguleringsplanen for gbnr. 168/377 mfl., ble godkjent. Sakens bakgrunn Bergen bystyre vedtok detaljreguleringsplan for gbnr. 168/377 mfl. i m\u00f8te 31.05.2023. Planomr\u00e5det har en st\u00f8rrelse p\u00e5 ca. 11,7 daa, og er i kommuneplanens arealdel (KPA2018) avsatt til bebyggelse og anlegg, som del av byfortettingssonen (BY)1. Arealet er ogs\u00e5 omfattet av kommunedelplan for Sandviken-Fjellsiden Nord2, og av kommunedelplan for Bergen havn3. I disse planene er arealene avsatt til henholdsvis n\u00e6ringsform\u00e5l p\u00e5 land, og til flerbruksomr\u00e5de med \u00e5pning for akvakultur i sj\u00f8. Kommunedelplanene og KPA2018 gjelder i utgangspunktet side om side og utfyller hverandre, likevel slik at KPA2018 har forrang ved motstrid, jf. KPA2018 \u00a7 2.3. 1 N\u00e6rmere bestemmelser til sonen er gitt i KPA2018, se \u00a7 26.3 mfl. 2 PlanID: 15750000, i kraft 19.02.2001. 3 PlanID: 18740000, i kraft 14.05.2012. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Form\u00e5let med den n\u00e5 vedtatte detaljreguleringen er if\u00f8lge planbeskrivelsen \u00e5 utvikle eiendommen til boligform\u00e5l i samsvar med arealdelen. Det legges til rette for fem nye leilighetsbygg med ca. 75 leiligheter, totalt 8 270 m2 bruksareal (BRA). For n\u00e6rmere redegj\u00f8relse viser vi til planbeskrivelsen og grunnlagsdokumentene for \u00f8vrig, som forutsettes kjent. Planarbeidet har en lang historikk, jf. oppstartsm\u00f8te med kommunen 18.08.2015 og offentlig kunngj\u00f8ring av oppstarten i november samme \u00e5r. Det endelige planforslaget ble sendt p\u00e5 h\u00f8ring og l\u00e5 ute til offentlig ettersyn i perioden 04.05.2019 til 18.06.2019, samt en begrenset h\u00f8ring i desember 2020. Vi viser her til planutkastet og til innspillene som kom inn ved h\u00f8ringen. Ved h\u00f8ringen fremmet Statens vegvesen innsigelse mot planforslaget, og det samme gjorde planseksjonen hos Fylkesmannen i Vestland.4 Innsigelsene gjaldt blant annet plasseringen av bebyggelsen, byggeh\u00f8ydene, ulike trafikale forhold og mulig konflikt med vegminnet Den Trondhjemske postvei. Etter dialogm\u00f8te bearbeidet kommunen forslaget, jf. bl.a. brev 26.10.2022 med revidert endringsforslag.5 Statens vegvesen frafalt deretter sin innsigelse i brev 07.12.2022, hvorp\u00e5 Statsforvalteren ogs\u00e5 bekreftet frafall p\u00e5f\u00f8lgende dag. Statsforvalteren viser ellers til kommunens sluttbehandling og vedtak i mai 2023, jf. kunngj\u00f8ring og underretning til ber\u00f8rte grunneiere og naboer sendt 15.09.2023. Geir N\u00e6ss (gbnr. 168/134) klaget p\u00e5 vedtaket den 18.09.2023. N\u00e6ss mener for det f\u00f8rste at Den Trondhjemske postvei ikke er ivaretatt i tilstrekkelig grad, og at det kulturhistoriske vegminnet vil bli p\u00e5f\u00f8rt betydelige og uopprettelige skader. Vegen vil bli skyggelagt, og siktlinjene fra postveien mot sj\u00f8en er ikke sikret. For \u00e5 unng\u00e5 forringelse m\u00e5 det vurderes oppdeling av bygget n\u00e6rmest vegen (BBB3), slik at det kan etableres en ny siktlinje mellom bebyggelsen. For det andre er trafikksikkerheten ikke godt nok ivaretatt. Hele prosjektet m\u00e5 skaleres ned for \u00e5 unng\u00e5 at det skapes trafikkfarlige situasjoner for myke trafikanter. N\u00e6ss er ogs\u00e5 kritisk til at det legges til rette for parkering utenfor planomr\u00e5det, borte p\u00e5 Saltimporttomten (gbnr. 168/82 mfl.) . Kj\u00f8ring til og fra beboelsen vil \u00f8ke trafikktrykket p\u00e5 en un\u00f8dvendig og u\u00f8nsket m\u00e5te. For det tredje er byggene fortsatt for h\u00f8ye. Kommunedelplanen forutsetter tydelig at byggeh\u00f8yden ikke skal overstige fire etasjer nedenfor Strandens Grend.6 Den godkjente h\u00f8yden bryter med dette prinsippet, og dette kombineres i tillegg med at utnyttingsgraden er for stor. Dette kan bare bli utbedret ved \u00e5 fjerne ett av byggene, slik at der blir mer luft til planomr\u00e5det. Det nye byggeomr\u00e5det g\u00e5r dessuten for langt ut i sj\u00f8, som er et brudd p\u00e5 kommunens egen sj\u00f8frontstrategi. Avslutningsvis ber N\u00e6ss klageinstansen om \u00e5 vurdere hele plansammensetningen, og mangelen p\u00e5 overordnet planlegging i omr\u00e5det. Slik N\u00e6ss ser det, bryter reguleringsplanen med kravet om \u00e5 se ting i sammenheng, og utl\u00f8ser i stedet en tung, enkeltst\u00e5ende boligutbygging i det ellers s\u00e5rbare omr\u00e5det. Statsforvalteren oppfatter dette som at N\u00e6ss mener det er behov for en grundigere stedsanalyse, eventuelt en samlet omr\u00e5dereguleringsplan som dekker hele str\u00f8ket. 4 V\u00e5r ref. 2019/10025. 5 Kommunens ref. PLAN-2022/20581-6 6 KDP Sandviken-Fjellsiden Nord, \u00a7 5 punkt 8, stjernepunkt 3. Side: 3/7 Strandens grend velforening v/Anne K. Irgens (gbnr. 168/194) og Geir N\u00e6ss klaget p\u00e5 vedtaket 06.10.2023. I likhet med klagen fra N\u00e6ss personlig, klager velforeningen p\u00e5 at det ikke er tatt tilstrekkelig hensyn til Den Trondhjemske postvei. Det samme gjelder siktlinjene, trafikksikkerheten for myke trafikanter og kravet om nedskalering av prosjektet. Velforeningen er ogs\u00e5 kritisk til parkeringsl\u00f8sningen, byggeh\u00f8yden, graden av utnytting og motstriden mot kommunens overordnede planer og sj\u00f8frontstrategi. Foreningen stiller seg ogs\u00e5 bak kravet om en ny og mer overordnet planavklaring. Velforeningen har dessuten meldt fra om skader p\u00e5 veifundament som f\u00f8lge av tidligere anleggsarbeid, uten at dette har blitt fulgt opp eller tatt tak i. F\u00f8r neste utbygging m\u00e5 det tas planmessige grep som ivaretar sikkerhetstiltak og kontroll, avb\u00f8ting av ulemper og utbedring av skader fra utbyggingsfasen. Det m\u00e5 ogs\u00e5 tas mer hensyn til postveien med murer og kanter, s\u00e5 vel som den gamle og utsatte trehusbebyggelsen. Det er i tillegg viktig at kommunen innf\u00f8rer boligsoneparkering for Sandviksveien, f\u00f8r utbyggingen starter, slik at overbelastning og trafikale ulemper kan forebygges og unng\u00e5s. Soneparkeringen m\u00e5 v\u00e6re forbeholdt sm\u00e5husbebyggelsen i Strandens grend. I tillegg foresl\u00e5r velforeningen at kommunen gjennomf\u00f8rer flere andre trafikktiltak, slik som trafikkvakter, skjermet fortau, enveiskj\u00f8rt vei med lysregulering, krav til maksimalt akseltrykk, kontroller av anleggsperioden, begrensning p\u00e5 arbeidstider, og at leveranse av store elementer og bygger\u00e5stoff b\u00f8r skje fra sj\u00f8siden. Velforeningen ber ellers om \u00e5 f\u00e5 en fast kontaktperson der bekymringsmeldinger kan rettes. Sandviksboder 78 AS (forslagsstiller) har kommentert klagene i brev 13.11.2023. Slik foretaket ser det, er samtlige av de relevante problemstillingene godt belyst i planarbeidet, og i egen s\u00f8knad om rammetillatelse. Forslagsstilleren er ellers uenig i klagernes beskrivelse p\u00e5 flere punkt, og ser ikke at det er behov for ytterligere endringer. Foretaket viser i stedet til planbeskrivelsen for n\u00e6rmere redegj\u00f8relse av de respektive temaene. Kommunen har vurdert klagene, men har ikke funnet grunn til \u00e5 ta klagene til f\u00f8lge. Saken ble deretter oversendt hit for endelig avgj\u00f8relse, jf. forvaltningsloven \u00a7 34. Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Etter plan- og bygningsloven \u00a7 3-3 er det bystyret som er planmyndighet og som har ansvaret for arbeidet med reguleringsplaner. Det er bystyret som etter en omfattende vurdering av de ulike hensynene og interessene i omr\u00e5det, avgj\u00f8r hvilke areal som skal inng\u00e5 i planen, og hva disse skal benyttes til, jf. plan- og bygningsloven \u00a7 12-12. Reguleringsplaner blir til etter en omfattende beslutningsprosess. Plan- og bygningsloven \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som medvirkning, offentlighet og samr\u00e5d med de planen f\u00e5r f\u00f8lger for. I planleggingsprosessen m\u00e5 ulike interesser, fordeler og Side: 4/7 ulemper veies mot hverandre. Dette vil regelmessig inneb\u00e6re at gjennomf\u00f8ringen av planene vil f\u00e5 negative konsekvenser for enkelte. Forvaltningsloven gjelder ellers ved behandling av saker etter plan- og bygningsloven der det ikke er bestemt noe annet, jf. plan- og bygningsloven \u00a7 1-9. Statsforvalterens vurdering Vi gj\u00f8r innledningsvis oppmerksom p\u00e5 at den prim\u00e6re oppgaven v\u00e5r som klageinstans for kommunale planvedtak, er \u00e5 ivareta rettssikkerheten til den enkelte. Dette omfatter blant annet \u00e5 kontrollere at planvedtaket er lovlig, at saken er forsvarlig opplyst, og at saksbehandlingsreglene i plan- og bygningsloven er fulgt. Statsforvalteren skal ogs\u00e5 kontrollere at skj\u00f8nnet er lovlig, alts\u00e5 at resultatet bygger p\u00e5 saklige og relevante hensyn, og at vedtaket ikke f\u00f8rer til et kvalifisert urimelig resultat. Det siste skal mye til, ikke minst i plansaker, der utgangspunktet er at b\u00e5de grunneiere og andre ber\u00f8rte m\u00e5 t\u00e5le b\u00e5de arealrestriksjoner og -inngrep p\u00e5 eiendommene sine, dersom bystyret kommer til at andre hensyn veier tyngst. Statsforvalteren kan oppheve planvedtaket og returnere saken til kommunen for ny behandling, og eventuelt en ny vurdering av arealbruken. Dette forutsetter at det foreligger feil som gj\u00f8r vedtaket ugyldig. Statsforvalteren skal p\u00e5 den andre siden vise mer varsomhet med \u00e5 overpr\u00f8ve de konkrete arealbruksvurderingene, for eksempel hvilket omfang og hvilken type bebyggelse planomr\u00e5det skal benyttes til. I saker det er ikke lenger er noen innsigelse fra offentlige sektormyndigheter, ligger det i utgangspunktet til bystyret selv \u00e5 treffe den endelige beslutningen, med mindre standpunktene mangler forsvarlig begrunnelse. Statsforvalteren viser til at avgj\u00f8relsen om framtidig arealbruk bygger p\u00e5 b\u00e5de planfaglig og lokalpolitisk skj\u00f8nn, der hensynet til kommunens egne avveininger normalt m\u00e5 gis stor vekt, se forvaltningsloven \u00a7 34. Vi g\u00e5r n\u00e5 videre til de konkrete klagene som er framsatt. P\u00e5 grunn av det store sammenfallet i klagegrunner behandler vi de to klagene samlet. Vi oppfattar ogs\u00e5 at N\u00e6ss og Strandens Grend velforening har en felles interesse i \u00e5 motsette seg reguleringsplanen slik den er vedtatt. Som kommunen peker p\u00e5 i klagevurderingen, er mange av de temaene som tas opp i klagene, tidligere behandlet og vurdert som en del av planprosessen. Vi kommenterer de ulike klagegrunnene hver for seg.: Statsforvalteren har forst\u00e5else for at det kan v\u00e6re \u00f8nskelig med en st\u00f8rre og omr\u00e5devis avklaring, der flere arealer enn bare byggetomten blir inkludert. Det finnes likevel ikke noe generelt krav om dette i plan- og bygningsloven. Det er riktig at kommunen kan fastsette krav om s\u00e5kalt omr\u00e5deregulering, se plan- og bygningsloven \u00a7 11-9 nr. 1, men dette m\u00e5 i s\u00e5 fall gj\u00f8res i kommuneplanens arealdel. Der det ikke er fastsatt noe slikt krav, er det i utgangspunktet opp til forslagsstilleren \u00e5 foresl\u00e5 en planavgrensning, og opp til kommunens skj\u00f8nn om de i s\u00e5 fall vil stanse et slikt initiativ (\u00a7 12-8), eller nekte \u00e5 legge forslaget til h\u00f8ring og offentlig ettersyn (\u00a7 12-10, jf. \u00a7 12-11). Denne styringsretten f\u00f8lger av bystyrets rolle som \u00f8verste planmyndighet i kommunen, jf. \u00a7 3-3 og \u00a7 12-1. Tilsvarende blir det opp til planmyndighetens skj\u00f8nn om forslaget skal fremmes, slik kommunen har kommet til i denne saken. Dette valget ligger innenfor rammene av KPA2018 og loven, og kan vanskelig overpr\u00f8ves av Statsforvalteren ved en klage. Kravet om en omr\u00e5devis avklaring kan derfor ikke f\u00f8re fram. Side: 5/7 Det er heller ikke slik at det er forbudt \u00e5 fremme planforslag som avviker fra kommuneplanen eller kommunedelplanen p\u00e5 enkelte punkt, men dette stiller strengere krav til hvilke utredninger som m\u00e5 gj\u00f8res. Alle planforslag i medhold av plan- og bygningsloven av 2008 skal ha en planbeskrivelse som viser form\u00e5l, innhold og virkninger av forslaget, samt synliggj\u00f8re p\u00e5 hvilke omr\u00e5der det foreligger avvik fra overordnet plan, se plan- og bygningsloven \u00a7 4-2.7 Byggeh\u00f8ydene som klagerne er imot, er kommentert i planbeskrivelsen punkt 5.4. Det er riktig at kommunedelplanen fastsetter en \u00f8vre grense p\u00e5 fire etasjer, men som p\u00e5pekt i planbeskrivelsen settes denne begrensningen i praksis til side av KPA2018, som gjelder foran de eldre kommunedelplanene ved motstrid. I KPA2018 er planomr\u00e5det en del av den avsatte byfortettingssonen, der det ikke gjelder noen h\u00f8ydebegrensning ved regulering, annet enn at h\u00f8ydene m\u00e5 v\u00e6re stedstilpasset og ivareta tilliggende byrom og siktelinjer m.m.8 Det kan v\u00e6re naturlig \u00e5 vurdere det slik at kravene i kommune- og kommunedelplanen gjelder side om side og utfyller hverandre, slik at det nettopp er de s\u00e6rlige hensynene som blir l\u00f8ftet fram i kommunedelplanen, som utbyggingen i byfortettingssonen m\u00e5 tilpasses til. Det er derfor ogs\u00e5 utarbeidet en egen stedsanalyse iht. KPA2018 \u00a7 26.3.8 bokstav b. Funnene fra stedsanalysen er innarbeidet i dokumentene, se planbeskrivelsen kap. 8.3, der det redegj\u00f8res for tomteutnyttelsen og byggeh\u00f8ydene, bevaringen av offentlig uterom og promenade, samt innvirkningen for siktelinjer og solforhold for nabobebyggelsen. Alt i alt framst\u00e5r arealbruken etter v\u00e5rt syn som godt belyst, og det ikke noe som tyder p\u00e5 at bystyret har tatt et uinformert valg. Klagerne har ogs\u00e5 f\u00e5tt anledning til \u00e5 framsette merknader, og benyttet seg av denne retten, men ikke vunnet fram med sine innvendigener. Statsforvalteren kan da ikke se at det grunnlag for \u00e5 sette bystyrets beslutning til side, mtp. h\u00f8yden eller den totale utnyttelsen av byggetomten. Det samme gjelder selve plasseringen av bebyggelsen internt i planomr\u00e5det, og bevaringen av siktlinjene mot sj\u00f8en. P\u00e5 dette punktet vises bare til planbeskrivelsen s. 43 (fig. 28), og til notatet \u00abEndringer i planforslag etter offentlig ettersyn\u00bb. Av sistnevnte framg\u00e5r det i tillegg hvordan forholdet til sj\u00f8frontstrategien er tenkt ivaretatt, og hvordan det er gjort mindre justeringer i byggeh\u00f8ydene. Vi har ikke merknader til det som framkommer her. Vi kan ikke se at klagernes innvendinger mot resultatet gir grunnlag for ytterligere vurderinger herfra. Statsforvalteren tar derfor heller ikke til f\u00f8lge klagene p\u00e5 disse punktene, idet vi viser til planmyndighetens avveininger, som vi tiltrer og legger stor vekt p\u00e5. N\u00e5r det gjelder trafikksituasjonen og Den Trondhjemske postvei har dette ogs\u00e5 v\u00e6rt en sentral del av planarbeidet. Etter at Staten vegvesen fremmet innsigelse den 13.06.2019 er det som nevnt gjort justeringer i forslaget. Begrunnelsen for en l\u00f8sning med rekkef\u00f8lgekrav ved Gjensidigekrysset (gbnr. 168/58) er opprettholdt, men den trafikkfaglige begrunnelsen er utdypet. Kravet er dessuten supplert med at det \u2013 i tillegg til ferdigstillelse f\u00f8r brukstillatelse til nye leilighetsbygg \u2013 ogs\u00e5 forutsettes sikkerhet for opparbeidelsen f\u00f8r igangsettingstillatelse blir gitt.9 Det er ogs\u00e5 laget en mobilitetsplan som redegj\u00f8r for tilretteleggelse og nye naturlige ferdsels\u00e5rer for myke trafikanter, samt tiltak for \u00e5 redusere trafikktrykket for Den Trondhjemske postvei. Ett av disse tiltakene er konseptet med parkering utenfor planomr\u00e5det, som klagerne er kritiske til. 7 Plan- og bygningsloven \u00a7 4-2. 8 Jf. Kommuneplanbestemmelsene (KPA2018), \u00a7\u00a7 26.3.8 bokstav c, jf. \u00a7 2.3. 9 Reguleringsbestemmelsene \u00a7 6.3.2.2, jf. \u00a7 6.3.2.1 og \u00a7 2.13 (sikring ved utbyggingsavtale). Side: 6/7 Statsforvaltaren konstaterer denne uenigheten om parkeringskonseptet, men viser til at parkering utenfor egen eiendom er en effektivt grep for \u00e5 stimulere til andre transportformer og mobilitetsl\u00f8sninger, samt at kommunen enklere vil kunne justere parkeringsnormen i framtidige planarbeid. Slik Statsforvalteren ser det, er konseptet et velegnet og framtidsrettet grep for \u00e5 holde den totale trafikkbelastningen nede. N\u00e5r det gjelder bruken i anleggsfasen, peker vi p\u00e5 at det er gitt konkrete bestemmelser som bare tillatelser bruk av vegminnet i samsvar med en egen, godkjent bygge- og anleggsplan.10 P\u00e5 bakgrunn av blant annet disse endringene er innsigelsen fra Statens vegvesen frafalt. Statsforvalteren kan ikke se at det er grunnlag for \u00e5 gi bestemmelser om ytterligere tiltak utover dette, jf. f.eks. klagernes forslag om \u00e5 kreve tilkomst eller frakt fra sj\u00f8siden, som vi ikke tar til f\u00f8lge. Statsforvalteren m\u00e5 i denne sammenhengen ogs\u00e5 i noen grad st\u00f8tte seg p\u00e5 de trafikkfaglige vurderingene fra de statlige vegmyndighetene, s\u00e5 vel som de kommunale. De trafikale sp\u00f8rsm\u00e5lene i anleggsfasen belyses eventuelt ogs\u00e5 n\u00e6rmere under utbyggingen, ut fra den bygge- og anleggsplanen som tiltakshaveren foresl\u00e5r ved s\u00f8knad om rammetillatelse. Hva gjelder andre trafikktiltak, slik som ordninger med trafikkvakter og boligsoneparkering, er dette noe kommunen st\u00e5r fritt til \u00e5 vurdere, men som etter v\u00e5rt syn i s\u00e5 fall m\u00e5 skje med hjemmel i annet lovverk enn selve reguleringsplanen, s\u00e5 langt kommunen selv finner grunnlag og behov for det. Vi viser her blant annet til forskriften om boligsoneparkering for Bergen kommune, som er gitt med hjemmel i den nasjonale parkeringsforskriften \u00a7 26, og h\u00f8rer inn under vegtrafikkloven.11 Vi g\u00e5r ikke n\u00e6rmere inn p\u00e5 dette, da klagepunktet ikke gj\u00f8r det n\u00f8dvendig med endringer i reguleringsplanen. Vi kommenterer til slutt at flere av de andre ulempene som gjelder eller m\u00e5tte oppst\u00e5 under bygge- og anleggsfasen, er noe som ogs\u00e5 kan adresseres i forbindelse med s\u00f8knad om rammetillatelse. Det er blant annet fastsatt i planbestemmelsene \u00a7 2.11.2 at st\u00f8y i anleggsfasen m\u00e5 overholde terskelverdiene i st\u00f8yretningslinje T-1442 (2021), og at st\u00f8ybelastningen m\u00e5 utredes av foretak med akustisk kompetanse. Mulige brudd p\u00e5 disse bestemmelsene kan om n\u00f8dvendig f\u00f8lges opp av de kommunale bygningsmyndighetene med p\u00e5legg retting, opph\u00f8r eller fortrinnsvis avb\u00f8tende tiltak, jf. plan- og bygningsloven kapittel 32 og \u00a7 28-2. Vi konstaterer ogs\u00e5 at kommunen henviser til en foreliggende rigg- og anleggsplan, jf. brev 19.09.2023 fra ansvarlig s\u00f8ker til Bergen kommune.12 Videre er det i denne korrespondansen foresl\u00e5tt informasjonsm\u00f8te mellom totalentrepren\u00f8r og de ber\u00f8rte naboene i omr\u00e5det. Statsforvalteren kommenterer kort at forslaget virker hensiktsmessig og mulig konfliktdempende, men at temaet ellers faller utenfor her. Klagepunktet som gjelder ulemper og belastning i anleggsfasen h\u00f8rer til i byggesaken n\u00e5r omr\u00e5det skal gjennomf\u00f8res. Denne typen innvendinger mot reguleringsplanen kan derfor heller ikke f\u00f8re fram. Statsforvalteren har etter dette oppsummert og gjennomg\u00e5tt klagernes innvendinger mot arealbruken, utformingen og innretningen av reguleringsplanen, men har i likhet med kommunen ikke funnet grunnlag for \u00e5 ta klagene til f\u00f8lge. Etter der vi kan se er planarbeidet forsvarlig opplyst, og konsekvensene grundig vurdert i det foreliggende materialet. Saksbehandlingsreglene er ogs\u00e5 fulgt, og klagerne har f\u00e5tt gode forutsetninger for \u00e5 gj\u00f8re gjeldende sine innvendinger og motforestillinger. 10 Reguleringsbestemmelsene \u00a7 4.2.1.2, jf. \u00a7 3.1.1.7 (vii) 11 FOR-2015-04-29-465, jf. FOR-2016-03-18-260 (\u00a7 29) 12 Gjengitt i oversendingsbrevet hit, pkt. 5, med kopi til klagerne. Side: 7/7 Bystyret har likevel kommet til at planen slik det foreligger, representerer den \u00f8nskede arealbruken for framtiden, og at den bygger p\u00e5 en forsvarlig av avveining av de ulike interessene i omr\u00e5det. Statsforvalteren her ikke vesentlige merknader til grunnlaget, avveiningene eller resultatet av planbehandlingen, og vi har kommet til samme konklusjon. Vi har i den forbindelse ogs\u00e5 lagt stor vekt p\u00e5 hensynet til det lokale selvstyret, jf. forvaltningsloven \u00a7 34 andre ledd, og med dette stadfestet planvedtaket. Klagene har ikke f\u00f8rt fram. Vedtaket p\u00e5 side 1 i dette brevet er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne Kjersti Sande Arnt Erik Nordheim fagdirekt\u00f8r seniorr\u00e5dgiver Dokumentet er elektronisk godkjent Kopi til: OPUS BERGEN AS Nordre N\u00f8stekaien 1 5011 BERGEN SANDVIKSBODER 78 AS Postboks 485 1373 ASKER Bergen kommune Postboks 7700 5020 BERGEN Mottakerliste: Geir N\u00e6ss Sandviksveien 189 5035 BERGEN Anne Kristin Irgens Sandviksveien 191 5035 BERGEN "
}