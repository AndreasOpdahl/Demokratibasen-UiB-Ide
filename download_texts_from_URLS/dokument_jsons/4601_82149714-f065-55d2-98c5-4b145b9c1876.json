{
  "dokument_id": "82149714-f065-55d2-98c5-4b145b9c1876",
  "doc_type": "case_minutes",
  "kommune": 4601,
  "tittel": "Saksprotokoll UFKN, 05062024, Sak 80/24, Retningslinjer for tildeling av salgs- og skjenkebevillinger og forskrift om salgs-, skjenke- \u00e5pningstider i Bergen kommune for bevillingsperioden 2024 - 2028",
  "url": "https://bergen.kommune.no/politikere-utvalg/api/fil/bk360/10591395/Innstilling-vedtak-Retningslinjer-for-tildeling-av-salgs-og-skjenkebevillinger-og-forskrift-om-salgs-skjenke-apningstider-i-Bergen-kommune-for-bevillingsperioden-2024-2028",
  "tekst": "Retningslinjer for tildeling av salgs- og skjenkebevillinger og forskrift om salgs-, skjenke- \u00e5pningstider i Bergen kommune for bevillingsperioden 2024 - 2028 Utvalg for finans, kultur og n\u00e6ring behandlet saken i m\u00f8tet 05.06.2024 sak 80/24 og avga f\u00f8lgende innstilling: 1. Bystyret vedtar retningslinjer for tildeling av salgs- og skjenkebevillinger i Bergen kommune for bevillingsperioden 2024 \u2013 2028 slik de fremkommer av saksfremstillingens del VI. 2. Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII. Utvalg for finans, kultur og n\u00e6rings behandling Utvalget ba byr\u00e5det om \u00e5 fremlegge et tilleggsnotat f\u00f8r saken behandles i bystyret. F\u00f8lgende representanter tok ordet: Richard Martin Laloo Storevik (A), Emma Gyllander (SV), Eline Aresdatter Haakestad (MDG) Ole-Ansger Nepomuk Martini (V), Rune Bakervik (A), Fabian Emil Stang (H). Forslag fremsatt i utvalget: Richard Martin Laloo Storevik (A) fremsatte p\u00e5 vegne av A f\u00f8lgende alternative forslag: 1. Bystyret vedtar retningslinjer for tildeling av salgs- og skjenkebevilgninger i Bergen kommune for bevilgningsperioden 2024 \u2013 2028 lik gjeldende retningslinjer og forskrift for perioden 2020 -2024, med f\u00f8lgende endringer: a) Det skal v\u00e6re tilgang til toalettfasiliteter for gjestene der det tilbys uteservering. Dersom innehaver av skjenkebevilling ikke disponerer egne toaletter i umiddelbar n\u00e6rhet til skjenkeareal, skal det foreligge avtale med annen akt\u00f8r om bruk av toalett i umiddelbar/rimelig n\u00e6rhet til skjenkearealet. b) Det settes en rimelig maksgrense p\u00e5 avstand mellom hentepunkt for (mat/drikkevarer) og bord. Dette av hensyn til ansatte som m\u00e5 g\u00e5 sv\u00e6rt lange distanser i l\u00f8pet av en arbeidsdag dersom denne distansen er urimelig stor. c) Skjenkestedet har plikt til \u00e5 ha minst ett verneombud Emma Gyllander (SV) fremsatte p\u00e5 vegne av SV f\u00f8lgende alternative forslag i 2 punkt: 1. Bystyret vedtar retningslinjer for tildeling av salgs- og skjenkebevillinger i Bergen kommune for bevillingsperioden 2024 \u2013 2028 slik de fremkommer av saksfremstillingens del VI med f\u00f8lgende endringer: \u2022 Nytt punkt 5 i kapittel 2: \u00abDet settes som vilk\u00e5r for skjenkel\u00f8yve, at innehaver m\u00e5 s\u00f8rge for at l\u00f8nnsvilk\u00e5rene minst skal v\u00e6re i samsvar med det som er allmenngjort minstel\u00f8nns satser innenfor overnatting, servering og catering. Konsekvensen ved brudd p\u00e5 denne bestemmelsen er inndragning av skjenkel\u00f8yve.\u00bb \u2022 Kapittel 4.1 andre avsnitt strykes. \u2022 F\u00f8lgende nye tekst legges inn som siste ledd i kapittel 4.1: \u00abI Bergen kommune har en alkoholfrie soner hvor det i utgangspunktet ikke blir gitt tillatelser til skjenking av alkohol. Alle byrom og parker er i utgangspunktet en alkoholfri sone. Det kan gj\u00f8res unntak fra dette ut fra en konkret helhetsvurdering i forbindelse med at det etableres nye byrom. Publikumsarealer som er \u00e5pne for allmennheten p\u00e5 idrettsarenaer er ogs\u00e5 definert som en alkoholfri sone. Unntatt fra denne regelen om alkoholfrie soner er midlertidige tillatelser til skjenking av alkohol i forbindelse med st\u00f8rre kulturarrangement og byomfattende folkefester. I slike tilfeller tilligger det byr\u00e5det \u00e5 gi eventuelle unntak\u00bb. \u2022 Andre setning i kapittel 8.2 endres til: \u00abBredde til fri ferdsel avgj\u00f8res etter en konkret vurdering, og den skal v\u00e6re minimum 3 meter.\u00bb \u2022 Siste setning i kapittel 8.4 endres til: \u00abAvgrensing skal hensynta krav til estetisk utforming og sikkerhet for blinde og svaksynte, og avgrensninger p\u00e5 offentlig grunn skal fjernes n\u00e5r de ikke er i bruk.\u00bb \u2022 Nye kulepunkter i kapittel 9.2: \u2022 Skjenkestedet har plikt til \u00e5 ha minst ett verneombud. \u2022 F\u00f8lge de allmengjorte minstel\u00f8nnsbestemmelsene som kommer frem av forskriften, som er allmenngjort for utelivsbransjen i Bergen. 2. Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII med f\u00f8lgende endringer: \u2022 Ny setning legges til i kapittel 1: \u00abDet er ikke tillatt \u00e5 selge alkohol p\u00e5 julaften.\u00bb \u2022 2.1.1 endres til: \u00abSkjenketiden for alkoholholdig drikk gruppe 1 og 2 er fra kl. 08.00, med unntak av s\u00f8n- og helligdager hvor skjenketiden er fra kl. 12.00. 1. mai er skjenketiden fra kl. 08.00 og 17. mai er skjenketiden fra kl. 10.00\u00bb. \u2022 Kapittel 2.2 Skjenkeslutt endres til: \u00ab2.2.1 Alminnelig skjenketid for alkoholholdig drikk gruppe 1 - 3, er til kl. 01.00. 2.2.2 Natt til l\u00f8rdag og s\u00f8ndag, samt dager f\u00f8r h\u00f8ytidsdager og helligdager, kl. 02.00. 2.2.3 Skjenketiden for alkoholholdig drikk gruppe 1 - 3 i lokaler som har bevilling som selskapslokaler er til kl. 02.00. 2.2.4 Utvidet skjenketid for alkoholholdig drikk gruppe 1 - 3 til kl. 02.30, kan ut\u00f8ves ved steder der alle, minst to personer, som arbeider med servering av alkohol, eller som arbeider som vakter eller sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. Ved steder som skjenker frem til kl. 02.30 og hvor det er 18-\u00e5rs aldersgrense skal det v\u00e6re minst tre ansatte tilstede fra kl. 24.00 til stedet stenger. Disse tre m\u00e5 ha gjennomg\u00e5tt enten d\u00f8rvaktkurs eller kurs i Ansvarlig Alkoholh\u00e5ndtering i Bergen. I tidsrommet for Bergensfest, Nattjazz og Festspillene er skjenketiden frem til kl. 03.00 fra festivalens f\u00f8rste til og med siste dag. Det vil ikke bli gitt utvidet skjenketid til andrearrangementer enn de som er nevnt med mindre det dreier seg om by omfattende arrangementer. I slike tilfeller tilligger det byr\u00e5det \u00e5 gi tillatelser til utvidet skjenketid. 2.2.5 Utvidet skjenketid kan ut\u00f8ves p\u00e5 studentsteder der minst to personer, som arbeider med servering av alkohol, eller som arbeider som vakter eller 2 sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. 2.2.6 Skjenketiden for alkoholholdig drikk gruppe 1 - 3 ved uteserveringer er til kl. 01.00.\u00bb Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag: 1. Bystyret ber byr\u00e5det om \u00e5 gjennomf\u00f8re et eget prosjekt for \u00e5 avsl\u00f8re og redusere rasisme og diskriminering p\u00e5 utesteder innen 2025. 2. Stryke kapittel 4.1, tredje avsnitt. Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag til innstillingens punkt 1: Bystyret vedtar retningslinjer for tildeling av salgs- og skjenkebevillinger i Bergen kommune for bevillingsperioden 2024 \u2013 2028 slik de fremkommer av saksfremstillingens del VI, med f\u00f8lgende endring: 1. Kap. 4 avsnitt 4: Avsnittet skal lyde \u201cDet blir ikke gitt skjenkebevilling der pengeautomatspill er p\u00e5 eller i tilknytning til et skjenkested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet.\u201d Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag til innstillingens punkt 2: Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII, med f\u00f8lgende endringer: 1. Ordlyden \u201cmed unntak av s\u00f8ndag og helligdager hvor skjenketiden er fra kl. 12.00\u201d strykes fra punkt 2.1.1. 2. Punkt 2.1.1 f\u00e5r f\u00f8lgende tillegg: \u201c1. og 17. mai er skjenketiden fra kl. 07.00.\u201d 3. Punkt 2.2 Skjenkeslutt skal lyde som f\u00f8lger (pkt. 2.2.1-2.2.3 under endrer byr\u00e5dets forslag pkt. 2.2.1, utvidet skjenketid forblir det samme): 2.2.1 Alminnelig skjenketid for alkoholholdig drikk gruppe 1 - 3, er til kl. 01.00. 2.2.2 Natt til l\u00f8rdag og s\u00f8ndag, samt dager f\u00f8r h\u00f8ytidsdager og helligdager, kl. 02.00. 2.2.3 Skjenketiden for alkoholholdig drikk gruppe 1 - 3 i lokaler som har bevilling som selskapslokaler er til kl. 02.00. 2.2.4 Utvidet skjenketid for alkoholholdig drikk gruppe 1 - 3 til kl. 03.00, kan ut\u00f8ves ved steder der alle som arbeider med servering av alkohol, eller som arbeider som vakter eller sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. Ved steder som skjenker frem til kl. 03.00 og hvor det er 18-\u00e5rs aldersgrense, skal det v\u00e6re minst tre ansatte tilstede fra kl. 24.00 til stedet stenger. Disse tre m\u00e5 ha gjennomg\u00e5tt enten vekterkurs eller kurs i Ansvarlig Alkoholh\u00e5ndtering i Bergen. Ved 3 byomfattende arrangementer er skjenketid til 03:00 uavhengig av antall ansatte med gjennomg\u00e5tt kurs i ansvarlig alkoholh\u00e5ndtering. 2.2.5 Utvidet skjenketid kan ut\u00f8ves p\u00e5 studentsteder der minst to personer, som arbeider med servering av alkohol, eller som arbeider som vakter eller sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. 2.2.6 Skjenketiden for alkoholholdig drikk gruppe 1 - 3 ved uteserveringer er til klokken 01:00. Utvidet-, eller forkortet, skjenketid vil kunne gis basert p\u00e5 individuelle vurderinger knyttet til konsekvenser for de som bor i omr\u00e5det. Merknader fremsatt i utvalget: Richard Martin Laloo Storevik (A) fremsatte p\u00e5 vegne av A f\u00f8lgende merknader: Merknad 1: Bystyret ber byr\u00e5det ta initiativ til en felles arena, eksempelvis et \u00e5rlig/periodevis m\u00f8te, der akt\u00f8rene i utelivsbransjen f\u00e5r anledning til \u00e5 m\u00f8te administrasjon/politikere i kommunen for \u00e5 diskutere hvordan skjenkereglementet fungerer og hva som eventuelt kan foresl\u00e5s endret ved neste rullering av reglementet. Merknad 2: Studentbarene i dag betaler 1000 kr pr pers. for AV-kurs (mot for 300 kr. tidligere). Dette er sv\u00e6rt dyrt for disse barene, og f\u00f8rer i praksis til at det er sv\u00e6rt f\u00e5 som tar kurset, og de som tar kurset er gjerne ansatte og ikke frivillige. Bystyret ber derfor byr\u00e5det om \u00e5 legge til rette for at flere frivillige medarbeidere i studentbarene tar AV-kurs, eksempelvis gjennom en reduksjon av deltakeravgiften. Emma Gyllander (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det g\u00e5 i dialog med bransjen om \u00e5 styrke ordningen med verneombud i utelivsbransjen. Votering: Alternativt forslag fra A, fremsatt Richard Martin Laloo Storevik (A) fikk 3 stemmer (A). Alternativt forslag fra SV fremsatt av Emma Gyllander (SV) fikk 1 stemme (SV). Alternativt forslag fra V fremsatt av Ole-Ansger Nepomuk Martini (V) fikk 1 stemme (V). Innstillingen punkt 1 og 2 ble tiltr\u00e5dt med 10 stemmer (H, FrP, MDG, BL, INP, Sp). Tilleggsforslag punkt 1 fra MDG, fremsatt av Eline Aresdatter Haakestad (MDG) fikk 5 stemmer (A, SV, MDG). Tilleggsforslag punkt 2 fra MDG, fremsatt av Eline Aresdatter Haakestad (MDG) fikk 2 stemmer (SV, MDG). Merknad 1 og 2 fra A, fremsatt av Richard Martin Laloo Storevik (A) fikk 4 stemmer (A, V). Merknad fra SV, fremsatt av Emma Gyllander (SV) fikk 4 stemmer (A, SV). 4 Byr\u00e5det behandlet saken i m\u00f8tet 16.05.2024 sak 136/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 5 "
}