{
  "dokument_id": "7db6fae9-65eb-598f-9589-6cb1a6f5ab99",
  "doc_type": "case_attachment",
  "kommune": 4601,
  "tittel": "Merknader 09.06.23.pdf",
  "url": "https://bergen.kommune.no/politikere-utvalg/api/fil/bk360/10234461/Merknader-09-06-23-pdf",
  "tekst": "Bergen Kommune Plan- og bygningsetaten Postboks 7700 V\u00e5r referanse: Ansvarlig advokat: Dato: 45407502/2674967 Henrik Lande 9. juni 2023 GBNR 112/2 - MERKNADER TIL VARSEL OM OPPH\u00d8R MV- DERES SAK ULOV- 2022/23657 1 Innledning og oppsummering Vi henvender oss p\u00e5 vegne av H\u00e5kon Birkeland som grunneier, og Bijak Maskin AS (Bijak) som disponerer det aktuelle omr\u00e5det kommunens varsel og denne dispensasjonss\u00f8knaden gjelder. Vi viser til kommunens varsel av 16.05.2023. Nedenfor skal vi kommentere varslet, og deretter f\u00f8lger s\u00f8knad om dispensasjon. Vi gj\u00f8r oppmerksom p\u00e5 at s\u00f8knad om dispensasjon vil bli nabovarslet sammen med s\u00f8knad om tillatelse til tiltak. Oppsummert, s\u00e5 vil den st\u00f8rste fyllingen bli fjernet. Vi ber om at fristen for fjerning av denne utsettes til 01.01 .24, eventuelt til endelig s\u00f8knad er behandlet. Vi ber videre om at frist for opph\u00f8r av bruk den 20.09.23 utsettes slik at tvangsmulkt ikke p\u00e5l\u00f8per f\u00f8r s\u00f8knad er endelig behandlet. \u00d8vrige fyllinger best\u00e5r av returasfalt som mellomlagres f\u00f8r det benyttes i prosjekter i n\u00e6romr\u00e5det. Denne virksomheten utl\u00f8ser betydelige milj\u00f8gevinster, og er midlertidig i p\u00e5vente av at omr\u00e5det skal tas i bruk til grav- og urnelund. Virksomheten, inkludert mellomlagring av masser/terrenginngrep, blir oms\u00f8kt samtidig med inngivelse av merknadene her. Det s\u00f8kes om midlertidig dispensasjon fra planform\u00e5l og reguleringsplankrav for virksomheten og terrenginngrep. S\u00f8knad om dispensasjon og tillatelse gjelder midlertidig frem til detaljreguleringsplan for omr\u00e5det er endelig vedtatt og besluttet gjennomf\u00f8rt i form av ekspropriasjonsvedtak eller avtale med v\u00e5r part. Det er f\u00f8rst fra dette tidspunkt det vil v\u00e6re aktuelt \u00e5 ekspropriere/erverve eiendommen til det planlagte form\u00e5let. 2 Merknader til varslet 2.1 Terrenginngrep: Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.: 55 30 27 00 Advocatia 45407502/2674967 harris.no Side 1 av 4 Kommunen varsler at fyllinger p\u00e5 eiendommen utgj\u00f8r vesentlig terrenginngrep som er s\u00f8knadspliktig etter pbl. \u00a7 20-1 (k) jf. SAK 10 \u00a7 4-1 (f) nr. 7. Kommunen har p\u00e5lagt fjerning av fyllinger og masser slik at terrenget naturlig kan gjengros, som vist p\u00e5 flyfoto fra 2005. N\u00e5r det gjelder steinmassene i nord\u00f8stre hj\u00f8rne markert med r\u00f8dt p\u00e5 flyfoto fra 2020 inntatt nedenfor, s\u00e5 vil disse bli flyttet. Dette utgj\u00f8r den st\u00f8rste fyllingen p\u00e5 omr\u00e5det. V\u00e5r part har som m\u00e5lsetting \u00e5 fjerne massene s\u00e5 snart som mulig. Det er tale om masser som kan nyttes i ulike prosjekter i n\u00e6romr\u00e5det. Det vil v\u00e6re rasjonelt \u00e5 flytte massene bare en gang, og direkte inn i forutsatt bruk. Vi ber derfor om at fristen utvides til ut 2023 for \u00e5 flytte disse massene. P\u00e5 denne m\u00e5ten minskes milj\u00f8belastningen ved at man unng\u00e5r \u00e5 m\u00e5tte flytte dem til et mellomlager. N\u00e5r det gjelder \u00f8vrige masser p\u00e5 eiendommen s\u00e5 er det tale om masser som kommer fra Bijak AS virksomhet i form av asfaltfresing. Dette er masser som lagres midlertidig for bruk i veiprosjekter i n\u00e6romr\u00e5det. Eksempelvis har Bijak AS levert betydelige mengder med masser til E39 Svegatj\u00f8nn-R\u00e5dal. I forbindelse med midlertidig anleggsvirksomhet kan asfaltmasser (flak og fresemasser) lagres uten at det s\u00f8kes tillatelse for permanent mottak av asfaltmasser hos Statsforvalteren. Asfaltmassene m\u00e5 da anvendes i forbindelse med anleggsvirksomheten eller annen aktivitet i n\u00e6rliggende omr\u00e5de innen rimelig tid. Dette er i samsvar med forurensingsloven \u00a7 8.1 Vi omtaler dette n\u00e6rmere under merknader til kommunens varsel vedr\u00f8rende \u00abEndring av drift\u00bb, jf. nedenfor. Mellomlagring av masser utgj\u00f8r en del av driften det vil bli s\u00f8kt om tillatelse til og dispensasjon for, jf. nedenfor. 2.2 Endring av drift 1 Sml. https://www.asfaltqjenvinninq.no/mellomlagre/midlertidig-laqring 45407502/267 4967 harris.no Side 2 av 4 Bijak Maskin AS som disponerer omr\u00e5det driver hovedsakelig med fresing av asfalt. Som ledd i produksjonen samler Bijak inn s\u00e5kalt returasfalt. Returasfalt brukes som et samlebegrep om asfalt som graves opp, freses eller p\u00e5 annen m\u00e5te fjernes fra sitt opprinnelige bruksomr\u00e5de p\u00e5 veier, gater eller plasser. Returasfalt forekommer som oftest som flakmasser eller fresemasser. Overskudd fra produksjon eller utlegging av asfalt er ogs\u00e5 returasfalt. Returasfalt m\u00e5 bearbeides ved knusing og sikting til asfaltgranulat f\u00f8r det kan benyttes som en byggevare, r\u00e5stoff i produksjon av ny asfalt eller benyttes i ubunden form til ulike form\u00e5l som byggemateriale. Bijak benytter den omtalte eiendommen som mellomlager for denne typen masser. God utnyttelse av returasfalt gir b\u00e5de \u00f8konomiske og milj\u00f8messige fordeler. Gjenbruk av asfalt reduserer behovet for uttak av nye ikke fornybare materialer og sparer milj\u00f8et for utslipp av klimagasser. Riktig utnyttet gir bruken av returasfalt et sluttprodukt med samme eller bedre kvalitet enn bruken av nye materialer. Returasfalt kan benyttes b\u00e5de som ubundet materiale til erstatning for nytt steinmateriale og som r\u00e5vare i produksjon av ny asfaltmasse. Norge har gjennom E\u00d8S-avtalen sluttet seg til EUs rammedirektiv for avfall (2008/98/EC). Dette direktivet opererer med en rangering av tiltak for \u00e5 minske avfallsmengdene, ogs\u00e5 kalt avfallshierarkiet eller avfallspyramiden. Tiltakene deles inn i f\u00f8lgende niv\u00e5er: \u2022 Avfallsreduksjon \u2022 Gjenbruk \u2022 Materialgjenvinning \u2022 Energigjenvinning \u2022 Deponering Asfalten er gjenvunnet/ resirkulert n\u00e5r returasfalten er bearbeidet (som regel frest eller knust og siktet) slik at den best\u00e5r av en eller flere sorteringer som det kan produseres nye dekker av. Asfalten blir gjenbrukt n\u00e5r den blandes inn i ny asfalt og legges ut som nytt dekke. Vi regner ogs\u00e5 asfalten som gjenbrukt n\u00e5r den benyttes i stedet for rene steinmaterialer i ubundne forsterknings- og b\u00e6relag og som dekke p\u00e5 grusvei. Returasfalt som er sortert og knust er ikke avfall, men regnes som en byggevare.2 Det er gjennomf\u00f8rt flere unders\u00f8kelser som viser at det er ubetydelig forurensning og avrenning fra mellomlagre av returasfalt.3 Bijak har levert og leverer betydelige mengder returasfalt til en rekke ulike prosjekter i n\u00e6romr\u00e5det. Dette sikrer kortreiste masser av h\u00f8y kvalitet. Det er if\u00f8lge v\u00e5r part som kjenner markedet godt, mangel p\u00e5 slike masser i n\u00e6romr\u00e5det. og virksomheten er s\u00e5ledes gunstig for \u00e5 minimere utslipp fra transport, og samlet belastning p\u00e5 veier og milj\u00f8. Det er videre enkel 2 Jf. KFA veileder i gjenbruk av asfalt, januar 2019, pkt. 4.3 p\u00e5 s. 13. 3 Jf. KFA veileder i gjenbruk av asfalt, januar 2019, pkt. 6.2 p\u00e5 s. 22. 45407502/267 4967 harris.no Side 3 av 4 tilkomst til omr\u00e5det, og god veiforbindelse til hovedveiene i Bergen, og til Flesland kai for sj\u00f8transport. Kommunen har i varslet p\u00e5 s. 3 karakterisert virksomheten slik: \u00abP\u00e5 befaring ble det konstatert at det i dag er anleggsdrift i form av rensing og bearbeiding av steinmasser, p\u00e5 eiendommen. Det blir tilkj\u00f8rt masser som blir renset og knust p\u00e5 eiendommen f\u00f8r de blir sendt videre. Denne driften har ingen sammenheng med at omr\u00e5det er avsatt til grav- og urneplass med tilh\u00f8rende parkering.\u00bb Det er ikke korrekt at massene blir renset p\u00e5 eiendommen, da det ikke er tale om forurensede masser eller avfall. For \u00f8vrig er det riktig at massene bare befinner seg kort tid p\u00e5 eiendommen f\u00f8r de leveres videre, jf. v\u00e5r beskrivelse ovenfor. Det er s\u00e5ledes tale om samfunnsnyttig virksomhet som ikke samsvarer med planform\u00e5let om fremtidig grav og urneplass med tilh\u00f8rende parkering. Det vil samtidig med innsendelse av herv\u00e6rende merknader til forh\u00e5ndsvarslet bli s\u00f8kt om tillatelse til terrenginngrep og bruk som beskrevet ovenfor, og dispensasjon fra planform\u00e5l og krav til reguleringsplan. Vi vedlegger kopi av s\u00f8knad om dispensasjon til orientering. Advokat / Assosiert partner hl@harris.no 902 98 894 45407502/267 4967 harris.no Side 4 av 4 Bergen Kommune Plan- og bygningsetaten Postboks 7700 V\u00e5r referanse: Ansvarlig advokat: Dato: 45407502/267 4967 Henrik Lande 9. juni 2023 GBNR 112/2 -S\u00d8KNAD OM DISPENSASJON FRA PLANFORM\u00c5L OG KRAV TIL REGULERINGSPLAN 1 Innledning og oppsummering Vi henvender oss p\u00e5 vegne av H\u00e5kon Birkeland som grunneier, og Bijak Maskin AS (Bijak) som disponerer det aktuelle omr\u00e5det kommunens forh\u00e5ndsvarsel i sak 2022/23657 og denne dispensasjonss\u00f8knaden gjelder. Vi viser til kommunens varsel om opph\u00f8r av bruk mv. av 16.05.2023. Vedlagt her er v\u00e5re merknader til kommunens varsel til orientering. Merknadene gir bakgrunnsinformasjon som er relevant for s\u00f8knad om tiltak og dispensasjon. Virksomheten, inkludert mellomlagring av masser/terrenginngrep, blir oms\u00f8kt, og dispensasjonss\u00f8knaden her er vedlegg til s\u00f8knad om tiltak. Det s\u00f8kes om midlertidig dispensasjon fra planform\u00e5l og reguleringsplankrav for virksomheten og terrenginngrep. S\u00f8knad om dispensasjon og tillatelse gjelder midlertidig frem til detaljreguleringsplan for omr\u00e5det er endelig vedtatt og besluttet gjennomf\u00f8rt i form av ekspropriasjonsvedtak eller avtale med v\u00e5r part. Det er f\u00f8rst fra dette tidspunkt det vil v\u00e6re aktuelt \u00e5 ekspropriere/erverve eiendommen til det planlagte form\u00e5let. 2 S\u00f8knad om dispensasjon fra planform\u00e5l: 2. 1 Dispensasjon er ikke vesentlig i strid med hensynene bak de relevante bestemmelsene Det s\u00f8kes med dette om midlertidig dispensasjon fra planform\u00e5l fremtidig grav og urneplass med tilh\u00f8rende parkering for terrenginngrep og bruk som beskrevet. V\u00e5r part er innstilt p\u00e5 at virksomheten m\u00e5 opph\u00f8re og omr\u00e5det tilrettelegges for gjengroing n\u00e5r det blir aktuelt \u00e5 ta i bruk omr\u00e5det til grav- og urnelund. Slik bruk er etter det vi kjenner til langt frem i tid, og det s\u00f8kes derfor om midlertidig dispensasjon for \u00e5 videref\u00f8re p\u00e5g\u00e5ende virksomhet og terrenginngrep frem til dette blir aktuelt. Det s\u00f8kes derfor om dispensasjon frem til detaljreguleringsplan for omr\u00e5det er endelig vedtatt og besluttet gjennomf\u00f8rt i form av Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf. 55 30 27 00 Advocatia 45407 502/267 4967 harris.no Side 1 av 4 ekspropriasjonsvedtak eller avtale med v\u00e5r part. Det er f\u00f8rst fra dette tidspunkt det vil v\u00e6re aktuelt \u00e5 ekspropriere/erverve eiendommen til det planlagte form\u00e5let. I mellomtiden vil som nevnt vil massene i nord\u00f8stre del av den aktuelle delen av eiendommen bli fjernet. \u00d8vrige masser er av mer begrenset omfang, og mellomlagres uansett bare i kort tid. Det vil v\u00e6re fullt mulig \u00e5 avslutte virksomheten som i dag p\u00e5g\u00e5r, fjerne disse massene og tilrettelegge omr\u00e5det for gjengroing i god tid f\u00f8r det blir aktuelt \u00e5 benytte omr\u00e5det til grav- og urnelund. N\u00e5r det gjelder parkeringsform\u00e5let s\u00e5 er omr\u00e5det slik det er i dag i stor grad tilrettelagt for parkering. BL\u00c5E krever detaljregulering av omr\u00e5det f\u00f8r det kan tas i bruk til form\u00e5let. Omr\u00e5det m\u00e5 videre erverves/eksproprieres av kommunen fra v\u00e5r part f\u00f8r det er aktuelt \u00e5 ta det i bruk. Dette er prosesser som tar betydelig tid \u00e5 gjennomf\u00f8re, og som f\u00f8rst vil bli igangsatt n\u00e5r det er truffet en beslutning om at omr\u00e5det faktisk skal tas i bruk til form\u00e5let det er lagt ut til i BL\u00c5E. Det inneb\u00e6rer at det vil v\u00e6re god tid til \u00e5 avslutte mellomlagring av masser med tilh\u00f8rende virksomhet p\u00e5 eiendommen etter at beslutning om faktisk opparbeidelse er tatt. P\u00e5 denne bakgrunn fremg\u00e5r det at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt ved at dagens virksomhet og terrenginngrep videref\u00f8res midlertidig, jf. pbl. \u00a7 19-2 annet ledd. 2. 2 Fordelene ved \u00e5 gi dispensasjon er klart st\u00f8rre enn ulempene Det fremst\u00e5r videre som tydelig at fordelene ved \u00e5 gi dispensasjon er klart st\u00f8rre enn ulempene, jf. \u00a7 19-2 annet ledd. Milj\u00f8gevinsten ved gjenbruk av asfalt er knyttet til redusert behov for bruk av nye r\u00e5varer og redusert transport av materialer. Samlet sett er fordelene generelt lang h\u00f8yere enn ulempene ved gjenbruk. Totalt vil energiforbruket og C02e-utslippet bli vesentlig redusert fordi gjenbruket gir er en reduksjon i produksjon av nye r\u00e5varer.1 Det er f\u00e5 ulemper ved det konkrete tiltaket her. Massene lagres i et omr\u00e5de som er lite synlig, og skjermet fra naboeiendommene. Innkj\u00f8rsel er trygg, og medf\u00f8rer ikke ulemper i form av st\u00f8y og st\u00f8v for naboer eller andre, sml. utklipp nedenfor: 1 Jf. KFA veileder i gjenbruk av asfalt, januar 2019, pkt. 5.2 p\u00e5 s. 16. 45407502/267 4967 harris.no Side 2 av 4 Virksomheten medf\u00f8rer i seg selv ikke st\u00f8rre mengder st\u00f8y/st\u00f8v. Beliggenheten for et slikt tiltak er meget gunstig med tanke p\u00e5 transportmuligheter og behov i n\u00e6romr\u00e5det. I tillegg er det kort vei for transport til sj\u00f8s via Flesland kai. Siden Bijak driver med asfaltfresing er det en fordel at foretaket ogs\u00e5 selv h\u00e5ndterer gjenvinning av asfalt i de enkelte prosjektene. Dette medf\u00f8rer totalt sett mindre transport ved at mellomstasjoner unng\u00e5s, og gir mer rasjonell drift av selskapet, noe som bidrar til \u00e5 trygge arbeidsplassene til de ansatte. I en helhetlig vurdering fremst\u00e5r det som en klar overvekt av fordeler ved at virksomheten f\u00e5r fortsette til grav- og urnelund eventuelt skal realiseres. Kommunen kan i denne situasjonen innvilge dispensasjon, og b\u00f8r gj\u00f8re det. 3 S\u00f8knad om dispensasjon fra plankrav Det f\u00f8lger av BL\u00c5E pkt. 1.2 at I omr\u00e5der avsatt til bebyggelse og anlegg (pbl \u00a7 11-7 nr 1), samferdselsanlegg (pbl \u00a7 11-7 nr 2), gr\u00f8nnstruktur (pbl \u00a7 11- 7 nr. 3) og bruk og vern av sj\u00f8 og vassdrag (pbl \u00a7 11-7, nr. 6) kan tiltak som nevnt i pbl \u00a7 20-1 ikke finne sted f\u00f8r det er utarbeidet reguleringsplan for omr\u00e5det, jf. pbl \u00a7 11-9 nr 1. I dette tilfellet skal det utarbeides reguleringsplan f\u00f8r form\u00e5l om grav- og urnelund kan realiseres. Det gir i et slikt tilfelle ikke mening \u00e5 kreve reguleringsplan for en virksomhet med 45407502/2674967 harris.no Side 3 av 4 tilh\u00f8rende terrenginngrep som uansett er midlertidig i p\u00e5vente av ny regulering. Virksomheten som p\u00e5g\u00e5r har heller ikke konsekvenser for naboer, samferdsel eller milj\u00f8 av en slik art at det er behov for reguleringsplan for \u00e5 regulere arealbruken i denne midlertidige perioden. Det vil derfor ikke inneb\u00e6re noen vesentlig tilsidesettelse av de hensyn som er bak plankravet i BLAE pkt. 1.3. Fordelene ved \u00e5 innvilge dispensasjon overstiger klart ulempene. Ved \u00e5 tillate at virksomheten med tilh\u00f8rende terrenginngrep f\u00e5r fortsette frem til det er aktuelt \u00e5 benytte omr\u00e5det til grav- og urnelund vil betydelige gevinster for milj\u00f8 og arbeidsplasser bli utl\u00f8st. Ulempene ved ikke \u00e5 kreve reguleringsplan er f\u00e5, i lys av at det er et midlertidig tiltak med begrensede negative effekter. Behovet for \u00e5 kreve reguleringsplan er begrenset i dette tilfellet, og kommunen kan, og b\u00f8r innvilge dispensasjon. Advokat / Assosiert partner hl@harris.no 902 98 894 45407502/2674967 harris.no Side 4 av 4 "
}