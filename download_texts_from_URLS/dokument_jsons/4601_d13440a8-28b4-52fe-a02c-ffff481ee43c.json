{
  "dokument_id": "d13440a8-28b4-52fe-a02c-ffff481ee43c",
  "doc_type": "case_attachment",
  "kommune": 4601,
  "tittel": "f\u00f8lgjebrev 220325",
  "url": "https://bergen.kommune.no/politikere-utvalg/api/fil/bk360/12374369/folgjebrev-220325",
  "tekst": "\u00c5rsmeldinga 2024 Eldrer\u00e5det behandla \u00e5rsmeldinga p\u00e5 m\u00f8te 05.03.25, og vil gjerne understreka nokre punkt i f\u00f8rebuinga av saka og i dr\u00f8ftinga i r\u00e5det. Eldrer\u00e5det har to hovudoppg\u00e5ver: 1. R\u00e5d og innspel til bystyre, byr\u00e5d, utval og administrasjon. 2. Saker p\u00e5 eige initiativ, m.a. den \u00e5rlege Bergen seniorkonferanse. Formelt er konferansen eit samarbeid mellom Bergen kommune og H\u00f8gskulen p\u00e5 Vestlandet. Eldrer\u00e5det \u00f8nskjer eit best mogeleg samarbeid med alle instansar i Bergen kommune. Somme gonger kan r\u00e5det likevel vera i tvil om me vert h\u00f8yrde, og ikkje minst vert teke omsyn til. R\u00e5det dr\u00f8fta dette sp\u00f8rsm\u00e5let i samband med behandlinga av \u00e5rsmeldinga. Eldrer\u00e5det vonar ogs\u00e5 at bystyre, byr\u00e5d, utval og administrasjon dr\u00f8ftar sp\u00f8rsm\u00e5let. Eldrer\u00e5det stiller gjerne opp til slike dr\u00f8ftingar. Eldrer\u00e5det vil ogs\u00e5 peika p\u00e5 det store dilemmaet i eldreomsorga i Bergen. P\u00e5 eine sida sterk vekst i talet p\u00e5 eldre (fleire over 80 \u00e5r) og stadig fleire med demens, og p\u00e5 den andre sida \u00f8konomiske utfordringar og omfattande mangel p\u00e5 arbeidskraft. R\u00e5det meiner at denne typen dilemma best kan l\u00f8ysast gjennom politiske forlik. Eldrer\u00e5det ber om at dette oversendingsbrevet f\u00f8lgjer saka. "
}