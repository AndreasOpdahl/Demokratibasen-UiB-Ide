{
  "dokument_id": "7784a259-5d69-5c8e-9789-c73ded014b04",
  "doc_type": "case_attachment",
  "kommune": 4601,
  "tittel": "Bevaringsstrategi for bygder og byers kulturmilj\u00f8 - h\u00f8ringsutkast",
  "url": "https://bergen.kommune.no/politikere-utvalg/api/fil/bk360/12557959/Bevaringsstrategi-for-bygder-og-byers-kulturmiljo-horingsutkast",
  "tekst": " H\u00d8RING Bevaringsstrategi for bygder og byers kulturmilj\u00f8 Riksantikvarens forslag RIKSANTIKVAREN 2025 RIKSANTIKVAREN 2024 1 Bevaringsstrategi for bygder og byers kulturmilj\u00f8 H\u00f8ringsversjon Riksantikvaren 2025 Riksantikvaren Pb. 1483 Vika, 0116 Oslo Bes\u00f8ksadresse / Schweigaards gate 28 Tlf. / 22 94 04 00 Faks / 22 94 04 04 E-post / postmottak@ra.no www.riksantikvaren.no Bilder forside: Bergen - Foto: Anette Morvik Robberstad, Riksantikvaren. Folkets hus, Sauda og Tuomaineng\u00e5rden, Vads\u00f8 - Foto: Trond Isaksen, Riksantikvaren 2 Bevaringsstrategi for bygder og byers kulturmilj\u00f8 Innhold Forord 3 Sammendrag 4 Innledning 5 Bevaringsstrategienes oppbygning og struktur 7 Prosess og medvirkning 9 Forvaltning av kulturmilj\u00f8 \u2013 roller og ansvar 10 Virkemidler 13 Bygder og byers kulturmilj\u00f8 15 Beskrivelse og avgrensning 15 Utfordringer og muligheter 16 Deltema 1: Stedets identitet og s\u00e6rpreg 20 Deltema 2: Der vi m\u00f8tes 28 Deltema 3: Der vi bor 34 3 Bevaringsstrategi for bygder og byers kulturmilj\u00f8 Forord B\u00e5de i bygdene og i byene finner vi et stort mangfold av kulturmilj\u00f8 som forteller historien om stedenes rolle i landets samfunnsutvikling. Klimaendringer, strukturelle endringer knyttet til bosetning og demografi og endret arealbruk gj\u00f8r det utfordrende \u00e5 ta vare p\u00e5 disse milj\u00f8ene. Derfor er det viktig med et godt samarbeid mellom akt\u00f8rene i bygdene og byene for \u00e5 sikre at vi b\u00e5de bruker, bevarer og utvikler kulturmilj\u00f8 p\u00e5 en b\u00e6rekraftig m\u00e5te. Den nasjonale bevaringsstrategien for bygder og byers kulturmilj\u00f8 skal bidra til b\u00e6rekraftig utvikling i bygdene og byene. Dette forutsetter at vi tar vare p\u00e5 og bruker kulturmilj\u00f8ene, slik at de historiske verdiene bevares og milj\u00f8ene oppleves som attraktive. Strategien skal vise hvordan kulturmilj\u00f8forvaltningen og samarbeidspartnere, b\u00e5de private og offentlige, kan bidra til bevaring og utvikling av bygder og byer. For \u00e5 sikre framtiden for bygdenes og byenes kulturmilj\u00f8 m\u00e5 vi samarbeide. N\u00e5r lokalsamfunn, organisasjoner og myndigheter jobber sammen, kan vi bevare, bruke og utvikle milj\u00f8ene p\u00e5 en m\u00e5te som gir mening for b\u00e5de dagens og framtidens generasjoner. Bevaringsstrategien for bygder og byers kulturmilj\u00f8 handler om \u00e5 finne b\u00e6rekraftige og smarte l\u00f8sninger som sikrer b\u00e5de kunnskap om og utvikling av disse milj\u00f8ene. Hanna Geiran Riksantikvar 4 Bevaringsstrategi for bygder og byers kulturmilj\u00f8 Sammendrag Bevaringsarbeidet skal vektlegge og styrke betydningen av kulturmilj\u00f8 for samfunnet. Dette er i tr\u00e5d med Meld. St. 16 (2019\u20132020) Nye m\u00e5l i kulturmilj\u00f8politikken \u2013 Engasjement, b\u00e6rekraft og mangfold. Regjeringens grep med nye bevaringsstrategier skal strukturere innsatsen for \u00e5 oppn\u00e5 de nasjonale m\u00e5lene ved \u00e5 koordinere virkemidler og involvere ulike akt\u00f8rer. Den nasjonale bevaringsstrategien for bygder og byers kulturmilj\u00f8 skal bidra til at et mangfold av kulturmilj\u00f8 blir bevart og tatt i bruk som ressurs i en b\u00e6rekraftig samfunnsutvikling. Strategien skal ogs\u00e5 bidra til engasjement for bygdenes og byenes kulturmilj\u00f8. De tre deltemaene i bevaringsstrategien er prioriterte omr\u00e5der i kulturmilj\u00f8politikken knyttet til det omfattende kulturhistoriske temaet bygder og byers kulturmilj\u00f8. Deltema 1: Stedets identitet og s\u00e6rpreg handler om at identiteten til en bygd eller by har utviklet seg over tid, p\u00e5 bakgrunn av stedets naturgitte forutsetninger, topografi og landskap, men ogs\u00e5 som et resultat av menneskene som har levd og bodd akkurat p\u00e5 dette stedet. Kulturminnene, kulturmilj\u00f8ene, landskapene og de arkeologiske sporene under bakken forteller om stedsdannelse og samfunnsutvikling fra forhistorisk tid fram til i dag. Kulturmilj\u00f8verdier som handler om bygdenes og byenes identitet og s\u00e6rpreg, er ofte knyttet til at helhetlige opplevelsesverdier i en by eller bygd st\u00e5r seg over tid og ikke bygges ned med uheldige enkelttiltak. Prioriterte omr\u00e5der er arkeologiske kulturminner som en kilde til kunnskap, bygder og byers struktur \u2013 fra naturgitte forutsetninger til planlagte steder, og bygningsmilj\u00f8 som bidrar til s\u00e6rpreg. Innsatsen skal bidra til at identiteten og s\u00e6rpreget ivaretas i arealplanleggingen. Deltema 2: Der vi m\u00f8tes handler om fellesskapenes kulturmilj\u00f8, og representerer et stort mangfold og g\u00e5r p\u00e5 tvers av ulike gruppereringer i samfunnet. Alle har rett til en kulturarv, rett til \u00e5 tolke sin egen historie og rett til \u00e5 definere sine egne kulturmilj\u00f8. Fellesskapenes bygninger, plasser og steder forteller om gruppers tilh\u00f8righet og fellesskap og har ogs\u00e5 v\u00e6rt viktige for byggingen av fellesskapene til for eksempel urfolk, nasjonale minoriteter og innvandrergrupper og for kulturmilj\u00f8 knyttet til motkultur og rettighetskamp. Fellesskapenes kulturmilj\u00f8 er i liten grad kartlagt, dokumentert og analysert. Den samlede kunnskapen om disse kulturmilj\u00f8ene er lav, og det er i liten grad unders\u00f8kt hvilken betydning de har, og har hatt, for samfunnet og samfunnsutviklingen. Mange forhold utfordrer bruken, vedlikeholdet og opprettholdelsen av v\u00e5re felles kulturmilj\u00f8. Prioriterte omr\u00e5der under dette deltemaet er fellesskapenes bygninger og uterom og gr\u00f8ntomr\u00e5der for fellesskapet. Innsatsen skal bidra til at viktige kulturmilj\u00f8 som forteller historiene knyttet til offentlige, religi\u00f8se, sivile og kulturelle fellesskap av ulik karakter og ulikt omfang blir bevart og brukt. Deltema 3: Der vi bor handler om kulturminner og kulturmilj\u00f8 knyttet til boligomr\u00e5der. Boligbebyggelsen utgj\u00f8r en vesentlig del av bygders og byers kulturhistorie og karakter. De eldste bevarte husene er flere hundre \u00e5r gamle. Hagene omkring har ofte spor fra enda eldre tider. Nyere boliger forteller om samfunnsutviklingen fram til v\u00e5r tid. Boligomr\u00e5der er viktige kulturmilj\u00f8 i bygder og byer. En del av dem er godt bevart. Andre er sterkt endret. Mange st\u00e5r p\u00e5 ulike m\u00e5ter under press. Bolighistoriens kulturmilj\u00f8 er s\u00e5rbare for demografiske endringer. 5 Bevaringsstrategi for bygder og byers kulturmilj\u00f8 Fraflytting f\u00f8rer til tomme hus og gjengrodde hager. Fortetting f\u00f8rer til ombygging, riving og nedbygging av gr\u00f8ntanlegg. Prioriterte omr\u00e5der er sm\u00e5husbebyggelse og hager som er under press, drabantbyene og etterkrigstidens byplanlegging \u2013 gjenreisningsarkitekturen. Innsatsen skal bidra til \u00e5 sikre at boligomr\u00e5ders historiske struktur og kvaliteter synliggj\u00f8res og blir ivaretatt. Innledning Kulturmilj\u00f8feltet er en del av klima- og milj\u00f8politikken. Et godt og naturlig samspill mellom kulturmilj\u00f8- og naturforvaltning og \u00f8nsket om \u00e5 kunne se natur og kulturmilj\u00f8 i sammenheng utgj\u00f8r et viktig grunnlag for en helhetlig milj\u00f8- og ressursforvaltning. En helhetlig milj\u00f8forvaltning inneb\u00e6rer ogs\u00e5 et godt samarbeid med andre samfunnsomr\u00e5der. Materiell og immateriell kulturarv er ul\u00f8selig knyttet sammen og m\u00f8tes i de fysiske omgivelsene, i fortellinger og gjennom tradisjoner og spr\u00e5k. Kunnskap om for eksempel tradisjonsh\u00e5ndverk og materialkunnskap er helt avgj\u00f8rende for \u00e5 ta vare p\u00e5 og forvalte kulturmilj\u00f8. Bevaringsstrategier ble lansert som et av hovedgrepene for kulturmilj\u00f8feltet i Meld. St. 16 (2019\u20132020) Nye m\u00e5l i kulturmilj\u00f8politikken \u2013 Engasjement, b\u00e6rekraft og mangfold. Bevaringsstrategiene er nasjonale og skal bidra til \u00e5 strukturere, samordne og organisere innsatsen slik at virkemidler ses i sammenheng og kulturmilj\u00f8 ivaretas. De skal videre legge til rette for dialog og samarbeid mellom ulike instanser og sektorer, forvaltningsniv\u00e5er og interessenter. Kulturmilj\u00f8 er en samlebetegnelse som dekker begrepene kulturminner, kulturmilj\u00f8 og landskap, og brukes n\u00e5r feltet omtales som helhet. Det legges opp til at det skal utarbeides bevaringsstrategier for fire temaer: kystens kulturmilj\u00f8, landbrukets kulturmilj\u00f8, bygder og byers kulturmilj\u00f8 og n\u00e6ringers og industriers kulturmilj\u00f8. I tillegg har Barne- og familiedepartementet i samarbeid med Klima- og milj\u00f8departementet og Riksantikvaren utarbeidet en bevaringsstrategi for kulturhistorisk verdifulle kirkebygg. Til sammen favner disse temaene hele bredden i kulturmilj\u00f8politikken. Helhet og samarbeid vil bli tillagt vekt i arbeidet med oppf\u00f8lgingen av bevaringsstrategiene, og verdiskaping vil v\u00e6re et gjennomg\u00e5ende tema. Et mangfold av kulturmilj\u00f8 med internasjonale, nasjonale, regionale og lokale verdier skal kunne inkluderes i dette arbeidet. Riksantikvaren, fylkeskommunene og Sametinget har alle formelle roller i kulturmilj\u00f8forvaltningen og er sentrale i arbeidet, men en rekke andre akt\u00f8rer har ogs\u00e5 ansvar og interesser p\u00e5 kulturmilj\u00f8feltet. I samsvar med sektorprinsippet har de enkelte departementene med underliggende virksomheter et selvstendig ansvar for kulturmilj\u00f8 i egen sektor. Det er et felles ansvar \u00e5 ta vare p\u00e5 kulturmilj\u00f8 og bidra til at de blir forvaltet p\u00e5 en god m\u00e5te. Kommuner, eiere, frivillige organisasjoner, stiftelser, museer og andre akt\u00f8rer gj\u00f8r en uvurderlig innsats for \u00e5 sikre det. 6 Bevaringsstrategi for bygder og byers kulturmilj\u00f8 Ordforklaringer Kulturmilj\u00f8 \u2013 samlebetegnelse som dekker begrepene kulturminner, kulturmilj\u00f8 og landskap, og som brukes nar feltet omtales som helhet. Brukes ogsa om spesifikke omrader hvor kulturminner inngar som del av en st\u00f8rre helhet eller sammenheng. Kulturminne \u2013 spor etter menneskelig virksomhet i det fysiske milj\u00f8, herunder lokaliteter det knytter seg historiske hendelser, tro eller tradisjon til. Brukes ved omtale av spesifikke enkeltminner. Kulturarv \u2013 samlebetegnelse for materiell og immateriell kulturarv. Immateriell kulturarv omfatter praksis, framstillinger, uttrykk, kunnskap og ferdigheter. Landskap \u2013 et omrade, slik folk oppfatter det, hvis s\u00e6rpreg er et resultat av pavirkningen fra og samspillet mellom naturlige og/eller menneskelige faktorer Bygd \u2013 sentrum eller tettsted i en bygd (i trad med Sprakradets definisjon av bygdesentrum/bygdeby) By \u2013 tettbygd omrade med gater, boliger, butikker og andre bygninger som er sentrum for administrasjon, kultur eller lignende; sted med bystatus (Sprakradets definisjon av by) Transformasjon \u2013 begrep som brukes for omdanning og omforming av bygninger og arealer. Transformasjon inneb\u00e6rer som regel endring eller inngrep i bygnings- eller bystruktur. Innenfor arkitektur kan begrepet brukes kombinert med tiltak som rehabilitering, ombygging og tilbygg. I byutvikling inneb\u00e6rer transformasjon som regel at et omrade far nye funksjoner og kan inneb\u00e6re sanering av areal f\u00f8r ny struktur, som gater, byrom og bygninger, etableres Byomdannelse - ombruk og/eller fortetting av arealer som bygger videre pa eksisterende struktur, i motsetning til transformasjon av arealer som inneb\u00e6rer strukturendringer 7 Bevaringsstrategi for bygder og byers kulturmilj\u00f8 BEVARINGSSTRATEGIENES OPPBYGNING OG STRUKTUR Temaene for bevaringsstrategiene er uavhengige av type kulturmilj\u00f8 og tidsperiode. De favner ogs\u00e5 bredt geografisk, sosialt, etnisk og n\u00e6ringsmessig. Bevaringsstrategiene er strukturert etter deltemaer som representerer prioriterte omr\u00e5der innenfor hver strategi. Deltemaene er valgt ut fordi de rommer s\u00e6rskilte utfordringer og samtidig et potensial for vern gjennom bruk av kulturmilj\u00f8. Det er ogs\u00e5 et betydelig samarbeids-, forsknings og formidlingspotensial knyttet til de valgte deltemaene. De nasjonale kulturmilj\u00f8m\u00e5lene synliggj\u00f8r hva som er \u00f8nsket samfunnseffekt. M\u00e5lstrukturen viser sammenhengen mellom de nasjonale m\u00e5lene og bevaringsstrategienes prioriteringer gjennom innsatsomr\u00e5der, forventet effekt og effektm\u00e5l. Visuell framstilling av bevaringsstrategienes oppbygning og struktur Nasjonale m\u00e5l De nasjonale m\u00e5lene i kulturmilj\u00f8politikken ble fastsatt i Meld. St. 16 (2019\u20132020) Nye m\u00e5l i kulturmilj\u00f8politikken \u2013 Engasjement, b\u00e6rekraft og mangfold: \u2022 Alle skal ha mulighet til \u00e5 engasjere seg og ta ansvar for kulturmilj\u00f8. \u2022 Kulturmilj\u00f8 skal bidra til b\u00e6rekraftig utvikling gjennom helhetlig samfunnsplanlegging. \u2022 Et mangfold av kulturmilj\u00f8 skal tas vare p\u00e5 som grunnlag for kunnskap, opplevelse og bruk. De nasjonale m\u00e5lene viser hva Norge \u00f8nsker \u00e5 oppn\u00e5 med kulturmilj\u00f8politikken, og hvordan kulturmilj\u00f8 skal bidra til \u00e5 fremme en b\u00e6rekraftig samfunnsutvikling. Det er et felles ansvar \u00e5 bidra til at vi n\u00e5r de nasjonale m\u00e5lene. 8 Bevaringsstrategi for bygder og byers kulturmilj\u00f8 Innsatsomr\u00e5der Det er fire innsatsomr\u00e5der som g\u00e5r p\u00e5 tvers av bevaringsstrategiene: \u2022 bevaring og bruk \u2022 kunnskap og kompetanse \u2022 opplevelse og engasjement \u2022 urfolk og nasjonale minoriteter Innsatsomr\u00e5dene utfyller hverandre, og innsatsen p\u00e5 hvert omr\u00e5de skal ogs\u00e5 bidra til effekter p\u00e5 de andre omr\u00e5dene. Bevaring og bruk omfatter innsats som bidrar til \u00e5 ivareta kulturmilj\u00f8, slik som skj\u00f8tsel, sikring, istandsetting og restaurering, og tiltak som fremmer bruk av kulturmilj\u00f8. Det kan b\u00e5de inkludere fortsatt bruk, ny eller endret bruk og ombruk. Kunnskap og kompetanse omfatter innsats som kartleggings- og registreringsarbeid, kunnskapsutvikling og forskning. Det kan ogs\u00e5 v\u00e6re utvikling av h\u00e5ndverks- og r\u00e5dgivingskompetanse eller annen kompetanse av betydning for kulturmilj\u00f8. Opplevelse og engasjement omfatter innsats som tilrettelegging, formidling, stedsutvikling, reiseliv og annen n\u00e6ringsutvikling. Det kan ogs\u00e5 v\u00e6re aktiviteter som legger til rette for inkludering og deltakelse fra frivillige, eiere og enkeltpersoner. Urfolk og nasjonale minoriteter omfatter innsats som bidrar til \u00e5 ivareta kulturmilj\u00f8 knyttet til urfolk og de fem nasjonale minoritetene. Forventet effekt Forventet effekt gir uttrykk for hvilke virkninger og effekter vi \u00f8nsker \u00e5 oppn\u00e5 p\u00e5 hvert innsatsomr\u00e5de. Den samlede effekten, p\u00e5 tvers av innsatsomr\u00e5dene, skal bidra til at vi n\u00e5r de nasjonale m\u00e5lene i kulturmilj\u00f8politikken. For \u00e5 utdype hva som skal til for \u00e5 oppn\u00e5 forventet effekt, er det utformet effektm\u00e5l. Disse skal som hovedregel kunne m\u00e5les per deltema, men ikke alle effektm\u00e5lene er like relevante for alle deltemaene eller alle deler av et deltema. Riksantikvaren har ansvar for \u00e5 utvikle og foresl\u00e5 indikatorer som gj\u00f8r det mulig \u00e5 rapportere p\u00e5 effektm\u00e5lene og f\u00f8lge resultatutviklingen over tid. Forslag til nye indikatorer og vesentlige endringer i eksisterende indikatorer skal godkjennes av Klima- og milj\u00f8departementet. 9 Bevaringsstrategi for bygder og byers kulturmilj\u00f8 M\u00e5lstruktur Innsatsomr\u00e5de Forventet effekt Effektm\u00e5l \u2022 Koordinering av offentlige virkemidler tilrettelegger for \u00f8kt bruk og bevaring Et mangfold av bygder og av kulturmilj\u00f8. byers kulturmilj\u00f8 er bevart \u2022 Handlingsrommet for fortsatt bruk, Bevaring og bruk og blir brukt som ressurser ombruk og ny bruk av kulturmilj\u00f8 i b\u00e6rekraftig utvikling. utnyttes bedre. \u2022 Flere eksempler p\u00e5 fortsatt bruk, ombruk og ny bruk av kulturmilj\u00f8 er tilgjengelige. \u2022 R\u00e5dgivning og veiledning er Relevant kunnskap og videreutviklet og tilgjengelig for flere. kompetanse om bygder og \u2022 Styrket samarbeid legger til rette for ny Kunnskap og byers kulturmilj\u00f8 er kunnskap om kulturmilj\u00f8 og deling av kompetanse tilgjengelig og brukes som denne. grunnlag for beslutninger. \u2022 Kunnskap og metoder for \u00e5 ivareta kulturmilj\u00f8 er videreutviklet og tatt i bruk. Det er lagt til rette for \u2022 Flere er interessert og engasjert i Opplevelse og opplevelser av og kulturmilj\u00f8. engasjement engasjement for bygder og \u2022 Det legges i \u00f8kende grad til rette for byers kulturmilj\u00f8. opplevelser i tilknytning til kulturmilj\u00f8. Urfolk og nasjonale \u2022 Urfolk og nasjonale minoriteters Urfolk og minoriteters kulturmilj\u00f8 kulturmilj\u00f8 vurderes spesifikt i alle nasjonale ivaretas gjennom innsats effektm\u00e5lene innenfor de \u00f8vrige minoriteter p\u00e5 bevaring og bruk, innsatsomr\u00e5dene. kunnskap og kompetanse samt opplevelse og engasjement. PROSESS OG MEDVIRKNING Klima- og milj\u00f8departementet ga i 2021 Riksantikvaren i oppdrag \u00e5 starte utviklingen av bevaringsstrategier p\u00e5 kulturmilj\u00f8omr\u00e5det. I \u00e5rene etter har Riksantikvaren f\u00e5tt flere deloppdrag og har blant annet levert forslag til rammeverk og temaer. I 2024 hadde Riksantikvaren i oppdrag \u00e5 detaljere forslag til bevaringsstrategier for kystens kulturmilj\u00f8 og landbrukets kulturmilj\u00f8. I 2025 har oppdraget v\u00e6rt \u00e5 detaljere forslag til bevaringsstrategier for industriers og n\u00e6ringers kulturmilj\u00f8 og for bygder og byers kulturmilj\u00f8. Arbeidet har omfattet kunnskapskartlegging, samarbeid, innspillsprosesser og prioritering av kulturmilj\u00f8 som strategiene b\u00f8r konsentreres om. For bevaringsstrategien for bygder og byers kulturmilj\u00f8 har Riksantikvaren gjennomf\u00f8rt en sp\u00f8rreunders\u00f8kelse, dialogm\u00f8ter med regionalforvaltningen p\u00e5 kulturmilj\u00f8feltet og 10 Bevaringsstrategi for bygder og byers kulturmilj\u00f8 konsultasjoner med Sametinget. Riksantikvarens ledergruppe har v\u00e6rt styringsgruppe. Det har ogs\u00e5 v\u00e6rt en ressursgruppe som har bidratt i arbeidet, med representanter fra: \u2022 Akershus fylkeskommune, \u2022 Bergen kommune - plan- og bygningsetaten \u2022 Distriktssenteret \u2022 Design og arkitektur Norge (DOGA) \u2022 eiendomsutviklere (Koteng Eiendom og OBOS) \u2022 Finnmark fylkeskommune \u2022 Innlandet fylkeskommune \u2022 KS \u2013 Avdeling for samferdsel, plan og milj\u00f8 \u2022 M\u00f8re og Romsdal fylkeskommune \u2022 Norske arkitekters landsforbund (NAL) \u2013 Bylivsenteret \u2022 Norsk institutt for kulturminneforskning (NIKU) - arkeologisk avdeling \u2022 Norges milj\u00f8- og biovitenskapelige universitet (NMBU) \u2013 institutt for landskapsarkitektur \u2022 Noregs Ungdomslag \u2022 Norges teknisk-naturvitenskapelige universitet (NTNU) \u2013 institutt for arkitektur og planlegging \u2022 Trondheim kommune, Byantikvaren \u2022 Troms fylkeskommune \u2022 Universitetet i Troms\u00f8 (UiT) \u2013 institutt for arkeologi, historie, religionsvitenskap og teologi. Det har blitt avholdt egne m\u00f8ter med representanter for Arkitektur- og designh\u00f8yskolen i Oslo (AHO) og OsloMet. Riksantikvaren har i hovedsak f\u00e5tt bred st\u00f8tte for forslagene til deltemaer og prioriteringer. Innspillene som har kommet, har v\u00e6rt knyttet til at det er stort behov for kunnskap og kompetanse om kulturmilj\u00f8 i den kommunale planbehandlingen, at det er behov for \u00e5 samordne virkemidler for \u00e5 legge bedre til rette for at kulturmilj\u00f8 kan v\u00e6re en ressurs, og at det er behov for veiledningsmateriell og samarbeidsarenaer p\u00e5 tvers av sektorer. FORVALTNING AV KULTURMILJ\u00d8 \u2013 ROLLER OG ANSVAR Bevaringsstrategien skal v\u00e6re et verkt\u00f8y for en samlet innsats og et felles engasjement for \u00e5 prioritere arbeid knyttet til bygder og byers kulturmilj\u00f8. I det videre arbeidet med bygder og byers kulturmilj\u00f8 er det mange akt\u00f8rer som kan spille en viktig rolle, og de akt\u00f8rene som allerede har et ansvar og engasjement for disse kulturmilj\u00f8ene, oppfordres til \u00e5 strukturere sin innsats slik at den st\u00f8tter opp om bevaringsstrategiarbeidet. Nedenfor f\u00f8lger en oversikt over sentrale akt\u00f8rer som forvalter kulturmilj\u00f8, og som vil kunne bidra i oppf\u00f8lgingen av bevaringsstrategien. Statlige akt\u00f8rer Klima- og milj\u00f8departementet har det overordnede ansvaret for regjeringens klima- og milj\u00f8politikk, deriblant kulturmilj\u00f8politikken. I tr\u00e5d med sektorprinsippet har de enkelte 11 Bevaringsstrategi for bygder og byers kulturmilj\u00f8 departementene med underliggende virksomheter et ansvar for kulturmilj\u00f8 i egen sektor, b\u00e5de n\u00e5r det gjelder myndighetsut\u00f8velse, og n\u00e5r det gjelder bruk av relevante virkemidler. Riksantikvaren har et overordnet ansvar for den faglige utviklingen p\u00e5 kulturmilj\u00f8feltet. Det er ogs\u00e5 Riksantikvaren som definerer kulturmilj\u00f8 av nasjonal verdi og gj\u00f8r vedtak om fredning, med unntak av kulturmilj\u00f8fredninger der det endelige vedtak gj\u00f8res av Kongen i statsr\u00e5d. Riksantikvaren har ansvar for systematisk oppf\u00f8lging og koordinering av bevaringsstrategien, med s\u00e6rlig s\u00f8kelys p\u00e5 m\u00e5l, resultater og vurdering av risiko. Riksantikvaren skal m\u00e5lrette og koordinere virkemidlene p\u00e5 kulturmilj\u00f8feltet, avklare rammebetingelser og fordele ressurser inn mot de ulike prioriteringene i bevaringsstrategiene. Dette inneb\u00e6rer blant annet \u00e5 legge til rette for ulike satsinger og nettverk, utarbeide veiledere og avklare behov for kunnskapsinnhenting. Kulturdirektoratet har ansvar for \u00e5 f\u00f8lge Unescokonvensjonen om immateriell kulturarv, og kan bidra til \u00e5 skape synergier med andre strategier. Alle disse akt\u00f8rene kan spille viktige roller i gjennomf\u00f8ringen av bevaringsstrategien. I tillegg er Kulturminnefondet, med sine virkemidler, en n\u00f8kkelakt\u00f8r i arbeidet med bevaringsstrategien. Kulturminnefondet gir tilskudd til private eiere av kulturmilj\u00f8 i bygder og byer. De arkeologiske forvaltningsmuseene og NIKU De arkeologiske forvaltningsmuseene og Norsk institutt for kulturminneforskning (NIKU) har en viktig rolle i forskning, formidling og forvaltning av kulturmilj\u00f8 og kulturminner fra middelalder og forhistorisk tid. Sametinget Sametinget er det samiske folkets parlament i Norge og et selvstendig folkevalgt organ. Sametingets m\u00e5l er \u00e5 arbeide for anerkjennelse av samenes grunnleggende rettigheter som grunnlag for \u00e5 ivareta og styrke samisk kultur, spr\u00e5k og samfunnsliv og eksistensen av ulike samiske tradisjoner. For samiske kulturmilj\u00f8 har Sametinget tilsvarende myndighet som fylkeskommunene, og framg\u00e5r av ansvarsforskriftens \u00a7 3.1 Regionale akt\u00f8rer Fylkeskommunene er sentrale i arealforvaltningen og skal f\u00f8lge opp kommunene med r\u00e5dgivning. Videre har de hovedansvaret for \u00e5 initiere og koordinere tiltak og aktivitet i fylkene, avklare virkemiddelbruk og sikre god forvaltning av kulturmilj\u00f8. Fylkeskommunene fordeler statlige tilskuddsmidler p\u00e5 kulturmilj\u00f8feltet. De er ogs\u00e5 en viktig samfunnsakt\u00f8r som skal stimulere til utvikling og vekst i regionene. Som samfunnsutviklere kan fylkeskommunene sette kulturmilj\u00f8 i sammenheng med brede utviklingsm\u00e5l i regionalt planverk og legge til rette for bruk av virkemidler p\u00e5 tvers av sektorgrenser. Bevaringsstrategien blir et viktig verkt\u00f8y for fylkeskommunene. Gjennom myndighetsut\u00f8velse og tilskuddsforvaltning og som sentrale samfunnsakt\u00f8rer vil 1 Forskrift om fastsetting av myndighet mv. etter kulturminneloven. FOR-2019-02-15-127: Forskrift om fas+tsetting av myndighet mv. etter kulturminneloven - Lovdata 12 Bevaringsstrategi for bygder og byers kulturmilj\u00f8 fylkeskommunene kunne bidra til at strategien blir gjennomf\u00f8rt. De er ogs\u00e5 viktige n\u00e5r det gjelder \u00e5 etablere regionale samarbeid, gjennom at de kan initiere og sette i gang prosjekter. Kommuner Kommunene skal, gjennom sitt samordningsansvar etter \u00a7 1-4 i plan- og bygningsloven, ivareta ulike nasjonale, regionale og lokale interesser, blant annet forvaltning av kulturmilj\u00f8 i bygder og byer. Plan- og bygningsloven er det viktigste redskapet for \u00e5 styre arealbruken og sikre kulturmilj\u00f8 som ikke er fredet etter kulturminneloven. Den er ogs\u00e5 et viktig verkt\u00f8y for den kommunale samfunnsutviklerrollen og det mer overordnede og langsiktige arbeidet med planstrategier og kommuneplanens samfunnsdel. De fleste kommuner har laget kulturminne- eller kulturmilj\u00f8planer. Bevaringsstrategiene kan forankres gjennom slike lokale kulturmilj\u00f8planer eller andre kommunale plan- og vernevedtak. Museer Flere museer arbeider med bygders og byers historie og kulturmilj\u00f8. Disse museene har en n\u00f8kkelrolle som kunnskapsleverand\u00f8rer og formidlere av bygdenes og byenes kulturhistorie. Museene driver blant annet med forskning p\u00e5 kulturminner og kulturmilj\u00f8 i bygdene og byene, og mange museer eier selv bygninger og anlegg som omfattes av denne strategien. I oppf\u00f8lgingen av bevaringsstrategien blir det viktig \u00e5 etablere samarbeid med museene og sikre at relevante kompetansemilj\u00f8 inng\u00e5r i de nettverkene som opprettes. Meld. St. 23 (2020\u20132021) Musea i samfunnet \u2013 Tillit, ting og tid viser den overordnede politiske retningen for museumspolitikken fram mot 2050. Kultur- og likestillingsdepartementet vektlegger behovet for at de statlige virkemidlene som rettes mot den immaterielle og materielle kulturarven, ses i sammenheng. Frivillige organisasjoner En rekke frivillige organisasjoner er engasjert i bygder og byers kulturmilj\u00f8, og Noregs Ungdomslag, Bygdekvinnelaget og Vellenes fellesorganisasjon er eksempler p\u00e5 mulige samarbeidspartnere. Organisasjonene har kunnskap, gjennomf\u00f8rer aktiviteter og eier eller forvalter ofte kulturmilj\u00f8 som er relevante for bevaringsstrategien. De frivillige organisasjonene skal inviteres med i planleggingen og gjennomf\u00f8ringen av tiltak knyttet til bevaringsstrategien som er relevante for dem. I henhold til regjeringens kulturfrivillighetsstrategi, Rom for deltakelse, skal den tverrdepartementale samordningen av frivilligheten p\u00e5 kulturarvfeltet videreutvikles. N\u00e6ringsorganisasjoner Medvirkning fra n\u00e6ringsorganisasjoner er viktig for at strategien skal v\u00e6re relevant for n\u00e6ringene i bygdene og byene. N\u00e6ringsorganisasjonene skal inviteres med i planleggingen og gjennomf\u00f8ringen av tiltak som ang\u00e5r n\u00e6ringene. Eiere I oppf\u00f8lgingen av bevaringsstrategien er det viktig at kulturmilj\u00f8forvaltningen etablerer et godt samarbeid med eierne. De aller fleste kulturminner og kulturmilj\u00f8 er eid av privatpersoner eller bedrifter. En forutsetning for \u00e5 lykkes i arbeidet med \u00e5 ta vare p\u00e5 kulturmilj\u00f8 i bygder og byer er 13 Bevaringsstrategi for bygder og byers kulturmilj\u00f8 at eierne ser seg tjent med \u00e5 ta hensyn til, ta vare p\u00e5, sette i stand og bruke kulturmilj\u00f8ene i bygdene og i byene, og at dette er godt integrert med n\u00e6ringsvirksomheten deres. Eiernes behov og utfordringer i forbindelse med istandsetting og ny bruk er derfor sv\u00e6rt viktige i oppf\u00f8lgingen av bevaringsstrategien. Dette gjelder for b\u00e5de bygninger, gr\u00f8ntanlegg og arkeologiske kulturminner. VIRKEMIDLER Mange virkemidler gir bedre effekt n\u00e5r vi kombinerer dem. En vanlig m\u00e5te \u00e5 systematisere virkemidler p\u00e5 er dele dem inn i de fire overordnede kategoriene juridiske, \u00f8konomiske, pedagogiske og organisatoriske virkemidler. Juridiske virkemidler Juridiske virkemidler omfatter lover og forskrifter og i enkelte tilfeller rundskriv og andre avtalelignende dokumenter. Lovregulering er et av de sterkeste virkemidlene forvaltningen kan benytte, og er tett knyttet til offentlig myndighetsut\u00f8velse. For bygder og byers kulturmilj\u00f8 er s\u00e6rlig plan- og bygningsloven relevant, i tillegg til kulturminneloven og naturmangfoldloven. Norge har ogs\u00e5 sluttet seg til en lang rekke internasjonale konvensjoner som har betydning for utformingen av lov og forvaltning p\u00e5 kulturmilj\u00f8feltet. Det gjelder blant annet europeisk konvensjon om vern av den arkeologiske kulturarv (Valetta-konvensjonen), Europar\u00e5dets landskapskonvensjon, Europar\u00e5dets rammekonvensjon om kulturarvens verdi for samfunnet (Faro-konvensjonen), Unescos konvensjon om vern av verdens kultur- og naturarv (verdensarvkonvensjonen), Unescos konvensjon om beskyttelse av kulturverdier i tilfelle av v\u00e6pnet konflikt (Haag-konvensjonen), og ILO-konvensjonen om urfolks rettigheter og rammekonvensjonen om beskyttelse av nasjonale minoriteter. \u00d8konomiske virkemidler Det finnes \u00f8konomiske virkemidler og tilskuddsordninger i b\u00e5de offentlig og privat sektor som kan bidra til de nasjonale m\u00e5lene for kulturmilj\u00f8politikken og for by- og bygdeutvikling. Kommunal- og distriktsdepartementet (KDD) sin tilskuddsordning for kompetansetiltak innen plan, kart og geodata st\u00f8tter prosjekter som kan bidra til \u00f8kt effektivitet og kvalitet i den lokale planleggingen etter Plan- og bygningsloven, og arbeid p\u00e5 tvers av fagomr\u00e5der tilstrebes. KDDs skj\u00f8nnsmidler kan gis til kommuner som st\u00f8tte til fornyings- og innovasjonsprosjekter for \u00e5 pr\u00f8ve ut nye l\u00f8sninger for sine utfordringer for \u00e5 styrke kommunen i rollene myndighetsorgan, lokaldemokratisk arena eller som samfunnsutvikler. KDDs Bygdevekstavtaler har som overordnet m\u00e5l \u00e5 bidra til bosetting, tilgang p\u00e5 kompetent arbeidskraft og fremtidsrettet n\u00e6ringsutvikling i de minst sentrale deler av Distrikts-Norge. GNIST er et innovasjonsprogram for n\u00e6rings- og stedsutvikling som Design og arkitektur Norge (DOGA) forvalter som en del av statens virkemidler for innovasjon. Innovasjonsprogrammet er en st\u00f8tteordning for kommuner som vil jobbe p\u00e5 nye m\u00e5ter med lokalsamfunnsutvikling. Milj\u00f8direktoratets tilskudd til klimatilpasning skal fremme arbeidet med klimatilpasning i kommuner og fylkeskommuner. Andre sentrale offentlige ordninger er blant annet Riksantikvarens og Kulturminnefondets tilskuddsordninger, og kommunale og fylkeskommunale utviklingstiltak. Sparebankstiftelsen st\u00f8tter tiltak innen kunst, kultur, friluftsliv, idrett, n\u00e6rmilj\u00f8aktiviteter og kulturarv. Andre 14 Bevaringsstrategi for bygder og byers kulturmilj\u00f8 private ordninger er Gjensidigestiftelsen som deler ut midler til for eksempel lokale dugnadsprosjekter der form\u00e5let er \u00e5 bidra til at flest mulig som \u00f8nsker det kan delta i aktiviteter som fremmer god livskvalitet. Pedagogiske virkemidler Betegnelsen pedagogiske virkemidler brukes vanligvis om en gruppe virkemidler som har til form\u00e5l \u00e5 informere og/eller \u00f8ke bevisstheten og kunnskapen hos bestemte m\u00e5lgrupper. Eksempler p\u00e5 pedagogiske virkemidler er formidling av kunnskap, skriftlige veiledere og retningslinjer, informasjonskampanjer og kompetanseutviklingstiltak, forvaltning av kunnskapsdatabaser og statistikk samt muntlig r\u00e5dgivning og veiledning. En viktig funksjon ved pedagogiske virkemidler er ogs\u00e5 \u00e5 gi tolkninger og anbefalinger n\u00e5r det gjelder regelverk, saksbehandlingsrutiner og tjenesteutforming. Pedagogiske virkemidler brukes ofte sammen med andre virkemidler og kan bidra til \u00e5 gj\u00f8re dem mer treffsikre og effektive. Organisatoriske virkemidler Organiseringen av offentlig virksomhet har betydning for styring og kan sammen med andre virkemidler p\u00e5virke m\u00e5ten forvaltningen jobber p\u00e5 for \u00e5 n\u00e5 politiske m\u00e5l. Organisatoriske virkemidler omfatter blant annet endring av tilknytningsform fra forvaltningsorgan til foretak, overf\u00f8ring av ansvar innad i statsforvaltningen og mellom forvaltningsniv\u00e5ene samt etablering av r\u00e5d og utvalg. Konsultasjonsordninger innad i forvaltningen og mellom forvaltningen og ulike samfunnsgrupper (eksempelvis nasjonale minoriteter og urfolk) betraktes ofte som et organisatorisk virkemiddel. 15 Bevaringsstrategi for bygder og byers kulturmilj\u00f8 \u00c5b\u00f8 i Sauda. Boligbebyggelsen ble i sin tid utformet for ansatte p\u00e5 Sauda smelteverk, og fremst\u00e5r fremdeles som et helhetlig kulturmilj\u00f8, med boliger, all\u00e9gater, idrettsomr\u00e5der og park. Foto: Trond Isaksen, Riksantikvaren. Bygder og byers kulturmilj\u00f8 Den nasjonale bevaringsstrategien for bygder og byers kulturmilj\u00f8 skal bidra til b\u00e6rekraftig utvikling i bygdene og byene. Dette forutsetter at kulturmilj\u00f8ene tas vare p\u00e5 og brukes, slik at de historiske verdiene bevares og at milj\u00f8ene oppleves som attraktive. Strategien skal vise hvordan kulturmilj\u00f8forvaltningen og samarbeidspartnere, b\u00e5de private og offentlige, kan bidra til bevaring og utvikling av bygder og byer. BESKRIVELSE OG AVGRENSNING Viktige deler av en nasjons historie er knyttet til bygdene og byene, hvor de ligger og hvordan de er utformet. Historien viser seg i form av arkeologiske spor og strukturer, i gatenett og 16 Bevaringsstrategi for bygder og byers kulturmilj\u00f8 eiendomsstrukturer, n\u00e6rings-, handels- og boligomr\u00e5der, bygninger og bygningsmilj\u00f8, gr\u00f8ntanlegg og hager. Bevaringsstrategien gjelder for hele landet, og tar h\u00f8yde for at bygder og byer st\u00e5r overfor et mangfold av utfordringer. Tidshorisonten er ikke avgrenset og kan dermed omfatte spor fra forhistorisk tid til v\u00e5r egen tid. Strategien skal tydeliggj\u00f8re kulturmilj\u00f8enes historiske betydning, kunnskaps- og kildeverdi, og kulturmilj\u00f8s identitetsskapende rolle. Den skal ogs\u00e5 tydeliggj\u00f8re hva kulturmilj\u00f8ene betyr for en positiv bygde- og byutvikling. Bevaringsstrategien for landbrukets kulturmilj\u00f8 omfatter landbruks- og jordbruks- og reindriftslanskapet med de bygningene og kulturminnene som er knyttet til disse n\u00e6ringene. Bevaringsstrategien for bygder og byer omhandler derfor ikke den delen av bygdelandskapet, men omfatter imidlertid alle de sm\u00e5 og store bygdesentraene - fra det lille veikrysset mellom to lokalveier der det er en n\u00e6rbutikk og tidligere fantes en skole, til dagens kommunesentrum med r\u00e5dhus, kj\u00f8pesenter, kirke og sykehjem. Bevaringsstrategien for kulturhistorisk verdifulle kirkebygg skal sette i stand og sikre kirkene gjennom tilskudd og satsing p\u00e5 kunnskap, kompetansebygging, formidling og deltakelse. Kirkebygg er derfor ikke med i bevaringsstrategien for bygder og byer og inkluderes bare n\u00e5r de inng\u00e5r som del av en helhetlig struktur i bygder og byers kulturmilj\u00f8. Det samme gjelder kulturmilj\u00f8 fra industrier og n\u00e6ringer og kystens kulturmilj\u00f8. Riksantikvaren har ansvaret for overv\u00e5king av kulturminner, kulturmilj\u00f8 og landskap gjennom systematisk innsamling av data. M\u00e5let er \u00e5 dokumentere tilstand og endringer, som for eksempel tap, skade og klimatrusler, gjennom langsiktig overv\u00e5king. Bevaringsstrategien skal ses i sammenheng med Riksantikvarens milj\u00f8overv\u00e5kingsprogrammer. Strategien gjelder f\u00f8rst og fremst den materielle kulturarven \u2013 de fysiske sporene etter menneskers aktiviteter og levde liv. Dette er ansvarsomr\u00e5der som inng\u00e5r i kulturmilj\u00f8forvaltningens prim\u00e6re arbeidsfelt og i arbeidet med oppf\u00f8lgingen av de nasjonale kulturmilj\u00f8m\u00e5lene. Samtidig er det mange viktige sammenhenger mellom materiell og immateriell kulturarv. Videref\u00f8ring av kunnskap om tradisjonelt h\u00e5ndverk er for eksempel en aktivitet som bidrar til bruk og ombruk av bygninger. Relevante aspekter ved immateriell kulturarv er derfor en del av strategien. UTFORDRINGER OG MULIGHETER Bygder og byers kulturmilj\u00f8 er s\u00e5rbare p\u00e5 forskjellige m\u00e5ter. De prioriterte kulturmilj\u00f8ene i denne bevaringsstrategien er valgt ut, ikke bare fordi de er s\u00e5rbare kulturmilj\u00f8, men ogs\u00e5 fordi de kan bidra til \u00e5 n\u00e5 de nasjonale m\u00e5lene om engasjement, b\u00e6rekraft og mangfold. 17 Bevaringsstrategi for bygder og byers kulturmilj\u00f8 Utfordringer Kulturmilj\u00f8meldingen redegj\u00f8r for at det er mange og sammensatte \u00e5rsaker til at kulturmilj\u00f8 \u00f8delegges eller g\u00e5r tapt.2 Mange av disse \u00e5rsakene er sammenfallende med de store driverne i samfunnet, som: \u2022 klimaendringer \u2022 strukturelle endringer knyttet til bosetning og demografi \u2022 endret arealbruk Stortingsmeldinger som Totalberedskapsmeldingen og B\u00e6rekraftig bruk og bevaring av natur (naturmeldingen) og rapporten fra Sannhets- og forsoningskommisjonen beskriver bakteppet for utfordringsbildet n\u00e6rmere fra ulike perspektiv.3 Bygder er truet av fraflytting og byer har utfordringer knyttet til utbyggingspress og fortetting. If\u00f8lge rapporten fra Generalistkommuneutvalget fra 2023 har antall innbyggere i Norge \u00f8kt med 28 prosent fra 1990 til 2022. Denne veksten har i all hovedsak kommet i byene.4 I Nasjonale forventninger til regional og kommunal planlegging 2023-2027 signaliserer regjeringen at ny utbygging i hovedsak skal skje gjennom fortetting.5 Kompakt byutvikling kan v\u00e6re klimavennlig, men samtidig utfordrende for kulturmilj\u00f8ene ettersom det legger press p\u00e5 areal. I m\u00f8tet med klimaendringene er det vesentlig at kulturmilj\u00f8verdiene som utgj\u00f8r bygdene og byenes egenart opprettholdes. Klimatilpasninger b\u00f8r gjennomf\u00f8res slik at de gir minst mulig negativ innvirkning p\u00e5 og tap av kulturmilj\u00f8verdi. I tillegg er det behov for \u00e5 se p\u00e5 hvordan kulturmilj\u00f8ene kan v\u00e6re en del av l\u00f8sningene p\u00e5 klimautfordringene. Naturen i byer og bygdesentrum er sterkt p\u00e5virket av mennesker. Naturen har stor betydning som \u00abhverdagsnaturen\u00bb som innbyggerne opplever i dagliglivet.6 If\u00f8lge en rapport fra Milj\u00f8direktoratet har mer enn 70 prosent av gr\u00f8nnstrukturen i norske byer og tettsteder fra 1950-tallet forsvunnet.7 Utbygging av boliger og infrastruktur har bidratt til reduksjonen av gr\u00f8ntomr\u00e5der. I mange bygder, og ogs\u00e5 i enkelte byer, svekkes sentrums betydning for handels- og servicen\u00e6ringer fordi handelsm\u00f8nsteret endrer seg. Det er naturlig \u00e5 se dette i sammenheng med \u00f8kende netthandel.8 Slike endringer kan f\u00e5 konsekvenser for kulturmilj\u00f8 p\u00e5 grunn av 2 Meld. St. 16 (2019\u20132020) Nye m\u00e5l i kulturmilj\u00f8politikken: Meld. St. (2019\u20132020) \u2013 regjeringen.no. 3 Meld. St. 9 (2024\u20132025) Totalberedskapsmeldingen \u2013 Forberedt p\u00e5 krise og krig: Meld. St. 9 (2024_2025) \u2013 regjeringen.no, Meld. St. 35 (2034\u20132024) B\u00e6rekraftig bruk og bevaring av natur: Meld. St. 35 (2023\u20132024) \u2013 regjeringen.no, Rapport til Stortinget fra Sannhets- og forsoningskommisjonen: Dokument 19 (2022\u2013 2023) \u2013 stortinget.no. 4 NOU 2023: 9 Generalistkommunesystemet: NOU 2023: 9 \u2013 regjeringen.no. 5 Nasjonale forventninger til regional og kommunal planlegging 2023\u20132027 - regjeringen.no 6 Meld. St. 35 (2023-2024) B\u00e6rekraftig bruk og bevaring av natur: Meld. St. 35 (2023\u20132024) - regjeringen.no. 7 Vista Analyse, 2015 \u00d8kosystemtjenester fra gr\u00f8nnstruktur i norske byer og tettsteder: \u00d8kosystemtjenester fra gr\u00f8nnstruktur i norske byer og tettsteder 8 Multiconsult, 2019 Byregnskap for Oslo 2018: Utvikling for handel og n\u00e6ring: 2_Byregnskap_2018 20111128.pdf. 18 Bevaringsstrategi for bygder og byers kulturmilj\u00f8 manglende investeringer og vedlikehold. Kulturmilj\u00f8 som g\u00e5r ut av bruk n\u00e5r funksjoner flyttes eller sentraliseres, er for eksempel bygningsmilj\u00f8 og uterom langs g\u00e5gater, r\u00e5dhus, tinghus og politikammer, skoler, forsamlingslokaler og mer uformelle m\u00f8testeder. Muligheter Kulturmilj\u00f8ene i bygder og byer rommer et stort potensial. Det er mange faktorer som til sammen skaper gode byer og bygder, og kulturmilj\u00f8 er anerkjent som en av disse. FNs b\u00e6rekraftsm\u00e5l vektlegger sosial b\u00e6rekraft og m\u00e5let om \u00e5 gj\u00f8re byer og samfunn inkluderende, trygge, robuste og b\u00e6rekraftige. B\u00e6rekraftsm\u00e5lene om god helse for alle og om \u00e5 bekjempe klimakonsekvensene, har ogs\u00e5 relevans. Det finnes dokumentasjon p\u00e5 at kulturmilj\u00f8 er avgj\u00f8rende for hvor folk \u00f8nsker \u00e5 bo, handle og oppholde seg.9 Vi ser visse tendenser til en mottrend mot sentralisering og fraflytting, for eksempel ved at yngre mennesker flytter ut fra byene og bosetter seg p\u00e5 bygdene, p\u00e5 sm\u00e5bruk og i forlatte hus. I denne trenden ligger det muligheter som strategien \u00e5pner for \u00e5 gripe tak i. Kulturminner, kulturmilj\u00f8 og landskap er de senere \u00e5rene anerkjent som en ressurs i b\u00e6rekraftig utvikling, inkludert \u00f8konomisk b\u00e6rekraft. Mange typer n\u00e6ringsvirksomhet og sysselsetting vil kunne nyte godt av verdiene som ligger i kulturmilj\u00f8ene. If\u00f8lge Statlige planretningslinjer for arealbruk og mobilitet punkt 3.13 skal planleggingen vurdere hvordan kulturmilj\u00f8 kan ivaretas og brukes som ressurs i by- og stedsutvikling. Det skal vurderes hvordan arealbruksendringer vil p\u00e5virke kulturmilj\u00f8 og landskap, og videre b\u00f8r det vurderes hvordan bevaring og ombruk av verneverdige bygninger kan gi klima- og milj\u00f8gevinster. De siste \u00e5rene har det v\u00e6rt en omfattende internasjonal debatt om estetikk og medvirkning ved utvikling av omgivelsene. Bygningene som oppf\u00f8res, er i mange tilfeller lite stedstilpasset, og det kan f\u00f8re til at opplevelsesverdien og identiteten til kulturmilj\u00f8ene svekkes over tid. New European Bauhaus er et initiativ fra EU som kombinerer b\u00e6rekraft, estetikk og inkludering for \u00e5 skape vakre, b\u00e6rekraftige og inkluderende livsmilj\u00f8. Kommunene kan styrke medvirkningsprosesser ut over lovp\u00e5lagte h\u00f8ringer ved \u00e5 ta i bruk slike initiativer og metoder for \u00e5 engasjere lokalbefolkningen. Det er ikke uvanlig at \u00aball utvikling ses p\u00e5 som positiv utvikling\u00bb i bygdene og de mindre byene. Kulturmilj\u00f8faglig kompetanse kommer ofte sent p\u00e5 banen i utbyggingssaker eller nedprioriteres i planbehandlingen. Det er behov for \u00e5 styrke kunnskapen og bevisstheten om kulturmilj\u00f8 som en integrert del av kommunenes samfunnsutviklerrolle. Kulturmilj\u00f8kompetanse i kommunene, og samordning mellom fagkompetanser er sentralt for \u00e5 finne gode l\u00f8sninger for arealbruken. I Norge er det lange tradisjoner for gjenbruk. For eksempel har det v\u00e6rt vanlig \u00e5 flytte og gjenbruke laftede bygninger. Da byggteknologien endret seg, utviklet det seg et byggeri som i stor grad var rettet mot nybygg. Det arbeides for lite med gjenbruk av bygninger og anlegg p\u00e5 et 9 Menon Economics, 2017 Verdien av kulturarv \u2013 en samfunns\u00f8konomisk analyse med utgangspunkt i kulturminner og kulturmilj\u00f8: Verdien av kulturarv \u2013 en samfunns\u00f8konomisk analyse... | Menon Economics. 19 Bevaringsstrategi for bygder og byers kulturmilj\u00f8 strategisk og overordnet plan, b\u00e5de i statlig sektor og i kommunene. Vi ser imidlertid n\u00e5 et skifte der bygge- og anleggsbransjen blir mer opptatt av ombruk og sirkul\u00e6r\u00f8konomi. Riksantikvarens strategi og faglige anbefalinger for by- og stedsutvikling (bystrategien) sier tydelig at ombruk og tilpasning til eksisterende kulturmilj\u00f8 vil bidra til utvikling samtidig som historisk karakter bevares.10 Det er viktig at de som driver med arealplanlegging, forvalter bygder og byer i et langsiktig perspektiv, og s\u00f8rger for at bygninger og anlegg tas i bruk som ressurser og fellesgoder i en b\u00e6rekraftig samfunnsutvikling. M\u00e5lene i strategien er nyttige rettesnorer for den offentlige forvaltningen, eiere, tiltakshavere og konsulenter som arbeider med plan- og byggesaker. SINTEFs rapport Gr\u00f8nt er ikke bare en farge \u2013 B\u00e6rekraftige bygninger eksisterer allerede konkluderer med at det er et stort, uutnyttet potensial for milj\u00f8gevinster i den eksisterende bygningsmassen. Siden det meste av verdens bygningsmasse i 2050 eksisterer allerede, vil rehabilitering og gjenbruk av eksisterende bygg v\u00e6re avgj\u00f8rende for en b\u00e6rekraftig framtid.11 I en tid der det blir stadig viktigere \u00e5 prioritere innenfor knappe ressurser, kan kulturmilj\u00f8 v\u00e6re en del av l\u00f8sningen.12 Med dagens lovverk er det krevende \u00e5 f\u00e5 til ombruk av bygninger og bygningsdeler. M\u00e5ten plan- og bygningsloven og byggteknisk forskrift (TEK17) tolkes p\u00e5, f\u00f8rer til at muligheter som ligger i regelverkene ikke benyttes fullt ut. Plan- og bygningsloven er nylig revidert for \u00e5 gj\u00f8re det enklere for kommunene \u00e5 gi unntak fra krav i teknisk forskrift for bygninger med kulturhistorisk verdi. Det trengs kunnskap og veiledning n\u00e5r det gjelder mulighetene som ligger i det eksisterende lovverket. Kulturmilj\u00f8 knyttet til bolighistorien representerer store kulturhistoriske verdier ved at de er kilder som kan brukes i formidling av viktige fortellinger om samfunnsutviklingen. Bevissthet om r\u00f8ttene til et sted, og kunnskap om ideer og tankesett som har formet v\u00e5re omgivelser, gir trygghet i m\u00f8te med endring og utvikling. Dette er ressurser vi kan ta tak i n\u00e5r vi skal bygge b\u00e6rekraftige samfunn. \u00c5 bevare et mangfold av boligtyper, gr\u00f8ntanlegg og helhetlig planlagte boligomr\u00e5der vil styrke innbyggernes mulighet til \u00e5 bli kjent med sine egne r\u00f8tter og kulturelle identitet. Denne strategien skal bidra til at kunnskap og kompetanse om kulturhistoriske verdier i bygder og byer blir styrket og tatt i bruk. Gjennom demokratiske prosesser skal bygder og byers identitet og s\u00e6rpreg ivaretas, kulturmilj\u00f8 knyttet til bolighistorien skal brukes som viktige ressurser i b\u00e6rekraftig samfunnsutvikling, og det ligger et stort potensial i \u00e5 bevare og bruke eksisterende fellesskapsarenaer p\u00e5 en god og langsiktig m\u00e5te \u2013 til nytte og glede for enkeltpersoner, lokalsamfunn og samfunnet i sin helhet. 10 Riksantikvaren 2021: https://digitalt.ra.no/riksantikvarens-strategi-og-faglige-anbefalinger-for-by-og- stedsutvikling/ 11 SINTEF og Riksantikvaren 2020: SINTEF-rapport - Riksantikvaren 12 Riksantikvaren 2021: Riksantikvarens strategi og faglige anbefalinger for byutvikling og stedsutvikling - Digitalt 20 Bevaringsstrategi for bygder og byers kulturmilj\u00f8 Deltema 1: Stedets identitet og s\u00e6rpreg Beskrivelse og avgrensning Identitet og tilh\u00f8righet st\u00e5r sentralt for oss mennesker og vokser ut fra v\u00e5r historie og det fysiske milj\u00f8et som omgir oss. Kulturminnene, kulturmilj\u00f8ene, landskapene og de arkeologiske sporene forteller om stedsdannelse og samfunnsutvikling fra forhistorisk tid fram til i dag. Disse historiske trekkene er dannet p\u00e5 bakgrunn av stedenes naturgitte forutsetninger og topografi, men ogs\u00e5 som resultat av mennesker som har levd og bodd akkurat p\u00e5 disse stedene. Kulturmilj\u00f8ene som omgir oss, er p\u00e5 denne m\u00e5ten sv\u00e6rt viktige for et steds s\u00e6rpreg og egenart. Riksantikvarens bystrategi definerer stedsidentitet som noe som kan oppfattes b\u00e5de individuelt og kollektivt. Det har med interaksjonen mellom mennesker og sted \u00e5 gj\u00f8re, og baserer seg p\u00e5 menneskers subjektive oppfatning av, og tilknytning til, steder. Steder endrer seg med tiden, men har ogs\u00e5 noen varige kvaliteter som gj\u00f8r dem gjenkjennelige og unike. Et steds identitet og s\u00e6rpreg henger ofte sammen med at stedets helhetlige opplevelsesverdi st\u00e5r seg over tid, og ikke svekkes av uheldige enkelttiltak. \u00c5 f\u00e5 til dette krever kunnskap og vilje hos alle involverte akt\u00f8rer. Det er viktig \u00e5 arbeide for \u00e5 gj\u00f8re fortiden interessant for folk flest og \u00e5 skape forst\u00e5else og ansvarsf\u00f8lelse for \u00e5 ta vare p\u00e5 kulturminner, kulturmilj\u00f8 og landskap. \u00d8kt kunnskap om kulturmilj\u00f8verdi kan f\u00f8re til at tap reduseres og opplevelsesverdier \u00f8ker i bygdene og byene v\u00e5re. Det er sterke krefter involvert i stedsutvikling, og arealplanlegging krever prioriteringer mellom kulturmilj\u00f8verdier og andre hensyn. Dette deltemaet skal bidra til at identiteten og s\u00e6rpreget ivaretas i arealplanleggingen. Under deltemaet Stedets identitet og s\u00e6rpreg prioriteres tre omr\u00e5der: \u2022 arkeologiske kulturminner \u2013 en kilde til kunnskap \u2022 struktur \u2013 fra naturgitte forutsetninger til planlagte steder \u2022 bygningsmilj\u00f8 som bidrar til s\u00e6rpreg Omr\u00e5dene er valgt ut fordi de rommer s\u00e6rskilte utfordringer og muligheter. Arkeologiske kulturminner \u2013 en kilde til kunnskap De arkeologiske kulturminnene er viktige kilder til kunnskap om tidligere samfunn. Alle kulturminner fra f\u00f8r 1536 (reformasjonen) er automatisk fredet, enten kulturminnene er kjent eller ikke. Det samme gjelder for alle samiske kulturminner fra 1917 eller tidligere. Skipsfunn er ikke automatisk fredet gjennom loven, men kulturminneloven \u00a7 14 sl\u00e5r fast at staten eier skipsfunn, dersom funnene er eldre enn 100 \u00e5r og eieren ikke er kjent. Arkeologiske kulturlag gir innsikt i hvorfor steder ble sentra eller byer. Kulturlag er fysiske spor etter menneskelig aktivitet avsatt p\u00e5 et avgrenset omr\u00e5de. Aktiviteten kan ha p\u00e5g\u00e5tt 21 Bevaringsstrategi for bygder og byers kulturmilj\u00f8 sammenhengende eller med lange opphold, og den kan ha avsatt kulturlag p\u00e5 land eller under vann. De arkeologiske kulturlagene utgj\u00f8r fundamentene til bygningene, kaiene, gatene og plassene i bygder og byer. N\u00e5r de samme arealene brukes over lang tid, dannes det kulturlag som ofte er de eneste kildene vi har til vesentlige deler av byenes og byborgernes historie. Bj\u00f8rvika, Oslo, arkeologiske unders\u00f8kelser. Foto: Hanna Kosonen Geiran, Riksantikvaren Middelalderbyene er, med sin fredete bygrunn, viktige b\u00e5de som utgangspunkt for formidling og opplevelse, og som prim\u00e6rkilde til kunnskap om livet i middelalderen. Under dagens bebyggelse og gater finnes sammenpressede jordlag som inneholder rester av bygninger og spor etter handel, produksjon, landbruk og hagebruk, husholdningsavfall og andre levninger fra middelalderen og nyere tidsperioder. Ogs\u00e5 nyere kulturlag i nyere byer, kan gi samme type verdifull informasjon om disse byenes opprinnelse og vekst. Arkeologiske kulturlag under vann og p\u00e5 land i havneomr\u00e5dene inneholder mye informasjon om byoppkomst. De kan fortelle om hvorfor byene ligger der de ligger, noe som gjerne henger 22 Bevaringsstrategi for bygder og byers kulturmilj\u00f8 sammen med varehandel og transport. Ved arkeologiske unders\u00f8kelser av havner finner man gjerne avfallsmateriale fra skipstrafikken som knust gods, last og bruksgjenstander fra skipene, ballast og sunkne b\u00e5ter, i tillegg til avfall som er kastet fra land, eller rester av kaikonstruksjoner, fort\u00f8yninger og brygger. Slike funn kan fortelle om \u00f8konomisk historie og om hverdagen til dem som bodde og arbeidet p\u00e5 skipene og p\u00e5 land. Befolkningen i Nord-Norge bodde prim\u00e6rt p\u00e5 g\u00e5rder, kombinasjonsbruk og i fiskev\u00e6r. Disse har i dag form av g\u00e5rdshauger med kulturlag som i stor grad ligner dem vi finner i byene i Midt-, Vest- og S\u00f8r-Norge. I noen bygdesentrum og byer i Nord-Norge er kulturlagene i grunnen tykke. G\u00e5rdshauger best\u00e5r av kulturlag fra b\u00e5de f\u00f8r og etter reformasjonen og inneholder bygningsrester, avfall og spor etter husholdning og redskapsproduksjon. Struktur \u2013 fra naturgitte forutsetninger til planlagte steder Bygder og byer har ofte vokst fram p\u00e5 grunn av sin plassering som maktsentrum eller transportknutepunkt for handel, eller i tilknytning til naturressurser i et omr\u00e5de. Sammenhengen mellom ulike typer bygningsmilj\u00f8, uterom, infrastruktur og naturelementer forteller om et steds utvikling. Noen steder viser stedets struktur en selvgrodd utvikling, andre steder en helhetlig og gjennomtenkt plan. Viktige deler av den overordnede bygde- og bystrukturen kan for eksempel v\u00e6re hovedveier og transportsystemer eller naturelementer som elvel\u00f8p og gr\u00f8ntdrag. I noen bygder og byer har sj\u00f8veien som ferdsels\u00e5re spilt en avgj\u00f8rende rolle for den historiske utviklingen av stedet. Bygninger med historisk betydning ligger ofte sentralt til i by- og bygdelandskapet og bidrar til \u00e5 bevare stedets identitet. Eksempler er festningsanlegg, kirker, r\u00e5dhus, tollboder og andre sentrale samfunnsinstitusjoner. \u00c5 ta vare p\u00e5 historiske siktakser fra b\u00e5de sj\u00f8- og hovedveier er viktig for \u00e5 opprettholde steders identitet. 23 Bevaringsstrategi for bygder og byers kulturmilj\u00f8 Rjukan vokste fram med bakgrunn i naturressursene i omr\u00e5det. Rjukan er planlagt som en \u00abcompany town\u00bb. Viktig infrastruktur og strukturer som Rjukanbanen og elva M\u00e5n\u00e5, som kolber Rjukan p\u00e5 Tinnsj\u00e5, har v\u00e6rt viktige for stedets utvikling. Rjukan er ogs\u00e5 bygget opp med helhetlige boligomr\u00e5der tilknyttet industrien. Rjukan ble oppf\u00f8rt p\u00e5 Unescos Verdensarvliste i 2015. Foto: Trond Taugb\u00f8l, Riksantikvaren. Strukturer som har v\u00e6rt med p\u00e5 \u00e5 forme bygdene og byene er s\u00e5rbare for forfall og utbyggingspress. I bygdesentra ser vi eksempler p\u00e5 at utbygginger utenfor sentrumsomr\u00e5det flytter n\u00e6ringsvirksomheten ut av sentrum til motorveikryssene. Dette medf\u00f8rer at funksjonen til de sm\u00e5 handelsstedene endrer seg, og n\u00e5r gjennomfarts\u00e5rene ikke lenger g\u00e5r gjennom sentrum av bygda, kan sentrum d\u00f8 ut. I byene kan st\u00f8rre transformasjoner ogs\u00e5 endre mobilitetsm\u00f8nstre og infrastruktur. Veifar som har v\u00e6rt sentrale i lang tid, kan miste sin betydning, noe som bidrar til \u00e5 svekke forst\u00e5elsen av byenes historie. Bygningsmilj\u00f8 som bidrar til s\u00e6rpreg Den historiske byggeskikken, mangfoldet av bygninger og bebyggelsesstrukturen bidrar til byer og steders s\u00e6rpreg og egenart. Europar\u00e5dets landskapskonvensjon erkjenner at bygde- og bylandskapet er \u00aben viktig faktor for folks livskvalitet overalt: i byomr\u00e5der og i spredtbygde str\u00f8k, i omr\u00e5der som oppfattes som lav verdi p\u00e5 grunn av belastninger eller forfall, til hverdagslige omgivelser s\u00e5 vel som i omr\u00e5der som er kjent for \u00e5 v\u00e6re s\u00e6rlig verdifulle\u00bb.13 13 Kommunal- og distriktsdepartementet 2023: https://www.regjeringen.no/no/tema/kommuner-og- regioner/by_stedsutvikling/landskapskonvensjonen/europaraadets_landskapskonvensjon/id426184/ 24 Bevaringsstrategi for bygder og byers kulturmilj\u00f8 Som nasjon har vi lang tradisjon for \u00e5 bygge i tre, og trehusmilj\u00f8 er en vesentlig del av kulturarven. Mange bygder og byer er kjent for sine trehusmilj\u00f8, som varierer etter lokale forutsetninger og klima. Urbaniseringen og murtvangen f\u00f8rte til bygging med tegl, og viktige bygningsmilj\u00f8 fra industrialiseringen er preget av murbebyggelse. Fra 1930-tallet og med inntoget av modernismen skjedde et arkitektonisk skifte i b\u00e5de stil, materialer og byggteknologi som i stor grad preger bygdene og byene i dag. Omr\u00e5der med s\u00e6regen og helhetlig bebyggelse bidrar til identitet i byer og bygder. Dette er verdier som m\u00e5 ivaretas og som b\u00f8r forsterkes. Eldre bygningsmilj\u00f8 er ofte mer anerkjente som kulturmilj\u00f8 enn de yngre. Bygningsmilj\u00f8 som ikke er s\u00e5 gamle mangler ofte vernestatus, selv om ogs\u00e5 de kan ha kvaliteter som det er verdt \u00e5 bevare. En kunnskapsbasert forvaltning er avgj\u00f8rende for \u00e5 ta vare p\u00e5 ogs\u00e5 de yngre bygningsmilj\u00f8ene med s\u00e6rpreg. Det er behov for mer kompetanse om de historiske, kulturelle og teknologiske aspektene ved bygningsmilj\u00f8ene for \u00e5 sikre b\u00e6rekraftig utvikling av disse. Innlandet, Kristiansund. Innlandet unnslapp i stor grad bombingen under andre verdenskrig og har bebyggelse helt tilbake til 1600-tallet, med hovedvekt p\u00e5 1700- og 1800-tallet. Kulturmilj\u00f8et st\u00e5r p\u00e5 denne m\u00e5ten igjen som et interessant og viktig bygningsmilj\u00f8, med variasjon mot gjenreisningsbyen Kristiansund. Foto: Trond Isaksen, Riksantikvaren 25 Bevaringsstrategi for bygder og byers kulturmilj\u00f8 Utfordringer og muligheter Utviklingen av attraktive steder b\u00f8r ta utgangspunkt i kulturmilj\u00f8verdier. Kunnskapsbasert og langsiktig arealplanlegging med gode medvirkningsprosesser tar bedre vare p\u00e5 identitetsskapende kulturmilj\u00f8, som igjen bidrar til s\u00e6rpreg og egenart. N\u00e5r kulturmilj\u00f8verdier blir tatt vare p\u00e5 i stedsutvikling, bidrar de til \u00e5 danne steder hvor det er godt \u00e5 bo, jobbe og leve, og i tillegg fortsetter kulturmilj\u00f8ene \u00e5 v\u00e6re viktige kilder til kunnskap, opplevelser og bruk. Krav til arealutnyttelse kommer ofte i konflikt med arkeologiske kulturminner, historiske gr\u00f8ntanlegg og uterom, viktige siktakser og strukturer. Dette f\u00f8rer til at hele bygde- og bylandskaper endres, tidsdybden forsvinner og den helhetlige opplevelsesverdien svekkes. Det er behov for \u00e5 opprettholde landskap, naturgitte forhold og siktlinjer knyttet til et sted \u2013 enten det gjelder elvel\u00f8p, forbindelsen mellom sj\u00f8 og land eller terrengformer som dals\u00f8kk og h\u00f8yder \u2013 og \u00e5 synliggj\u00f8re disse i utviklingen av stedet gjennom kunnskapsbasert arealforvaltning. Valettakonvensjonen fra 1992 sier at kulturarv helst skal bevares der den er, og om n\u00f8dvendig graves ut og bevares som dokumentasjon, for eksempel i et museum. For at de arkeologiske kulturlagene skal kunne bevares in situ, m\u00e5 det v\u00e6re gode nok forhold for langsiktig bevaring. Milj\u00f8overv\u00e5king er viktig for \u00e5 sikre data om bevaringsforholdene over tid og som grunnlag for \u00e5 vurdere behovet for \u00e5 sette inn tiltak. N\u00e5r kulturlag fjernes, er det viktig med arkeologiske unders\u00f8kelser for \u00e5 ta vare p\u00e5 kildeverdien. Vektleggingen av forhistorisk arkeologi i kulturmilj\u00f8forvaltningen har medf\u00f8rt at etter- reformatoriske arkeologiske kulturminner ikke er blitt prioritert, med noen unntak. Det er behov for \u00e5 bruke mulighetene som ligger i eksisterende regelverk, og \u00e5 \u00f8ke bevisstheten om kildeverdien disse kulturlagene representerer, ogs\u00e5 innenfor kulturmilj\u00f8forvaltningen. G\u00e5rdshaugene er lite kartlagt, men har stor kunnskapsverdi. Det er viktig \u00e5 forske p\u00e5 disse kulturmilj\u00f8ene og \u00e5 formidle og \u00f8ke forst\u00e5elsen av hvilken verdi de har. Kunnskapen fra arkeologiske unders\u00f8kelser danner grunnlag for en kunnskapsbasert forvaltning. \u00c5 bruke kunnskapen aktivt i arealplanleggingen kan \u00f8ke engasjementet for stedets historie og s\u00e6rpreg. Et eksempel p\u00e5 dette er Kvarteret Valn\u00f6tstr\u00e4det i Kalmar i Sverige der kulturmilj\u00f8verdiene p\u00e5 stedet ble aktivisert og brukt som ressurs i den fysiske planleggingen. Resultatene fra de arkeologiske unders\u00f8kelsene som ble utf\u00f8rt som f\u00f8lge av utbyggingstiltak, ble brukt som utgangspunkt i utformingen av det middelalderske torget i Valn\u00f6tstr\u00e4det, og den arkeologiske kunnskapen ble en verdifull ressurs for kommunen i planleggingsfasen.14 Fraflytting, transformasjon og/eller utbyggingspress p\u00e5virker mange viktige bygningsmilj\u00f8 i bygder og byer. Fraflytting endrer befolkningssammensetningen og aktiviteten. Ny utvikling legges til billigere og ubebygde tomter utenfor etablerte sentrumsomr\u00e5der. Handel og fellesfunksjoner flytter i mange tilfeller inn p\u00e5 kj\u00f8pesentre eller til nettbasert virksomhet. Denne utviklingen resulterer i tomme lokaler, noe som gj\u00f8r sentrumsomr\u00e5dene mindre attraktive som bomilj\u00f8 og f\u00f8rer til sentrumsd\u00f8d. 14 Soderstrom, Ulrika, 2024 Kulturarv som resurs i socialt h\u00e5llbar stadsutveckling. En gestaltad livsmilj\u00f6 f\u00f6r framtiden FULLTEXT01.pdf 26 Bevaringsstrategi for bygder og byers kulturmilj\u00f8 Vesterv\u00e5gen, Vard\u00f8. Mange mindre byer opplever fraflytting, som f\u00f8rer til tomme bygninger og lav aktivitet i sentrumsomr\u00e5der. Vard\u00f8 har i de siste \u00e5rene satset p\u00e5 en byutviklingsstrategi med fokus p\u00e5 istandsettelse og utvikling i den eksisterende bebyggelsen. Dette bidrar til \u00e5 l\u00f8fte b\u00e5de kulturmilj\u00f8verdiene og bevisstheten rundt stedets identitet og s\u00e6rpreg. Foto: Trond Isaksen, Riksantikvaren I mange av de st\u00f8rre byene er det befolkningsvekst og press p\u00e5 arealer og infrastruktur. St\u00f8rre omr\u00e5der transformeres p\u00e5 kort tid, og det kan f\u00f8re til at viktige kulturmilj\u00f8 blir revet, framfor \u00e5 f\u00e5 ny bruk. I byene der utviklingstakten er h\u00f8y, ser vi s\u00e6rlig at industrimilj\u00f8 langs sj\u00f8fronten og i randsoner transformeres til boligform\u00e5l og rekreasjonsomr\u00e5der. Transformasjonen g\u00e5r sterkt ut over arkeologiske spor og bygningsmilj\u00f8ene som viser stedenes utvikling. Arkeologiske unders\u00f8kelser p\u00e5 land og i vann i urbane havner har vist at historiske havner er viktige kulturmilj\u00f8. Bygningsmilj\u00f8 som tidligere l\u00e5 utenfor sentrumskjernen, er med tiden blitt en integrert del av byene, og attraktive for utvikling. Ofte videref\u00f8rer ikke nybyggingen stedets s\u00e6rpreg, og den er heller ikke tilpasset omkringliggende bygningsmilj\u00f8. I et langsiktig utviklingsperspektiv blir omr\u00e5der transformert mange ganger. Dette gj\u00f8r at st\u00f8rre, sammenhengende bygningsmilj\u00f8 er mer krevende \u00e5 ta vare p\u00e5, siden verdiene er knyttet til helheten av bygningene og deres omgivelser. De mange kulturmilj\u00f8ene som ikke er juridisk vernet, er ekstra utsatte for forandring. Om utviklingen av kompakte byer skal v\u00e6re b\u00e6rekraftig, m\u00e5 den opprettholde byenes attraktivitet og sikre at byene fortsatt er utformet slik at folk trives der. Identitet, s\u00e6rpreg og tilh\u00f8righet er viktige faktorer for trivsel. Utviklingen b\u00f8r derfor bygge p\u00e5 prinsippet om byomdannelse framfor omfattende transformasjon. 27 Bevaringsstrategi for bygder og byers kulturmilj\u00f8 Kommunen setter rammene for forvaltningen av kulturmilj\u00f8 i bygder og byer ved \u00e5 registrere kulturmilj\u00f8 i kulturmilj\u00f8planer og gjennom sin rolle som plan- og bygningsmyndighet. Mange kommuner har imidlertid lite kompetanse og kapasitet p\u00e5 kulturmilj\u00f8temaer. Det er viktig at intensjonene i kulturmilj\u00f8planene ivaretas b\u00e5de gjennom arealplanlegging og i den daglige arealforvaltningen, ellers ser man raskt at det lokale s\u00e6rpreget svekkes og kvaliteten forringes. Reguleringsplaner initieres ofte av private akt\u00f8rer med \u00f8konomiske insentiver, og utfordrer i mange tilfeller kommunens vedtatte politikk i overordnede planer. I noen tilfeller s\u00f8ker tiltakshavere om \u00e5 oppf\u00f8re nye tiltak uten at det aktuelle omr\u00e5det detaljreguleres. Det er heller ikke uvanlig at arealer har utdatert regulering, eller at de ikke er detaljregulert i det hele tatt. Det er uheldig om kommunen gir dispensasjoner som bryter med intensjonene i reguleringsplaner framfor \u00e5 regulere nye tiltak, for da skjer arealplanleggingen i realiteten fra sak til sak. Dette f\u00f8rer til at medvirkningsprosesser uteblir i deler av arealforvaltningen, noe som er uheldig n\u00e5r man \u00f8nsker forutsigbare og demokratiske prosesser. Kommunen har ansvar for \u00e5 s\u00f8rge for at demokratiske prosesser ivaretas i b\u00e5de arealplanlegging og andre beslutninger. N\u00e5r politikerne bruker kommuneplaner aktivt som styringsverkt\u00f8y i beslutninger og vedtak, kan arealplanleggingen bli forutsigbar og demokratisk for alle. Med gode planer sikrer kommunen kunnskapsbasert og forutsigbar arealbruk, noe som gj\u00f8r det lettere for tiltakshavere n\u00e5r de planlegger utbygging og fortetting innenfor verdifulle kulturmilj\u00f8. Riksantikvaren, fylkeskommunene og Sametinget har et sentralt veilederansvar n\u00e5r det gjelder kulturmilj\u00f8verdier i planprosesser. Interessenter og akt\u00f8rer Innbyggere, velforeninger, historielag og andre frivillige organisasjoner, utbyggingsakt\u00f8rer og interesseorganisasjoner som DOGA (Design og arkitektur i Norge), NAL (Norske arkitekters landsforbund) og Distriktssenteret er sentrale interessenter og akt\u00f8rer innen dette deltemaet. Mange eiere og organisasjoner har interesse for kulturmilj\u00f8 i bygdesentra og byer og gj\u00f8r en stor innsats for \u00e5 bidra til at kulturmilj\u00f8 blir bevart og brukt som ressurs. Videre er Statens vegvesen og Bane Nor sentrale akt\u00f8rer som eiere og forvaltere av store arealer i bygdesentra og byer. Direktoratet for byggkvalitet har en viktig rolle i \u00e5 veilede om teknisk forskrift. KS kan bist\u00e5 kommunene med gode arbeidsmetoder i bruken av planverkt\u00f8y. Kommunene og kulturmilj\u00f8forvaltningen ved Riksantikvaren, Sametinget, fylkeskommunene, universitetsmuseene og NIKU er ogs\u00e5 n\u00f8kkelakt\u00f8rer. Andre museer og forskningsinstitusjoner er sentrale kunnskapspartnere, og kan bidra til at kunnskap og kompetanse om kulturmilj\u00f8 er tilgjengelig og brukes som grunnlag for beslutninger i arealsaker. 28 Bevaringsstrategi for bygder og byers kulturmilj\u00f8 Deltema 2: Der vi m\u00f8tes Beskrivelse og avgrensning Demokrati og velferd er fundamentale kvaliteter i v\u00e5rt moderne samfunn. I Norge har vi en rekke bygninger og arenaer som har v\u00e6rt viktige for utviklingen av demokratiet og velferdsstaten. Mange av disse kulturmilj\u00f8ene forteller historier om hva som betydde noe folk som var her f\u00f8r oss, og hvordan fellesskapene deres ble en del av grunnlaget for samfunnsutviklingen som har brakt oss hit vi er i dag. Ogs\u00e5 kulturmilj\u00f8 knyttet til v\u00e5r felles historie \u2013 og til enkeltgruppers smertefulle og vanskelige historie \u2013 er viktige kilder til innsikt i nasjonens og samfunnets utvikling. \u00c5 bevare slike kulturmilj\u00f8 er vesentlig for \u00e5 sikre at historien om fellesskapene til grupper, offentlig, privat og frivillig sektor blir fortalt til generasjonene som kommer etter oss. Europar\u00e5dets rammekonvensjon fra 2005 om kulturarvens verdi for samfunnet (FARO-konvensjonen) legger stor vekt p\u00e5 at alle har rett til en kulturarv, rett til \u00e5 tolke egen historie og rett til \u00e5 definere egne kulturmilj\u00f8.15 Flere andre internasjonale konvensjoner om minoriteter, ytringsfrihet, menneskerettigheter med mer st\u00f8tter opp om disse rettighetene. M\u00f8teplassene som p\u00e5 en eller annen m\u00e5te representerer fellesskapenes kulturminner kan v\u00e6re b\u00e5de offentlige og private, formelle og uformelle. Bygningene, plassene og stedene der folk har m\u00f8ttes, har v\u00e6rt avgj\u00f8rende for utviklingen av den moderne velferdsstaten. De forteller om tilh\u00f8righet, samhold og sosial organisering. Kulturmilj\u00f8ene som omfattes av strategien kan v\u00e6re eid eller forvaltet av offentlige, private eller av frivillige akt\u00f8rer. Noen har v\u00e6rt viktige for \u00e5 bygge fellesskap blant urfolk, nasjonale minoriteter og innvandrergrupper, andre er knyttet til motkulturer og rettighetskamper. Dette deltemaet skal sikre at viktige kulturmilj\u00f8 som forteller historiene til offentlige, religi\u00f8se, sivile og kulturelle fellesskap av ulik karakter og omfang blir bevart og brukt. Under deltemaet Der vi m\u00f8tes prioriteres to kategorier av fellesskapsarenaer: \u2022 fellesskapsbygninger \u2022 uterom og gr\u00f8ntomrader for fellesskapet De er valgt ut fordi de rommer s\u00e6rskilte utfordringer og muligheter. Fellesskapsbygninger Fellesskapsbygningene representerer et stort mangfold p\u00e5 tvers av ulike grupperinger i samfunnet. Et felles kjennetegn er imidlertid at de har, eller har hatt, stor betydning for 15 Europaradets rammekonvensjon om kulturarvens verdi for samfunnet \u2013 ETS 199: https://lovdata.no/dokument/TRAKTAT/traktat/2005-10-27-106 29 Bevaringsstrategi for bygder og byers kulturmilj\u00f8 samfunnsutviklingen, velferden og selvforst\u00e5elsen. Enten de er storsl\u00e5tte eller n\u00f8kterne, har de fleste av dem ogs\u00e5 det til felles at de har v\u00e6rt et stort og viktig l\u00f8ft for fellesskapene som har bygget dem, og at de gjennom sin st\u00f8rrelse eller utforming viser sin betydning for stedet og i samfunnet. Fellesskapsarenaer har vi alltid hatt behov for. I 1848 ble Konventikkelplakaten opphevet. Det f\u00f8rte til en stor oppblomstring av religi\u00f8se forsamlinger og en vesentlig styrking av forsamlingsfriheten. En annen betydelig utvikling fant sted innenfor arbeiderbevegelsen og utover p\u00e5 1800-tallet ble det dannet flere arbeiderforeninger. Sammen med oppblomstringen av ungdomslag, skytterlag, avholdslag og losjer f\u00f8rte dette til en n\u00e6rmest eksplosiv bygging av forsamlingshus mot slutten av 1800-tallet. I nyere tid har andre fellesskap vokst og helt andre typer arenaer dukket opp. Vi har f\u00e5tt egne samlingssteder for ulike minoritets- og innvandrergrupper, ungdomsklubber, motorsykkelklubber og eldresentre og treffsteder for subkulturer og for personer som i st\u00f8rre eller mindre grad st\u00e5r p\u00e5 siden av de store fellesskapene i samfunnet. Turnhallen i Vard\u00f8. Foto: Siri Schr\u00f8der Vesterkj\u00e6r, Riksantikvaren 30 Bevaringsstrategi for bygder og byers kulturmilj\u00f8 Fellesskapets kulturmilj\u00f8 er ikke n\u00f8dvendigvis eid og drevet p\u00e5 dugnad eller av ideelle akt\u00f8rer. R\u00e5dhus og bibliotek er for eksempel offentlig eide anlegg, men fungerer likevel som sosiale m\u00f8teplasser. Felleskapsbygningene er kort sagt b\u00e5de mange og ulike \u2013 fra offentlige bygninger, idrettsanlegg, teatre og konsertarenaer, til lokaler for forenings- og organisasjonsliv, som bedehus, grendehus og bydelshus. Uterom og gr\u00f8ntomr\u00e5der for fellesskapet Utend\u00f8rsarenaer har til alle tider blitt brukt til b\u00e5de formelt og uformelt samv\u00e6r og samfunnsstyring. I vikingtiden var kaupangene og tingstedene sentrale plasser for handel og maktut\u00f8velse. Ved bydannelser ble torg, parker, havner og gravplasser selvsagte deler av bystrukturen og betydningsfulle m\u00f8testeder for ulike grupper av mennesker. Det gjaldt enten stedene vokste fram av seg selv eller var strengt regulert. Disse m\u00f8testedene har derfor betydd mye for folks identitet og tilh\u00f8righet, samhandling og forlystelse. I nyere tid har utend\u00f8rsarenaer i stadig st\u00f8rre grad blitt knyttet til idrett, fritidsaktiviteter og rekreasjon, og uterommene har ogs\u00e5 betydning for bostandard og livskvalitet. Skuibakken i B\u00e6rum. Hoppbakken var i drift fra 1928. Foto: Birger Lindstad, Riksantikvaren I f\u00f8rste halvdel av 1800-tallet ble byparker, sykehusparker og stasjonsparker selvsagte elementer i planleggingen og utbyggingen av steder, bydeler, institusjoner og offentlige anlegg. 31 Bevaringsstrategi for bygder og byers kulturmilj\u00f8 De vitner i dag om en anerkjennelse av at rekreasjon og tilgang til natur er viktig for mennesker som bor i by. Ogs\u00e5 i dag har uterommene en sentral rolle i samfunnet. Historiske gr\u00f8ntanlegg som hager, parker og alleer kan v\u00e6re viktige historiefortellere i bygder og byer. De er kulturminner som forteller om hvordan mennesker f\u00f8r oss har tenkt, og de viser tidsdybde gjennom flere historiske lag. Gr\u00f8ntanleggene skaper identitet og bidrar til attraktive bomilj\u00f8. Gr\u00f8nne omr\u00e5der avhjelper i tillegg overvannsh\u00e5ndteringen og bidrar til temperaturregulering og luftrensing i de tetteste omr\u00e5dene. Videre er gr\u00f8nne og bl\u00e5 omr\u00e5der blant annet viktige leveomr\u00e5der for arter, gir \u00f8kosystemtjenester, og er viktige for lokalklimaet.16 Det er viktig \u00e5 ta vare p\u00e5 og bruke det historiske mangfoldet som ulike typer gr\u00f8ntomr\u00e5der representerer. H\u00f8yanger. Tr\u00e6rne og de gr\u00f8nne omr\u00e5dene er en viktig del av kulturmilj\u00f8et. Foto: Mikael Lye, Riksantikvaren Tidsdybden i disse fellesrommene markeres sterkest gjennom tr\u00e6rne som st\u00e5r i dem, eller som omkranser dem. Disse tr\u00e6rne har ofte f\u00e5tt vokse seg sv\u00e6rt store. De bidrar ikke bare til en tidsforst\u00e5else og til \u00e5 til \u00e5 gj\u00f8re omr\u00e5det attraktivt, men ogs\u00e5 til dyreliv og luftkvalitet, p\u00e5 en 16 Meld. St. 35 (2023-2034) B\u00e6rekraftig bruk og bevaring av natur: Meld. St. 35 (2023\u20132024) \u2013 regjeringen.no. 32 Bevaringsstrategi for bygder og byers kulturmilj\u00f8 annen m\u00e5te enn yngre tr\u00e6r kan. Det er sv\u00e6rt viktig at slike kvaliteter blir tatt hensyn til i planlegging og skj\u00f8tsel. For uterommene i bebygde omr\u00e5der, for eksempel torget eller parken i et bygdesentrum eller en by, er det viktig \u00e5 huske at stedet, eller rommet, ikke bare er bakken under oss, men ogs\u00e5 veggene som avgrenser uterommet. Hvordan veggene er formet og hvordan de forholder seg til uterommets \u00f8nskede kvaliteter og brukbarhet, er essensielt, b\u00e5de for rommet som felles m\u00f8teplass og for den historiske lesbarheten, forst\u00e5elsen og opplevelsen. Utfordringer og muligheter Et moderne samfunn basert p\u00e5 et velfungerende demokrati, gode velferdsordninger, rettigheter for enkeltmennesker og tilrettelegging for organisasjonsliv har gitt oss en rekke viktige kulturmilj\u00f8 som forteller landets nyere historie, men fellesskapene er alltid i endring. Fellesskapenes kulturmilj\u00f8 er i liten grad kartlagt, dokumentert og analysert. Den samlede kunnskapen om disse kulturmilj\u00f8ene er lav, og det er i liten grad unders\u00f8kt hvilken betydning de har, og har hatt, for samfunnet og dets utvikling. Mange forhold utfordrer bruken, vedlikeholdet og opprettholdelsen av fellesskapenes kulturmilj\u00f8. Vi ser at det som f\u00f8r var viktige m\u00f8teplasser og arenaer for samhandling og fellesskap, n\u00e5 kan v\u00e6re p\u00e5 vei til \u00e5 bli glemt, nedstengt eller \u00f8delagt. Dugnadsviljen er ikke en konstant st\u00f8rrelse, og fraflytting, synkende befolkningstall og en endring i befolknings- sammensetningen kan i mange tilfeller f\u00f8re til at kulturhistoriske fellesskapsbygninger og fellesarenaer blir mindre brukt og forfaller. Det samme kan skje som f\u00f8lge av kommunesammensl\u00e5ing, endringer i skolekretser eller samlokalisering av funksjoner som bibliotek, kino, samfunnshus og ungdomsklubb. Resultatet kan v\u00e6re tomme bygninger og m\u00f8teplasser i historiske sentrumskjerner. Endringene som skjer, kan gj\u00f8re kulturmilj\u00f8 og fellesskapsarenaer mindre attraktive og svekke muligheten for framtidig bevaring. Det er viktig \u00e5 mobilisere, invitere og legge til rette for at de mange kulturarvsfelleskapene f\u00e5r anledning til \u00e5 synliggj\u00f8re sin egen kulturhistorie og sine egne kulturmilj\u00f8. \u00c5 videref\u00f8re den historiske bruken av fellesskapsarenaer som grendehus, forsamlingslokaler og idrettsanlegg kan bidra til sosial b\u00e6rekraft og til \u00e5 dekke behovet for m\u00f8teplasser i dag og til \u00e5 bevare folks f\u00f8lelse av tilh\u00f8righet og stedsidentitet. Fellesskapsarenaene representerer store bygningsressurser, og vi m\u00e5 sikre at de blir brukt. Det finnes mange muligheter for \u00e5 gjenbruke fellesskapenes kulturmilj\u00f8. Bevaringsstrategien \u00e5pner for et bredt spekter av tiln\u00e6rminger med varierte og nye former for akt\u00f8rsamarbeid og virkemiddelbruk. Brukspotensialet for fellesskapsbygninger m\u00e5 kartlegges mer systematisk, og kommunene m\u00e5 ta dette inn i sitt plangrunnlag. 33 Bevaringsstrategi for bygder og byers kulturmilj\u00f8 Om utviklingen av kompakte bygdesentrum og byer skal v\u00e6re b\u00e6rekraftig, m\u00e5 den opprettholde stedenes attraktivitet og sikre at de er utformet slik at folk trives der. Fellesskapsarenaer har ogs\u00e5 mye \u00e5 si for tilh\u00f8righet og identitetsbygging, og kan v\u00e6re viktige arenaer for \u00e5 overlevere immateriell kunnskap. N\u00e5r felles m\u00f8teplasser ligger n\u00e6r der folk bor, blir det lettere \u00e5 bruke dem \u2013 s\u00e6rlig for barn, eldre og andre som er avhengige av transport eller offentlig kommunikasjon. Det er en fornyet interesse for gr\u00f8ntarealer som viktige komponenter i b\u00e6rekraftige bygder og byer. Samtidig er b\u00e5de offentlige og ikke minst private uterom attraktive arealer for fortetting og nedbygging. Gr\u00f8ntomr\u00e5dene \u00abspises\u00bb bit for bit, og p\u00e5 den m\u00e5ten svekkes verdien av disse kulturmilj\u00f8ene. P\u00e5 mindre steder med fraflytting er det ofte ikke ressurser nok til \u00e5 opprettholde og skj\u00f8tte etablerte uterom som parker og idrettsanlegg. Ogs\u00e5 i byene kan det v\u00e6re store skj\u00f8tselsutfordringer selv om anleggene brukes aktivt. Tr\u00e6r bidrar til trivsel, trygghet og tilh\u00f8righet. Eldre tr\u00e6r blir ikke godt nok ivaretatt i planleggings- og anleggsfaser. Et tre kan ikke uten videre erstattes med et annet, eldre tr\u00e6r har biologiske og kulturhistoriske verdier som yngre tr\u00e6r mangler. Tr\u00e6r og andre planter har blitt mer utsatt for sykdommer som f\u00f8lge av klimaendringene. Det er behov for mer kunnskap om hvordan planter kan h\u00e5ndteres i m\u00f8te med klimautfordringene, og hvordan historisk plantemateriale kan videref\u00f8res. I tillegg er det behov for \u00e5 styrke kompetansen p\u00e5 skj\u00f8tsel. Den gr\u00f8nne kulturarven har hittil f\u00e5tt mindre oppmerksomhet enn bygningsarven. Det er behov for et systematisk arbeid for \u00e5 f\u00e5 oversikt over disse kulturmilj\u00f8verdiene p\u00e5 nasjonalt plan. Kunnskapen og kompetansen p\u00e5 feltet b\u00f8r styrkes for \u00e5 sikre bedre forvaltning av kulturmilj\u00f8ene. Interessenter og akt\u00f8rer B\u00e5de brukere og eiere av fellesskapenes kulturmilj\u00f8 er sentrale akt\u00f8rer i forvaltningen, bevaringen og utviklingen av dem. Skoler, lokale velforeninger og interesseorganisasjoner, historielag, idrettslag, barne- og ungdomsorganisasjoner og ulike bygde- og bydelsforeninger kan v\u00e6re aktuelle interessenter. Kulturvernforeninger som Fortidsminneforeningen og Norsk Kulturarv og foreninger som jobber for eierinteresser innenfor kulturmilj\u00f8vernet (for eksempel Foreningen Fredet) er ogs\u00e5 viktige. Forskningsinstitusjoner som jobber med historie og by- og regionalforskning, er viktige kunnskapspartnere. Det samme er sm\u00e5 og store by- og bygdemuseer og universitetsmuseene. NAL (Norske arkitekters landsforbund) og NLA (Norske landskapsarkitekters forening) er gode bindeledd til arkitekter og landskapsarkitekter. Sametinget, bydeler, kommuner, fylkeskommuner og Riksantikvaren er offentlige akt\u00f8rer og beslutningstakere i arealplanleggingen og kulturmilj\u00f8forvaltningen. De vil v\u00e6re vesentlige i samarbeidet. 34 Bevaringsstrategi for bygder og byers kulturmilj\u00f8 Deltema 3: Der vi bor Beskrivelse og avgrensning Kulturmilj\u00f8 knyttet til bolighistorien representerer store kulturhistoriske verdier ved at de formidler viktige fortellinger om samfunnsutviklingen. Bevissthet og kunnskap om ideer og tankesett som har formet oss og v\u00e5rt samfunn, gir trygghet i m\u00f8te med endring og utvikling. Dette er ressurser vi kan ta tak i n\u00e5r vi skal bygge b\u00e6rekraftige samfunn. Boligbebyggelsen utgj\u00f8r en vesentlig del av bygders og byers kulturhistorie og karakter. Den best\u00e5r av mange ulike boligtyper, \u2013 fra store residenser med tilh\u00f8rende parkanlegg, via sm\u00e5 og store eneboliger med hager, til flermannsboliger, rekkehus og leilighetskomplekser som byg\u00e5rder og blokker. Til sammen b\u00e6rer boligbebyggelsen en rik og mangefasettert historie om menneskene som har levd og virket i v\u00e5re bygder og byer. De eldste bevarte husene er flere hundre \u00e5r gamle. Hagene omkring har ofte spor fra enda eldre tider. Nyere boliger forteller om samfunnsutviklingen fram til v\u00e5r tid. En del boligomr\u00e5der er godt bevart. Andre er sterkt endret. Mange er p\u00e5 ulike m\u00e5ter under press. \u00c5 bevare et mangfold av boligtyper, gr\u00f8ntanlegg og helhetlig planlagte boligomr\u00e5der, vil styrke innbyggernes mulighet til \u00e5 bli kjent med stedets historie og v\u00e6re med og forme dets kulturelle identitet. Dette deltemaet skal bidra til \u00e5 sikre at boligomr\u00e5ders historiske struktur og kvaliteter synliggj\u00f8res og blir ivaretatt. Under deltemaet Der vi bor prioriteres tre omr\u00e5der: \u2022 smahusbebyggelse under press \u2013 hus og hager \u2022 drabantbyene \u2022 etterkrigstidens byplanlegging \u2013 gjenreisningsarkitekturen Omr\u00e5dene er valgt ut fordi de rommer s\u00e6rskilte utfordringer og muligheter. Sm\u00e5husbebyggelse under press \u2013 hus og hager Hus og hager forteller om tidligere tiders sosiale forhold, estetikk, tenkning og teknologiske ferdigheter. Ulike perioders stiluttrykk markerer skiftende idealer. Noen steder kommer dette til syne i den varierte sm\u00e5husbebyggelsen som har vokst og utviklet seg over tid, andre steder er boligomr\u00e5dene bygget ut over en ganske kort tidsperiode, med en enhetlig struktur. Sm\u00e5husbebyggelse omfatter sm\u00e5 og store eneboliger, rekkehus, flermannsboliger og st\u00f8rre villaer med hager, eller gamle g\u00e5rdsbruk som l\u00e5 p\u00e5 stedet f\u00f8r fortettingen startet. Felles for anleggene er at de er enkeltst\u00e5ende bygninger med luft og gr\u00f8nt omkring seg. Historien er mangfoldig, med stor variasjon fra sted til sted. P\u00e5 1700-tallet var det hovedsakelig laftede trehus med kledning og saltak som ble bygget. Store hageanlegg hadde symmetri og rette 35 Bevaringsstrategi for bygder og byers kulturmilj\u00f8 akser, mens sm\u00e5 byhager og bondehager var praktisk innrettet med inngjerdede jordstykker for nyttevekster. P\u00e5 1800-tallet viste boligbyggingen st\u00f8rre mangfold av stilidealer. I byene ble det blant annet bygget store forstadsvillaer med flotte, romslige hager. Sm\u00e5hager plukket opp idealene i valg av b\u00e5de plantetyper og dekorelementer. Stakittgjerdet kom for fullt og satte etter hvert preg og struktur p\u00e5 omr\u00e5der landet over. Hager anlagt p\u00e5 1800-tallet var p\u00e5virket av den engelske landskapsstilen med et rikt mangfold av skulpturer, gjenstander, plantesorter og stier. Boligbyggingen utviklet seg raskt i takt med den politiske, sosiale og \u00f8konomiske utviklingen p\u00e5 1900-tallet. De planlagte villaomr\u00e5dene langs innfarts\u00e5rer til byene bredte om seg, med boliger og hager i likeartet st\u00f8rrelse. Tidlig p\u00e5 1900-tallet var sm\u00e5husbebyggelsen preget av Egne hjem- bevegelsen og hagebyidealene. I mellomkrigstiden ble funksjonalismen dominerende med et mer repeterende formspr\u00e5k. Hagene var fortsatt store med plass til t\u00f8rkestativ og frukttr\u00e6r, men gjerdene endret karakter, og nettinggjerdet ble etter hvert introdusert. Villaomr\u00e5de p\u00e5 L\u00f8kka i H\u00f8nefoss. Foto: Lene Buskoven, Riksantikvaren Etter andre verdenskrig var boligbyggingen preget av det sosiale boligbyggeriet med Husbanken som ansvarlig for rask bygging med masseproduserte deler og rimelige materialer. 1960- og 70- tallets sm\u00e5hus var sterkt preget av Husbankens standarder. S\u00e5 fulgte 1980-tallet og jappetiden, da mye penger ble generert p\u00e5 kort tid. Det resulterte i bygging av store, p\u00e5kostede boliger. Nybygging skjedde i st\u00f8rre grad ved at gamle tomter ble delt opp, noe som f\u00f8rte til heterogene 36 Bevaringsstrategi for bygder og byers kulturmilj\u00f8 boligomr\u00e5der. Hagene ble n\u00e5 betydelig mindre og mer lettstelte, og innkj\u00f8rselen og steinarbeider ble en viktigere del av gr\u00f8ntanlegget ved boligen. Sporene fra de ulike historiske periodene er mange steder i ferd med \u00e5 forsvinne helt som f\u00f8lge av for eksempel fortetting eller fraflytting. En del viktige omr\u00e5der er likevel bevart. Disse er ofte helt vesentlige b\u00e6rere av stedets historie, identitet og s\u00e6rpreg, og representerer dermed uerstattelige verdier som b\u00f8r vies st\u00f8rre oppmerksomhet i arealplanleggingen. De eldste boligeiendommene er ofte godt kartlagt, mens vi har mindre kunnskap om 1900- tallets boligbygging. Kulturmilj\u00f8verdiene knyttet til boligenes hager har vi generelt liten oversikt over. Drabantbyene Bolign\u00f8den etter krigen m\u00e5tte avhjelpes ved at man bygget mange boliger p\u00e5 en gang. I de store byene dekket man behovet blant annet ved \u00e5 bygge nye sm\u00e5 bysamfunn av helhetlig planlagt blokkbebyggelse utenfor bykjernen. F\u00f8r betegnelsen drabantby kom i bruk, kalte man disse bysamfunnene, noe nedlatende, for sovebyer. Her sov man i boligen sin om natten, mens man pendlet til bykjernen for \u00e5 jobbe om dagen. Roms\u00e5s drabantby, Oslo. Barn leker p\u00e5 lekeplassen i. Teigen fotoatelier, 1977 (CC BY-SA) 37 Bevaringsstrategi for bygder og byers kulturmilj\u00f8 Drabantbyene er kulturmilj\u00f8 som forteller om tidens sosialdemokratiske ideologi. Her skulle det v\u00e6re godt for alle typer mennesker \u00e5 bo. Det skulle bygges sosiale fellesskap og sunne oppvekstmilj\u00f8. Blokkleilighetene var moderne og praktiske, og hadde samtidig en moderat pris. Det lille bysamfunnet skulle tilby de viktigste fellesskapsfunksjonene som dagligvarebutikk og skole. Noen steder var det ogs\u00e5 kirke og kulturtilbud. Idealer om lys, luft og natur inn i byen, var f\u00f8rende prinsipper i planleggingen. Drabantbyene hadde derfor store, luftige gr\u00f8ntarealer for lek og rekreasjon, og de ble skilt fra moderbyen og fra hverandre gjennom belter av natur. De f\u00f8rste drabantbyene p\u00e5 1950-tallet hadde relativt lav blokkbebyggelse med opptil fire etasjer. P\u00e5 1960- og 70-tallet ble blokkene h\u00f8yere. Fortsatt fungerer mange drabantbyer som viktige sm\u00e5 samfunn i de store byene, med kj\u00f8pesentra, skoler, gr\u00f8ntarealer og fellesskapsfunksjoner. Beboerne er i mange tilfeller sterkt tilknyttet til stedet, men ideologien og kvalitetene som ligger i den helhetlige planlagte strukturen og samfunnsplanen i omr\u00e5det, er for mange av innbyggerne helt ukjent. Drabantbyene ble planlagt med de beste intensjoner. Det er imidlertid store variasjoner fra drabantby til drabantby, fra by til by og fra periode til periode, n\u00e5r det gjelder hvordan de utviklet seg. Noen drabantbyer er i dag ettertraktede boligomr\u00e5der. Andre steder har det oppst\u00e5tt til dels store sosiale utfordringer. Drabantbyene kan derfor v\u00e6re viktige kilder til kunnskap om hvordan arealplanlegging og boligbygging p\u00e5virker sosiale strukturer i samfunnet. Etterkrigshistorien i norske byer og bygder, som b\u00e5de gjenreisningsbebyggelsen og drabantbyene er viktige deler av, har i liten grad v\u00e6rt noe kulturmilj\u00f8forvaltningen har interessert seg for tidligere. Dette er i tillegg bebyggelse som i lengre tid har lidd under \u00e5 ha lav status, og den er dermed s\u00e6rlig s\u00e5rbar i m\u00f8te med utviklingsbehovet i byene. Etterkrigstidens byplanlegging \u2013 gjenreisningsarkitekturen Mennesker har alltid drevet med gjenreisning etter st\u00f8rre hendelser som har \u00f8delagt byer og steder. Arbeidet med gjenreisningsbyene og -stedene var et resultat av nasjonsbyggingen etter krigen og bunnet i bolign\u00f8den som oppstod i krigs\u00e5rene. Brente Steders Regulering (BSR) planla gjenreisningen av bombede og brente byer og bygder. Gjenreisningshistorien er en viktig del av landets sosial-, bolig- og planleggingshistorie. Gjenreisningsbyene er utformet etter nyklassisistiske byplanidealer med akser, allmenninger, parker og plassdannelser. Terrenget ble utnyttet i byplanen. Viktige bygninger ble uthevet i bybildet, og landskapet ble en del av byrommene gjennom siktlinjer og som fondmotiv i gatel\u00f8p. Arkitekturen var n\u00f8ktern og enhetlig, men med variasjon i fargesetting og detaljer. I sentrumsomr\u00e5der finner man 3-4 etasjers bygninger med kombinert bolig og n\u00e6ringsform\u00e5l, ofte med mineralittpusset fasade. Utenfor sentrum var det mer vanlig med trehusbebyggelse, som gjerne var prefabrikkert for \u00e5 kunne oppf\u00f8res raskt. Gjenreisningsbyene og -stedene b\u00e6rer fremdeles vitnesbyrd om en helt spesiell periode i sosial- og planleggingshistorien. Store deler av de eldre bygningsmilj\u00f8ene og strukturene gikk tapt under krigen. Mange samiske kulturmilj\u00f8 ble \u00f8delagt, og gjenreisningen ble planlagt med lite 38 Bevaringsstrategi for bygder og byers kulturmilj\u00f8 hensyn til samiske kulturmilj\u00f8verdier. Det er behov for mer kunnskap om samiske og nasjonale minoriteters kulturmilj\u00f8 i gjenreisningsbyene og -stedene. Noen av byene har klart \u00e5 holde p\u00e5 sitt spesielle preg fordi kommunene har v\u00e6rt ekstra bevisste p\u00e5 kulturmilj\u00f8verdiene i arealplanleggingen. Likevel oppleves mange av gjenreisningsstedene som slitte og noe fragmenterte. Bevisstheten rundt kulturmilj\u00f8verdiene i gjenreisnings- bebyggelsen er \u00f8kende innenfor kulturmilj\u00f8forvaltningen, men \u00f8nsker om utbygging og krav til modernisering vinner ofte fram i plan- og byggesaker. I sentrumsomr\u00e5dene ser man kvartaler som rives og transformeres for \u00e5 tilrettelegge for n\u00e6ringsutvikling og boligbygging. I periferien endres boligomr\u00e5der, spesielt gjennom kommunenes dispensasjonsbehandling. Over tid har utviklingen g\u00e5tt p\u00e5 akkord med disse stedenes spesielle karakter. Gjenreisningsbyen Molde er en av byene som ble planlagt av Brente Steders Regulering etter bombingen i 1940. Sentrum er preget av murbebyggelse, mens trehusbebyggelse ble oppf\u00f8rt utenfor sentrumsomr\u00e5det. Flere av de gamle gatel\u00f8pene i Molde kan kjennes igjen i planen som ble brukt i gjenreisningen. Foto: Mari S\u00f8bstad Amundsen, Riksantikvaren Utfordringer og muligheter Bolighistoriens kulturmilj\u00f8 er s\u00e5rbare for demografiske endringer. Fraflytting f\u00f8rer til tomme hus og gjengrodde hager. Mange steder er boligomr\u00e5der presset av arealeffektiviseringspolitikk og fortetting. Dette f\u00f8rer til at historiske strukturer forsvinner og at omr\u00e5der preget av helhet blir mer oppsplittet. Styrket kunnskap og bevissthet om verdiene disse kulturmilj\u00f8ene representerer, vil kunne bidra til at de i st\u00f8rre grad ivaretas og inkluderes som verdifull ressurs i arealplanleggingen. 39 Bevaringsstrategi for bygder og byers kulturmilj\u00f8 Stedsidentitet har en langsiktig verdi. Historisk forankring gir gode lokalsamfunn og betyr mye for innbyggerne i dag \u2013 og vil gj\u00f8re det i framtiden. Hus og hager i den mindre arealeffektive sm\u00e5husbebyggelsen representerer store verdier, n\u00e5r det gjelder identitet, som bygget ressurs, men ogs\u00e5 med tanke p\u00e5 biologisk mangfold. De kulturhistoriske verdiene som ligger i sm\u00e5husbebyggelsens hus og hager, er viktige i et b\u00e6rekraftperspektiv. Dette har v\u00e6rt underkommunisert. Det er derfor en tydelig prioritering i denne strategien \u00e5 legge til rette for tiltak som \u00f8ker bevisstheten om disse verdiene. Hager er s\u00e6rlig utsatt i m\u00f8te med fortettingspolitikken i kombinasjon med liten kunnskap om hvilke kulturmilj\u00f8verdier gr\u00f8ntanleggene representerer. I tillegg er de ekstra s\u00e5rbare for klimaendringer, siden de er ubeskyttet mot ekstremv\u00e6r som t\u00f8rke, flom og sterk vind. I omr\u00e5der som opplever fraflytting blir gr\u00f8ntanleggene forlatt og da gror de igjen. Gr\u00f8ntanlegg kan v\u00e6re viktige bidragsytere til b\u00e6rekraftige bygder og byer. For \u00e5 kunne prioritere viktige boligomr\u00e5der med hager slik at de historiske strukturene og kvalitetene deres synliggj\u00f8res og blir ivaretatt, er det behov for mer kunnskap. Kunnskapen om historiske gr\u00f8ntanlegg i Norge kan \u00f8kes gjennom kartlegging av og forskning p\u00e5 kulturmilj\u00f8ene. Drabantbyene og gjenreisningsbyene er kulturmilj\u00f8typer som hittil har f\u00e5tt liten oppmerksomhet fra kulturmilj\u00f8forvaltningen. De har fremdeles ikke oppn\u00e5dd samme anerkjennelse som andre, gjerne eldre typer helhetlige kulturmilj\u00f8, verken i fagmilj\u00f8ene eller hos befolkningen generelt \u2013til tross for at etterkrigstidens byplanlegging representerer en s\u00e6rpreget periode i nordisk byplanleggingshistorie og utpeker seg b\u00e5de i omfang og som sosialt og plan- og bygningsteknisk prosjekt. Lav bevissthet om verdiene er derfor en vesentlig del av truslene mot disse kulturmilj\u00f8ene. En viktig innsats her vil v\u00e6re \u00e5 styrke kunnskapen om og kompetansen p\u00e5 temaet, for eksempel gjennom faglige arrangementer og historieformidling for lokalbefolkningen. Fortetting og nedbygging svekker disse kulturmilj\u00f8ene. Drabantbyene ble planlagt som luftige gr\u00f8nne omr\u00e5der hvor man skulle leve n\u00e6rt naturen. I dag kryper den fortettede byen ogs\u00e5 inn p\u00e5 disse omr\u00e5dene. I tillegg er dette omr\u00e5der som i stor grad preges av demografiske endringer, noe som blant annet skaper behov for etablering av nye typer tjenester og funksjoner. Gjenreisningsbyene er utsatt for gradvis nedbygging av de eksisterende strukturene som utgj\u00f8r den helhetlige byen slik den var planlagt. Bygninger blir revet til fordel for h\u00f8yere utnyttelsesgrad eller bygninger som legger til rette for flere arbeidsplasser. Plasser og gr\u00f8ntomr\u00e5der bygges ned, og i mange tilfeller forholder ikke de nye bygningene og anleggene seg til prinsippene i den opprinnelige byplanen. Dette g\u00e5r sterkt ut over gjenreisningsbyenes helhetlige uttrykk, kvalitet og opplevelsesverdi. Det er mulig \u00e5 styrke stedsidentiteten i gjenreisningsbyene og drabantbyene ved at tilpasninger, transformasjon og byomdannelse i st\u00f8rre grad ivaretar og formidler de kulturhistoriske verdiene, og ved at kommuner i arealforvaltningen utvikler omr\u00e5dene med disse s\u00e6regne kvalitetene som premiss og som en ressurs. Fortetting b\u00f8r skje p\u00e5 stedets premisser. Det kan for eksempel gj\u00f8res ved at nye fortettingsprosjekter i drabantbyer henter inspirasjon i drabantbyens opprinnelige id\u00e9 \u2013 nemlig at man kan bo tett med kvalitet, med gode fellesfunksjoner og med bevarte gr\u00f8nne arealer for fellesskapet. I gjenreisningsbyene b\u00f8r de 40 Bevaringsstrategi for bygder og byers kulturmilj\u00f8 helhetlige byplanprinsippene og den eksisterende materialkvaliteten v\u00e6re f\u00f8rende for ny utvikling. Kulturmilj\u00f8forvaltningen kan bidra gjennom eksempelsamling og veiledningsmateriell p\u00e5 feltet. Gjennom arealplanleggingen legges viktige rammer for forvaltning av kulturmilj\u00f8verdier i bygder og byer. For alle de prioriterte omr\u00e5dene under dette deltemaet gjelder et behov for bedre og mer helhetlig arealplanlegging hvor verdier \u2013 det v\u00e6re seg \u00f8konomiske, kulturhistoriske, sosiale eller naturverdier \u2013 ses i sammenheng. For \u00e5 oppn\u00e5 dette kan man legge til rette for bedre samarbeid mellom faginstansene, for eksempel gjennom m\u00f8teplasser som faglige nettverk og forum. Interessenter og akt\u00f8rer Private boligeiere, grunneiere, beboere, og organisasjoner som st\u00f8tter opp om deres interesser er viktige akt\u00f8rer innenfor dette deltemaet. Lokale velforeninger, historielag og hagelag, barne- og ungdomsorganisasjoner, bygdekvinnelaget og ulike bygde- og bydelsforeninger kan v\u00e6re aktuelle interessenter. Kulturvernforeninger som Fortidsminneforeningen og Norsk Kulturarv, og foreninger som jobber for eierinteresser innen kulturmilj\u00f8vernet (eks. Foreningen Fredet) er ogs\u00e5 viktige. Forskningsinstitusjoner som jobber med landskap, historie og by- og regionalforskning er viktige kunnskapspartnere. Det samme er sm\u00e5 og store by- og bygdemuseer og universitetsmuseene. NAL (Norske arkitekters landsforbund) og NLA (Norske landskapsarkitekters forening) er gode bindeledd til arkitekter og landskapsarkitekter. Bydeler, kommuner, fylkeskommuner, Sametinget og Riksantikvaren er offentlige akt\u00f8rer og beslutningstakere i arealplanleggingen og kulturmilj\u00f8forvaltningen. De vil v\u00e6re vesentlige i arbeidet. Myndigheter og organisasjoner som jobber med naturvern, vil ogs\u00e5 kunne v\u00e6re viktige samarbeidspartnere. "
}