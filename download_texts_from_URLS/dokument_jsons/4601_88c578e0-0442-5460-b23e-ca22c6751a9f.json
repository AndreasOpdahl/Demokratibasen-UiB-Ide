{
  "dokument_id": "88c578e0-0442-5460-b23e-ca22c6751a9f",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 411/24, Representantforslag fra Rune Bakervik (A) om innf\u00f8ring av turistskatt for cruisepassasjerer i Bergen",
  "url": "https://bergen.kommune.no/politikere-utvalg/api/fil/bk360/11423910/Innstilling-vedtak-Representantforslag-fra-Rune-Bakervik-A-om-innforing-av-turistskatt-for-cruisepassasjerer-i-Bergen-",
  "tekst": "Representantforslag fra Rune Bakervik (A) om innf\u00f8ring av turistskatt for cruisepassasjerer i Bergen Bergen bystyre behandlet saken i m\u00f8tet 30.10.2024 sak 411/24 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Linn Kristin Eng\u00f8 (A), Diane Alexandra Berbain (SV), Trond Tystad (BL), Mailiss Solheim- \u00c5kerblom (R), Per Erik G\u00e5skjenn (KrF) Forslag fremsatt i bystyret: Linn Kristin Eng\u00f8 (A) fremsatte p\u00e5 vegne av A f\u00f8lgende alternative forslag i 2 punkt: 1. Bystyret ber byr\u00e5det jobbe med \u00e5 forberede en sak om \u00e5 innf\u00f8re turistskatt for cruisepassasjerer i Bergen. 2. Bystyret ber byr\u00e5det g\u00e5 i dialog med regjeringen om muligheten for at Bergen kan v\u00e6re pilotkommune for innf\u00f8ring av turistskatt for cruisepassasjerer. Diane Alexandra Berbain (SV), fremsatte p\u00e5 vegne av SV f\u00f8lgende tilleggsforslag: Bystyret ber byr\u00e5det jobbe for at kommunen f\u00e5r mulighet til \u00e5 innf\u00f8re en destinasjonsavgift for alle utenlandske turister som kommer til Bergen. En slik avgift skal omfatte overnattingsd\u00f8gn, ogs\u00e5 gjennom hotellignende tjenester som AirBnb. Merknader fremsatt i bystyret: Per Erik G\u00e5skjenn (KrF) fremsatte p\u00e5 vegne av KrF f\u00f8lgende merknad: Turistskatten skal finansiere n\u00f8dvendige infrastrukturtiltak som tilrettelegger for turistene, som for eksempel skilting og flere offentlige toaletter. Votering: Alternativt forslag punkt 1 og 2 fra A fremsatt av Linn Kristin Eng\u00f8 (A), fikk 32 stemmer (A, SV, MDG, V, R, KrF) og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Tilleggsforslag fra SV fremsatt av Diane Alexandra Berbain (SV), fikk 17 stemmer (SV, MDG, V, R) og var dermed falt. Merknad fra KrF fremsatt av Per Erik G\u00e5skjenn (KrF), fikk 6 stemmer (KrF, MDG) og var dermed falt. Bergen bystyre behandlet saken i m\u00f8tet 02.10.2024 sak 368/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Utvalg for finans, kultur og n\u00e6ring behandlet saken i m\u00f8tet 21.08.2024 sak 125/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: 1. Bystyret ber byr\u00e5det jobbe med \u00e5 forberede en sak om \u00e5 innf\u00f8re turistskatt for cruisepassasjerer i Bergen. 2. Bystyret ber byr\u00e5det g\u00e5 i dialog med regjeringen om muligheten for at Bergen kan v\u00e6re pilotkommune for innf\u00f8ring av turistskatt for cruisepassasjerer. 2 "
}