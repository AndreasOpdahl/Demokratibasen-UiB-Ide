{
  "dokument_id": "ff528fe5-e051-599a-8cf8-e3ae1b846004",
  "doc_type": "case_attachment",
  "kommune": 4601,
  "tittel": "Nabomerknader med ansvarlig s\u00f8kers kommentarer",
  "url": "https://bergen.kommune.no/politikere-utvalg/api/fil/bk360/10643605/Nabomerknader-med-ansvarlig-sokers-kommentarer",
  "tekst": " Bjarne og Karin S. Laastad Steinsvikskrenten 13 5237 R\u00e5dal Bergen, 22.02.2024 Deres ref. V\u00e5r ref. Andreas Neumann Meyer SVAR P\u00c5 MERKNAD ANG\u00c5ENDE S\u00d8KNAD OM OPPF\u00d8RING AV TOMANNSBOLIG / S\u00d8KNADER OM DISPENSASJON Steinsvikskrenten 11 - gnr/bnr. 39 / 478, 5237 R\u00e5dal Det refereres til mottatt klage datert 21. februar 2024. Det hevdes innledningsvis i merknad at utbygger i s\u00e6rlig grad ikke har hensyntatt tidligere innvendinger fra verken naboer eller tidligere avslag fra kommunen. Varslet tiltak har en vesentlig lavere utnyttelsesgrad enn tidligere foresl\u00e5tte l\u00f8sninger. Siste forslag fra Delta Boligprosjektering hadde et bruksareal p\u00e5 458m2, mot 330m2 som n\u00e5 oms\u00f8kes. Tiltaket er med andre ord redusert med ca. 130m2. I tillegg er det planlagt i to etasjer pluss en liten hems uten m\u00e5lbart areal, og ikke i tre fulle etasjer som tidligere foresl\u00e5tt. Hovedgrepet er endret i forhold til tidligere oms\u00f8kt ved at volumet n\u00e5 fremst\u00e5r mer avdempet, og med en annen takform. I tillegg er m\u00f8neretningen snudd 90o for \u00e5 tilpasse seg str\u00f8ket for \u00f8vrig, og for \u00e5 oppn\u00e5 en mindre dominerende fasade mot gaten. Videre hevdes det at \u00ab...at det n\u00e5 for tredje gang s\u00f8kes om dispensjon for oppf\u00f8ring av to store boligenheter p\u00e5 tomten\u00bb. Det s\u00f8kes ikke inn to store boliger, men en tomannsbolig, hver med et bruksareal p\u00e5 147m2. Prosjektets prim\u00e6re intensjon er \u00e5 etablere to gode familieboliger, for nettopp \u00e5 ivareta kommuneplanens intensjoner. Kommunen har gjennom kommuneplanens arealdel tydelig signalisert et \u00f8nske om rimelig h\u00f8y fortetning i Ytre fortetningssone, og vedtatt bestemmelse om skj\u00f8nnsmessig stedstilpasning n\u00e5r det gjelder utnyttelse. For \u00e5 tiln\u00e6rme oss den tomteutnyttelsen som er \u00f8nsket gjennom kommuneplanen, blir det i st\u00f8rre grad enn det er lagt opp til i den opprinnelige reguleringsplanen, n\u00f8dvendig \u00e5 bygge i h\u00f8yden, nettopp for \u00e5 oppn\u00e5 et h\u00f8yere areal for \u00e5 ivareta gode bokvaliteter med tilh\u00f8rende uteoppholdsarealer. For \u00f8vrig er det korrekt som p\u00e5pekt at utbygger har til hensikt \u00e5 oppf\u00f8re bolig for videresalg. Tiltakshaver et foretak som driver med utvikling av boligprosjekter i liten skala, og det ligger derav i sakens natur at prosjektet m\u00e5 v\u00e6re regningssvarende. Det hevdes i merknad at \u00abBebyggelsen som n\u00e5 er skissert er fortsatt alt for ruvende sammenliknet med omkringliggende boliger, og den har st\u00f8rre BTA og BYA enn naboene rundt\u00bb samt at \u00abbebyggelsen p\u00e5 den nye skissen er fortsatt s\u00e5 stor at det ikke ser ut til \u00e5 v\u00e6re plass til uteareal, sett bort et par parkeringsplasser\u00bb. Til sammenligning har Deres bolig i Steinsvikskrenten 13 et bruksareal p\u00e5 310m2, fordelt p\u00e5 to etasjer. Differensen er beskjedne 20m2 i forhold til det oms\u00f8kte. Huset Deres har i tillegg en h\u00f8yde m\u00e5lt fra terreng mot g\u00e5rdsplass og til topp m\u00f8ne p\u00e5 ca. 7,9 meter. Det oms\u00f8kte har en h\u00f8yde fra terreng (p\u00e5 det h\u00f8yeste) til topp m\u00f8ne p\u00e5 8,7 meter, en begrenset differanse p\u00e5 80 cm. LINK arkitektur AS / Dreggsalmenningen 10/12, NO-5003 Bergen / T.+47 55 57 34 00 / F.+47 55 57 34 01 / bergen@linkarkitektur.no / www.linkarkitektur.no Org.nr. NO 975 999 726 / Bankkonto nr. 1602 46 58043 Det stilles i merknaden sp\u00f8rsm\u00e5lstegn ved om det er plass til uteareal. Det refereres i den anledning til KPA pkt. 14.3.4 som omhandler krav til uteoppholdsarealer i Ytre fortettingssone. Den krever at det skal etableres minimum 75m2 uteoppholdsareal per boenhet og at maks 40% av dette anlegges p\u00e5 tak/altan. For bolig \u00abA\u00bb er det avsatt ca. 18m2 p\u00e5 balkong og terrasse, og ca. 140m2 p\u00e5 mark. For bolig \u00abB\u00bb er det avsatt ca. 19m2 p\u00e5 balkong og terrasse, og ca. 130m2 p\u00e5 mark. Det er med oms\u00f8kt tiltak etablert i overkant av det dobbelte av det uteoppholdsareal som er p\u00e5krevd. Det m\u00e5 understrekes at parkeringsarealet ikke er medtatt i dette regnskapet. Arealene er gode og hensiktsmessig plassert og ivaretar kvalitetskrav angitt i KPA pkt. 14.2. Det refereres til reguleringsbestemmelsens \u00a7 3 bokstav a) som sier blant annet at \u00abFrittliggende bolighus skal oppf\u00f8res i 1 etasje. Underetasje kan, hvor terrenget etter bygningsr\u00e5dets skj\u00f8nn ligger til rette for det, innredes til beboelse innenfor rammen av bestemmelsene i byggeforskriftene\u00bb. Denne bestemmelsen er formulert slik nettopp for at en kan planlegge en bolig med underetasje for \u00e5 tilpasse seg topografiske forhold om n\u00f8dvendig. Tomten er noks\u00e5 bratt og om oms\u00f8kt tiltak skulle v\u00e6rt prosjektert over \u00e9n etasje ville dette resultert i en planl\u00f8sning der omkring halvparten av boligens areal hadde befunnet seg i m\u00f8rke omr\u00e5der, uten mulighet for tilgang til naturlig dagslys. Det kan ogs\u00e5 nevnes at Steinsvikskrenten 7, 9 og 13 er oppf\u00f8rt over to etasjer, nettopp for blant annet \u00e5 muliggj\u00f8re tilgang til tilstrekkelig naturlig dagslys. Den eneste og begrensete forskjellen er en liten hems uten m\u00e5lbart areal. Oppsummert er vi av den oppfatning av at tiltaket hensyntar tidligere merknader og kommunens avslag. Omr\u00e5det er delvis preget av sm\u00e5husbebyggelse, men ogs\u00e5 st\u00f8rre boligprosjekter. M\u00e5lsettingen har derfor v\u00e6rt \u00e5 tilpasse seg situasjonen i b\u00e5de stor og liten skala. Hensyn til landskap, gr\u00f8nnstruktur og eksisterende bebyggelse mener vi derfor er godt ivaretatt. Det er ogs\u00e5 sv\u00e6rt gode gang- og sykkelforbindelser, i tillegg til kort avstand til kollektivtransport som buss og bybane. Avslutningsvis vil vi understreke at tiltakshaver \u00f8nsker et s\u00e5 ryddig forhold til omkringliggende naboer og gjenboere som mulig. Ta gjerne kontakt igjen per e-post eller telefon om noe fremst\u00e5r uklart, eller om det er behov for supplerende informasjon. Med vennlig hilsen Andreas Neumann Meyer Sivilarkitekt MNAL 2(2) Bergen, 21.02.2024 Link arkitektur v/ Andreas Neumann Meyer bergen@linkarkitektur.no Dette er det tredje nabovarselet som er mottatt ang\u00e5ende utbygging av tomt Steinsvikskrenten 11 - gnr/bnr. 39 / 478, 5237 R\u00e5dal. Tiltakshaver (eier av tomten) er den samme som ved de to foreg\u00e5ende nabovarslene, men ansvarlig s\u00f8ker er n\u00e5 ny. S\u00e5 vidt jeg kan se av dette nabovarselet er det prinsipielt de samme forhold det varsels om som tidligere, og jeg har gitt tilbakemeldinger p\u00e5 bl.a. utnyttelsesgrad, byggeh\u00f8yde, og manglende uteoppholdsareal. Disse synspunktene opprettholdes og gjelder ogs\u00e5 for dette aktuelle nabovarselet, selv om bygningen(e) det varsles om n\u00e5 har et noe annet visuelt uttrykk. Jeg viser til tidligere innsendt bemerkninger som har g\u00e5tt til Delta Bolig Prosjektering AS Gr\u00f8vlesvingen 29, 5108 HORDVIK Orgnr. 998270065 e-post: kurt@deltabolig.no, med kopi til postmottak.planogbygg@bergen.kommune.no Jeg opprettholder mine tidligere innsigelser som svar p\u00e5 det aktuelle nabovarselet, og legger til grunn at ansvarlig s\u00f8ker har tilgang til disse. Jeg legger ogs\u00e5 til grunn at saksbehandler i Bergen kommune ser den aktuelle s\u00f8knad/nabovarsel og svar p\u00e5 dette nabovarselet i sammenheng med tidligere innsigelser fra naboer og vurderinger gjort av Bergen kommune. I det aktuelle nabovarselet skriver ansvarlig s\u00f8ker: \u00abPer i dag er tomten fullstendig nedgrodd av tilfeldige vekster, og de tre n\u00e6rmeste ber\u00f8rte naboene vil oppleve en forbedret utsikt og \u00e5penhet som et resultat av tiltaket.\u00bb Det er forventet at tomten blir bebygget, men at bestemmelsene i reguleringsplanen og kommunen sin arealplan blir fulgt. N\u00e5r det er sagt, er det verdifullt med et skogholt i nabolaget, b\u00e5de med tanke p\u00e5 fugleliv og annet biomangfold, og at barn kan utforske en \u00aburskog\u00bb. Det skulle helst ha v\u00e6rt flere slike arealer som er \u00abfullstendig nedgrodd\u00bb i boligomr\u00e5der, men det er ikke et relevant hensyn i denne saken. Vennlig hilsen Terese Folger\u00f8 Steinsvikskrenten 9 5237 R\u00e5dal Therese Folger\u00f8 Steinsvikskrenten 9 5237 R\u00e5dal Bergen, 22.02.2024 Deres ref. V\u00e5r ref. Andreas Neumann Meyer SVAR P\u00c5 MERKNAD ANG\u00c5ENDE S\u00d8KNAD OM OPPF\u00d8RING AV TOMANNSBOLIG / S\u00d8KNADER OM DISPENSASJON Steinsvikskrenten 11 - gnr/bnr. 39 / 478, 5237 R\u00e5dal Det refereres til mottatt klage datert 21. februar 2024. Byggherre har som det p\u00e5pekes, ved to anledninger via Delta Boligprosjektering AS s\u00f8kt rammetillatelse og f\u00e5tt avslag. Link Arkitektur AS er engasjert for \u00e5 vurdere nye l\u00f8sninger som belyser og hensyntar forhenv\u00e6rende \u00e5rsaker til avslag. Varslet tiltak har en vesentlig lavere utnyttelsesgrad enn tidligere foresl\u00e5tte l\u00f8sninger. Siste forslag fra Delta Boligprosjektering hadde et bruksareal p\u00e5 458m2, mot 330m2 som n\u00e5 oms\u00f8kes. Tiltaket er med andre ord redusert med ca. 130m2. I tillegg er det planlagt i to etasjer pluss en liten hems uten m\u00e5lbart areal, og ikke i tre fulle etasjer som tidligere foresl\u00e5tt. Hovedgrepet er endret i forhold til tidligere oms\u00f8kt ved at volumet n\u00e5 fremst\u00e5r mer avdempet, med en annen takform. I tillegg er m\u00f8neretningen snudd 90o for \u00e5 tilpasse seg str\u00f8ket for \u00f8vrig, og for \u00e5 oppn\u00e5 en mindre dominerende fasade mot gaten. I klagen p\u00e5pekes det \u00abDet er forventet at tomten blir bebygget, men at bestemmelsene i reguleringsplanen og kommunen sin arealplan blir fulgt\u00bb. Prosjektets prim\u00e6re intensjon er \u00e5 etablere gode familieboliger, for nettopp \u00e5 ivareta kommuneplanens intensjoner. Kommunen har gjennom kommuneplanens arealdel tydelig signalisert et \u00f8nske om rimelig h\u00f8y fortetning i Ytre fortetningssone, og vedtatt bestemmelse om skj\u00f8nnsmessig stedstilpasning n\u00e5r det gjelder utnyttelse. For \u00e5 tiln\u00e6rme oss den tomteutnyttelsen som er \u00f8nsket gjennom kommuneplanen, blir det i st\u00f8rre grad enn det er lagt opp til i den opprinnelige reguleringsplanen, n\u00f8dvendig \u00e5 bygge i h\u00f8yden, nettopp for \u00e5 oppn\u00e5 et h\u00f8yere areal og samtidig ivareta gode bokvaliteter med tilh\u00f8rende uteoppholdsarealer. Det hevdes i klagen at det er manglende uteoppholdsarealer. Det refereres i den anledning til KPA pkt. 14.3.4 som omhandler krav til uteoppholdsarealer i Ytre fortettingssone. Den krever at det skal etableres minimum 75m2 uteoppholdsareal per boenhet og at maks 40% av dette anlegges p\u00e5 tak/altan. For bolig \u00abA\u00bb er det avsatt ca. 18m2 p\u00e5 balkong og terrasse, og ca. 140m2 p\u00e5 mark. For bolig \u00abB\u00bb er det avsatt ca. 19m2 p\u00e5 balkong og terrasse, og ca. 130m2 p\u00e5 mark. Det er med oms\u00f8kt tiltak etablert i overkant av det dobbelte av det uteoppholdsareal som er p\u00e5krevd. Arealene er gode og hensiktsmessig plassert og ivaretar kvalitetskrav angitt i KPA pkt. 14.2. LINK arkitektur AS / Dreggsalmenningen 10/12, NO-5003 Bergen / T.+47 55 57 34 00 / F.+47 55 57 34 01 / bergen@linkarkitektur.no / www.linkarkitektur.no Org.nr. NO 975 999 726 / Bankkonto nr. 1602 46 58043 N\u00e5r det gjelder arts- og biomangfold er vi ogs\u00e5 av den oppfatning av at det er sv\u00e6rt viktig \u00e5 ivareta fugleliv og annet biomangfold. Det er ogs\u00e5 viktig at barn kan utforske skog og naturomr\u00e5der. I dette tilfellet er dog tomten regulert til bolig, og nabolaget kan ikke forvente at en slik eiendom vil st\u00e5 ubebygd i all overskuelig fremtid. Byggherre har et \u00f8nske om \u00e5 bevare noe av vegetasjonen p\u00e5 tomten, med spesielt fokus p\u00e5 furutr\u00e6rne. Avslutningsvis vil vi understreke at tiltakshaver \u00f8nsker et s\u00e5 ryddig forhold til omkringliggende naboer og gjenboere som mulig. Ta gjerne kontakt igjen per e-post eller telefon om noe fremst\u00e5r uklart, eller om det er behov for supplerende informasjon. Med vennlig hilsen Andreas Neumann Meyer Sivilarkitekt MNAL 2(2) Elin Solberg og Ole Rasmussen Steinsvikskrenten 5 5237 R\u00e5dal Bergen, 19.02.2024 Deres ref. V\u00e5r ref. Andreas Neumann Meyer SVAR P\u00c5 MERKNAD ANG\u00c5ENDE S\u00d8KNAD OM OPPF\u00d8RING AV TOMANNSBOLIG / S\u00d8KNADER OM DISPENSASJON Steinsvikskrenten 11 - gnr/bnr. 39 / 478, 5237 R\u00e5dal Det refereres til mottatt klage datert 18. februar 2024. Byggherre har som det p\u00e5pekes, ved to anledninger via Delta Boligprosjektering AS s\u00f8kt rammetillatelse og f\u00e5tt avslag. Link Arkitektur AS er engasjert for \u00e5 vurdere nye l\u00f8sninger som belyser og hensyntar forhenv\u00e6rende \u00e5rsaker til avslag. Varslet tiltak har en vesentlig lavere utnyttelsesgrad enn tidligere foresl\u00e5tte l\u00f8sninger. I tillegg er det planlagt i to etasjer pluss en liten hems, og ikke i tre fulle etasjer som tidligere foresl\u00e5tt. Hovedgrepet er endret i forhold til tidligere oms\u00f8kt ved at volumet n\u00e5 fremst\u00e5r mer avdempet, med en annen takform. I tillegg er m\u00f8neretningen snudd 90o for \u00e5 tilpasse seg str\u00f8ket for \u00f8vrig, og for \u00e5 oppn\u00e5 en mindre dominerende fasade mot gaten. Det hevdes i merknaden at \u00ab\u00e5 bebygge nesten hele tomtearealet med en tomannsbolig \u00e5penbart er klart i konflikt med reguleringsplanens bestemmelser\u00bb. Inkludert parkering (36m2), har oms\u00f8kt tiltak et fotavtrykk som tilsvarer ca. av tomten, og langt fra \u00abnesten hele tomtearealet\u00bb som det hevdes i merknaden. Det kan i den anledning nevnes at bebyggelse oppf\u00f8rt p\u00e5 gnr/bnr. 39/504 og 39/503 (Steinsvikskrenten 19 og 21) er en firemannsbolig fordelt over tre etasjer pluss loft. Disse har et samlet tomteareal p\u00e5 431m2, bruksareal p\u00e5 379m2 og dermed en utnyttelse p\u00e5 %-BRA=87,9 som er n\u00e6rmere det dobbelte av varslet tiltak. Innenfor samme reguleringsplan har deres eiendom Steinsvikskrenten 5 til sammenligning en utnyttelse %-BYA=32,8, mens oms\u00f8kt tiltak har en utnyttelse p\u00e5 %-BYA=36,3 \u2013 en marginal forskjell p\u00e5 %-BYA=3,5%. Etter v\u00e5r oppfatning er tiltaket tilpasset i tr\u00e5d med sine omgivelser, og grad av utnyttelse er derfor \u00e5 anse som ivaretatt innenfor kommuneplanens rammer. Det refereres til reguleringsbestemmelsens \u00a7 3 bokstav a) som sier blant annet at \u00abFrittliggende bolighus skal oppf\u00f8res i 1 etasje. Underetasje kan, hvor terrenget etter bygningsr\u00e5dets skj\u00f8nn ligger til rette for det, innredes til beboelse innenfor rammen av bestemmelsene i byggeforskriftene\u00bb. Denne bestemmelsen er formulert slik nettopp for at en kan planlegge en bolig med underetasje for \u00e5 tilpasse seg topografiske forhold om n\u00f8dvendig. Tomten er noks\u00e5 bratt og om oms\u00f8kt tiltak skulle v\u00e6rt prosjektert over \u00e9n etasje ville dette resultert i en planl\u00f8sning der omkring halvparten av boligens areal hadde ligget som m\u00f8rke arealer, uten mulighet for tilgang til naturlig dagslys. Det kan ogs\u00e5 nevnes at Steinsvikskrenten 7, 9 og 13 er oppf\u00f8rt over to etasjer, nettopp for blant annet \u00e5 muliggj\u00f8re tilgang til tilstrekkelig naturlig dagslys. LINK arkitektur AS / Dreggsalmenningen 10/12, NO-5003 Bergen / T.+47 55 57 34 00 / F.+47 55 57 34 01 / bergen@linkarkitektur.no / www.linkarkitektur.no Org.nr. NO 975 999 726 / Bankkonto nr. 1602 46 58043 Tatt tomtens beskaffenhet i betraktning, er det \u00e5penbart at etablering av enkelte forst\u00f8tningsmurer er n\u00f8dvendig for \u00e5 kunne anlegge gode og forskriftsmessige opparbeidete uteoppholdsareal. Det opprinnelige og avsl\u00e5tte prosjektet var plassert p\u00e5 en slik m\u00e5te i terrenget at det var avhengig av to omfattende st\u00f8ttemurer mot nord og s\u00f8r, samt en noe lavere mur mot \u00f8st. Oms\u00f8kt tiltak med tilh\u00f8rende uteoppholdsareal er planlagt med et begrenset omfang av st\u00f8ttemurer, som i tillegg terrassert i ulike niv\u00e5er nettopp for \u00e5 dempe virkningen av disse. Det hevdes avslutningsvis i merknaden at \u00abDen forsl\u00e5tte tomteutnyttelsen vil nok medf\u00f8re behov for en 100% masseutskifting i forbindelse med utbyggingen\u00bb. Som nevnt ovenfor er ca. ber\u00f8rt av tiltaket. Det er i den anledning ikke behov for masseutskifting av hele tomten og flere av tr\u00e6rne, spesielt furuene som st\u00e5r mot deres eiendom vil kunne beholdes. Uansett fremst\u00e5r tomten som fullstendig nedgrodd per i dag, og omkringliggende eiendommer vil nyte godt av at mye av denne vegetasjonen fjernes. Avslutningsvis vil vi understreke at tiltakshaver \u00f8nsker et s\u00e5 ryddig forhold til omkringliggende naboer og gjenboere som mulig. Ta gjerne kontakt igjen per e-post eller telefon om noe fremst\u00e5r uklart, eller om det er behov for supplerende informasjon. Med vennlig hilsen Andreas Neumann Meyer Sivilarkitekt MNAL 2(2) "
}