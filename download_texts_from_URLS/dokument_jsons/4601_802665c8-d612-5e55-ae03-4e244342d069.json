{
  "dokument_id": "802665c8-d612-5e55-ae03-4e244342d069",
  "doc_type": "case_attachment",
  "kommune": 4601,
  "tittel": "Dispensasjon fr\u00e5 byggegrense - fv. 587 - gnr 5 bnr 8 - Hardangervegen 277 - Bergen kommune.pdf",
  "url": "https://bergen.kommune.no/politikere-utvalg/api/fil/bk360/9744210/Dispensasjon-fra-byggegrense-fv-587-gnr-5-bnr-8-Hardangervegen-277-Bergen-kommune-pdf",
  "tekst": " Avdeling for Infrastruktur og veg (INV) Dato 19.01.2024 V\u00e5r referanse 2022/58372-14 Dykkar referanse BERGEN TAKSTSENTER AS Sakshandsamar Silje Svanevik Idrettsvegen 93 E-post Silje.Svanevik-Roren@vlfk.no 5353 STRAUME Telefon 94236494 Dispensasjon fr\u00e5 byggegrense - fv. 587 - gnr 5 bnr 8 - Hardangervegen 277 - Bergen kommune Vi viser til s\u00f8knad motteken 27.11.2023. Saka gjeld Det er s\u00f8kt om dispensasjon fr\u00e5 byggegrensa til fylkesvegen for bruksendring fr\u00e5 tilleggsdel til hovuddel i underetasjen. Kommunen ga f\u00f8rst avslag til tiltaket, men tiltakshavar fremja klage som vart delvis teken til f\u00f8lgje av utval for milj\u00f8 og byutvikling. Vedtaket vart p\u00e5klaga av Vestland fylkeskommune. Statsforvaltaren oppheva so vedtaket ettersom tiltaket ogs\u00e5 var avhengig av dispensasjon fr\u00e5 byggegrensa til fylkesveg, og det ikkje f\u00f8rel\u00e5g slikt l\u00f8yve. Dette er no oms\u00f8kt. Vedtak Med heimel i veglova \u00a7 30 og \u00a7 34 gir vi dispensasjon fr\u00e5 byggegrensa mot fylkesveg 587 for \u00e5 bruksendre underetasjen fr\u00e5 tilleggsdel til hovuddel p\u00e5 gnr. 5 bnr. 8 i Bergen kommune. Vilk\u00e5r for dispensasjonen 1. Tiltaket skal vera i samsvar med situasjonsplan, datert 25.11.2020. 2. Avstanden fr\u00e5 bygninga (inkludert takutspring) til senterlina p\u00e5 Hardangervegen skal vera minst 7,2 meter. 3. Dersom tiltaket vil f\u00f8ra til endringar i samband med tilkomsttilh\u00f8va for eigedomen, m\u00e5 det framleis vera opparbeidd tilstrekkeleg areal til \u00e5 kunne snu p\u00e5 eigedomen for \u00e5 unng\u00e5 rygging p\u00e5 offentleg veg. Siktkrav til eigedomen si avk\u00f8yrsle m\u00e5 f\u00f8lgjast. 4. Bygninga m\u00e5 ikkje brukast til andre f\u00f8rem\u00e5l enn det dispensasjonen gjeld. 5. Grenseverdiane for st\u00f8y og luftkvalitet i rundskriv T-1442 og T-1520 fr\u00e5 Klima- og milj\u00f8verndepartementet m\u00e5 tilfredsstillast. 6. Det kan ikkje krevjast erstatning for skadar og ulemper som f\u00f8lgje av at bygninga/innretninga ligg n\u00e6r fylkesveg 587. 7. Arbeidet m\u00e5 vera starta opp innan tre - 3 - \u00e5r fr\u00e5 dispensasjonen er gitt, om ikkje fell dispensasjonen bort. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2022/58372-14 Side 2 av 2 Bakgrunn for vedtaket Byggegrensene skal ta vare p\u00e5 trafikktryggleik, vedlikehald og drift av vegnettet, arealbehov ved ei eventuell utviding av vegen, og milj\u00f8et p\u00e5 eigedomane langs vegen. Tiltaket ligg s\u00f8r for fv. 587 Hardangervegen. Fartsgrensa p\u00e5 staden er 50 km/t, og \u00e5rsd\u00f8gertrafikken (\u00c5DT) er 9200. Vegstrekninga er klassifisert til haldningsklasse \u00abmeget streng\u00bb jf. \u00abRammeplan 2021- 2024 - Haldningsklassar for avk\u00f8yrsler og dispensasjonar fr\u00e5 byggegrenser\u00bb som gjeld fylkesveg i Vestland fylkeskommune. Vi legg til grunn i v\u00e5r behandling at etasjen ikkje er verken definert, eller nytta som eiga sj\u00f8lvstendig bueining. P\u00e5 den bakgrunnen har vi kome til at tiltaket har liten verknad p\u00e5 trafikktryggleik eller omsynet til drift eller vedlikehald av vegen. Det vil heller ikkje vere i konflikt med gjennomf\u00f8ring av strakstiltaka for strekninga som har kome fram gjennom ei utredning i regi av fylkeskommunen. Vi gir p\u00e5 bakgrunn av dette dispensasjon fr\u00e5 byggegrensa som oms\u00f8kt. Rett til \u00e5 klage Ein kan klage p\u00e5 vedtaket, jf. forvaltningslova \u00a7 28. Informasjon om \u00e5 sette fram klage, g\u00e5r fram av skjemaet \u00abMelding om rett til \u00e5 klage over forvaltningsvedtak\u00bb. Fristen for \u00e5 klage er tre veker fr\u00e5 vedtaket vart motteke. Klageinstansen er Klagenemnda for Vestland fylkeskommune. Send klagen til Vestland fylkeskommune, post@vlfk.no eller Postboks 7900, 5020 BERGEN. Klagen vil bli sendt vidare til klageinstansen. Du har rett til \u00e5 gjere deg kjent med saka sine dokument, jf. forvaltningslova \u00a7 18. Med helsing Kari Elster Moen Silje Svanevik fagkoordinator r\u00e5dgjevar INV - Forvaltning Bergensomr\u00e5det INV - Forvaltning Bergensomr\u00e5det Brevet er elektronisk godkjent og har difor inga handskriven underskrift Vedlegg 1 Situasjonsplan Kopi til: Bergen Kommune Plan- og bygningsetaten Postboks 7700 5020 BERGEN "
}