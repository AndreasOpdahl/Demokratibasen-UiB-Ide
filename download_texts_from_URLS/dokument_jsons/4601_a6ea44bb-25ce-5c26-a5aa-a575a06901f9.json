{
  "dokument_id": "a6ea44bb-25ce-5c26-a5aa-a575a06901f9",
  "doc_type": "case_attachment",
  "kommune": 4601,
  "tittel": "Svar p\u00e5 representantforslag fra Ann Jorun Hillers\u00f8y (INP) om tryggere skolevei ved Kaland skole",
  "url": "https://bergen.kommune.no/politikere-utvalg/api/fil/bk360/9972120/Svar-pa-representantforslag-fra-Ann-Jorun-Hillersoy-INP-om-tryggere-skolevei-ved-Kaland-skole",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2023/276299-8 Saksbehandler: Amalie Hilde Fra Dato: 2. april 2024 Byr\u00e5d for byutvikling Svar p\u00e5 representantforslag fra Ann Jorun Hillers\u00f8y (INP) om tryggere skolevei ved Kaland skole Forretningsutvalget behandlet saken i m\u00f8tet 05.12.2023 sak 52/23 og fattet f\u00f8lgende vedtak: 1. Representantforslag fra Ann Jorun Hillers\u00f8y (INP) om tryggere skolevei ved Kaland skole, oversendes byr\u00e5det for videre utredning. 2. Byr\u00e5det bes om \u00e5 vurdere forslaget og \u00e5 utarbeide et notat slik at bystyret kan behandlesaken senest innen 08.05.2024. 3. Utvalg for milj\u00f8 og byutvikling avgir innstilling i saken Representanten Ann Jorun Hillers\u00f8y har fremmet f\u00f8lgende representantforslag: Kaland skole ligger langs Osvegen (FV583, tidligere E39), og strekningen som g\u00e5r forbi skolen har en fartsgrense p\u00e5 60 km/t. Veien krysses av elevene p\u00e5 vei til og fra busstopp. Etter at den nye tunellen til Os kom, opplever elever, foreldre og ansatte at farten har \u00f8kt. F\u00e6rre biler har gitt st\u00f8rre fart. Veien inn til skolen er smal og har d\u00e5rlig standard, d\u00e5rlig belysning og er uten fortau. Her ferdes skolebusser, taxier, privatbiler, g\u00e5ende og syklende om hverandre. Elever som kommer med rutebussen g\u00e5r ned langs parkeringen ved Kaland Idrettsanlegg som ligger like ved, og krysser nedre del av en m\u00f8rk parkeringsplass og droppsone. Hjertesonen ble utformet uten at noen fra skolen eller FAU var involvert, og et av droppsoneskiltene medf\u00f8rer at det kj\u00f8res feil og at skiltingen ikke fungerer etter hensikten Forslag til vedtak: 1) Bystyret ber byr\u00e5det om \u00e5 s\u00f8rge for at veien inn til skolen utbedres med belysning, fortau og to felt. 2) Bystyret ber byr\u00e5det om \u00e5 s\u00f8rge for bedret belysning p\u00e5 hele omr\u00e5det rundt skolen og for at hjertesoneskilt og droppsoneskilt fungerer etter hensikten. 3) Bystyret ber byr\u00e5det \u00e5 samarbeide med Vestland Fylkeskommune om \u00e5 senke farten p\u00e5 FV583 utenfor skolen til 40 km/ t og gj\u00f8re gangfeltene opph\u00f8yde. Byr\u00e5dets vurdering av representantforslaget: Byr\u00e5det er opptatt av trafikksikkerhet og at alle skolebarn i Bergen skal ha en trygg skolevei. Byr\u00e5det vil derfor vurdere behovet for vedlikehold av veien inn til skolen og mulige tiltak ved droppsonen. Veien inn til skolen er privat, og eies av Bergen kommune sammen med naboer i bakkant av skolen. Kommunen og et par private eiendommer har et felles ansvar for veien. Etat for bygg og eiendom gjennomf\u00f8rte en befaring og m\u00f8te med rektor og FAU 15. mars, og vil se n\u00e6rmere p\u00e5 behovet for vedlikehold etter denne befaringen. N\u00e5r det gjelder hjertesonen ved Kaland skole deltok Bymilj\u00f8etaten i en tidligfase p\u00e5 en befaring sammen med Vestland fylkeskommune, Statens vegvesen og Trygg trafikk, samt dav\u00e6rende rektor og FAU-medlemmer. Det ble sett p\u00e5 risikopunkter og mulige fysiske og holdningsskapende tiltak som kunne bedre disse. Bymilj\u00f8etaten har i ettertid etablert skilting av hjertesone og droppsoner, og flyttet bommen ved idrettsbanen. Bymilj\u00f8etaten samarbeider med Etat for bygg og eiendom om \u00e5 se n\u00e6rmere p\u00e5 aktuelle tiltak p\u00e5 parkeringsplassen ved Kaland idrettshall, blant annet slik at skiltet droppsone skal fungere godt. Eventuell gjennomf\u00f8ring av fysiske tiltak vil v\u00e6re avhengig av at dette prioriteres opp mot trafikksikkerhetstiltak og vedlikehold andre steder i kommunen, dersom det skal gjennomf\u00f8res innenfor gjeldende budsjettrammer. Byr\u00e5det er positiv til at det gjennomf\u00f8res tiltak dersom det finnes rom for \u00e5 prioritere dette innenfor gjeldende rammer. P\u00e5 Osvegen, fylkesvei 583, er fotgjengerovergangen ved skolen lysregulert i dag, noe som bidrar til trafikksikker kryssing. Byr\u00e5det vil v\u00e6re en samarbeidspartner og p\u00e5driver for at Vestland fylkeskommune prioriterer trafikksikkerhetstiltak p\u00e5 fylkesveier ved skoler. Byr\u00e5det er positiv til tiltak p\u00e5 fylkesveier som kan gi flere barn en trygg skolevei, som for eksempel redusert fartsgrense, bedre belysning og opph\u00f8yde fotgjengerfelt. Behovet for tiltak p\u00e5 Osvegen ved Kaland skole m\u00e5 samtidig vurderes opp mot andre viktige trafikksikringstiltak langs fylkesveinettet. Christine Meyer - Byr\u00e5dsleder Christine Kahrs - Byr\u00e5d for byutvikling Dokumentet er godkjent elektronisk. "
}