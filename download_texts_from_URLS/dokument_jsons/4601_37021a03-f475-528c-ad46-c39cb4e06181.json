{
  "dokument_id": "37021a03-f475-528c-ad46-c39cb4e06181",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 28.01.2025\n",
  "url": "https://bergen.kommune.no/politikere-utvalg/api/fil/bk360/11871995/Framstilling-Horingssaker-til-forretningsutvalget-28-01-2025-",
  "tekst": " Forretningsutvalget Saksframstilling V\u00e5r referanse: 2023/257837-221 Saksbehandler: Anette Hatlemark Drabl\u00f8s H\u00f8ringssaker til forretningsutvalget 21.01.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - Bevaringsplan for nynorskarkiv 2. H\u00f8ring av utkast til forskrift om sivil statsluftfart med ubemannet luftfart\u00f8y 3. H\u00f8ring - Forslag til ny forskrift om nasjonal retningslinje for sosionomutdanning 4. H\u00f8ring av forslag til endringer i forskrift om nasjonalt vaksinasjonsprogram mv. (voksenvaksinasjonsprogram) Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring - Bevaringsplan for nynorskarkiv Nynorsk kultursentrum har 21.01.25 sendt p\u00e5 h\u00f8ring forslag til bevaringsplan for nynorskarkiv, Nasjonal bevaringsplan for privatarkiv knytt til nynorsk skriftkultur 2025\u2013 2029. Nynorsk kultursentrum, museum for skriftkultur, har gjennom avtale med Arkivverket et nasjonalt koordineringsansvar for privatarkiv knytt til nynorsk skriftkultur. Som del av denne avtalen skal Nynorsk kultursentrum utarbeide og vedlikeholde en nasjonal bevaringsplan for nynorsk skriftkultur. Dette er den aller f\u00f8rste planen som har blitt laget med spesifikt m\u00e5l om \u00e5 bevare historien om nynorsk skriftkultur i privatarkiver. Denne planen skal bli en del av et verkt\u00f8y for \u00e5 koordinere ivaretaking av nynorsk skriftkultur p\u00e5 tvers av fagfelt og samfunnsomr\u00e5de. Planen inneholder ogs\u00e5 tilr\u00e5dinger og tiltak for videre arbeid. Nynorsk kultursentrum kan ikke koordinere og avgj\u00f8re 1 inntak og ivaretaking for andre institusjoner, men \u00f8nsker \u00e5 v\u00e6re en akt\u00f8r som gir r\u00e5d om hvilke arkiv som har bevaringsverdi i lys av nynorsk skriftkultur. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 5. februar 2025. 2. H\u00f8ring av utkast til forskrift om sivil statsluftfart med ubemannet luftfart\u00f8y Luftfartstilsynet sendte 12.12,24 p\u00e5 h\u00f8ring et utkast til forskrift om sivil statsluftfart med ubemannet luftfart\u00f8y. Luftfartstilsynet har utarbeidet utkast til forskrift om sivil statsluftfart med ubemannet luftfart\u00f8y. Sivil statsluftfart er kort fortalt luftfartsvirksomhet i regi av sivile offentlige myndigheter for \u00e5 ut\u00f8ve sentrale myndighetsoppgaver. Eksempler p\u00e5 dette er bruk av luftfart\u00f8y til politivirksomhet, brannslukkings- og redningsarbeid med bruk av luftfart\u00f8y, og bruk av luftfart\u00f8y til tollvirksomhet og grenseoverv\u00e5king. Forskriften skal inneholde flysikkerhetsreglene for slik luftfartsvirksomhet som ikke er milit\u00e6r. I dette h\u00f8ringsnotatet benyttes ogs\u00e5 utrykket \u00abdrone\u00bb som betegnelse p\u00e5 ubemannet luftfart\u00f8y, men i forskriften er utrykket \u00abubemannet luftfart\u00f8y\u00bb brukt. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 31. mars 2025. 3. H\u00f8ring - Forslag til ny forskrift om nasjonal retningslinje for sosionomutdanning Direktoratet for h\u00f8yere utdanning og kompetanse har sendt p\u00e5 h\u00f8ring forslag til ny forskrift om nasjonal retningslinje for sosionomutdanning. Forskriften er en del av styringssystemet for helse- og sosialfagutdanningene. Hensikten med styringssystemet er \u00e5 s\u00f8rge for at utdanningene er framtidsrettet og i tr\u00e5d med tjenestenes kompetansebehov og brukernes behov. Programgruppen for sosionomutdanning har vurdert at det er behov for \u00e5 tydeliggj\u00f8re i form\u00e5lsparagrafen at sosialt arbeid er et internasjonalt fag (\u00a7 2), gj\u00f8re beskrivelsen av studiets oppbygging noe mindre styrende (\u00a7 10), samt foreta noen mindre justeringer i l\u00e6ringsutbyttene i kapittel 2 og 3. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. april 2025. 4. H\u00f8ring av forslag til endringer i forskrift om nasjonalt vaksinasjonsprogram mv. (voksenvaksinasjonsprogram) Helse- og omsorgsdepartementet har sendt p\u00e5 h\u00f8ring forslag til endringer i forskrift om nasjonalt vaksinasjonsprogram for \u00e5 inkludere et voksenvaksinasjonsprogram. Departementet viser til at Stortinget i statsbudsjettet for 2025 har vedtatt at det 2 innenfor gjeldende budsjettrammer skal etableres et vaksinasjonsprogram for voksne og risikogrupper. Voksenvaksinasjonsprogrammet etableres p\u00e5 bakgrunn av anbefalinger fra Folkehelseinstituttet (FHI) og anmodningsvedtak fra Stortinget. Kommunen skal gjennom voksenvaksinasjonsprogrammet tilby f\u00f8lgende vaksinasjoner: \u2022 egenbetalt vaksinasjon mot sesonginfluensa til personer 65 \u00e5r og eldre og yngre risikogrupper \u2022 \u00e5rlig vaksinasjon mot covid-19 for personer 65 \u00e5r og eldre og yngre risikogrupper med inntil 25 pst. egenbetaling \u2022 vaksinasjon mot pneumokokksykdom for alle 65-\u00e5ringer med inntil 25 pst. Egenbetaling Departementet foresl\u00e5r samtidig en endring i forskrift om innsamling og behandling av helseopplysninger i Nasjonalt vaksinasjonsregister (SYSVAK-registerforskriften) som er n\u00f8dvendig for innf\u00f8ring av en p\u00e5minnelsesordning for voksenvaksinasjonsprogrammet. Videre foresl\u00e5s det i dette h\u00f8ringsnotatet n\u00f8dvendige forskriftsendringer for \u00e5 endre navn p\u00e5 sykdommen Mpox til m-kopper. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 24. mars 2025 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Bevaringsplan for nynorskarkiv\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring av utkast til forskrift om sivil statsluftfart med ubemannet luftfart\u00f8y\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - Forslag til ny forskrift om nasjonal retningslinje for sosionomutdanning\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring av forslag til endringer i forskrift om nasjonalt vaksinasjonsprogram mv. (voksenvaksinasjonsprogram) Dato: 15. januar 2025 \u00d8ivind Hauge St\u00f8le \u2013 Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 3 "
}