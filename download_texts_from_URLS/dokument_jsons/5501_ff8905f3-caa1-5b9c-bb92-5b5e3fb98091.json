{
  "dokument_id": "ff8905f3-caa1-5b9c-bb92-5b5e3fb98091",
  "doc_type": "case_attachment",
  "kommune": 5501,
  "tittel": "s\u00f8knad om kommunal garanti",
  "url": "https://innsyn.tromso.kommune.no/application/getMoteDokument?dokid=2001858556",
  "tekst": " Aurora kino IKS Vestregata 33 9299 Troms\u00f8 Tlf. 908 89 900 post@aurorakino.no Til Troms\u00f8 kommune Alta kommune S\u00f8r-Varanger kommune S\u00f8knad om kommunal garanti \u2013 Likviditetsl\u00e5n Det s\u00f8kes med dette om kommunal garanti p\u00e5 likviditetsl\u00e5n, stort kroner 5 MNOK. Garantiforpliktelsen fordeles iht. eierbr\u00f8k: Troms\u00f8 kommune, 64,4% - kr 3 220 000,- i offentlig kausjon Alta kommune, 27,6% - Kr 1 380 000,- i offentlig kausjon S\u00f8r-Varanger, 8% - Kr 400 000,- i offentlig kausjon Den enkeltes kommunes garanti gjelder for hovedstol - med et tillegg p\u00e5 10 % av til enhver tid gjeldende hovedstol til dekning av eventuelle p\u00e5l\u00f8pte renter og omkostninger. Bakgrunn: L\u00e5net skal sikre Aurora kinos likviditetsmessige situasjon. I f\u00f8rste oppgang vil selskapet l\u00f8se ut kassakreditt i Sparebank1 Nord-Norge, hvor vi har f\u00e5tt et indikativt tilbud om driftskreditt p\u00e5lydende kr 1 500 000,- med L\u00f8petid p\u00e5 1 \u00e5r, Nom.rente pt 8,95% p.a., Etableringsomkostning kr 10 000,- og Depotomkostning kr 1 300,- De \u00f8vrige midlene vil v\u00e6re knyttet opp mot investeringsbehovene selskapet har p\u00e5 den maskinelle siden. \u00c5ret 2024 har, frem til oktober, v\u00e6rt en meget svak periode p\u00e5 kinoer over hele verden, med kraftig tilbakegang i bes\u00f8ket. \u00c5rsaken skriver seg mye til flytting av store filmpremierer p\u00e5 grunn av streikene i Hollywood i fjor. I tillegg har norsk film ikke kommet med st\u00f8rre filmer dette halv\u00e5ret. Dette kommer p\u00e5 toppen av at internasjonal kinobransje ikke er fullt tilbake etter koronapandemien. Pr. 30.09 har Aurora kino kun hatt 54,3% av normalt bes\u00f8k s\u00e5 langt i \u00e5r. Tilsvarende tall for hele Norge er (61,6 %). Med normalt bes\u00f8k gjelder her snittet for de tre siste \u00e5rene f\u00f8r pandemien (2017-2019). I utgangspunktet har Aurora kino de siste to \u00e5rene hatt en svak likviditetsgrad, mye p\u00e5 grunn av at driftskritiske investeringer har blitt finansiert over drift, samt at driftsoverskuddet i de to siste \u00e5rene (1,2 + 1,9 MNOK) for en stor del knyttes til reduksjon av langsiktige forpliktelser og gjeld. Ved \u00e5rsskiftet var likviditetsgraden p\u00e5 0,6. Med en i utgangspunktet svak likviditetsgrad har dermed et halv\u00e5r med svak inntjening satt selskapet i en likviditetsmessig skvis. Prognosene for tiden fremover: Oktober starter godt med to utsolgte visinger av Riv i Hjertet 9. oktober med bes\u00f8k av Sondre Justad, samt at vi ser frem til f\u00f8rpremiere og bes\u00f8k i Troms\u00f8 p\u00e5 Nr 24. Vi h\u00e5per at Filmen om Sondre Justad og Nr 24 skal trekke bes\u00f8k p\u00e5 alle kinoene. H\u00f8sten er i h\u00f8ysesong p\u00e5 kino, og \u00e5rets h\u00f8st ser bra ut. Org. nr: NO 991 817 948 MVA Quislings siste dager gikk ikke s\u00e5 bra som vi hadde h\u00e5pet p\u00e5, men Nr. 24 (30.oktober), filmen om Gunnar S\u00f8nsteby er en mer publikumvennlig film der skuespillerne er kjent blant de unge. De store selskapene Warner, UIP og Disney har gode titler gjennom h\u00f8sten: \u2022 Joker: Folie \u00e1 Deux 2.oktober \u2022 Nr 24: 30. oktober \u2022 Transformers One: 11.oktober \u2022 Smile 2: 18.oktober (Smile 1 hadde vi 3850 bes\u00f8k bare i Troms\u00f8) \u2022 Venom The Last Dance: 25. oktober \u2022 Gladiator 2: 15. november \u2022 Vaiana 2 (Disney): 29. november \u2022 Mufasa (Disney): 18. desember Julen er normalt sett meget en god tid for kinoene, og har de siste \u00e5rene gitt store overskudd. Dessverre filmer av tilsvarende kaliber, spesielt n\u00e5r det gjelder norske filmer. Men det er grunn til \u00e5 h\u00e5pe p\u00e5 en relativt god desember. Kinoen omgikk en stor omorganisering ferdigstilt i 2020, og det er utfordrende \u00e5 kutte mer i drift. Kinoene har store variasjoner i inntekt og det er de store filmene som finansierer driften igjennom \u00e5ret. Styret i selskapet vedtok en rekke tiltak for \u00e5 kutte utgifter p\u00e5 drift og tiltak som skal bidra til \u00e5 \u00f8ke inntjeningen, og \u00f8nsker \u00e5 st\u00e5 i arbeidet for \u00e5 snu den \u00f8konomisk vanskelige situasjonen Aurora Kina AS st\u00e5r i. For \u00e5 kunne ha et sikkerhetsnett, \u00f8nsker styret i Aurora Kino \u00e5 opprette kassakreditt og ogs\u00e5 ha mulighet for \u00e5 ta et investeringsl\u00e5n som kan brukes ved behov. Til dette trenger vi kommunal garanti p\u00e5 l\u00e5neopptak p\u00e5lydende 5 000 000,- fordelt prosentvis p\u00e5 eierkommunene V\u00e5r langsiktige visjon er \u00e5 opparbeide egenkapital som er stor nok til \u00e5 h\u00e5ndtere de n\u00e5 unaturlige store svingningene i markedet. Troms\u00f8, 4.oktober 2024 Med h\u00e5p om positiv behandling, Vennlig hilsen Ellen Zahl Jonassen Styreleder AURORA KINO AS Vedlegg 1. Protokoll GF 29_11_23 Aurora kino AS 2. Aksjon\u00e6ravtale_-_Aurora_Kino_AS_16.02.2023_signeringsversjon_ 3. Sak 12_23 A Referatsak Strategi for Aurora kino AS 2024 _ 2026 4. Stiftelsesdokument_Aurora_Kino_AS_16.02.2023_signeringsversjon_ 5. \u00c5rsregnskap 2023 Signert 6. Regnskapsrapport juli 2024 7. Langtidsplan for Budsjett 2025_2029 8. Sparebank1 indikativt tilbud driftskreditt "
}