{
  "dokument_id": "1c2f1a53-3455-5072-8c06-94dd3893a9c5",
  "doc_type": "case_attachment",
  "kommune": 4601,
  "tittel": "OR.47.21 Sluttrapport Pilotprosjekt for reduksjon av matsvinn p\u00c3\u00a5 to sykehjem i Bergen kommune_ (002)",
  "url": "https://bergen.kommune.no/politikere-utvalg/api/fil/bk360/11369302/OR-47-21-Sluttrapport-Pilotprosjekt-for-reduksjon-av-matsvinn-p-to-sykehjem-i-Bergen-kommune-002-",
  "tekst": "Sluttrapport: Pilotprosjekt for reduksjon av matsvinn p\u00e5 to sykehjem i Bergen kommune FORFATTERE RAPPORTNUMMER \u00c5RSTALL MONA NILSEN OR.47.21 2021 KJERSTI PRESTRUD ISBN NUMMER ISSN NUMMER RAPPORTTYPE TILGJENGELIGHET 978-82-7520-879-6 2703-7610 Oppdragsrapport \u00c5pen PROSJEKTNUMMER 3103 PROSJEKTNAVN Pilotprosjekt for reduksjon av matsvinn p\u00e5 to sykehjem i Bergen kommune OPPDRAGSGIVER Bergen kommune KVALITETSSIKRER Aina Stensg\u00e5rd ANTALL SIDER 16 EMNEORD Matsvinn, sykehjem, m\u00e5linger, omsorgssektoren Sluttrapport: Pilotprosjekt for reduksjon av matsvinn p\u00e5 to sykehjem i Bergen kommune Forord Bergen kommune \u00f8nsket \u00e5 gjennomf\u00f8re et pilotprosjekt for \u00e5 sette fokus p\u00e5 reduksjon av matsvinn ved to sykehjem. De to sykehjemmene var Fantoft og Lyngb\u00f8tunet. \u00c5 redusere matsvinn er politisk forankret i Bergen kommune i Byr\u00e5dets politiske plattform og vedtatte handlingsplan for mat, m\u00e5ltider og ern\u00e6ringsarbeid i pleie- og omsorgstjenesten \u00abMaten servert (2018-2023)\u00bb. Bergen kommune \u00f8nsket \u00e5 kartlegge matsvinnet ved de to sykehjemmene Fantoft og Lyngb\u00f8tunet, implementere felles metoder og rutiner, kompetanseheving og etablering av en felles kultur for reduksjon av matsvinn. Kommunen \u00f8nsket bistand til oppstartsamling, sammenstilling av data etter to veierunder, en workshop for \u00e5 identifisere og prioritere tiltak for \u00e5 redusere matsvinn, og en felles workshop for \u00e5 oppsummere resultatene. P\u00e5 begge sykehjemmene ble det frikj\u00f8pt en mindre stillingsprosent som fikk ansvaret for \u00e5 pilotere prosjektet ved det enkelte sykehjem. Prosjektet er finansiert av Bergen kommune. Prosjektet ble delt inn i 4 faser: \u2022 Situasjonsanalyse med gjennomf\u00f8ring av m\u00e5ling av matsvinn, og sammenstilling av resultatene \u2022 Planlegging og prioritering av tiltak hvor det ble gjennomf\u00f8rt to separate workshoper med relevante ansatte p\u00e5 Fantoft og Lyngb\u00f8tunet for \u00e5 identifisere og prioritere tiltak \u2022 Gjennomf\u00f8ring med innf\u00f8ring av nye rutiner og tiltak for \u00e5 redusere matsvinn og kompetanseheving \u2022 Evaluering hvor det i forkant ble gjennomf\u00f8rt en ny periode med m\u00e5ling av matsvinn, og gjennomf\u00f8ring av en felles workshop for ansatte p\u00e5 kj\u00f8kkenet og avdelingene ved de to sykehjemmene, Matvarehuset, og representanter fra Klimaetaten i Bergen kommune \u00c5 redusere matsvinnet i omsorgssektoren der det serveres mat vil, i tillegg til reduserte klimagassutslipp, bidra til reduserte innkj\u00f8pskostnader, bearbeidingskostnader og l\u00f8nnskostnader. I tillegg kan svinnreduserende tiltak bidra til bedre holdninger hos ansatte slik at den enkelte f\u00e5r st\u00f8rre bevissthet om matsvinn og endrer atferd privat. Svinnreduserende tiltak kan ogs\u00e5 bidra til bedre utnyttelse av r\u00e5varer og utvikling av nye retter med bruk av restemat. NORSUS \u2014 Norsk institutt for b\u00e6rekraftsforskning 3 av 16 Innholdsfortegnelse Forord ...................................................................................................................................................... 3 1 Sammendrag .................................................................................................................................. 5 2 Gjennomf\u00f8ring og organisering ...................................................................................................... 6 3 Aktiviteter ....................................................................................................................................... 7 3.1 Utarbeidelse av statusgrunnlag \u2013 mars 2021 ................................................................ 7 3.2 Workshop med presentasjon av resultater og identifisering av tiltak\u2013 mai 2021 ......... 7 3.3 Workshop etter to m\u00e5lerunder ................................................................................... 11 4 Sammenstillinger av resultater ..................................................................................................... 13 4.1 Fantoft sykehjem......................................................................................................... 13 4.2 Lyngb\u00f8tunet sykehjem ................................................................................................ 13 5 Oppsummering av erfaringer fra prosjektet og videre arbeid ...................................................... 15 NORSUS \u2014 Norsk institutt for b\u00e6rekraftsforskning Sluttrapport: Pilotprosjekt for reduksjon av matsvinn p\u00e5 to sykehjem i Bergen kommune 1 Sammendrag \u00abPilotprosjekt for reduksjon av matsvinn p\u00e5 to sykehjem i Bergen kommune\u00bb er et prosjekt finansiert av Bergen kommune. Bakgrunnen for prosjektet var at Bergen kommune \u00f8nsket \u00e5 kartlegge matsvinnet ved to sykehjem og f\u00e5 bedre oversikt over og kunnskap om hva som er \u00e5rsakene og de beste tiltakene for \u00e5 redusere matsvinn. I tillegg hadde kommunen behov for \u00e5 kartlegge hva omsorgssektoren trenger av tilrettelegging og kunnskap for \u00e5 redusere matsvinn. Fantoft sykehjem f\u00e5r maten fra Matvarehuset, en ekstern leverand\u00f8r av middag, mens Lyngb\u00f8tunet har eget kj\u00f8kken. Prosjektet ble delt inn i 4 faser: \u2022 Situasjonsanalyse med gjennomf\u00f8ring av m\u00e5ling av matsvinn, og sammenstilling av resultatene \u2022 Planlegging og prioritering av tiltak hvor det ble gjennomf\u00f8rt to separate workshoper med relevante ansatte p\u00e5 Fantoft og Lyngb\u00f8tunet for \u00e5 identifisere og prioritere tiltak \u2022 Gjennomf\u00f8ring med innf\u00f8ring av nye rutiner og tiltak for \u00e5 redusere matsvinn og kompetanseheving \u2022 Evaluering hvor det i forkant ble gjennomf\u00f8rt en ny periode med m\u00e5ling av matsvinn, og gjennomf\u00f8ring av en felles workshop for ansatte p\u00e5 kj\u00f8kkenet og avdelingene ved de to sykehjemmene, Matvarehuset, og representanter fra Klimaetaten i Bergen kommune Resultatene etter to veierunder viser at de to inkluderte avdelingene ved Fantoft sykehjem har redusert sitt totale matsvinn med 37 prosent. Tallene er imidlertid ikke fullstendige fordi kun to avdelinger ved Fantoft sykehjem var med i siste m\u00e5lerunde, og dermed var det kun tall fra disse avdelingene som kunne brukes til sammenligning av tall fra de to m\u00e5lerundene. Lyngb\u00f8tunet sykehjem har redusert sitt totale matsvinn med 10 prosent etter to m\u00e5lerunder. Der er tallene fullstendige. Erfaringer fra prosjektet viser at det har v\u00e6rt l\u00e6rerikt og skapt ringer i vannet for kj\u00f8kken og sykehjemsavdelingene som har deltatt. Mange deltakere uttrykker ogs\u00e5 ved slutten av prosjektet at det har v\u00e6rt l\u00e6rerikt \u00e5 delta, og at de har blitt motivert til \u00e5 gj\u00f8re endringer. Prosjektet kan ha overf\u00f8ringsverdi til andre tilsvarende virksomheter i Bergen kommune. For eksempel var det ressurskrevende \u00e5 gjennomf\u00f8re m\u00e5leperiodene. Samtidig ga det prosjektet viktig informasjon om hvilke tiltak, eierskap og ledelsesforankring som er viktig for \u00e5 redusere matsvinn i omsorgssektoren p\u00e5 avdelingene ved de to sykehjemmene. NORSUS \u2014 Norsk institutt for b\u00e6rekraftsforskning \"Merk og sett inn sammarbeidslogo\" 2 Gjennomf\u00f8ring og organisering I prosjektet er det gjennomf\u00f8rt ulike aktiviteter ved Fantoft og Lyngb\u00f8tunet sykehjem. A. Workshop mai 2021 P\u00e5 grunn av koronasituasjonen, ble det holdt separate workshoper for relevante ansatte p\u00e5 Fantoft og Lyngb\u00f8tunet sykehjem. P\u00e5 workshopen fikk deltakerne presentert resultatene fra situasjonsanalysen med sammenstilte tall for matsvinn. Deltakerne fikk ogs\u00e5 faglig p\u00e5fyll om hvorfor arbeid med \u00e5 redusere matsvinn er et viktig klimatiltak. P\u00e5 workshopene ble det identifisert og prioritert tiltak som det skulle jobbes videre med for \u00e5 n\u00e5 m\u00e5lsetning om reduksjon av matsvinn. B. Aktiviteter ved sykehjemmene \u2022 Kunnskapsbygging blant ansatte \u2022 Kartlegging av matsvinn gjennom veiing \u2022 Fokus p\u00e5 matsvinnreduserende tiltak De ansvarlige ved hvert sykehjem s\u00f8rget for at alle involverte p\u00e5 avdelingene fikk innf\u00f8ring i m\u00e5lerutinene. De ansatte var sv\u00e6rt positive til \u00e5 gjennomf\u00f8re veiing av matsvinn, og de uttrykte stor st\u00f8tte til prosjektet. Det ble understreket at de ansatte skulle oppf\u00f8re seg mest mulig \u00abnormalt\u00bb under veieperioden for ikke \u00e5 bli for \u00abflinke\u00bb, og dermed f\u00e5 mindre matsvinn enn normalt. Matsvinnet, fordelt p\u00e5 fast og flytende form, ble kartlagt ved alle avdelingene. C. Presentasjon av resultater \u2013 avsluttende workshop oktober 2021 I oktober ble det gjennomf\u00f8rt en felles avsluttende workshop for Fantoft og Lyngb\u00f8tunet. P\u00e5 workshopen ble deltakerne presentert for m\u00e5leresultater etter to m\u00e5linger av matsvinn, og deltakerne jobbet sammen om \u00e5 prioritere tiltak for \u00e5 redusere matsvinn. D. Organisering Prosjektet var organisert med prosjektansvarlig fra Sykehjemsetaten og Byr\u00e5dsavdeling for eldre, helse og frivillighet i Bergen kommune, og frikj\u00f8p av en 30% stilling ved hvert av sykehjemmene. P\u00e5 Fantoft ble det frikj\u00f8pt \u00e9n helsefagarbeider, som tidligere har hatt rolle som matvert i et pilotprosjekt ved sykehjemmet i 2019, i 30% stilling. Lyngb\u00f8tunet fordelte frikj\u00f8p av 30% stilling p\u00e5 tre personer for \u00e5 ha flere ansvarspersoner lokalt. NORSUS samarbeidet tett med prosjektansvarlig og Byr\u00e5dsavdelingen gjennom hele prosjektperioden. \"Merk og sett inn sammarbeidslogo\" 3 Aktiviteter Det ble arrangert to separate workshoper for Fantoft og Lyngb\u00f8tunet sykehjem, en workshop etter f\u00f8rste veierunde, og en felles workshop etter andre m\u00e5lerunde. Det ble i tillegg avholdt dialogm\u00f8ter med prosjektansvarlig og Byr\u00e5dsavdelingen avhengig av behov og interesse. 3.1 Utarbeidelse av statusgrunnlag \u2013 mars 2021 Statusgrunnlaget ble basert p\u00e5 m\u00e5ling av matsvinn (delt opp i fast og flytende form). Veiingen p\u00e5 avdelingene ble gjennomf\u00f8rt i to uker i mars 2021. Matsvinnet ble m\u00e5lt p\u00e5 de to ulike sykehjemmene og det ble veid etter frokost, lunsj, middag og kvelds. Antall serveringer/beboere ble registrert for \u00e5 beregne n\u00f8kkeltall (gram matsvinn per m\u00e5ltid per beboer). Under veiing var det mulig for personalet \u00e5 legge inn kommentarer ved behov. Veiing ute p\u00e5 avdelingene ble utf\u00f8rt av pleiepersonalet. Det var noen usikkerhetsmomenter knyttet til registreringene: \u2022 Det er usikkerhet om vekten av registreringsb\u00f8tten er inkludert eller trukket i fra registreringene, og det kan dermed ha noe innvirkning p\u00e5 resultatene 3.2 Workshop med presentasjon av resultater og identifisering av tiltak\u2013 mai 2021 P\u00e5 workshopene ved Fantoft og Lyngb\u00f8tunet sykehjem ble resultatene fra f\u00f8rste m\u00e5lerunde presentert. Hovedm\u00e5let med workshopen var \u00e5 identifisere og prioritere tiltak for \u00e5 redusere matsvinnet p\u00e5 avdelingene og kj\u00f8kkenet. Eksempler og resultater fra tilsvarende matsvinnprosjekter i kommunene Fredrikstad, \u00d8stre Toten og Sandefjord ble presentert for deltakerne. Figur 1: Lysbilde fra workshopen p\u00e5 Fantoft sykehjem som viser programmet. Samme program ble gjennomf\u00f8rt p\u00e5 Lyngb\u00f8tunet sykehjem \"Merk og sett inn sammarbeidslogo\" Deltakerne ble presentert for status i matsvinnkartleggingen. I prosjektet har det v\u00e6rt viktig \u00e5 v\u00e6re bevisst p\u00e5 at ansatte p\u00e5 avdelingene i sykehjem ikke har hovedfokus eller prim\u00e6rkompetanse p\u00e5 mat og servering av mat. Maten produseres dessuten et annet sted enn der den skal serveres, og beboernes helsetilstand varierer. Fantoft sykehjem Resultatene etter f\u00f8rste veierunde viser at matsvinn ved sykehjemmet var: Gjennomsnittlig matsvinn per beboer per dag fordelt p\u00e5 fast: 149,1 g/beboer/dag og flytende: 61g/beboer/dag; totalt 210,1 gram per beboer per d\u00f8gn. Matsvinnet er fordelt slik p\u00e5 avdelingene: Figur 2: Gjennomsnittlig mengde matsvinn fordelt p\u00e5 avdelingene p\u00e5 Fantoft etter m\u00e5lerunde 1 Lyngb\u00f8tunet sykehjem Resultatene etter f\u00f8rste veierunde viser at matsvinn ved sykehjemmet var: Gjennomsnittlig matsvinn per beboer per dag fordelt p\u00e5 fast: 174 g/beboer/dag og flytende: 66 g/beboer/dag; totalt 240 gram per beboer per d\u00f8gn. \"Merk og sett inn sammarbeidslogo\" Matsvinnet er fordelt slik p\u00e5 avdelingene: Figur 3: Gjennomsnittlig mengde matsvinn fordelt p\u00e5 avdelingene p\u00e5 Lyngb\u00f8tunet etter m\u00e5lerunde 1 De ansatte ved begge sykehjemmene kom med f\u00f8lgende kommentarer til presentasjonen: \u2022 Enkelte avdelinger har brukere som er sm\u00e5spiste \u2022 Det er kjent at gryterett og ris er mat som brukerne ikke liker s\u00e5 godt \u2022 De ansatte kjenner brukerne, hva de liker, og hvor mye de spiser. I helgene er det en utfordring knyttet til bruk av vikarer, og det er ikke alltid brukernes spisevaner blir kommunisert godt nok \u2022 Store porsjoner gir som kjent mer matsvinn enn sm\u00e5 porsjoner. Det kan virke mot sin hensikt \u00e5 servere syke brukere for stor porsjon. Mindre porsjoner kan gi bedre appetitt, og de ansatte kan heller servere mer mat etter hvert \u2022 Rett oppbevaring av mat er viktig \u2022 Det er kjent at man ofte koker full kanne kaffe til kvelds selv om det vanligvis kanskje blir drukket 3 kopper kaffe Workshop med gruppearbeid Deltakerne ble satt sammen i grupper, og f\u00f8lgende sp\u00f8rsm\u00e5l skulle besvares: \u2022 Hvorfor oppst\u00e5r matsvinn og hva er \u00e5rsaken til dette? \u2022 Hva skal til for \u00e5 bygge en kultur for matsvinnreduksjon i Bergen kommune? \u2022 Er det noen retter/m\u00e5ltider som gir spesielt mye matsvinn? \u2022 Fungerer bestillingsrutiner med hensyn til mengde og leveringstidspunkt? \"Merk og sett inn sammarbeidslogo\" Bilde 1: Fra workshopen p\u00e5 Lyngb\u00f8tunet hvor det jobbes med \u00e5 identifisere tiltak Sammenstilling av resultater fra gruppearbeidet p\u00e5 begge sykehjemmene: Tabell 1 Sammenstilling av resultater fra gruppearbeidet p\u00e5 begge sykehjemmene 1. Hvorfor oppst\u00e5r det matsvinn, og hva er 2. Hva skal til for \u00e5 bygge en n\u00f8dvendig kultur \u00e5rsakene til dette? for matsvinnreduksjon? \u2022 P\u00e5 avdelingene \u2022 \u00c5penhet rundt bestillings\u00f8konomi; hva \u2022 Det blir ofte p\u00e5smurt for mange br\u00f8dskiver maten koster \u2022 Vanskelig \u00e5 regulere innkj\u00f8p fordi noen \u2022 V\u00e6re mer bevisst beboere spiser lite, noen mye, og dette er \u2022 Lett \u00e5 gjennomf\u00f8re avhengig av hva de liker \u2022 Milj\u00f8 og klima er viktig \u2022 Manglende kommunikasjon mellom \u2022 Snakke om det \u2013 inn p\u00e5 avdelingsm\u00f8ter avdelingene og kj\u00f8kken \u2022 Generell oppl\u00e6ring; slutt-tilberedning \u2013 \u2022 For mye serveres p\u00e5 tallerkenen, og det er kulturelle forskjeller behov for oppl\u00e6ring 3. Er det noen retter/m\u00e5ltider som gir mye 4. Fungerer bestillingsrutiner med hensyn til svinn? mengde og leveringstidspunkt? \u2022 Laksekaker \u2022 Utfordrende \u00e5 ha oversikt over hva vi \u2022 Raspeballer (porsjonsmengde) trenger/hva som er n\u00f8dvendig \u2022 Lasagne (slutt-tilberedningen) \u2022 Implementering av endringer Matvarehuset \u2022 Gryteretter (tungt \u00e5 tygge) tar tid (10 dager) \u2022 Kj\u00f8ttretter (seigt kj\u00f8tt) \u2022 Kommunikasjon p\u00e5 avdelingene p\u00e5virker \u2022 Matkultur (Matvarehuset eksperimenterer \u2022 Porsjonsst\u00f8rrelse er forskjellig iblant, alt treffer ikke like godt) \u2022 Beboere fra ikke-vestlige land har andre matpreferanser \"Merk og sett inn sammarbeidslogo\" Prioritering av tiltak Tiltakene ble oppsummert, og gruppene ble med utgangspunkt i sammenstillingen under bedt om \u00e5 prioritere tiltak. Disse tiltakene b\u00f8r v\u00e6re med n\u00e5r Bergen kommune skal jobbe videre med matsvinnreduserende tiltak i omsorgssektoren. Figur 4: Prioriterte tiltak fra gruppearbeidet p\u00e5 begge sykehjemmene 3.3 Workshop etter to m\u00e5lerunder 21.oktober 2021 ble det gjennomf\u00f8rt en felles avsluttende workshop i pilotprosjektet. M\u00e5let var foruten \u00e5 f\u00e5 presentert tall fra siste m\u00e5ling, erfaringsutveksling og \u00e5 jobbe videre med \u00e5 diskutere og prioritere tiltak. \"Merk og sett inn sammarbeidslogo\" Bilde 2: Diskusjon prioritering av tiltak for \u00e5 redusere matsvinn Arbeidet tok utgangspunkt i \u00e5 plassere tiltak for \u00e5 identifisere de \u00ablavthengende fruktene\u00bb, det vil si tiltak som ville v\u00e6re lette \u00e5 gjennomf\u00f8re og som man antok ville ha stor verdi. Figur 5: Felles prioritering av tiltak som er lett \u00e5 gjennomf\u00f8re med h\u00f8y verdi \"Merk og sett inn sammarbeidslogo\" 4 Sammenstillinger av resultater 4.1 Fantoft sykehjem Resultatene etter to veierunder viser at de to inkluderte avdelingene ved Fantoft sykehjem har redusert gjennomsnittlig gram matsvinn per beboer per dag med 19,6 prosent, se Figur 6. Av tabell 2 ser vi at de to avdelingene opplevde en reduksjon i totalt matsvinn p\u00e5 37 prosent fra m\u00e5lerunde 1 til m\u00e5lerunde 2. Bare to avdelinger er medregnet i denne runden fordi resterende avdelinger hadde for f\u00e5 registreringer. Dette fikk ogs\u00e5 konsekvens for beregningene etter m\u00e5lerunde 1, da de resterende avdelingene m\u00e5tte tas ut ogs\u00e5 her, for \u00e5 sammenligne de to m\u00e5lerundende p\u00e5 riktig grunnlag. Gjennomsnittlig matsvinn per beboer per dag p\u00e5 Fantoft sykehjem viste f\u00f8lgende: Figur 6: Sammenstilling av mengde matsvinn Fantoft sykehjem fordelt p\u00e5 m\u00e5ltider etter to veierunder 4.2 Lyngb\u00f8tunet sykehjem Resultatene etter to veierunder viser en \u00f8kning p\u00e5 40 prosent i gjennomsnittlig gram matsvinn per beboer per dag, presentert i Figur 7. Lyngb\u00f8tunet sykehjem har imidlertid redusert det totale matsvinnet med 10 prosent, se Tabell 2. Gjennomsnittlig matsvinn per beboer per dag p\u00e5 Lyngb\u00f8tunet sykehjem viste f\u00f8lgende: \"Merk og sett inn sammarbeidslogo\" Figur 7: Sammenstilling av mengde matsvinn Lyngb\u00f8tunet sykehjem fordelt p\u00e5 m\u00e5ltider etter to veierunder For prosjektets del hadde det v\u00e6rt interessant \u00e5 vurdere tallene n\u00e6rmere og sett disse opp mot b\u00e5de bevisstgj\u00f8ring hos ansatte og endrede rutiner. Dette er noe Bergen kommune kan jobbe videre med. \u00c5 bruke n\u00f8kkeltall eller indikatorer gj\u00f8r det mulig for kommunen \u00e5 f\u00f8lge med p\u00e5 utviklingen, sette kurs og etter hvert n\u00e5 sitt m\u00e5l. NORSUS har beregnet n\u00f8kkeltall for b\u00e5de kostnader og klimafotavtrykk knyttet til matsvinnet basert p\u00e5 total matsvinnmengde. N\u00f8kkeltallene er presentert i Tabell 2 nedenfor og kan ogs\u00e5 brukes for \u00e5 sammenligne ulike virksomheter og avdelinger internt. \"Merk og sett inn sammarbeidslogo\" Tabell 2 N\u00f8kkeltall for matsvinn begge veierunder \u2013 mengde, kostnader og CO2-ekvivalenter N\u00f8kkeltallene er beregnet slik av NORSUS i denne tabellen: \u2022 kg matsvinn/\u00e5r er beregnet ut fra dataene NORSUS samlet inn fra hver avdeling. \u2022 kr/\u00e5r er mengden matsvinn per \u00e5r ganger 43 kr, som er den vektede r\u00e5vareprisen det regnes med at hver kilo med matsvinn koster \u2022 Kg CO2 ekvivalenter / \u00e5r representerer antall CO2-ekvivalenter som slippes ut som konsekvens av denne mengden matsvinn. Utslippene beregnes ut fra gjennomsnittlig sammensetning av ulike varegrupper i matsvinnet (fra plukkanalyser av matsvinn i sykehjem fra 2019) og tilsvarende CO2- utslippene knyttet til de ulike varegruppene. 1 5 Oppsummering av erfaringer fra prosjektet og videre arbeid I l\u00f8pet av prosjektperioden har de ansatte p\u00e5 begge sykehjemmene i Bergen kommune \u00f8kt bevisstheten knyttet til omfanget av- og konsekvensene av matsvinn - b\u00e5de klimamessig, etisk og \u00f8konomisk. Prosjektet har ogs\u00e5 synliggjort behovet for systematisk arbeid for \u00e5 utvikle gode rutiner samt \u00f8kt kompetanse p\u00e5 mat n\u00e6rmest mulig pasienten. For Bergen kommune blir det viktig \u00e5 se n\u00e6rmere p\u00e5 de foresl\u00e5tte tiltakene for s\u00e5 \u00e5 teste dem ut i andre tilsvarende virksomheter. Et m\u00e5l er ogs\u00e5 at matsvinn blir en \u00absnakkis\u00bb i den daglige driften. Det er ikke greit \u00e5 kaste mat i bosset! N\u00e5r prosjektet g\u00e5r over i ordin\u00e6r drift, vil det v\u00e6re viktig \u00e5 forankre arbeidet i rullering av Bergen kommunens interne klima- og milj\u00f8plan og \u00e5 sette m\u00e5l underveis knyttet til FNs b\u00e6rekraftsm\u00e5l nummer 12 \u00abAnsvarlig 1 Kilde: Asplan Viak i samarbeid med Fredrikstad kommune \"Merk og sett inn sammarbeidslogo\" forbruk og produksjon\u00bb hvor delm\u00e5let knyttet til matsvinn er \u00e5 redusere matsvinn med 50 prosent innen 2030. Vi anbefaler i en eventuell videref\u00f8ring av prosjektet at Bergen kommune vurderer f\u00f8lgende konkrete tiltak n\u00e6rmere: \u2022 Systematiske tilbakemeldinger mellom avdeling og kj\u00f8kken p\u00e5 maten (forn\u00f8ydhet og mengde) \u2022 Kompetanseutvikling p\u00e5 tema som ern\u00e6ring, sluttilberedning og matsvinn \u2022 Forbedre bestillingsrutiner og kommunikasjon (til kj\u00f8kken eller ekstern leverand\u00f8r av middag og mat) \u2022 Ansvar og rollefordeling \u2022 Sikre tilpasning av maten til brukernes \u00f8nsker og behov "
}