{
  "dokument_id": "0dd2ad8f-e503-5567-9b62-6aa77c001db9",
  "doc_type": "meeting_agenda",
  "kommune": 5536,
  "tittel": "Innkalling - Formannskapet - 20.03.2025 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013061891&dokid=123647&versjon=1&variant=A&ct=RA-PDF",
  "tekst": " Lyngen kommune Innkalling Utvalg: Formannskapet M\u00f8tested: Tindevangen Dato: 20.03.2025 Tid: Kl. 08:15 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Sakliste Sak nr. Sakstittel PS 19/25 Otium Pluss - Omsorgsboliger / Dagsenter Lyngseidet - Oppdatert ift s\u00f8knad om tilskudd fra Husbanken PS 20/25 Detaljregulering for Lyngseidet omsorgsboliger Lyngen kommune, den 13.03.2025 Eirik Larsen ordf\u00f8rer Therese Str\u00f8m-Perrins spesialkonsulent Lyngen kommune Arkiv: JournalpostID: 25/2764 Saksbehandler: Frode Karlsen Dato: 12.03.2025 Saksframlegg Saksnr. Utvalg M\u00f8tedato PS 19/25 Formannskapet 20.03.2025 PS 05/25 Kommunestyret 20.03.2025 Otium Pluss - Omsorgsboliger / Dagsenter Lyngseidet - Oppdatert ift s\u00f8knad om tilskudd fra Husbanken Henvisning til lovverk K-sak 123/23 Lov om offentlige anskaffelser Lov om kommunale helse og omsorgstjenester (helse- og omsorgstjenesteloven) Saksopplysninger Generelle opplysninger om saken 19.12.2023 behandlet kommunestyret K-sak 123/23 og fattet f\u00f8lgende vedtak: Lyngen kommune legger ut en intensjonskunngj\u00f8ring i henhold til lov om offentlige anskaffelser, dersom det ikke kommer klager/innsigelser p\u00e5 kunngj\u00f8ringen signerer Lyngen kommune kj\u00f8ps- leieavtale for gjennomf\u00f8ring av Otium PLUSS Lyngen. R\u00e5dmannen har innarbeidet kapitalkostnadene til prosjektet (85 mill) i Handlings- og \u00f8konomi planen (H\u00d8P) for perioden 2024-2027. Lyngen kommune forplikter seg til \u00e5 dekke utbygger sine prosjektkostnader , estimert til 4 mill dersom Lyngen kommune trekker seg fra intensjonsavtalen uten rimelig grunn. R\u00e5dmannen har fulgt opp vedtaket og kunngjorde intensjonsavtalen, Lyngen kommune mottok ingen klager/innsigelser p\u00e5 kunngj\u00f8ringen. R\u00e5dmannen gikk derfor videre i prosessen og signerte intensjonsavtalen. R\u00e5dmannen kunngjorde s\u00e5 den signerte intensjonsavtalenavtalen, Lyngen kommune mottok ingen klager/innsigelser p\u00e5 denne heller. I inng\u00e5tt avtale er det en del forutsetninger og avklaringer som skal innfris f\u00f8r byggestart/salgsstart: Hva Beskrivelse Ansvarlig Kommentar 1. Kommunen m\u00e5 intensjonskunngj\u00f8re Lyngen Dette er gjort. Intensjonsku kj\u00f8ps-/leieavtale iht lov om offentlige kommune nngj\u00f8ring av anskaffelser Lyngen kommune mottok ingen avtalen klager/innsigelser p\u00e5 kunngj\u00f8ringen Side 2 av 7 2. Uttalelse Det m\u00e5 f\u00f8r byggestart foreligge en Otium Dette er mottatt for b\u00e5de boliger, fra skatteeta bindende forh\u00e5ndsuttalelse (BFU) fra PLUSS Lyngen dagsenter og kontordel ten - MVA Skatteetaten som sikrer full MVA- Bolig kompensasjon eller fradrag for boligene 3. Det m\u00e5 foreligge en Lyngen Teknisk godkjenning foreligger. Husbankens teknisk godkjenning som kommune og investeringst sikrer Husbankens inv.tilskudd Otium PLUSS Vedtak med netto inv. bel\u00f8p er ok, ilskudd etter Husbankens tilenhver Lyngen Bolig men vi mangler vedtak med og teknisk tid gjeldende regler. og N\u00e6ring godkjenning investerings bel\u00f8p inkl mva og eksl tilskudd fra Husbanken. 4. Forbehold om finansiering Otium Dette er bekreftet Finansiering PLUSS Lyngen Bolig fra prosjektleder og N\u00e6ring Som det kommer frem i punkt 3 av tabellen over krever Husbanken at Lyngen kommunestyre vedtar den totale investeringsrammen inklusive mva og eksklusive Husbankens investeringstilskudd. Vedtaket i K-sak 123/23 hvor kommunestyret bevilget 85 millioner til prosjektet er netto bel\u00f8pet for prosjektet, alts\u00e5 kommunens andel etter fradrag for mva og tilskudd fra Husbanken (iht vedlegg 6 i K- sak 123/23). Det er ikke tilstrekkelig for Husbanken at det totale \u00f8konomioppsettet var vedlagt saken, de krever at selve vedtaket inneholder det totale bel\u00f8pet inklusive mva og ekslusive tilskudd fra Husbanken Det er derfor n\u00f8dvendig at kommunestyret gj\u00f8r et nytt vedtak i saken slik at Lyngen kommune f\u00e5r beregnet tilskuddet til prosjektet ut i fra Husbankens krav. Forhold til overordnet plan og \u00f8vrige vedtak Se K-sak 123/23 \u00d8konomiske konsekvenser Netto investeringsbel\u00f8p for Lyngen kommune er allerede innarbeidet i gjeldende H\u00d8P. Vedlagt denne sak er simulert tilskudd fra Husbanken til dag- aktivitetssenteret (21,02 mill) og boligene (44,59 mill) , summert er tilskuddene fra Husbanken beregnet til 65,6 millioner kroner. Husbanken opplyser at det normalt dersom alt er i orden vil ta ca 2 uker fra Lyngen kommune anmoder om utbetaling av tilskuddet til kommunen mottar pengene. Dersom det skulle oppst\u00e5 forsinkelser med utbetalingen vil kommunen potensielt f\u00e5 utgifter med \u00e5 dekke kapitalkostnader til mellomfinansieringen i perioden mellom kj\u00f8p og utbataling av tilskuddene p\u00e5 kr 0,42 mill pr mnd. Risiko- og sikkerhetsmessige konsekvenser Se K-sak 123/23 Milj\u00f8konsekvenser Se K-sak 123/23 Folkehelse/friluftsliv Se K-sak 123/23 Vurdering av alternativer og konsekvenser Side 3 av 7 Se K-sak 123/23 R\u00e5dmannens innstilling: Lyngen kommune har tidligere p\u00e5 bakgrunn av K-sak 123/23 kunngjort og signert kj\u00f8ps/leieavtale for gjennomf\u00f8ring av OtiumPluss Lyngen. Lyngen kommune har videre i samme sak forpliktet seg til \u00e5 dekke utbyggers prosjektkostnader, estimert til 4 millioner kroner dersom Lyngen kommune trekker seg fra avtalen uten rimelig grunn. Lyngen kommune forplikter seg til \u00e5 kj\u00f8pe selskapene OtiumPluss Lyngen Bolig AS (24 omsorgsboliger) og OtiumPluss Lyngen N\u00e6ring AS (dagaktivitetssenter og kontorlokaler til hjemmestjenesten) ved ferdigstillelse av byggene, dette s\u00e5fremt forutsetningene i inng\u00e5tt avtale oppfylles, herunder ogs\u00e5 at Husbanken gir tilskudd som simulert i vedlagte s\u00f8knader til Husbanken. Anleggskostnader ved bygging av 24 omsorgsboliger - OtiumPluss Lyngen Bolig AS: Kostnader inkl mva Herav Mva Herav Tilskudd Kommunens andel kompensasjon Husbanken 115.799.974 kr 19.247.130 kr 44.592.000 kr 51.960.000 kr Anleggskostnader ved bygging av dagaktivitetssenter og kontorlokaler til hjemmestjenesten - OtiumPluss Lyngen N\u00e6ring AS: Dagaktivitetssenter Kostnader inkl mva Herav Mva Herav Tilskudd Kommunens andel kompensasjon Husbanken 38.221.675 kr 6.258.579 kr 21.021.921 kr 10.941.175 kr Kontorareal HSO Kostnader inkl mva Herav Mva Herav Tilskudd Kommunens andel kompensasjon Husbanken 20.830.902 kr 3.590.004 kr 0 kr 17.240.898 kr Oppsummert gir dette f\u00f8lgende totalsummer: Totale kostnader inkl Totalt mva Totalt tilskudd Total andel mva kompensasjon Husbanken kommunen 174.852.551 kr 29.095.713 kr 65.613.921 kr 80.142.917 kr R\u00e5dmannen skal fortsette prosessen med utbygger iht inng\u00e5tt avtale. Vedlegg: Vedlegg 01 Signert avtale Omsorgsboliger Vedlegg 02 Avgitt bindende forhndsuttalelse MVA - 1 Vedlegg 03 Avgitt bindende forh\u00e5ndsuttalelse MVA - 2 Vedlegg 04 S\u00f8knad investeringstilskudd - aktivitetssenter Vedlegg 05 S\u00f8knad investeringstilskudd - bolig Vedlegg 06 Overordnet fremdriftsplan Vedlegg 07 \u00d8konomioversikt bolig og n\u00e6ring som fremsendt til Husbanken Vedlegg 08 \u00d8konomioversikt Lyngen bolig og n\u00e6ring - totalt Side 4 av 7 Lyngen kommune Arkiv: JournalpostID: 25/2826 Saksbehandler: Daniel H\u00f8gtun Dato: 13.03.2025 Saksframlegg Saksnr. Utvalg M\u00f8tedato PS 20/25 Formannskapet 20.03.2025 PS 25/25 Kommunestyret 20.03.2025 Detaljregulering for Lyngseidet omsorgsboliger Henvisning til lovverk Plan- og bygningsloven \u00a712-12 og \u00a712-13 Saksopplysninger Generelle opplysninger om saken Detaljregulering for Lyngseidet omsorgsboliger inneholder 24 nye held\u00f8gns omsorgsboliger, dag- og aktivitetssenter og kontorlokaler for kommunens helse- og omsorgstjeneste, fordelt p\u00e5 3 lavblokker. Det vises til plankart og bestemmelser for rammene for utbygging. Vedlagt tegningshefte gir et bedre visuelt uttrykk for utformingen enn selve plandokumentene. Planforslaget ble lagt ut for h\u00f8ring og offentlig ettersyn 06.12.24 med h\u00f8ringsfrist 31.01.25. Lyngen kommune mottok to innsigelser innen fristen, en fra Statsforvalteren og en fra NVE. Statsforvalterens innsigelse gikk ut p\u00e5 en bestemmelse for sikker byggegrunn, mens NVE fremmet innsigelse fordi flomfaren ikke var tilstrekkelig ivaretatt. Endringer ble gjort i plandokumentene for \u00e5 im\u00f8tekomme innsigelsene, og kommunen sendte anmodning om \u00e5 frafalle innsigelsene til Statsforvalteren og NVE 04.03.25. Statsforvalteren frafalt sin innsigelse 10.03.25, mens NVE enda ikke har frafalt sin innsigelse. Gjennom dialog med saksbehandler hos NVE vet kommunen at det er lite trolig at andmodningen om \u00e5 frafalle innigelsen blir behandlet i tide til \u00e5 rekke politiske m\u00f8ter i mars. Fordi omfanget av tiltaket er noks\u00e5 stort, og fordi barmarksesongen s\u00e5 langt nord er noks\u00e5 kort, s\u00e5 har tiltakshaver uttrykt et \u00f8nske om \u00e5 f\u00e5 et s\u00e5 tidlig som mulig vedtak i denne saken. Administrasjonen har sagt seg villig til \u00e5 behandle planen politisk, med betingelse om at planen ikke har rettskraft f\u00f8r NVE fratrer sin innsigelse. Forhold til overordnet plan og \u00f8vrige vedtak Detaljreguleringen er i tr\u00e5d med det som var gjeldende kommuneplanens samfunnsdel ved planoppstart, og da spesielt for satsningsomr\u00e5de boligutvikling, delm\u00e5l 2, strategi c) \"Det skal satses p\u00e5 bokollektiv for eldre n\u00e6r fellestilbud som park, friluftsomr\u00e5der, butikk etc.\". Omsorgsboligene er ogs\u00e5 i tr\u00e5d med f\u00f8ringer fra Sektorplan for helse og omsorg 2023-2033. Flere m\u00e5l og strategier kan nevnes, men den mest presise f\u00f8ringen ligger i satsningsomr\u00e5de for boligpolitikk og boligsosialt Side 5 av 7 arbeid, strategi L3, tiltak L3-1 \"Bokollektiv for eldre (eldretun) n\u00e6rt fellestilbud som park, friluftsomr\u00e5de, butikk\". I gjeldende kommuneplanens arealdel er omr\u00e5det avsatt til sentrumsform\u00e5l. Gjeldende reguleringsplaner for omr\u00e5det er Detaljregulering for Myra (vedtatt 2023) og Reguleringsplan for Lyngseidet (vedtatt 1982). Planforslaget erstatter boligform\u00e5l BK1 i Detaljregulering for Myra og erstatter delvis omr\u00e5de av kulturhistorisk og antikvarisk verdi D3 i Reguleringsplan for Lyngseidet. \u00d8konomiske konsekvenser Som man kan se i punktet om forhold til overordnet plan, s\u00e5 er denne type utbygging et strategisk grep fra kommunen. Hensikten er \u00e5 tilpasse seg demografisk utvikling i en framtid der vi blir n\u00f8dt til \u00e5 gj\u00f8re mer med f\u00e6rre hender i helsesektoren. Forbedret fysisk og sosial helse hos eldre har en verdi i seg selv, men det finnes ogs\u00e5 \u00f8konomisk gevinst i redusert antall institusjonsplasser, redusert behov for helsetjenester, bedre treffsikkerhet for frivilligheten og for helsetjenesten sammenlignet med om de eldre bodde hjemme, etc. Risiko- og sikkerhetsmessige konsekvenser Innsigelsen fra Statsforvalteren om sikker byggegrunn er frafalt. Det er gjort endringer i plandokumentene for \u00e5 ivareta flomfare i tr\u00e5d med innsigelsen fra NVE, men den innsigelsen er enda ikke formelt frafalt. Folkehelse/friluftsliv Turdraget som skal sikre ferdsel opp i fjellet p\u00e5 s\u00f8rsiden av Lyngseidet er til dels innenfor planomr\u00e5det, og er ivaretatt i plankart og bestemmelser. Vurdering av alternativer og konsekvenser Den alternative arealbruken for dette omr\u00e5det kan vurderes \u00e5 v\u00e6re den arealbruken som finnes i de reguleringsplanene som denne planen erstatter, alts\u00e5 konsentrert sm\u00e5husbebyggelse for vestlig del av omr\u00e5det, og spesialomr\u00e5de for kulturhistorisk og antikvarisk verdi for delen under presteg\u00e5rdsbakken. I Omr\u00e5deregulering for Lyngseidet som ble opphevet av Statsforvalteren i desember 2021, var dette omr\u00e5det avsatt til 6 boliger. Siden den gang har kommunen forankret strategien om \u00e5 bygge boliger for eldre i sentrumsn\u00e6re omr\u00e5der b\u00e5de i overordnet plan og i sektorplan for helse og omsorg. 24 boligenheter til en brukergruppe som kommer til \u00e5 v\u00e6re viktig \u00e5 ivareta p\u00e5 riktig m\u00e5te i framtiden, m\u00e5 vurderes som en bedre bruk av omr\u00e5det enn det som eksisterer i gjeldene plan, s\u00e6rlig da eksisterende interesser ikke vurdes \u00e5 bli vesentlig belastet, og da f\u00f8rst og fremst med tanke p\u00e5 kulturverdiene i presteg\u00e5rden, og utfartstraseen til utmark s\u00f8r for Lyngseidet. N\u00e5r det gjelder alternative plasseringer av byggene, s\u00e5 finnes det f\u00e5 uutbygde omr\u00e5der p\u00e5 Lyngseidet, eller kommunen for \u00f8vrig, som kan fylle kriteriene av strategien i samfunnsdelen og sektorplanen for helse og omsorg; alts\u00e5 omr\u00e5der som er n\u00e6rt fellestilbud som park, butikk etc. Alternative utbygginger p\u00e5 Lyngseidet vil n\u00f8dvendigvis m\u00e5tte g\u00e5 ut over annen viktig arealbruk, slik som ulike typer n\u00e6ringsarealer, parkering, eller lignende. De \u00f8nskede konsekvensene av planen handler om flere friske eldre, b\u00e5de fysisk og sosialt. For \u00e5 oppn\u00e5 dette b\u00f8r man ikke se p\u00e5 denne planen isolert sett, men som en av flere strategier og tiltak for \u00e5 omstille seg til framtidens demografiske fordeling, med f\u00e6rre innbyggere og en st\u00f8rre andel eldre. Tilrettelegging for friluftsliv, m\u00f8teplasser, frivillighet og mange andre faktorer blir viktig i denne omstillingen, men kommunen ser ogs\u00e5 omsorgsboliger med n\u00e6r tilgang til frifluftsliv og m\u00f8teplasser som et klokt strategisk grep for \u00e5 \u00f8ke andelen av friske eldre i tiden som kommer. En \u00f8kt andel friske eldre vil kunne gi flere positive ringvirkninger. De \u00f8konomiske konsekvensene er allerede nevnt, men man b\u00f8r ogs\u00e5 forvente at denne modellen vil lette trykket p\u00e5 boligmarkedet ogs\u00e5, da flere eldre kan velge \u00e5 selge huset for \u00e5 bo p\u00e5 omsorgsbolig. Side 6 av 7 R\u00e5dmannens innstilling: Detaljregulering for Lyngseidet omsorgsboliger vedtas jf. \u00a7 12-12 i plan- og bygningsloven under f\u00f8lgende forutsetninger: 1. Planen f\u00e5r ikke rettslig bindende virkning f\u00f8r NVE frafaller sin innsigelse jf. \u00a7 12-13 i plan- og bygningsloven. 2. Dersom NVE opprettholder sin oppsigelse eller krever vesentlige endringer i arealbruk, s\u00e5 m\u00e5 endret plan opp til ny politisk behandling. Vedlegg: Vedlegg 1_VAO-rammeplan Lyngseidet omsorgsboliger_10257888-RIVA-RAP-001_Multiconsult 28- 02-2025 Vedlegg 2_Detaljregulering Lyngseidet omsorgsboliger_ROS-analyse_ROS-100_Norconsult 03-03- 2025 Vedlegg 3_Detaljregulering Lyngseidet omsorgsboliger_PLANKART_ planforslag _rev etter off ettersyn_A3_L_03-03-2025 Vedlegg 4_Detaljregulering Lyngseidet omsorgsboliger_PLANBESTEMMELSER_planforslag_rev etter off ettersyn 03-03-2025 Vedlegg 5_Detaljregulering Lyngseidet omsorgsboliger_PLANBESKRIVELSE_planforslag_rev etter off ettersyn 03-03-2025 Lyngseidet omsorgsboliger - merknadsbehandling Detaljregulering Lyngseidet omsorgsboliger_Risikovurdering av flodb\u00f8lge (DokID 116599) Lyngen omsorgsboliger_Datarapport-geotekniske unders\u00f8kelser (DokID 116596) Lyngen omsorgsboliger_Geoteknisk vurdering-utredning av omr\u00e5destabilitet (DokID 116597) Vedlegg 1_Detaljregulering Lyngseidet omsorgsboliger_Tegningshefte Statsforvalterens svar til anmodning om frafall av innsigelse til plan 202401: Lyngseidet omsorgsboliger - Lyngen kommune Anmodning om frafall av innsigelse for sikker byggegrunn for detaljregulering Lyngseidet Omsorgsboliger Anmodning om frafall av innsigelse knyttet til flomfare for detaljregulering Lyngseidet Omsorgsboliger Side 7 av 7 "
}