{
  "dokument_id": "f1cf08c7-1a3e-5b87-9676-1567d3c04d99",
  "doc_type": "case_attachment",
  "kommune": 4601,
  "tittel": "Fagnotat datert 28.02.2024",
  "url": "https://bergen.kommune.no/politikere-utvalg/api/fil/bk360/10013314/Fagnotat-datert-28-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17783-3 (Arbeidssted) Saksbehandler: Anita Reimers Dato: 28.02.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 82/76/0/0 Hamrevegen 3. Klage p\u00e5 avslag. Riving l\u00f8e/verksted. Oppf\u00f8ring nytt verkstedsbygg for biler og ny avkj\u00f8rsel Hvem klager? Tiltakshaver Arve Nielsen ved Steinsvik Bil AS mottatt 07.12.2023. Oppf\u00f8ring av verkstedbygg for biler, riving av tidligere l\u00f8e og verksted p\u00e5 Tiltaket 100 m2 og ny avkj\u00f8rsel. Avslag datert 20.11.2023. Tiltaket er avsl\u00e5tt med hjemmel i kommuneplanens arealdel (KPA2018) \u00a7\u00a7 3 og 31 landbruk, -natur og Vedtaket friluftsform\u00e5l. S\u00f8knad om dispensasjon fra KPA2018 \u00a7 3 plankrav og \u00a7 31 landbruk, - natur og friluftsform\u00e5l avsl\u00e5s, jf. pbl. \u00a7 19-2. Eiendommen er ikke regulert. KPA2018 viser eiendommen som Planstatus landbruk,- natur og friluftsform\u00e5l og den ligger innenfor hensynssonene Veist\u00f8y gul og r\u00f8d sone og kulturmilj\u00f8 Kalandsvatnet. Klagen blir begrunnet med at det foreligger feilaktige oppfatninger n\u00e5r det gjelder fordeler og ulemper ved vedtaket. Klager kommer med tilsvar til uttalelser fra Statsforvalteren i Vestland og Statens vegvesen. Det er lagt Klagegrunner ved uttalelse fra Norsk lagerstandard og flere andre naboer. Klager konkluderer videre med at fordelene er st\u00f8rre enn ulempene ved \u00e5 gi dispensasjon. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak av 20.11.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om tillatelse til oppf\u00f8ring av verkstedbygg for biler, riving av tidligere l\u00f8e og verksted og ny avkj\u00f8rsel ble mottatt 06.06.23 og tilleggsdokumentasjon ble mottatt 31.08.23, 05.09.23 og 19.10.2023. Det ble gitt avslag p\u00e5 s\u00f8knaden den 20.11.2023. Klage ble mottatt 07.12.2023 av Arve Nielsen ved Steinsvik Bil AS. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Det foreligger uttalelse fra Vestland fylkeskommune, avdeling for Infrastruktur og veg, den 10.11.2023. De anser opparbeidelse av avkj\u00f8rsel som tilstrekkelig infrastruktur i forbindelse med oms\u00f8kt tiltak og vil p\u00e5 bakgrunn av dette ikke motsette seg dispensasjon fra plankravet. Det uttales at det m\u00e5 stilles vilk\u00e5r om at gjennomf\u00f8ringsavtalen skal v\u00e6re inng\u00e5tt med VLFK og avkj\u00f8rselen m\u00e5 v\u00e6re opparbeid og godkjent f\u00f8r IG. Det er ogs\u00e5 gitt uttalelse fra Vestland fylkeskommune, Forvaltning og utgreiing, den 06.07.2021 der de er positive til at det \u00f8nskes \u00e5 opparbeid avkj\u00f8rsel som regulert. Det uttales at det da m\u00e5 leveres tekniske tegninger som fylkeskommunen skal ha til gjennomsyn. Videre har Statens vegvesen kommet med uttalelse 17.11.2023. Til denne saken uttaler de seg som statlig fagmyndighet med sektoransvar innenfor vegtransport. Statens vegvesen vil generelt p\u00e5peke at virksomheter som generere mye trafikk, slik som et bilverksted gj\u00f8r b\u00f8r plasseres i etablerte n\u00e6ringsomr\u00e5der der forholdene ligger til rette for det. I denne saken savner de en overordnet stedsanalyse og et notat som redegj\u00f8r for trafikk (trafikkanalyse). Avkj\u00f8rselen som vil bli opparbeidet, der dagens to avkj\u00f8rsler blir erstattet med en, vil bidra til positiv effekt for trafikksikkerheten i omr\u00e5det. Men det savnes en vurdering av hvor stor trafikk\u00f8kning tiltaket vil gi og hvordan dette p\u00e5virker trafikksikkerheten. Forholdet til barn og unge og skoleveg er heller ikke gjort rede for. Statens vegvesen er skeptisk til dispensasjon fra plankrav for bilverksted p\u00e5 gnr. 82 bnr. 76, da de mener at denne typen virksomhet b\u00f8r plasseres i n\u00e6ringsomr\u00e5der der det er f\u00e6rre konflikter med myke trafikanter og skolebarn. F\u00f8r Bergen kommune eventuelt innvilger dispensasjon ber de om at det gjennomf\u00f8res en overordnet stedsanalyse og en enkel trafikkanalyse for best mulig \u00e5 ivareta hensynet til trafikksikkerhet og myke trafikanter. Statsforvalteren i Vestland vil i uttalelse av 15.11.2023 frar\u00e5de at det blir gitt dispensasjon for etablering av bilverksted. Oms\u00f8kte areal ligger i landskapsrommet rundt Kalandsvatnet og i et kulturlandskap. Selve tomten er bevokst med skog og ligger tett p\u00e5 landbruksareal som driftes. Oms\u00f8kte form\u00e5l vil derfor fremst\u00e5 som et fremmedelement i dette LNF-omr\u00e5det. Tiltaket vil inneb\u00e6re nedbygging av gr\u00f8ntareal og s\u00e5ledes v\u00e6re i strid med kommunens m\u00e5l om arealn\u00f8ytralitet. Statsforvalteren savner en begrunnelse for behov for \u00e5 etablere et bilverksted utenfor byggesonen i kommunen, og vil ellers peke p\u00e5 at da tiltaket ligger relativt tett p\u00e5 Kalandsvatnet vil en virksomhet som bilverksted kunne representere en risiko for hendelser med avrenning til vatnet. Saksnummer KLAGE-2023/17783 Side 2 av 7 Byantikvaren frar\u00e5der tiltaket slik det foreligger i uttalelse av 17.11.2023. Byantikvaren anbefaler en bearbeiding av prosjektet, spesielt med henblikk til materialitet, utrykk og takform. Nybygget som oms\u00f8kes bryter i for stor grad med kulturmilj\u00f8et og vil fremst\u00e5 som fremmed i dette milj\u00f8et. 2. Om klagen Klagen blir begrunnet med at det foreligger feilaktige oppfatninger n\u00e5r det gjelder fordeler og ulemper ved vedtaket. Klager kommer med tilsvar til uttalelser fra Statsforvalteren i Vestland og Statens vegvesen. Klager mener at Statsforvalteren utelukkende har sett p\u00e5 reguleringskart og muligens underlag fra Nibio. Det finnes ingen skog p\u00e5 tomten, kun gjengrodd kratt. Klager p\u00e5peker at store deler av tomten allerede er regulert for ny innkj\u00f8rsel. Videre begrunnes behov for etablering med at det har v\u00e6rt drevet godkjent verksted et par hundre meter fra denne tomten, men at nye eiere har andre planer for denne tomten. Kundegruppen ligger derfor i n\u00e6romr\u00e5det. Kommentar til Statens vegvesen er at trafikkbruken er redusert med 50- 70 % etter at nye tunnelen til Os er tatt i bruk. Det samme gjelder for gjennomgangstrafikken p\u00e5 Hamrevegen. Trafikken vil alts\u00e5 g\u00e5 ned i forhold til tidligere bruk. Det vises ogs\u00e5 til kommentar fra nabo, Norsk Lagerstandard AS. Det er et lite verksted som er prosjektert med 4 bukker i bygget med 3 mekanikere. Dette vil gi en maks utskiftning per dag p\u00e5 8 biler. N\u00e5r det gjelder forholdet til skolebarn og myke trafikanter i omr\u00e5det, opplyser klager om at det eneste stedet med fortau p\u00e5 hele Hamrevegen er i omr\u00e5det som oms\u00f8kte tiltak ligger. Det ligger ved uttalelse fra naboer som i mange \u00e5r har hatt problemer med lekkasje fra septiktanker p\u00e5 naboeiendommen som lekker ut fra omr\u00e5det. Det vises til klagen i sin helhet. 3. Vurdering av klagen Tiltaket er avhengig av dispensasjon fra KPA 2018 \u00a7 3 plankrav og \u00a7 31 LNF-form\u00e5l. Det er s\u00f8kt om slike dispensasjoner. Saksnummer KLAGE-2023/17783 Side 3 av 7 3.3.1 Plankrav \u00a7 3 Klager mener at store deler av tomten i framkant allerede er regulert for ny innkj\u00f8rsel og trafikkbruken er redusert etter at tunnelen til Os ble tatt i bruk. Tiltaket kommer i strid med kommuneplanens arealdel \u00a73.1 med hensyn til Plankrav: Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. I denne saken vurderer vi at det er behov for reguleringsplan. Virksomheten vil skape en del trafikk og b\u00f8r plasseres i etablerte n\u00e6ringsomr\u00e5der der forholdene ligger til rette for det. Det er ikke redegjort for trafikk\u00f8kningen tiltaket vil gi og hvordan dette p\u00e5virket trafikksikkerheten. Forholdet til barn og unge og skoleveg er det heller ikke gjort rede for. En reguleringsplan ville kartlagt disse forholdene og vi vurderer derfor at det er behov for en plan. Det foreligger ikke konkrete forhold ved saken som tilsier at en dispensasjon fra plankravet som helt strider med den overordnede f\u00f8ringen som er lagt i KPA2018 kan innvilges. Vi mener behovet for ytterligere avklaringer av forhold som infrastruktur og trafikk taler sterkt for en reguleringsplan. Tiltaket vurderes til \u00e5 vesentlig tilsidesette de hensyn bestemmelsene skal ivareta. Statens vegvesen er skeptisk til dispensasjon fra plankrav for bilverksted, da de mener at denne typen virksomhet b\u00f8r plasseres i n\u00e6ringsomr\u00e5der der det er f\u00e6rre konflikter med myke trafikanter og skolebarn. Statsforvalteren i Vestland frar\u00e5der at det blir gitt dispensasjon. Saksnummer KLAGE-2023/17783 Side 4 av 7 Etter dette er b\u00e5de hensynet bak bestemmelsen det dispenseres fra, og nasjonale eller regionale interesser, vesentlig tilsidesatt. Vilk\u00e5rene i \u00a7 19-2 er kumulative, og det er derfor ikke n\u00f8dvendig \u00e5 ta stilling til om fordelene ved en dispensasjon er klart st\u00f8rre enn ulempene. Vi kan likevel ikke se at det i denne saken er klart st\u00f8rre fordeler enn ulemper. Vi har forst\u00e5else for tiltakshavers praktiske behov, men personlige interesser vektlegges ikke. Bakgrunnen for dette er at eierforhold vil v\u00e6re skiftende over tid, mens plan- og bygningsmyndighetene skal styre arealbruken i kommunen i et langsiktig perspektiv, jf. Ombudsmannens uttalelse 26. januar 2016 (SOM-2014-3266). Det f\u00f8lger av forarbeidene at det bare er i tilfeller der det foreligger \u00abhelt spesielle sosialmedisinske, personlige og menneskelige hensyn\u00bb at personlige interesser kan tillegges vekt, samt at slike hensyn \u00abnormalt ikke har avgj\u00f8rende vekt i dispensasjonssaker etter plan- og bygningsloven\u00bb jf. Ot- prp.nr 32 (2007-2008) s. 242. Fagetaten kan ikke se at det foreligger slike hensyn i denne saken. Fordelene ved \u00e5 dispensere fra bestemmelsen er at tiltakshaver kan f\u00e5 bygget bilverksted og avkj\u00f8rsel. Ulempen er at de overordnede forholdene som for eksempel infrastruktur ikke blir vurdert like grundig. Etter en samlet vurdering vil ikke fordelene v\u00e6re klart st\u00f8rre enn ulempene. 3.3.2 \u00a7 31 LNF-form\u00e5l Tiltaket kommer i strid med kommuneplanens \u00a7 31 landbruk, - natur- og friluftsform\u00e5l for oppf\u00f8ring av verkstedbygg for biler p\u00e5 en eiendom som er vist som LNF. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Klager mener at det ikke er noe skog p\u00e5 tomten, det er gjengrodd kratt p\u00e5 eiendommen grunnet manglende vedlikehold i mange \u00e5r. Eiendommen ligger i hensynssone for kulturmilj\u00f8 og det er viktig \u00e5 ta vare p\u00e5 de kvalitetene som er rundt Kalandsvatnet. Bilde under viser omr\u00e5det. Saksnummer KLAGE-2023/17783 Side 5 av 7 Oppf\u00f8ring av nytt n\u00e6ringsbygg vil p\u00e5virke landskapsbilde negativt og det blir mindre fremtidig jordbruksareal i omr\u00e5de. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Tiltaket vurderes til \u00e5 vesentlig tilsidesette de hensyn bestemmelsene skal ivareta. Byantikvaren uttaler \u00abNybygget som oms\u00f8kes bryter i for stor grad med kulturmilj\u00f8et og vil fremst\u00e5 som fremmed i dette milj\u00f8et. Vi anbefaler en bearbeiding av prosjektet, spesielt med henblikk til materialitet, uttrykk og muligens takform\u00bb. Statsforvalteren i Vestland uttaler \u00abOms\u00f8kte areal ligger i landskapsrommet rundt Kalandsvatnet og i et kulturlandskap. Selve tomten er bevokst med skog og ligger tett p\u00e5 landbruksareal som driftes. Oms\u00f8kte form\u00e5l vil derfor fremst\u00e5 som et fremmedelement i dette LNF-omr\u00e5det. Tiltaket vil inneb\u00e6re nedbygging av gr\u00f8ntareal og s\u00e5ledes v\u00e6re i strid med kommunens m\u00e5l om arealn\u00f8ytralitet. Vi vil ellers peke p\u00e5 at da tiltaket ligger relativt tett p\u00e5 Kalandsvatnet vil en virksomhet som bilverksted kunne representere en risiko for hendelser med avrenning til vatnet\u00bb. Etter dette er b\u00e5de hensynet bak bestemmelsen det dispenseres fra, og nasjonale eller regionale interesser, vesentlig tilsidesatt. Fordelene ved \u00e5 dispensere fra bestemmelsen er at tiltakshaver kan f\u00e5 bygget bilverksted og avkj\u00f8rsel. Ulempen er at tiltaket bygger ned viktig landbruksareal. Etter en samlet vurdering vil ikke fordelene v\u00e6re klart st\u00f8rre enn ulempene. 4. Konklusjon Avslag av 20.11.2023 opprettholdes. Klagen tas ikke til f\u00f8lge. Saksnummer KLAGE-2023/17783 Side 6 av 7 Vedlegg: 1. Oversiktskart 2. Flyfoto 3. Situasjonsplan 4. Klage 5. Avslag 6. Tegninger 7. Uttalelse fra Byantikvaren 8. Uttalelse fra Statsforvalteren i Vestland 9. Uttalelse fra Statens vegvesen 10. Uttalelse fra Vestland fylkeskommune 11. S\u00f8knad Saksnummer KLAGE-2023/17783 Side 7 av 7 "
}