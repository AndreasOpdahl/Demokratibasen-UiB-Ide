{
  "dokument_id": "5f1a4d33-935c-5572-8833-a1e877837d85",
  "doc_type": "case_attachment",
  "kommune": 4601,
  "tittel": "_ KLAGE-2023_15163-31 Stadfesting gnr 149 bnr 4 klagesak 1233250_1_1.pdf",
  "url": "https://bergen.kommune.no/politikere-utvalg/api/fil/bk360/10095300/-KLAGE-2023-15163-31-Stadfesting-gnr-149-bnr-4-klagesak-1233250-1-1-pdf",
  "tekst": " V\u00e5r dato: V\u00e5r ref: 11.03.2024 2023/17541 Deres dato: Deres ref: Inger Johanne Bj\u00f8rgvik Saksbehandler, innvalgstelefon Nyg\u00e5rdsvikveien 43 A Stine Ross Ids\u00f8, 5764 3148 5165 LAKSEV\u00c5G Bergen kommune gnr.149 bnr. 4, Sj\u00f8krigsskoleveien 15. Lagerbygg - terrengarbeider og utomhusarbeider. Vi viser til oversending av klagesak fra Bergen kommune den 20.11.2023, og klager datert 14.08.2023, 21.08.2023 og 22.09.2023. Vi beklager lang saksbehandlingstid. Vedtak Statsforvalteren i Vestland stadfester Bergen kommunes vedtak datert 07.07.2023, ref.nr: 2023/03902-14. Sakens bakgrunn Den 20.10.2022 s\u00f8kte tiltakshaver om dispensasjoner for etablering av lagerbygg med tilh\u00f8rende terrengarbeid p\u00e5 gbnr. 149/4. Dispensasjonene gjaldt fra bestemmelser om plankrav og maksimal byggeh\u00f8yde.1 Ansvarlig s\u00f8ker for tiltaket var Holon Bergen AS. Bergen kommune avslo s\u00f8knaden 20.12.2022 med tilvising til at dispensasjonsvilk\u00e5rene ikke var oppfylt for oms\u00f8kte dispensasjoner. Det ble ogs\u00e5 p\u00e5pekt at det var en rekke mangler ved s\u00f8knaden blant annet manglende dispensasjonss\u00f8knader. Etter klage fra Harris Advokatfirma v/advokat Nina Forland Klepsvik p\u00e5 vegne av tiltakshaver ble midlertidig rammetillatelse og midlertidig dispensasjon fra pbl. \u00a7 29-4, maksimal byggeh\u00f8yde, og KPA \u00a7\u00a7 3.1, plankrav, 6.1, byggegrense langs sj\u00f8 og 26.5.3, maksimal utnyttingsgrad, innvilget til oppf\u00f8ring av lagerbygg, terrengarbeid og utomhusarbeider p\u00e5 vilk\u00e5r etter behandling i Byr\u00e5d for klima, milj\u00f8 og byutvikling den 07.07.2023. Varigheten av den midlertidige rammetillatelsen og de midlertidige dispensasjonene ble angitt \u00e5 v\u00e6re frem til endelig vedtak av reguleringsplan p\u00e5 eiendommen, eventuelt frem til avslutningen av planprosessen etter pbl. \u00a7 12-12 eller dersom det oppst\u00e5r ugrunnet opphold i prosessen i to \u00e5r. Det ble satt vilk\u00e5r om at det m\u00e5tte foreligge tillatelse til bruksendring for lagerbyggets bruksform\u00e5l f\u00f8r igangsettelse kunne bli gitt. 1 Kommuneplanen (KPA 2018) \u00a7 3.1 og pbl. \u00a7 29-4 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/10 Utsnitt fra situasjonsplan og kommunekart Klagesaken, slik den st\u00e5r for v\u00e5r behandling: Vedtaket av 07.07.2023 ble p\u00e5klaget av Vestland fylkeskommune i brev datert 14.08.2023, Inger J. Bj\u00f8rgvik som eier av naboeiendom med gbnr. 149/1091 i brev datert 22.08.2023 og Velforeningen Nyg\u00e5rdsvikveien 43a-49c i brev datert 21.08.2023. Vestland fylkeskommune har i all hovedsak gjort gjeldende at vilk\u00e5rene for dispensasjon fra plankravet ikke er oppfylt i saken ved at fordelene ikke er klart st\u00f8rre enn ulempene. Det gj\u00f8res gjeldende at driften av Envir medf\u00f8rer \u00f8kt bruk av krysset mellom fv. 5206 Gravdalsveien og kommunal vei 4950 Sj\u00f8krigsskoleveien, og at de ikke kan akseptere \u00f8kt bruk av dette trafikkfarlige krysset f\u00f8r krysset og strekningen langs Gravdalsveien er utbedret. Det vises til at veien er skolevei hvor det spesielt m\u00e5 tas hensyn til skolebarn. I klagene fra Inger J. Bj\u00f8rgvik, samt i klagen fra Velforeningen Nyg\u00e5rdsvikveien 43a-49c, er det i hovedsak reist innvendinger til at Byr\u00e5den har omgjort fagetatens vedtak ettersom det p\u00e5pekes at fagetaten har utbredt kjennskap og kunnskap i saken. Det vises til at det erfaringsmessig er store ulemper med driften det legges opp til blant annet i form av st\u00f8y- og st\u00f8vforurensing. Videre er det vist til at det er betydelige trafikale utfordringer i omr\u00e5det. Det p\u00e5pekes ogs\u00e5 ulempene bygge- og anleggsperioden vil medf\u00f8re for omkringliggende naboer. Det gj\u00f8res gjeldende at den midlertidige tillatelsen vil legge ytterst uheldige f\u00f8ringer for en fremtidig reguleringsplan. Bergen kommune besluttet i vedtak datert 16.08.2023 \u00e5 gi utsatt iverksetting av vedtaket av 07.07.2023 til klagen er endelig avgjort av Statsforvalteren jf. forvaltningsloven \u00a7 42. Harris Advokatfirma v/Ingrid S\u00e6vold Moe har gitt merknader til klagene p\u00e5 vegne av tiltakshaver i brev datert 08.09.2023. Det er i hovedsak gjort gjeldende at vedtaket til Byr\u00e5den ikke lider av feil som medf\u00f8rer ugyldighet. Side: 3/10 Klagene ble behandlet av Bergen kommune v/Utvalg for milj\u00f8 og byutvikling i m\u00f8te den 09.11.2023. Klagene ble ikke tatt til f\u00f8lge. Saken er oversendt til Statsforvalteren for endelig behandling. Nyg\u00e5rdsvik velforening v/\u00c5smund Andersen har i e-post datert 25.01.2024 gitt tilleggsmerknader til klagen. Det blir i hovedsak fastholdt at naboer ikke oppfatter Envir som en milj\u00f8bedrift slik det blir fremlagt i saken. Det vises her til virksomhetens p\u00e5virkning p\u00e5 omkringliggende omr\u00e5der i form av st\u00f8y, luftforurensning og tungtrafikk. Det vises ogs\u00e5 til nyhetssak om 6 millioner tonn forurensede masser i bevegelse mot landsbyen \u00d8lst p\u00e5 Jylland hvor 7 % av massene er opplyst \u00e5 stamme fra Envir. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Regler om byggeh\u00f8yde Det fremg\u00e5r av plan- og bygningsloven \u00a7 29-4 f\u00f8rste ledd at maksimal byggeh\u00f8yde for en bygning er 8 meter gesimsh\u00f8yde og 9 meter m\u00f8neh\u00f8yde med mindre annet f\u00f8lger av kommuneplanen eller reguleringsplanen. Regler om dispensasjon Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er i gjeldende reguleringsplan regulert til industriareal.2 2 PlanID. 4601_40260000, Laksev\u00e5g. Gnr 149 og gnr 150, Nyg\u00e5rd \u2013 Nyg\u00e5rdsvik, Gledesnes, Regulerings- og bebyggelsesplan. I kraft fra 24.07.1964. Side: 4/10 Det ble i august 2022 avholdt oppstartsm\u00f8te for ny reguleringsplan for omr\u00e5det.3 I varslingsbrev av 16.02.2022 er det vist til at hensikten med planarbeidet \u00e5 legge til rette for blant anna industri og n\u00e6ring og ivareta og videreutvikle dagens virksomheter innenfor eksisterende anlegg og bygning. Form\u00e5let med planen er videre \u00e5 legge til rette for omorganisering av logistikk-/trafikkm\u00f8nster i omr\u00e5det. I kommuneplanen er eiendommen avsatt til bebyggelse og anlegg og ligger i hovedsak i ytre fortettingssone og delvis i \u00f8vrig byggesone. Eiendommen ligger ogs\u00e5 delvis innenfor hensynssone funksjonell strandsone.4 Det fremg\u00e5r av kommuneplanens arealdel pkt. 3.1. at: \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Av KPA pkt. 6.1 f\u00f8lger det at det er byggegrense p\u00e5 25 meter fra sj\u00f8 i ytre fortettingssone og i regulerte omr\u00e5der i \u00f8vrig byggesone. AV KPA pkt. 26.4.5 f\u00f8lger det at i sone 3, ytre fortettingssone, skal grad av utnytting tilpasses omgivelsene, og skal v\u00e6re mellom 30 % og 120 % BRA. Av KPA pkt. 26.5.3 f\u00f8lger det at det for ny bebyggelse i sone 4, \u00f8vrig byggesone, er maksimal utnyttelsesgrad p\u00e5 45 % BRA. Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak i saken, jf. forvaltningsloven \u00a7 33. Videre legger vi til grunn at nabo p\u00e5 gbnr.149/1091, Velforeningen Nyg\u00e5rdsvikveien 43a-49c og Vestland Fylkeskommune har klagerett i saken, og at det er klaget til rett tid, jf. forvaltningsloven \u00a7\u00a7 28 og 29 Saken gjelder klage p\u00e5 kommunens midlertidige rammetillatelse og midlertidige dispensasjoner til terrengarbeid og lagerbygg i Simonsviken n\u00e6ringspark. Tiltaket har et fotavtrykk p\u00e5 2 970 m2 (66 m x 44 m) og et totalt bruksareal p\u00e5 8 910 m2 med en m\u00f8neh\u00f8yde p\u00e5 15 meter. Det er opplyst i s\u00f8knaden at omtrent 85 % av bygget plasseres innenfor sone 4, \u00f8vrig byggesone, og de resterende 15 % i sone 3, ytre fortettingssone. Utnyttelsesgraden i sone 4, \u00f8vrig byggesone, inkl. det oms\u00f8kte lagerbygget er oppgitt til 71,77 %- BRA. Utnyttelsesgraden i denne sonen etter at godkjent utfylling p\u00e5 2 800 m2 er etablert blir med det oms\u00f8kte tiltaket 58 %- BRA. Utnyttelsesgraden i sone 3, ytre fortettingssone, inkl. det oms\u00f8kte bygget er oppgitt til \u00e5 v\u00e6re 58 %- BRA. Statsforvalteren bemerker at denne opplysningen ser ut til \u00e5 v\u00e6re basert p\u00e5 regnefeil ettersom det ut fra tallgrunnlaget er en eksisterende utnyttelsesgrad p\u00e5 tomten i denne sonen p\u00e5 171%- BRA.5 Utnyttelsesgraden med det oms\u00f8kte lagerbygget blir derfor 173 %- BRA i ytre fortettingssone.6 3 Reguleringsplan 71130000 for Gnr 149 Bnr 4, Simonsviken N\u00e6ringspark 4 PlanID. 4601_65270000, Bergen. Kommuneplanens arealdel 2018-2030. I kraft fra 19.06.2019. 5 Beregning: (eksisterende BRA p\u00e5 119 536 m2/ tomteareal i ytre fortettingssone p\u00e5 69 726,6 m2) x 100= 171,4%- BRA 6 Beregning (BRA med oms\u00f8kt lagerbygg 120 816/ tomteareal i ytre fortettingssone p\u00e5 69 726,6 m2) x 100 = 173,2%- BRA Side: 5/10 Samlet sett er utnyttelsesgraden p\u00e5 tomten med lagerbygget 158 %-BRA uten den godkjente utfyllingen i sj\u00f8.7 Med den godkjente utfyllingen i sj\u00f8 blir den samlede utnyttelsesgraden p\u00e5 tomten 153 %.8 Videre fremg\u00e5r det i s\u00f8knaden at lagerbygget skal benyttes av leietaker Envir AS til \u00e5 oppbevare rene stein- og jordmasser som i dag blir lagret utend\u00f8rs av firmaet p\u00e5 samme omr\u00e5de. Det er p\u00e5 det rene at tiltaket krever dispensasjon fra kommuneplanens plankrav, byggegrense mot sj\u00f8, utnyttelsesgrad, samt maksimal m\u00f8neh\u00f8yde etter pbl. \u00a7 29-4. I klagene fra nabo og velforeningen er det reist bekymringer rundt Envirs drift og dens p\u00e5virkning p\u00e5 omkringliggende omr\u00e5de i form av st\u00f8y og st\u00f8vforurensning. Det vises ogs\u00e5 til at det fryktes en langvarig anleggsperiode for oppf\u00f8ring av det oms\u00f8kte lagerbygget med terrengbearbeidelse og utsprengning med dertil st\u00f8y, st\u00f8v og trafikkplager fra anleggsmaskiner. N\u00e5r det gjelder selve bruken av omr\u00e5det til Envirs virksomhet viser vi til at s\u00f8knad om bruksendring av deler av eksisterende bygg og utomhusomr\u00e5der fra blikkvalseverk til Envirs drift er behandlet av kommunen i vedtak datert 02.08.2023 hvor det ble gitt midlertidig tillatelse og midlertidige dispensasjoner til bruksendringen i en periode p\u00e5 maksimalt 42 m\u00e5neder. Vedtaket ble p\u00e5klaget av Vestland fylkeskommune rettidig den 14.08.2023. Klagen ble ikke tatt til f\u00f8lge av Bergen kommune. Saken er behandlet av Statsforvalteren i Vestland i egen sak den 11.03.2024 med ref.nr: 2023/17668, hvor vi har stadfestet Bergen kommunes tillatelse av 02.08.2023. Selve forurensningen fra virksomheten er behandlet av milj\u00f8avdelingen hos Statsforvalteren. Vi bemerker her at det er gitt utslippstillatelse for virksomheten i vedtak fra Statsforvalteren i Vestland v/milj\u00f8avdelingen datert 26.01.2023 etter forurensingsloven \u00a7 11, jf. \u00a7\u00a7 16 og 29. I vedtaket er det blant annet tatt stilling til b\u00e5de st\u00f8vutslipp, st\u00f8y og lukt, og satt en rekke vilk\u00e5r for tillatelsen. N\u00e5r det gjelder ulemper som f\u00f8lge av anleggsperiode ved oppf\u00f8ring av byggetiltak viser vi til at kommuneplanen \u00a7 22.5.1 bestemmer at det ved bygge- og anleggsarbeider skal grenseverdier gitt i T-1442, Retningslinjer for behandling av st\u00f8y i arealplanlegging, kapittel 4 i utgangspunktet skal tilfredsstilles. Videre f\u00f8lger det av bestemmelser at det ved \u00aboverskridelser av grenseverdiene skal det varsles og gjennomf\u00f8res avb\u00f8tende tiltak i samsvar med T-1442 og M-128.\u00bb Slik saken n\u00e5 foreligger for oss er den avgrenset til \u00e5 gjelde sp\u00f8rsm\u00e5let om det kan gis midlertidig rammetillatelse og midlertidige dispensasjoner til oms\u00f8kt lagerbygg med tilh\u00f8rende terrengarbeid etter bestemmelsene i plan- og bygningsloven. Vurderingstemaet saken reiser er i hovedsak om vilk\u00e5rene for dispensasjon etter pbl. \u00a7 19-2 andre ledd er oppfylt for de oms\u00f8kte dispensasjonene. Det f\u00f8lger av plan- og bygningsloven \u00a7 19-2 andre ledd at kommunen kan gi dispensasjon dersom hensynet bak bestemmelsen det skal dispenseres fra eller lovens form\u00e5lsbestemmelse eller statlige eller regionale interesser ikke blir vesentlig tilsidesatt og fordelene ved \u00e5 gi dispensasjon er klart st\u00f8rre enn ulempene. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det 7 Beregning: (Total BRA p\u00e5 eiendommen med oms\u00f8kt lagerbygg 129 520/ totalt eksisterende tomteareal p\u00e5 81 853,6 m2) = 158%-BRA 8 Beregning: Total BRA p\u00e5 eiendommen med oms\u00f8kt lagerbygg 129 520/ tomteareal inkl. utfylling i sj\u00f8 84 653,6 m2)= 152,9 %- BRA Side: 6/10 skal ikke v\u00e6re kurant \u00e5 fravike arealplaner, da disse er blitt til gjennom en omfattende prosess og en avgj\u00f8relse tatt av kommunens \u00f8verste organ.9 Det blir i det f\u00f8lgende f\u00f8rst tatt stilling til hvorvidt vilk\u00e5rene for dispensasjonene som gjelder byggets st\u00f8rrelse og plassering er oppfylt. Deretter vil det bli tatt stilling til hvorvidt vilk\u00e5rene for dispensasjon fra plankravet er oppfylt. - Dispensasjon fra byggegrense mot sj\u00f8 Hensynet bak byggegrense sj\u00f8 er \u00e5 verne mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt hindre at tilgjengeligheten til strandsonen reduseres. Det aktuelle omr\u00e5det hvor bygget s\u00f8kes plassert er i lang tid blitt brukt til industriform\u00e5l og fremst\u00e5r derfor i liten grad egnet til allmenn ferdsel og friluftsliv. I klagen fra nabo p\u00e5 gbnr. 149/1091 er det gjort gjeldende at bygget oppf\u00f8res i et rekreasjonsomr\u00e5de for boligomr\u00e5det. Statsforvalteren kan ikke se at det foreligger holdepunkter i saken for at omr\u00e5det har rekreasjonsmessig verdi. Tvert imot blir omr\u00e5det i dag benyttet til oppbevaring av masser i forbindelse med Envirs drift, og har ellers i lang tid v\u00e6rt regulert og brukt til industriform\u00e5l. N\u00e5r det gjelder naturtyper/-arter og eventuelt kulturmilj\u00f8 er det ikke registrert arter, naturtyper eller kulturmilj\u00f8 i omr\u00e5det som blir p\u00e5virket av plasseringen. Endelig fremst\u00e5r bygget etter v\u00e5r vurdering i stor grad tilpasset de omkringliggende omgivelsene, og vil i liten grad endre landskapsbildet sett hen til de allerede oppf\u00f8rte industribygningene i omr\u00e5det. Vi kan etter dette ikke se at hensynene bak byggegrensen mot sj\u00f8 blir vesentlig satt til side av den oms\u00f8kte dispensasjonen. N\u00e5r det gjelder fordeler og ulemper ved dispensasjonen er det klart at enhver dispensasjon fra byggegrensen mot sj\u00f8 vil medf\u00f8re en ytterligere nedbygging av strandsonene som i seg selv er en ulempe. Denne ulempen vurderer vi i dette tilfellet likevel til \u00e5 ikke v\u00e6re s\u00e5 tungvektig som den eller ville v\u00e6rt ettersom f\u00e5 av strandsoneverdiene er gjenv\u00e6rende p\u00e5 eiendommen slik den foreligger i dag. Fordelene ved dispensasjonen vil i dette tilfellet v\u00e6re at masser som i dag lagres utenomhus vil bli lagret innend\u00f8rs. Dette vil if\u00f8lge s\u00f8ker medf\u00f8re reduserte naboulemper av virksomheten som st\u00f8v og st\u00f8y.10 Videre er Statsforvalteren av den oppfatning at utvikling av den aktuelle virksomheten p\u00e5 omr\u00e5det som allerede er lagt til rette for industri, ogs\u00e5 er en fordel ved dispensasjonen. P\u00e5 bakgrunn av overnevnte vurderer vi etter dette at fordelene ved dispensasjonen fra byggegrensen mot sj\u00f8 er klart st\u00f8rre enn ulempene. - Dispensasjon fra maksimal m\u00f8neh\u00f8yde og maksimal utnyttelsesgrad Hensynet bak fastsatt maksimal m\u00f8neh\u00f8yde i plan- og bygningsloven \u00a7 29-4 og fastsatt utnyttelsesgrad i KPA er delvis overlappende. Hensynet bak fastsatt utnyttelsesgrad, i prosent bruksareal, er for \u00e5 regulere forholdet mellom bebygd og ubebygd areal, og volumet til bygninger, p\u00e5 en tomt. H\u00f8ydebegrensingen etter plan- og bygningsloven er f\u00f8rst og fremst for \u00e5 unng\u00e5 for h\u00f8ye 9 Jf. Ot.prp.nr.32 (2007-2008) s. 242. 10 Se blant annet st\u00f8yrapport fra Sweco datert 29.06.2023. Side: 7/10 og ruvende bygg uten at dette er avklart i et plangrunnlag. Begge bestemmelsene har til hensyn at det skal v\u00e6re tilstrekkelig lys, sol, luft og rom mellom bebyggelsen, og ogs\u00e5 for \u00e5 unng\u00e5 brannsmitte. Selv om bygget er 6 meter h\u00f8yere enn den maksimal tillatt m\u00f8neh\u00f8yde p\u00e5 9 meter etter plan- og bygningsloven vil bygget med sin plassering lavt i terrenget etter v\u00e5r vurdering i en begrenset grad fremst\u00e5 som ruvende. Grunnet plasseringen p\u00e5 lav koteh\u00f8yde sett opp mot det omkringliggende omr\u00e5det vil heller ikke selve byggeh\u00f8yden p\u00e5virke de omkringliggende omr\u00e5dene i nevneverdig grad n\u00e5r det gjelder lys, sol, rom, fjernvirkning eller brann. N\u00e5r det gjelder utnyttelsesgraden i \u00f8vrig byggesone er denne med 71,77 %- BRA av relativt stor grad og utgj\u00f8r et avvik fra tillatt utnyttelsesgrad i denne sonen med 27 %. Utnyttelsesgraden vil likevel i realiteten bli 58 %-BRA etter at godkjent utfylling i sj\u00f8 er etablert, og dermed utgj\u00f8re et avvik p\u00e5 13 % sett opp mot det tillatte. N\u00e5r det gjelder utnyttelsesgraden i den ytre fortettingssonen er det klart at denne har en eksisterende sv\u00e6rt stor utnyttelsesgrad p\u00e5 171 %-BRA. Det oms\u00f8kte tiltaket vil likevel kun \u00f8ke denne utnyttelsesgraden med 2 %. Isolert sett tilsier den allerede store graden av eksisterende utnyttelse i den ytre fortettingssone at det ikke er rom for \u00e5 \u00f8ke utnyttelsesgraden ytterligere. Det m\u00e5 likevel her vektlegges at det er den eksisterende bebyggelsen som medf\u00f8rer det store avviket i \u00f8vre fortettingssone. Denne bebyggelsen er etablert f\u00f8r bestemmelsen om maksimal utnyttelsesgrad i KPA tr\u00e5dte til. \u00d8kningen p\u00e5 2 % i denne sonen som f\u00f8lge av lagerbygget er isolert sett liten, og vi kan ikke se at denne \u00f8kningen i seg selv medf\u00f8rer ulemper ut over det som den eksisterende bebyggelsen eventuelt allerede medf\u00f8rer. N\u00e5r det gjelder avviket p\u00e5 27 % i \u00f8vrig byggesone, som reduseres til 13 % etter etablert utfylling i sj\u00f8, er dette avviket relativt stort. Vi er imidlertid enig med s\u00f8ker i at en industritomt vil t\u00e5le en st\u00f8rre utnyttelsesgrad enn for eksempel boligomr\u00e5der i den \u00f8vrige byggesonen. N\u00e5r det gjelder hensynet til brannsmitte forutsettes det at tiltaket blir oppf\u00f8rt i brannfaste materialer som det f\u00f8lger av \u00a7 9 i gjeldende reguleringsplan. Vi kan p\u00e5 bakgrunn av dette heller ikke se at hensynet til brannsmitte blir p\u00e5virket i vesentlig grad av bygningens h\u00f8yde og volum. P\u00e5 bakgrunn av overnevnte vurderinger er vi kommet til at hensynene bak maksimal utnyttelsesgrad og m\u00f8neh\u00f8yde ikke blir vesentlig satt til side av oms\u00f8kte dispensasjoner. Ulempene ved dispensasjonen fra maksimal utnyttelsesgrad er slik vi ser det f\u00f8rst og fremst at eiendommen i stor grad blir fortettet med bygninger med stort volum, og gir lite rom og luft mellom bygningene p\u00e5 eiendommen. Som nevnt over er vi imidlertid enig med s\u00f8ker at en industritomt i utgangspunktet t\u00e5ler en st\u00f8rre fortetting en eiendommer med andre form\u00e5l. Ulempen er derfor av begrenset vekt. N\u00e5r det gjelder h\u00f8yden p\u00e5 bygningen kan vi i likhet med kommunen ikke se at denne medf\u00f8rer ulemper av vesentlig grad verken for industritomten i seg selv eller for de omkringliggende omr\u00e5dene. Fordelene med byggeh\u00f8yden og utnyttelsesgraden er at en f\u00e5r utnyttet tomten mest mulig til industriform\u00e5l som tomten er avsatt til i den eldre, men gjeldende reguleringsplanen. Samtidig er det vesentlig i dette tilfellet at bygget har en slik h\u00f8yde som industrivirksomheten krever for at form\u00e5let med bygget skal kunne realiseres. Vi viser her til opplysningene i saken om at byggets h\u00f8yde er n\u00f8dvendig for at st\u00f8rre lastebiler skal tippe last innomhus. At tipping skjer innomhus vil ogs\u00e5 kunne redusere ulemper for omkringliggende omgivelser i form av st\u00f8y og st\u00f8v av virksomheten. Side: 8/10 Vi vurderer etter dette i likhet med kommunen at fordelene med \u00e5 dispensere fra maksimal m\u00f8neh\u00f8yde og utnyttelsesgrad i dette tilfellet er klart st\u00f8rre enn ulempene. - Dispensasjon fra plankrav Hensynet bak kravet om \u00e5 utarbeide reguleringsplan er \u00e5 sikre at utbygging skjer p\u00e5 en helhetlig m\u00e5te der tiltak ses i sammenheng, samt at en unng\u00e5r u\u00f8nskede virkninger for omr\u00e5det. Plankravet har videre til hensikt \u00e5 ivareta at alle sp\u00f8rsm\u00e5l av betydning blir tilstrekkelig utredet f\u00f8r vedtak treffes, og at myndigheter, grunneiere og andre ber\u00f8rte f\u00e5r anledning til \u00e5 fremsette sine synspunkter i planprosessen. Blant annet tar kravet sikte p\u00e5 \u00e5 sikre viktige avklaringer med tanke p\u00e5 overordnede forhold som infrastruktur, trafikk med mer. Jo st\u00f8rre virkninger et tiltak vil ha p\u00e5 omgivelsene, dess mer vektige blir hensynene som taler for en planprosess, og dermed ogs\u00e5 hensynene som taler mot dispensasjon. I sivilombudspraksis er det vist til at ved vurderingen av om hensynene bak et plankrav vesentlig blir satt til side: \u00ab...er det naturlig \u00e5 ta utgangspunkt i hva en reguleringsplan for omr\u00e5det vil kunne avklare. Det m\u00e5 deretter sees hen til om disse forholdene allerede er avklart p\u00e5 annen m\u00e5te, f.eks. gjennom kommuneplanbestemmelser, etablert infrastruktur, eller at omr\u00e5det har en etablert bebyggelsesstruktur. Dersom viktige forhold ikke er avklart, tiltakets virkning for omgivelsene er av en viss grad og st\u00f8rrelse, eller tiltaket er s\u00e6rlig omstridt, vil det v\u00e6re vanskelig \u00e5 konkludere med at hensynene bak plankravet ikke blir vesentlig tilsidesatt ved en dispensasjon, jf. \u00a7 19-2 andre ledd f\u00f8rste punktum.\u00bb11 Det er flere forhold som m\u00e5 regnes som avklart i dette tilfellet ved at omr\u00e5det allerede er bygd ut og tiltaket er ellers i stor grad i samsvar med gjeldende kommuneplan. Omr\u00e5det er regulert til industri i den eldre reguleringsplan, og videre bruk og utvikling av omr\u00e5det til industriform\u00e5l m\u00e5 derfor til en viss grad v\u00e6re p\u00e5regnelig. Isolert sett drar dette i retning av at det kan bli gitt dispensasjon. Hensynet bak plankravet er likevel blant annet \u00e5 sikre en helhetlig og grundig vurdering av infrastrukturen i omr\u00e5det, herunder trafikale forhold. Vestland fylkeskommunes klage retter seg direkte mot dette. I klagene fra henholdsvis nabo p\u00e5 gbnr. 149/1091 og Velforeningen Nyg\u00e5rdsvikveien 43a-49c er de trafikale utfordringene i omr\u00e5det ogs\u00e5 p\u00e5pekt. Statsforvalteren er enig med klagerne i at det er trafikale utfordringer i omr\u00e5det. V\u00e5r oppfatning er at det er selve bruksendringen fra det tidligere godkjente blikkvalseverket p\u00e5 eiendommen til driften til Envir som hovedsakelig p\u00e5virker trafikksituasjonen i omr\u00e5det, og ikke oppf\u00f8ringen av det oms\u00f8kte lagerbygget i seg selv. Vi viser her til s\u00f8kers tilvisning i s\u00f8knaden til at lagerbygget ikke vil p\u00e5virke mengde av Envirs trafikk til og fra eiendommen. Isolert sett er vi derfor av den oppfatning at dispensasjonen ikke setter til side hensynet til trafikksikkerhet vesentlig til side. N\u00e5r det gjelder hvorvidt hensynet til helhetlig og grundig avklaring av infrastrukturen i omr\u00e5det blir vesentlig satt til side ved dispensasjon fra plankravet for bruksendringen til Envirs drift viser vi til v\u00e5re vurderinger av dette i v\u00e5rt vedtak av 11.03.2024, sak 2023/17668. Selv om konkrete og stedlige hensyn isolert sett taler for \u00e5 dispensere er det p\u00e5 det rene at det mer generelle hensynet bak plankravet om offentlighet og medvirkning ogs\u00e5 kan v\u00e6re utslagsgivende i retning imot \u00e5 dispensere. Vi viser ogs\u00e5 her til at etter plan- og bygningsloven sin form\u00e5lsparagraf \u00a7 1-1 fjerde ledd hvor det fremg\u00e5r at: 11 Sj\u00e5 blant anna SOMB 2019/4292. Side: 9/10 \u00abPlanlegging og vedtak skal sikre \u00e5penhet, forutsigbarhet og medvirkning for alle ber\u00f8rte interesser og myndigheter. Det skal legges vekt p\u00e5 langsiktige l\u00f8sninger, og konsekvenser for milj\u00f8 og samfunn skal beskrives.\u00bb Det er klart at en reguleringsplan vil bidra til en mer helhetlig vurdering av bruken av omr\u00e5det, infrastrukturen og trafikkforholdene enn en dispensasjonss\u00f8knad vil medf\u00f8re. I dette tilfellet er det imidlertid en p\u00e5g\u00e5ende planprosess for omr\u00e5det som har til form\u00e5l \u00e5 avklare de overnevnte forhold og bidra til en slik medvirkning som b\u00e5de form\u00e5lsparagrafen og plankravet forutsetter. Det avgj\u00f8rende for om hensynene til helhetlige avklaringer og medvirkning vesentlig blir tilsidesatt ved den oms\u00f8kte dispensasjonen er etter dette i hvilken grad dispensasjonen vil p\u00e5virke fremdriften i den p\u00e5g\u00e5ende planprosessens. Slik vi oppfatter kommunen er en vesentlig forutsetning for den midlertidige rammetillatelsen og de midlertidige dispensasjonene nettopp \u00e5 sikre fremdrift i den p\u00e5g\u00e5ende reguleringsplanen. Vi viser her til Byr\u00e5dets vedtak hvor det fremg\u00e5r at Byr\u00e5den er av den oppfatning av det foreligger forhold som fortrinnsvis b\u00f8r l\u00f8ses i en planprosess og at det derfor er hensiktsmessig \u00e5 gj\u00f8re dispensasjonen midlertidig slik at dispensasjonen gjelder frem til endelig vedtak av reguleringsplanen p\u00e5 eiendommen. Videre at dispensasjonen utl\u00f8per dersom planprosessen avsluttes uten endelig vedtak etter pbl. \u00a7 12-12 eller det oppst\u00e5r ugrunnet opphold i to \u00e5r. Etter Statsforvalterens vurdering m\u00e5 ogs\u00e5 dispensasjonen sees i sammenheng med den midlertidige rammetillatelsen og de midlertidige dispensasjonene for bruksendringen til Envirs drift som er fattet i vedtak av 02.08.2023 og stadfestet av Statsforvalteren i vedtak i sak 2023/17668, hvor dispensasjonen er gitt p\u00e5 samme vilk\u00e5r, men i tillegg med maksimal varighet p\u00e5 43 m\u00e5neder fra vedtaksdatoen. Sett hen til dette synes fremdriften i den p\u00e5g\u00e5ende reguleringsplanen i stor grad \u00e5 v\u00e6re ivaretatt, og vi kan derfor ikke se at hensynene til helhetlige avklaringer og medvirkninger etter plankravet eller pbl. \u00a7 1-1 blir vesentlig tilsidesatt. Sp\u00f8rsm\u00e5let er etter dette om fordelene ved dispensasjonen er klart st\u00f8rre enn ulempene. Ulempene ved dispensasjonen er at tiltaket p\u00e5 dette tidspunktet ikke er blitt vurdert gjennom en helhetlig og grundig planprosess. Denne ulempen blir imidlertid som nevnt begrenset i og med dispensasjonen er midlertidig, og er satt i p\u00e5vente av den p\u00e5g\u00e5ende planprosessen for omr\u00e5det. Fordelene ved dispensasjonen er at lagerbygget vil medf\u00f8re mindre st\u00f8y og st\u00f8v for de omkringliggende omr\u00e5dene. Etter v\u00e5rt syn er det ogs\u00e5 en fordel \u00e5 f\u00e5 utnyttet et omr\u00e5de som allerede i stor grad er tilrettelagt til industrivirksomhet generelt. P\u00e5 bakgrunn av overnevnte vurderer vi at fordelene er klart st\u00f8rre enn ulempene. Vi har etter dette i likhet med kommunen v/Byr\u00e5det kommet til at vilk\u00e5rene for \u00e5 gi midlertidige dispensasjoner fra byggegrense mot sj\u00f8, maksimal m\u00f8neh\u00f8yde, maksimal utnyttelsesgrad og plankrav er oppfylt. Oppsummering Statsforvalteren i Vestland stadfester Bergen kommunes vedtak datert 07.07.2023, ref.nr: 2023/03902-14, om midlertidig rammetillatelse og midlertidige dispensasjoner med en varighet frem Side: 10/10 til endelig vedtak av reguleringsplan p\u00e5 eiendommen, eventuelt frem til avslutningen av planprosessen etter pbl. \u00a7 12-12, eller dersom det oppst\u00e5r ugrunnet opphold i prosessen i to \u00e5r. Klagene har ikke f\u00f8rt frem. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Gunnar O. H\u00e6reid Anne Kristin Kayser Eitungjerde ass. statsforvalter Seksjonsleder Dokumentet er elektronisk godkjent Kopi til: SIMONSVIKEN N\u00c6RINGSPARK AS M\u00f8llendalsveien 65C 5009 BERGEN HARRIS ADVOKATFIRMA AS AVD BERGEN Postboks 4115 Sandviken 5835 BERGEN HOLON BERGEN AS Tollbodallmenningen 2A 5004 BERGEN Bergen kommune Postboks 7700 5020 BERGEN Mottakerliste: Inger Johanne Bj\u00f8rgvik Nyg\u00e5rdsvikveien 43 A 5165 LAKSEV\u00c5G Vestland fylkeskommune Postboks 7900 5020 BERGEN VELFORENINGEN c/o Erlend Eriksen 5165 LAKSEV\u00c5G NYG\u00c5RDSVIKVEIEN 43A-49C Nyg\u00e5rdsvikveien 45A "
}