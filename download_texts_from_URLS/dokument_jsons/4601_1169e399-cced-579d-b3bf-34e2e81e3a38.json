{
  "dokument_id": "1169e399-cced-579d-b3bf-34e2e81e3a38",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 52 fra Katrine Berg N\u00f8dtvedt (MDG) om luftkvalitet (del 2 av sp\u00f8rsm\u00e5l nr. 36) - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9629854/Svar-pa-skriftlig-sporsmal-nr-52-fra-Katrine-Berg-Nodtvedt-MDG-om-luftkvalitet-del-2-av-sporsmal-nr-36-Utvalg-for-miljo-og-byutvikling",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor (Arbeidssted) V\u00e5r referanse: 2023/269778-6 Saksbehandler: Malene Nesse Gr\u00f8nningen Fra Dato: 4. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 52 fra Katrine Berg N\u00f8dtvedt (MDG) om luftkvalitet (del 2 av sp\u00f8rsm\u00e5l nr. 36) - Utvalg for milj\u00f8 og byutvikling Sp\u00f8rsm\u00e5l til byr\u00e5den: Er byr\u00e5den enig i at om byr\u00e5dserkl\u00e6ringen blir gjennomf\u00f8rt, hvor nullvekstm\u00e5let blir erstattet av et utslippsreduksjonsm\u00e5l og det bygges mer motorvei, s\u00e5 vil trafikken \u00f8ke, og med det vil byr\u00e5dets politikk f\u00f8re til at deres bidrag til luftkvalitet er negativ for innbyggernes helse? Svar fra byr\u00e5den: Trafikken vil ikke automatisk \u00f8ke dersom man erstatter nullvekstm\u00e5let med et utslippsreduksjonsm\u00e5l. P\u00e5 samme m\u00e5te som det er n\u00f8dvendig med supplerende tiltak som bedring av kollektivtrafikken, \u00f8kt gang og sykkelandel m.v for \u00e5 n\u00e5 nullvekstm\u00e5let, vil det ogs\u00e5 v\u00e6re n\u00f8dvendig med trafikkreduserende tiltak for \u00e5 n\u00e5 et utslippsreduksjonsm\u00e5l. Et utslippsreduksjonsm\u00e5l gir ogs\u00e5 st\u00f8rre muligheter til \u00e5 lede gjennomgangstrafikken bort fra sentrum. Byr\u00e5den arbeider for l\u00f8sninger som leder gjennomgangs tungtrafikken utenom sentrum. Dette vil kunne f\u00f8re til b\u00e5de bedring i lokal luftkvalitet og reduksjon i st\u00f8y i sentrale omr\u00e5der som i dag er sv\u00e6rt belastet. Christine Kahrs - Byr\u00e5d for byutvikling Dokumentet er godkjent elektronisk. "
}