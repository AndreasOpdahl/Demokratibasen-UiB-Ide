{
  "dokument_id": "26016631-f423-5e1b-bc23-a15dd777822b",
  "doc_type": "case_minutes",
  "kommune": 4601,
  "tittel": "Saksprotokoll UHSO, 24042024, Sak 52/24, H\u00f8ring om Bj\u00f8rnsonsgate 4 - veien videre",
  "url": "https://bergen.kommune.no/politikere-utvalg/api/fil/bk360/10337727/Innstilling-vedtak-Horing-om-Bjornsonsgate-4-veien-videre",
  "tekst": "H\u00f8ring om Bj\u00f8rnsonsgate 4 - veien videre Utvalg for helse og sosial behandlet saken i m\u00f8tet 24.04.2024 sak 52/24 og fattet f\u00f8lgende vedtak: 1. Utvalg for helse og sosial tar saken til orientering. 2. Utvalg for helse og sosial ber byr\u00e5det komme tilbake til utvalget med muntlig orientering om status hver 6 mnd. Utvalg for helse og sosials behandling F\u00f8lgende representanter tok ordet: Bj\u00f8rn-Frode Schjelderup (H), Fauzia Hussain-Wiik (A), Diane A. Berbain (SV), Christine Henriksen \u00d8degaard (MDG), Christian Haugen (FrP), Kjersti Pettersen (H), Tom-Ove Koteng Monsen (PP), Per J\u00f8rgensen (FrP) Forslag fremsatt i utvalget: Fauzia Hussain-Wiik (A) fremsatte p\u00e5 vegne av A f\u00f8lgende utsettelsesforslag: Saken utsettes. Diane A. Berbain (SV) fremsatte p\u00e5 vegne av SV f\u00f8lgende alternative forslag i 6 punkter: Utvalg for helse og sosial tar saken til orientering, og ber byr\u00e5det levere en sak som tar for seg en vurdering f\u00f8lgende tiltak som en oppf\u00f8lging av utvalgets h\u00f8ring: 1. Bj\u00f8rnsonsgate 4 skal erstattes av differensierte botilbud p\u00e5 et h\u00f8yt faglig niv\u00e5. Det er en forutsetning at man bygger opp alternative botilbud for beboerne i de ulike m\u00e5lgruppene f\u00f8r avvikling av Bj\u00f8rnsonsgate 4. 1.1. Utvalget ber byr\u00e5det s\u00f8ke l\u00e5n og tilskudd til utvikling av det boligsosiale arbeidet hos Husbanken og Statsforvalteren som var presentert p\u00e5 h\u00f8ringen (l\u00e5n, investeringstilskudd, startl\u00e5n, tilskudd) og ber om \u00e5 rapportere til utvalget om det. 1.2. I p\u00e5vente av avviklingen av botiltaket skal antall beboere i Bj\u00f8rnsonsgate 4 ikke overstige 10. Bj\u00f8rnsonsgate 4 oppgraderes med forsterket boligstandard og hyblene bygges om til st\u00f8rre boenheter. Bo- og tjenesteavtale avvikles til fordel for avtale i tr\u00e5d med husleieloven. Bemanningen skal best\u00e5 av personer med helse-og sosialfaglig kompetanse 24 timer i d\u00f8gnet og 7 dager i uken, og skal inkludere i st\u00f8rre grad ansatte med erfaringskompetanse/brukererfaring. Den nye tjenestebeskrivelsen og arbeidsinstruks til personalet inkludert vektere skal gjennomg\u00e5s for \u00e5 ogs\u00e5 samsvare med beboernes behov. Menneskerettighetene, medborgerskap, brukerperspektiv og -erfaring skal v\u00e6re framtredende i hele driftskonseptet. 2. Parallelt med avvikling av Bj\u00f8rnsonsgate 4, ber bystyret byr\u00e5det gj\u00f8re Housing First til f\u00f8rende metode for \u00e5 skaffe bolig til m\u00e5lgruppen i kommunen. All booppf\u00f8lging skal f\u00f8lge prinsippene fra Housing First. 2.1. Utvalget ber byr\u00e5det styrke Housing First-metoden ved \u00e5 \u00f8ke kapasiteten. Teamet skaleres opp 2.2. Utvalget ber byr\u00e5det etablere tverrfaglige team som arbeider etter b\u00e5de FACT-modellen og Housing First-modellen 2.3. Utvalget ber byr\u00e5det om \u00e5 etablere en rusavdeling p\u00e5 sykehjem, etter Stokka-modellen i Stavanger. 3. Byr\u00e5det p\u00e5legges et s\u00e6rskilt krav om oppf\u00f8lging og jevnlig rapportering til utvalget for helse og sosial, samt gjennomf\u00f8ring av brukerunders\u00f8kelse i sine botjenester. 4. Ruspolitisk r\u00e5d involveres systematisk i arbeidet og legger frem sine innspill til utvalget (som de andre medvirkningsr\u00e5dene) 5. Det skal utredes \u00e5 l\u00f8se vektertjenestene i kommunal egenregi. 6. Utvalget ber byr\u00e5det utf\u00f8re en gjennomgang av partssamarbeidet sammen med ansatteorganisasjoner og rapporterer om det til bystyret Christian Haugen (FrP) fremsatte p\u00e5 vegne av H og FrP f\u00f8lgende tilleggsforslag: UHSO ber byr\u00e5det komme tilbake til utvalget med muntlig orientering om status hver 6 mnd. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: Utvalget mener de forholdene ved Bj\u00f8rnsonsgate som kom frem b\u00e5de f\u00f8r og under h\u00f8ringen har v\u00e6rt av en s\u00e6rdeles graverende og alvorlig art. Boligene og oppf\u00f8lgingen kommunen her har tilbudt s\u00e5rbare mennesker i byen v\u00e5r har v\u00e6rt for d\u00e5rlig. Det er av avgj\u00f8rende betydning for en bedret kvalitet i botilbud og kommunale tjenester for denne gruppen innbyggere at situasjonen rundt de kommunale botilbudene f\u00f8lges tett opp videre. Utvalget ber derfor om jevnlige statusoppdateringer p\u00e5 forhold vedr\u00f8rende det kommunale botilbudet for rusavhengige, b\u00e5de p\u00e5 kvalitet og dekningsgrad i forhold til det til enhver tid antall bostedsl\u00f8se i Bergen. Elin Brandt \u00c5dlandsvik (INP) fremsatte p\u00e5 vegne av INP f\u00f8lgende tilleggsforslag: Byr\u00e5det m\u00e5 avklare hvor midlertidig bolig skal v\u00e6re i ombyggingsperioden Magne Hages\u00e6ter (R) fremsatte p\u00e5 vegne av R f\u00f8lgende tilleggsforslag: Bystyret ber om at byr\u00e5det innhenter en vurdering fra departementet om hvorvidt tilbud som har v\u00e6rt drevet p\u00e5 lignende m\u00e5te som Bj\u00f8rnsons gate 4, kommer inn under husleieloven. Merknader fremsatt i utvalget: Christine Henriksen \u00d8degaard (MDG) fremsatte p\u00e5 vegne av MDG f\u00f8lgende merknad: Utvalget mener de forholdene ved Bj\u00f8rnsonsgate som kom frem b\u00e5de f\u00f8r og under h\u00f8ringen har v\u00e6rt av en s\u00e6rdeles graverende og alvorlig art. Boligene og oppf\u00f8lgingen kommunen her har tilbudt s\u00e5rbare mennesker i byen v\u00e5r har v\u00e6rt for d\u00e5rlig. Det er av avgj\u00f8rende betydning for en bedret kvalitet i botilbud og kommunale tjenester for denne gruppen innbyggere at situasjonen rundt de kommunale botilbudene f\u00f8lges tett opp videre. Utvalget ber derfor om jevnlige statusoppdateringer p\u00e5 forhold vedr\u00f8rende det kommunale botilbudet for rusavhengige, b\u00e5de p\u00e5 kvalitet og dekningsgrad i forhold til det til enhver tid antall bostedsl\u00f8se i Bergen. 2 Votering: Utsettelsesforslag fra A, fremsatt av Fauzia Hussain-Wiik (A), fikk 3 stemmer (A). Alternativt forslag punkt 1-6 fra SV, fremsatt av Diane A. Berbain (SV), fikk 3 stemmer (SV, R). Alternativt forslag fra MDG, fremsatt av Christine Henriksen \u00d8degaard (MDG), fikk 1 stemme (MDG). Forslag til vedtak ble enstemmig vedtatt. Tilleggsforslag fra H og FrP, fremsatt av Christian Haugen (FrP), ble vedtatt med 14 stemmer (H, FrP, SV, MDG, BL, INP, R, KrF, PP). Tilleggsforslag fra INP, fremsatt av Elin Brandt \u00c5dlandsvik (INP), fikk 1 stemme (INP). Tilleggsforslag fra R, fremsatt av Magne Hages\u00e6ter (R), fikk 3 stemmer (SV, R). Merknad fra MDG, fremsatt av Christine Henriksen \u00d8degaard (MDG), fikk 2 stemmer (MDG, R). Forslag til vedtak: Utvalg for helse og sosial tar saken til orientering. 3 "
}