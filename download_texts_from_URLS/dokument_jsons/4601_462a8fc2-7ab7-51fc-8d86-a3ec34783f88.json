{
  "dokument_id": "462a8fc2-7ab7-51fc-8d86-a3ec34783f88",
  "doc_type": "case_attachment",
  "kommune": 4601,
  "tittel": "Fagnotat, datert 28.02.2024",
  "url": "https://bergen.kommune.no/politikere-utvalg/api/fil/bk360/9983003/Fagnotat-datert-28-02-2024",
  "tekst": " Plan- og bygningsetaten Til Fagnotat Byr\u00e5dsavdeling for byutvikling V\u00e5r referanse: PLAN-2022/20585-13 Ragnar Mar Grinde/ Saksbehandler: Eirik Haukanes Aasheim Dato: 28.02.2024 Fra Plan- og bygningsetaten Forslag til detaljregulering anbefales vedtatt Fana, Gnr. 41 Bnr. 636 m.fl., Troldhaugvegen, Arealplan-ID 70030000 Om planforslaget Ard Arealplan AS foresl\u00e5r p\u00e5 vegne av T & D Holding AS detaljregulering for et omr\u00e5de ved Troldhaugvegen, i Fana bydel. Planomr\u00e5det ligger i ytre fortettingssone i kommuneplanens arealdel (KPA 2018) og er i dag uregulert. Figur 1: Oversiktskart. R\u00f8d markering viser planomr\u00e5det Planforslagets hovedform\u00e5l er \u00e5 etablere en konsentrert sm\u00e5husbebyggelse i Troldhaugvegen 46, gnr. 41 bnr. 636. Det foresl\u00e5s ett rekkehus med 4 boenheter samt privat og felles uteoppholdsareal. Eksisterende bolig med tilh\u00f8rende garasje og bod p\u00e5 tomten skal rives. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Det er vurdert at planforslaget ikke utl\u00f8ser krav om konsekvensutredning, og at det ikke vil ha vesentlige konsekvenser for tilgrensede reguleringsplaner. Se planbeskrivelsen med vedlegg for utfyllende opplysninger. Planprosess og medvirkning Merknader og uttalelser ved offentlig ettersyn Planforslaget var p\u00e5 h\u00f8ring og offentlig ettersyn i perioden 04.12.2021\u201331.01.2022. Vestland fylkeskommune fikk 2 ukers utsatt frist. Det ble mottatt 1 privat merknad, 7 h\u00f8ringsuttalelser og 1 innsigelse. Disse er oppsummert og kommentert av forslagsstiller i merknadsskjema datert 15.02.2022. Det er ogs\u00e5 kommet inn 1 privat merknad etter frist. Materialet er gjennomg\u00e5tt og vurderes som dekkende. Det er ikke gjennomf\u00f8rt en medvirkningsprosess ut over lovens minstekrav. I uttalelsene og merknadene blir det i hovedtrekk pekt p\u00e5 f\u00f8lgende: Byggeh\u00f8yder, volum, terreng og estetikk \u2022 Usikkert hvorvidt tomten er stor nok til oppf\u00f8ring av 4 boenheter med god kvalitet. \u2022 Illustrert m\u00f8neh\u00f8yde m\u00e5 sikres. \u2022 \u00d8nske om variert fargebruk p\u00e5 fasaden. \u2022 \u00d8nske om flere niv\u00e5er i terrenget for \u00e5 bedre topografien. \u2022 Mulig rasfare grunnet l\u00f8s og por\u00f8s grunn rundt Kloppedalsvegen 5C m\u00e5 hensyntas. Disponering og parkering \u2022 Disponeringen internt i planomr\u00e5det b\u00f8r bearbeides for \u00e5 sikre uteoppholdsareal med tilfredsstillende kvaliteter ettersom foresl\u00e5tt plan har mye veg- og parkeringsareal. \u2022 Forslag om \u00e5 avgrense bilparkering til fordel for attraktive/tyverisikre sykkelfasiliteter med god kapasitet, samt eksplisitte kvalitetskrav til sykkelparkering i bestemmelsene. Gangsti og innsigelse \u2022 Illustrasjonsplanen viser at foresl\u00e5tt gangsti/snarvegforbindelse til gang- og sykkelvegen blokkeres av oppstilling for renovasjon. Plassering av renovasjon m\u00e5 endres. \u2022 Innsigelse fra Statens vegvesen til foresl\u00e5tt gangsti/snarvegforbindelse til fremtidig gang- og sykkelveg p\u00e5 grunn av konflikt med deres p\u00e5g\u00e5ende planarbeid for sykkelstamveg E39 (planID: 4601_62880000). \u00d8vrige merknader: \u2022 Ulikheter mellom st\u00f8yrapportene fra 2019 og 2021 m\u00e5 gj\u00f8res rede for. St\u00f8yskjerming \u00f8ker kvaliteten p\u00e5 uteoppholdsareal uavhengig av om st\u00f8ygrense brytes uten skjerm. \u2022 Anbefalt bl\u00e5gr\u00f8nne l\u00f8sninger for overvannsh\u00e5ndtering fremfor infiltrasjonssandfang. \u2022 Planforslaget avskj\u00e6rer tomten mot nord, Kloppedalsveien 1C, fra fremtidige muligheter for utnyttelse til boligfortetting. Endringer etter offentlig ettersyn Endringene som er foretatt etter offentlig ettersyn, fremg\u00e5r av merknads- og endringsskjema datert 20.03.2023. Planmaterialet er oppdatert i henhold til endringene. Kort oppsummert inneb\u00e6rer endringene: \u2022 Plankartet og reguleringsbestemmelsene er oppdatert med sikring av maksimal m\u00f8neh\u00f8yde p\u00e5 kote +28,5. Saksnummer PLAN-2022/20585 Side 2 av 13 \u2022 Det er sikret i reguleringsbestemmelsene at det skal foreligge kartlegging av skredfare f\u00f8r igangsettelsestillatelse, dette for \u00e5 ivareta en mulig skredfare ved grensen til Kloppedalsveien 5C. \u2022 Det er medtatt en reguleringsbestemmelse om \u00abharmonisk fargebruk i tr\u00e5d med omkringliggende omgivelser\u00bb, jf. punkt 3.1.1.5.a. \u2022 Renovasjonsomr\u00e5det er bearbeidet for \u00e5 gi plass til forbig\u00e5ende gangsti/snarveg. \u2022 Avklaringer om ulikheter i st\u00f8yrapport er lagt inn i planbeskrivelsen. \u2022 Krav om utarbeiding av rivedokumentasjon. \u2022 Krav om utarbeiding av tilstandsrapport, som supplement til klimagassberegninger. \u2022 Planbestemmelser om st\u00f8y, trafikksikkerhet og st\u00f8v fra anleggsarbeid er oppdatert. \u2022 Naturmangfoldrapporten er oppdatert med informasjon om store l\u00f8vtr\u00e6r p\u00e5 eiendommen. L\u00f8vtr\u00e6rne skal bevares i st\u00f8rst mulig grad. \u2022 Det er sikret i bestemmelser at det per 100 m2 BRA bolig skal etableres minimum 2,5 sykkelparkeringsplasser i tyverisikker sykkelparkering. Innsigelse Statens vegvesen fremmet innsigelse til planforslaget 20.01.22. Innsigelsen ble fremmet p\u00e5 grunn av mangelfull hensyntagen til deres planer for sykkelstamveg E39 Nesttun \u2013 Fj\u00f8sanger, da planforslaget ble vurdert \u00e5 v\u00e6re i strid med viktige nasjonale interesser knyttet til fremkommelighet og trafikksikkerhet for myke trafikanter samtidig som det ville vanskeligj\u00f8re og fordyre utbygging av riksveganlegget. Statens vegvesen var i utgangspunktet positiv til etablering av gangsti/snarveg mot sykkelstamvegen, men krevde at det ble tilf\u00f8rt rekkef\u00f8lgekrav som sikrer at gangstiens kryss med sykkelstamvegen tilfredsstiller gjeldende siktkrav, og at gangstien ikke opparbeides f\u00f8r sykkelstamvegen er etablert. Videre m\u00e5tte plangrensen trekkes tilbake da friomr\u00e5det GF overlappet med sykkelstamvegens vegareal og midlertidig bygge- og anleggsomr\u00e5de (figur 2). Figur 2: Sammenstilte plankart for sykkelstamvegen og Troldhaugvegen 46 Kommunen avholdt dialogm\u00f8te med Statens vegvesen 25.05.2022 hvor det ble skissert en l\u00f8sning som ble oversendt til forslagstiller. Planforslaget innsendt til 2. gangs behandling er revidert for \u00e5 im\u00f8tekomme Statens vegvesens innvendinger og f\u00f8lger forslaget fra dialogm\u00f8tet, vist i referat datert 01.06.2022. F\u00f8lgende endringer er utf\u00f8rt: \u2022 Plangrensen er trukket tilbake slik at den ikke overlapper regulert samferdselsomr\u00e5de i Statens vegvesens plan. \u2022 Det er lagt et bestemmelsesomr\u00e5de i plankartet (figur 3) med et tilknyttet rekkef\u00f8lgekrav som hindrer inngrep f\u00f8r arealet er ferdig etablert i tr\u00e5d med reguleringsplan for sykkelstamveg E39 (planID: Figur 3: Bestemmelsesomr\u00e5de #2 sikrer at inngrep ikke gjennomf\u00f8res f\u00f8r Statens 4601_62880000). vegvesens planlagte sykkelveg og fortau langs planomr\u00e5det er ferdig etablert. Aktuelle bestemmelser: Saksnummer PLAN-2022/20585 Side 3 av 13 4.2 Bestemmelser til bestemmelsesomr\u00e5de (#2) 4.2.1 Det tillates ikke inngrep f\u00f8r sykkelveg og fortau er etablert i tr\u00e5d med statens vegvesen sin reguleringsplan (Plan-ID: 4601_62880000) i bestemmelsesomr\u00e5det, jf. 5.4.1. 5.4 Rekkef\u00f8lgekrav til felt GF 5.4.1 Det tillates ikke inngrep i bestemmelsesomr\u00e5de #2 f\u00f8r arealet er ferdig etablert i tr\u00e5d med reguleringsplan for sykkelstamveg E39 (planID: 4601_62880000), jf. 4.2.1. Dette rekkef\u00f8lgekrav bortfaller dersom nevnte reguleringsplan ikke vedtas. Kommunen oversendte reviderte plandokumenter til Statens vegvesen 31.05.2023. Innsigelsen ble trukket i brev datert 05.07.2023. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let bolig og det planfaglige grepet i planforslaget. Den tematiske f\u00f8ringen for 2024 om \u00e5 vurdere areal og lokaler til frivillighet, kultur og idrettsaktiviteter har ikke v\u00e6rt vurdert og finnes heller ikke naturlig i dette omr\u00e5det. Forslaget til detaljregulering vurderes \u00e5 v\u00e6re tilfredsstillende og anbefales vedtatt med endringer. Forhold til overordnede planer Planomr\u00e5det ligger i ytre fortettingssone i KPA 2018 og er satt av til boligomr\u00e5de i kommunedelplan (KDP) for Ny-Paradis, Hop og Nesttun. (Arealplan ID 15700000). I KDP er eiendommen satt av til eksisterende boligomr\u00e5de, og i disse omr\u00e5dene tillates en utnytting p\u00e5 maksimum 30% og minimum 20% BYA. Maksimale byggeh\u00f8yder er 7 meter til gesims og 10 meter til m\u00f8ne. I henhold til KPA \u00a7 2.3 gjelder kommuneplanens arealdel foran eldre kommunedelplaner ved motstrid, og det er derfor KPA som blir vektlagt i plansaken. I ytre fortettingssone skal grad av utnytting tilpasses omgivelsene og ligge mellom 30-120 %- BRA. \u00d8vre del av spennet mellom 30 og 120 %-BRA skal kun benyttes for tiltak med kort avstand til godt kollektivtilbud. Forslagsstiller foresl\u00e5r en samlet utnyttelse p\u00e5 omtrent 70 %- BRA, inklusiv parkeringsareal og man\u00f8vrering. Utnyttelsen er 52 %-BRA uten parkering. Utnyttelsen er innenfor rammene i KPA 2018. Utnyttelsesgraden vurderes ogs\u00e5 \u00e5 v\u00e6re i tr\u00e5d med omr\u00e5dets plassering i forhold til kollektivknutepunkt, gang- og sykkelforbindelser og andre viktige m\u00e5lpunkt. Omkringliggende bebyggelse best\u00e5r i hovedsak av ene- og tomannsboliger samt blokkbebyggelse, og det er derfor positivt at det reguleres for konsentrert sm\u00e5hus- bebyggelse. Dette vil v\u00e6re med \u00e5 bidra til et variert og mangfoldig bygningsmilj\u00f8 i omr\u00e5det. Vi vurderer at planforslaget er i tr\u00e5d med overordnede planer. Saksnummer PLAN-2022/20585 Side 4 av 13 Gjennomf\u00f8ring av planforslaget Deler av Troldhaugvegen (vegstrekket over 41/1266) er regulert til offentlig veg i plan 5120500 (figur 4), men er ikke overtatt av kommunen. Den har derfor status privat veg. Etter offentlig ettersyn er det mottatt kopi av tinglyst erkl\u00e6ring fra 18.01.1959 som sikrer eiendommen vegrett. Planforslaget f\u00f8rer ikke til en vesentlig \u00f8kning i trafikk gjennom vegen til naboliggende plan, 5120500, og det er heller ikke mottatt nabomerknader med bekymringer relatert til trafikksikkerhet. Grad av utnytting, byggeh\u00f8yder og estetikk Planforslaget har en maksimal utnyttelsesgrad p\u00e5 70%- BRA og maksimal byggeh\u00f8yde kote +28,5. Maksimal Figur 4: Oversikt over vegstatus. Privat utnyttelsesgrad, inkludert parkering, er sikret i veg i gr\u00f8nt. Kommunal veg i bl\u00e5tt. Lilla reguleringsbestemmelse 3.1.1.1. omriss rundt naboplan 5120500. Ny bebyggelse kan oppf\u00f8res med to etasjer + en loftetasje, jf. reguleringsbestemmelse 3.1.1.4. Bebyggelsen er vist med saltak, jf. figur 5. Videre er det lagt f\u00f8ringer p\u00e5 takform samt variasjon i plassering i bestemmelse 3.1.1.6. Det har tidligere i prosessen blitt stilt krav om varierende byggeh\u00f8yder (figur 5), men med kun 4 enheter ser vi ikke lenger hensikten med dette kravet slik at det utg\u00e5r. Figur 5: Snitt AA, retning s\u00f8r\u00f8st, og snitt BB, sett mot \u00f8st. Fra Snitt og oppriss, datert 03.08.2021. Et gjennomg\u00e5ende tema i l\u00f8pet av planprosessen har v\u00e6rt disponeringen av eiendommen. Den foresl\u00e5tte l\u00f8sningen er fremdeles ikke optimal. Vi anbefaler at det innenfor rammene av vedtatt plan jobbes videre med plassering av b\u00e5de bebyggelse og parkering i prosessen frem Saksnummer PLAN-2022/20585 Side 5 av 13 mot s\u00f8knad om tiltak. Etter v\u00e5r vurdering er det mer hensiktsmessig \u00e5 legge parkeringen inn under bebyggelsen i \u00f8st. Det b\u00f8r ogs\u00e5 vurderes om bredden p\u00e5 adkomstveg kan reduseres til 6 m i henhold til N100. Disse tiltakene vil kunne gi en bedre disponering av eiendommen og frigj\u00f8re mer areal til uteoppholdsareal i vest. Figur 6: Forslagsstillers fire alternative forslag til disponering p\u00e5 tomten. Byplan vurderte ikke noen av de til \u00e5 v\u00e6re mer egnet enn eksisterende planforslag, vedr\u00f8rende kvaliteten p\u00e5 uteoppholdsarealet. Uteoppholdsareal For ytre fortettingssone er det i KPA 2018 krav om minimum 75 m2 uteoppholdsareal per boenhet. Maksimalt 40% kan ligge p\u00e5 tak eller altan, og ved etablering av mer enn 3 boenheter skal minimum 40% utformes som felles areal eller offentlig areal. Alle enheter skal ha noe privat uteareal. Videre skal arealet ha god og varig brukskvalitet, med en utforming som blant annet ivaretar barn og unges behov for lekeomr\u00e5der. Areal uten praktisk brukskvalitet medregnes ikke i arealkravet og kjennetegnes som sm\u00e5 restarealer, areal uten hensiktsmessig form og st\u00f8yutsatt areal. Disponeringen av uteoppholdsareal er uendret etter offentlig ettersyn. I illustrasjonsplan datert 23.03.2023 (figur 7), er det avsatt 181 m2 til felles uteoppholdsareal. Dette overoppfyller i utgangspunktet kravet p\u00e5 120 m2, som 4 boenheter p\u00e5 75 m2 utl\u00f8ser, men store deler av det henviste arealet er mindre optimalt n\u00e5r det gjelder praktisk brukskvalitet, da det er plassert i et smalt belte mellom renovasjonsomr\u00e5de og privat uteoppholdsareal, samt nord for husrekken i et smalt belte mellom for- og bakhagene. De private uteoppholdsarealene, som vist p\u00e5 illustrasjonsplanen, har ellers tilfredsstillende dimensjonering og plassering i henhold til krav i KPA \u00a7 14.3.4. Figur 7: Illustrasjonsplan, datert 23.03.2023. Som kommentert foran b\u00f8r det jobbes videre med disponeringen av tomten frem mot s\u00f8knad om tiltak. Uteareal skal l\u00f8ses innenfor felt BK. Tomten m\u00e5 disponeres slik at det gir god brukskvalitet p\u00e5 privat og felles uteoppholdsareal. Renovasjon Det legges opp til tradisjonell avfallsl\u00f8sning med s\u00f8ppelspann for avfallstypene restavfall, papp og papir, plast og matavfall. Glass og metall m\u00e5 leveres ved n\u00e6rmeste returpunkt som ligger ved gamle Hop stasjon. P\u00e5 illustrasjonsplan er det vist tilstrekkelig dimensjonering p\u00e5 snuhammer for renovasjonsbil og oppstillingsplass som har plass til to avfallstyper samtidig Saksnummer PLAN-2022/20585 Side 6 av 13 (8 stk. 140 l spann, se figur 7 og 8). Utenom hentedager skal avfallsspann plasseres i tilknytning til hver enkelt boenhet. I plankartet er bestemmelsesomr\u00e5de #1 reservert areal for plassering av avfall. Arealet skal utformes slik at det ikke sperrer for mulig gangsti til sykkelveg. Reguleringsbestemmelse 3.2.2.1.b \u00e5pner for snuareal til renovasjonsbil innenfor form\u00e5l SVT, for \u00e5 sikre tilstrekkelig dimensjonering (figur 8). Figur 8: T.v.: Utklipp fra illustrasjonsplan datert 23.03.2023 og plankart datert 05.02.2024, som viser snuhammer og oppstillingsplass for renovasjon, samt form\u00e5lsomr\u00e5de SVT, avsatt blant annet til snulomme for renovasjonsbil. T.h.: Sporingskurver for renovasjonsbil, over eldre illustrasjonsplan. Svingradiusen ber\u00f8rer form\u00e5l SVT. Trafikk Adkomst til de nye boligene foresl\u00e5s via kommunal veg Troldhaugvegen. Videre fra krysset er Troldhaugvegen en privat veg. Det er ikke lagt opp til utbedringer av adkomstvegen. Det har v\u00e6rt vurdert om det er behov for fortau som f\u00f8lge av utbyggingen. Begrensningen i planforslaget p\u00e5 maksimalt 4 boenheter f\u00f8rer til at trafikkmengden ikke vil \u00f8ke nevneverdig. Det er derfor vurdert at det ikke er behov for etablering av fortau som f\u00f8lge av planforslaget. Parkering I reguleringsbestemmelsene 3.1.1.8 st\u00e5r det at det skal etableres 0,8 bilparkeringsplasser pr. 100 m2 BRA, men minimum 1 bilparkeringsplass pr. boenhet. Kravet inneb\u00e6rer at det m\u00e5 etableres 5 parkeringsplasser, hvorav 1 m\u00e5 v\u00e6re tilpasset bevegelseshemmede. Det skal etableres minimum 2,5 sykkelparkeringsplasser per 100 m2 BRA bolig, og minimum 10 % av parkeringsplassene skal v\u00e6re utformet og reservert for bevegelseshemmede. Det er ikke reservert plasser for bildeling. Parkeringsdekningen vurderes \u00e5 v\u00e6re tilfredsstillende. Saksnummer PLAN-2022/20585 Side 7 av 13 Gangsti Innenfor planomr\u00e5det er det avsatt et omr\u00e5de for gr\u00f8nnstruktur, bestemmelsesomr\u00e5de #2. Her tillates etablering av en gangsti (figur 9) frem til gang- og sykkelvegen langs med Troldhaugvegen, jf. reguleringsbestemmelsene 2.6.1 og 3.3.1.1a. Denne gangstien var inkludert i forannevnte innsigelse fra Statens vegvesen. Innsigelsen ble l\u00f8st delvis ved \u00e5 knytte et rekkef\u00f8lgekrav til bestemmelsesomr\u00e5det i 4.2.1, som medf\u00f8rer at det ikke tillates inngrep f\u00f8r sykkelveg og fortau er etablert i tr\u00e5d med Statens vegvesen sin reguleringsplan (Plan-ID: 4601_62880000. Saksnummer: PLAN-2022/20445). Figur 9: Gangsti, fra Reguleringsplan for gang- og sykkelveg er i prosess frem mot illustrasjonsplan23.03.23. 2. gangs behandling. I dialogm\u00f8te med Statens vegvesen, datert 25.05.2022, ble det blant annet diskutert om krav til gangsti burde utg\u00e5 grunnet det kompliserte forholdet mellom gangsti og sykkelstamvegen. Et rekkef\u00f8lgekrav om \u00e5 etablere en gangsti vil ta lang tid \u00e5 oppfylle da forel\u00f8pig oppstart av sykkelvegen er satt til 2026. Vi vurderer det derfor som akseptabelt at gangstien blir liggende igjen som en mulighet for fremtiden, ved at en regulerer gangstien inn i planen, men uten at opparbeiding sikres i bestemmelsene. Slik unng\u00e5s ogs\u00e5 en uheldig binding mellom boligenes brukstillatelse og en usikker fremtidig ferdigstilling av sykkelstamvegen. En eventuell fremtidig gangsti vil medf\u00f8re bedre tilgjengelighet til n\u00e6rmeste bussholdeplass for alle med adresse Troldhaugvegen. St\u00f8y Bakke Strand og Akustikk AS har utarbeidet st\u00f8yrapport, datert 16.03.2021 (se figur 10). Ved m\u00e5ling i 4 meters h\u00f8yde er nordvestre del av planomr\u00e5det tiltenkt BK innenfor gul st\u00f8ysone, med 57-58 Lden ved husvegg i 2. etg, mens m\u00e5ling i 1,5 meters h\u00f8yde gir st\u00f8yfrie areal over hele BK-omr\u00e5det. Vi vurderer st\u00f8ysituasjonen til \u00e5 v\u00e6re tilfredsstillende l\u00f8st. Figur 10: T.v: St\u00f8ysoner beregnet ved 4 meter h\u00f8yde. T.h: Beregnet st\u00f8yutbredelse fra veitrafikkst\u00f8y Lden i h\u00f8yde 1,5 meter, samt st\u00f8yniv\u00e5 p\u00e5 fasade i 2. etasje. (St\u00f8yrapport fra 2021). Det ikke n\u00f8dvendig med st\u00f8yskjerming av felles uteoppholdsareal, ei heller er det n\u00f8dvendig med st\u00f8yreduserende tiltak i 2. etasje utover standard krav om stille side, som oppfylles p\u00e5 Saksnummer PLAN-2022/20585 Side 8 av 13 boligenes \u00f8stlige side. Krav til innend\u00f8rs st\u00f8yniv\u00e5 forventes ivaretatt med foresl\u00e5tte vegg, vindu og ventilasjon. Skredfare Helt \u00f8st i planomr\u00e5det er den en bratt skrent, inntil Kloppedalsvegen 5C (gnr. 41, bnr. 1227). Det er ingen kjent risiko for skredfare p\u00e5 eiendommen, men ved h\u00f8ring og offentlig ettersyn ble det levert merknad om at det er l\u00f8s og por\u00f8s grunn i omr\u00e5det. Ved rammes\u00f8knad skal det foreligge kartlegging av skredfare, og det skal redegj\u00f8res for eventuelle sikringstiltak. Dette er sikret i bestemmelse 5.1.1. Kulturminnedokumentasjon og rivedokumentasjon Forslagstiller har i dialog med byantikvaren f\u00e5tt godkjent en forenklet kulturminne- og rivedokumentasjon. Vi har ingen ytterligere kommentarer. Naturmangfold Naturmangfoldrapport datert 29.11.2023 inneholder vurderinger av naturmangfoldet i- og rundt planomr\u00e5det, etter naturmangfoldloven (nml) \u00a7\u00a7 8 til 12. \u00a7 8 Kunnskapsgrunnlaget Naturmangfoldloven \u00a7 8 krever at offentlige beslutninger som ber\u00f8rer naturmangfoldet skal bygge p\u00e5 \u00abvitenskapelig kunnskap om arters bestandssituasjon, naturtypers utbredelse og \u00f8kologiske tilstand, samt effekten av p\u00e5virkninger\u00bb. Krav til kunnskapsgrunnlag skal st\u00e5 i rimelig forhold til sakens karakter og risiko for skade p\u00e5 naturmangfoldet. Det skal ogs\u00e5 legges vekt p\u00e5 \u00abkunnskap som er basert p\u00e5 generasjoners erfaringer gjennom bruk av- og i samspill med naturen, og som kan bidra til b\u00e6rekraftig bruk og vern av naturmangfoldet\u00bb. Forslagstiller vurderer planforslaget til \u00e5 ikke f\u00f8re til stor risiko p\u00e5 naturmangfoldet. De har tatt utgangspunkt i artsregistreringer i databaser som artskart og naturbase, hvor det ikke er registrert arter innenfor planomr\u00e5det. Basert p\u00e5 sakens karakter og tilgjengelige registreringer vurderer de at kunnskapsgrunnlaget er tilstrekkelig. Vi slutter oss til forslagsstillers utredning og vurderer videre kunnskapsgrunnlaget som tilstrekkelig. Det er ikke registrert funn i artskart eller naturbase inne p\u00e5 selve planomr\u00e5det, men vi vil likevel p\u00e5peke at naturmangfoldrapporten viser til flere registreringer av r\u00f8dlistede arter og fremmedarter i omr\u00e5det rundt. \u00a7 9 F\u00f8re-var-prinsippet Naturmangfoldloven \u00a7 9 krever at det tas sikte p\u00e5 \u00e5 unng\u00e5 mulig vesentlig skade p\u00e5 naturmangfoldet n\u00e5r det treffes en beslutning uten at det foreligger tilstrekkelig kunnskap om hvilke virkninger den kan ha for naturmilj\u00f8et. En skal med andre ord v\u00e6re f\u00f8re-var, og om det foreligger en risiko for irreversibel skade p\u00e5 naturmangfoldet, s\u00e5 skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. Forslagstiller vurderer at det foreligger tilstrekkelig kunnskap om naturmangfoldet, virkningene denne reguleringsplanen vil ha p\u00e5 naturmangfoldet, samt tilstrekkelig kunnskap for \u00e5 unng\u00e5 skade naturmangfoldet. De vurderer dermed at f\u00f8re-var-prinsippet med dette ikke kommer til anvendelse, jf. nml \u00a7 9. Saksnummer PLAN-2022/20585 Side 9 av 13 Vi slutter oss til forslagstillers vurdering. Vi anser ikke planforslaget til \u00e5 forverre situasjonen for n\u00e6rliggende arter p\u00e5 norsk r\u00f8dliste 2018, som blant annet overnevnte gr\u00e5spurv eller piggsvin, som ogs\u00e5 er registrert i omr\u00e5det. Reguleringsbestemmelse 2.3.4 sikrer at eksisterende tr\u00e6r skal bevares i st\u00f8rst mulig grad, og foresl\u00e5tt utbygging beslaglegger ikke s\u00e6rlig mer naturareal enn eksisterende bebyggelse. \u00a7 10 \u00d8kosystemtiln\u00e6rming og samlet belastning Naturmangfoldloven \u00a7 10 krever at det foreligger en vurdering av hvordan tiltaket p\u00e5virker \u00f8kosystemet, hvorp\u00e5 den samlede belastingen p\u00e5 \u00f8kosystemet skal legges til grunn for hva som kan tolereres. Dette m\u00e5 videre sees i sammenheng med pbl. \u00a7 4-2 om \u00abplanens forhold til rammer og retningslinjer som gjelder for omr\u00e5det\u00bb og vilk\u00e5rene for krav om konsekvensutredning. Forslagstiller er ikke kjent med at tiltakene i planforslaget vil medf\u00f8re nevneverdig virkning for landskap, \u00f8kosystem, naturtyper eller arter. De vurderer at naturmangfold av stor viktighet ikke ber\u00f8res av planforslaget, og er ikke kjent med at det foreligger tilsvarende- eller andre typer tiltak eller inngrep i omr\u00e5det som p\u00e5virker naturmangfoldet. Vi vurderer heller ikke planforslaget til \u00e5 ha nevneverdig virkning p\u00e5 landskap, \u00f8kosystem, naturtyper eller arter. Vi kan heller ikke se at naturmangfold av stor viktighet ber\u00f8res eller at det foreligger tilsvarende eller andre typer tiltak eller inngrep i omr\u00e5det som p\u00e5virker naturmangfoldet. Vi slutter oss derfor til forslagstillers vurdering. \u00a7 11 Tiltakshaver betaler Naturmangfoldloven \u00a7 11 krever at tiltakshaveren skal dekke kostandene ved \u00e5 hindre eller begrense skade p\u00e5 naturmangfoldet, dersom det ikke er urimelig. Forslagstiller er ikke kjent med at planforslaget vil medf\u00f8re milj\u00f8forringelse, slik at det vil oppst\u00e5 kostander som tiltakshaver skal dekke etter prinsippet i nml. \u00a7 11. Vi ser ikke at planen vil medf\u00f8re milj\u00f8forringelse og slutter oss til forslagstillers vurdering. \u00a7 12 Milj\u00f8forsvarlige teknikker Naturmangfoldloven \u00a7 12 krever at det skal unng\u00e5s eller avgrenses \u00e5 gj\u00f8re skade p\u00e5 naturmangfoldet, og at man da skal ta utgangspunkt i \u00abslike driftsmetoder og slik teknikk og lokalisering som, ut fra en samlet vurdering av tidligere, n\u00e5v\u00e6rende og fremtidig bruk av mangfoldet og \u00f8konomiske forhold, gir de beste samfunnsmessige resultater\u00bb. Forslagsstiller er ikke kjent med at planforslaget vil medf\u00f8re skader p\u00e5 naturmangfoldet, og opplyser at man ved planforslaget s\u00f8ker \u00e5 ivareta mest mulig av de store l\u00f8vtr\u00e6rne i planomr\u00e5det. Vi sier oss enige i forslagstillers vurdering og stiller oss bak avgj\u00f8relsen om \u00e5 ivareta l\u00f8vtr\u00e6r i st\u00f8rst mulig grad. Saksnummer PLAN-2022/20585 Side 10 av 13 Universell utforming Det fremg\u00e5r av punkt 2.1.1 i reguleringsbestemmelsene at \u00abprinsippene om universell utforming skal legges til grunn ved utforming av bygninger, fellesomr\u00e5der og trafikkanlegg\u00bb, og at dette skal redegj\u00f8res til byggesak. Det er imidlertid presisert i bestemmelse 3.1.1.9b at \u00abdet kan gj\u00f8res unntak for kravet om universell utforming der terrengforhold eller eksisterende veg/anlegg umuliggj\u00f8r en hensiktsmessig gjennomf\u00f8ring\u00bb. Dette unntaket gjelder for den planlagte gangstien til sykkelvegen som da er fritatt fra kravet om universell utforming. Dette er likevel ikke til hinder for etableringen av en universell tilkomst i fremtiden. Vi vurderer universell utforming som tilfredsstillende l\u00f8st i dette planforslaget. Barn- og unges interesser Foresl\u00e5tt utbygging har ingen direkte p\u00e5virkning p\u00e5 eksisterende arealer avsatt til, eller i bruk av, barn og unge, og det er ikke funnet spor av barns lek innenfor planomr\u00e5det. Det er god tilgang p\u00e5 lekearealer, blant annet Hop Oppveksttun og en ballbane og liten lekeplass ved Hop bybanestopp. Barnehagedekning og skolekapasitet Det er gjort rede for barnehagedekning og skolekapasitet i planbeskrivelsen. Vi vurderer det til \u00e5 v\u00e6re tilstrekkelig skole- og barnehagekapasitet til \u00e5 ta imot 4 nye boenheter i omr\u00e5det. Samtidig m\u00e5 det p\u00e5pekes at det er mye utbyggingsaktivitet p\u00e5 og rundt Paradis, som p\u00e5 sikt kan gi kapasitetsutfordringer. Klimagassberegninger Det er utarbeidet klimagassberegninger, datert 19.12.2022, hvor to scenarioer for klimagassutslipp har blitt vurdert. Alternativ 1: bevare og rehabilitere eksisterende bygningsmasse, basert p\u00e5 et referansebygg. Alternativ 2: rive og bygge nybygg, likt foresl\u00e5tt bebyggelse. Alternativ 1: Alternativ 2: Figur 11 viser vurderingsfaktorene ved Rehabilitering og bevaring Riving og nybygg alternativ 1 satt opp mot alternativ 2. Energib\u00e6rer: Elektrisitet Energib\u00e6rer: Fjernvarme Utslippsfaktor: Norsk str\u00f8mmiks Utslippsfaktor: Norsk str\u00f8mmiks De st\u00f8rste mulige besparelsene av eller norsk-europeisk str\u00f8mmiks. (lavere utslipp enn norsk-europeisk) klimagassutslipp tilknyttes materialbruk, Med norsk str\u00f8mmiks: H\u00f8yre utslipp fra materialbruk: hvor bevaring og rehabilitering har Alt. 1 vil ha 10% lavere utslipp enn Det er mer klimagassutslipp fra lavere utslipp enn riving og nybygg. alt. 2, over byggets levetid. materialbruk ved riving og nybygg enn ved rehabilitering og bevaring. Samtidig er reelt rehabiliteringsbehov Med norsk-europeisk str\u00f8mmiks: Alt. 1 vil ha vesentlig h\u00f8yere udokumentert, og det anbefales derfor i klimagassutslipp fra energi i drift. Reell utslippsdifferanse er likevel ukjent da forslagsstiller ikke har klimagassberegningsrapporten at det Alt. 2 kommer bedre ut. dokumentert rehabiliteringsbehovet. utarbeides en tilstandsrapport som kan legges til grunn for beregningene. Figur 11: Sammenligning av \u00abrehabilitering og bevaring\u00bb (alternativ 1) og \u00abriving og nybygg\u00bb (alternativ 2). Vi vurderer det med bakgrunn i byggets stand og kvalitet som uhensiktsmessig \u00e5 kreve en tilstandsrapport n\u00e5r riving av eksisterende bygningsmasse er eneste reelle alternativ i prosjektet. Videre innehar eksisterende bygg ikke noen verneverdige eller bevaringsverdige kvaliteter som i seg selv vil stride imot v\u00e5r anbefaling om riving og oppsetting av nybygg p\u00e5 eiendommen. Samtidig er det b\u00e5de s\u00e6rs besparende for klimagassutslippene til prosjektet, samt samfunns\u00f8konomisk l\u00f8nnsomt, \u00e5 bevare og gjenbruke bygningsmateriell fra Saksnummer PLAN-2022/20585 Side 11 av 13 eiendommen, enten i dette prosjektet eller i andre prosjekt. P\u00e5 bakgrunn av dette er det lagt inn en bestemmelsene (pkt. 5.14) om at det ved riving av eksisterende bygningsmasse m\u00e5 foretas en sortering av gjenbrukbare materialer, og at gjenbrukbare materialer enten skal gjenbrukes i prosjektet, leveres til en gjenbrukssentral eventuelt avfallssortering. Klima- og energitiltak Planomr\u00e5det omfattes av infrastruktur for fjernvarme, noe KPA \u00a734 stiller krav om tilknytning til, ettersom det planlegges en samlet utnyttelse over 500 m2. Utover dette planlegges det ikke tiltak som svarer p\u00e5 de tematiske f\u00f8ringene solenergi eller fossilfrie anleggsplasser. Sistnevnte vurderer forslagstiller som urealistisk \u00e5 skulle oppn\u00e5 for dette prosjektet. Planforslaget legger heller ikke opp til spesielle tiltak n\u00e5r det gjelder \u00e5 ivareta naturverdier og jordvern da det er en privat eiendom som foresl\u00e5s bebygget. Eksisterende vegetasjon, spesielt store tr\u00e6r, skal s\u00e5 langt som mulig bevares. Vi vurderer det som uforholdsmessig \u00e5 stille krav til fossilfrie anleggsplasser i et prosjekt av denne st\u00f8rrelsen. Utfra samme begrunnelse og bebyggelsens utforming og p\u00e5virkning p\u00e5 nabobebyggelsen har vi heller ikke stilt krav om andre tiltak knyttet til de tematiske f\u00f8ringene, annet enn gjenbruk av bygningsmateriell og gr\u00f8nne tak p\u00e5 eventuelle frittst\u00e5ende carporter/garasjeanlegg. Konklusjon Vi anbefaler at planforslaget vedtas slik det foreligger, men anbefaler at det jobbes videre med disponeringen av tomten frem mot s\u00f8knad om tiltak. Tomten b\u00f8r disponeres slik at det gir bedre brukskvalitet p\u00e5 privat og felles uteoppholdsareal enn det den foreliggende illustrasjonsplanen viser. For \u00e5 sikre dette er v\u00e5r anbefaling \u00e5 plassere bebyggelsen lenger \u00f8st p\u00e5 tomten og lokalisere parkeringsplassene under bebyggelsen. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana, Gnr. 41 Bnr. 636 m.fl., Troldhaugvegen, arealplan-ID 70030000 vist p\u00e5 plankart, sist datert 05.02.2024 b. Tilh\u00f8rende reguleringsbestemmelser, sist datert 05.02.2024. Plan- og bygningsetaten Tarje Iversen Wanvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Saksnummer PLAN-2022/20585 Side 12 av 13 Vedlegg: Plankart datert 05.02.2024 Reguleringsbestemmelser datert 05.02.2024 Planbeskrivelse datert 18.12.2023 Merknadsskjema datert 20.03.2023 Illustrasjonsplan datert 23.03.2023 Snitt og oppriss datert 03.08.2021 Fotomontasje, perspektiv datert 03.08.2021 Sol- og skyggeillustrasjoner datert 07.10.2021 ROS-analyse datert 07.02.2023 VA-rammeplan datert 09.03.2021 Uttalelse fra Bergen Vann datert 19.03.2021 Rivedokumentasjon datert 09.09.2022 St\u00f8yrapport datert 16.03.2021 Renovasjonsteknisk plan datert 10.03.2021 Uttalelse fra BIR datert 26.03.2021 Naturmangfoldrapport 29.11.2023 Klimagassberegning datert 19.12.2022 Dokumentasjon vegrett tinglyst 18.01.1959 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20585 Saksnummer PLAN-2022/20585 Side 13 av 13 "
}