{
  "dokument_id": "b3a7268b-f3ec-5bbb-9733-64ce0645784e",
  "doc_type": "case_attachment",
  "kommune": 4601,
  "tittel": "Rammetillatelse datert 13.05.2024",
  "url": "https://bergen.kommune.no/politikere-utvalg/api/fil/bk360/10575493/Rammetillatelse-datert-13-05-2024",
  "tekst": " Plan- og bygningsetaten Tyark as V\u00e5r referanse: BYGG-2023/14109-7 Strandgaten 19 Saksbehandler: Widar Krister Marstrand Sor\u00f8 Dato: 13.05.2024 5013 Bergen RAMMETILLATELSE Eiendom : Gnr 136 Bnr 43 Adresse : Drotningsvikveien 131 Tiltakshaver : BACKER BOLIG AS Tiltaket : Nytt bygg - Boligform\u00e5l Hus 7 Vi viser til s\u00f8knad mottatt 21.06.2023. Historikk: S\u00f8knad om tillatelse til ny enebolig ble avsl\u00e5tt den 13.10.2023. Vedtaket ble p\u00e5klaget den 24.10.2023. Saken ble videresendt til politisk behandling og Byr\u00e5den behandlet klagen 17.03.2024, sak 2023/256739-6, der klagen ble tatt til f\u00f8lge. Bygningsmyndigheten gj\u00f8r oppmerksom p\u00e5 at Statens vegvesen i brev datert 09.04.2024 har p\u00e5klaget Byr\u00e5d for byutvikling sitt vedtak datert 17.03.2024. Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 13.10.2023 oppheves i medhold av forvaltningslovens \u00a7 33 annet ledd. 2. Med hjemmel i pbl. \u00a7 19-2 gis det dispensasjon fra KPA 2018 \u00a7 26.5.1. 3. Med hjemmel i pbl. \u00a7 20-1, jf. \u00a7 21-4 gis det rammetillatelse til oppf\u00f8ring av ny enebolig (Bolig 7, BRA 175 m2) 4. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 5. Klagen tas til f\u00f8lge. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. S\u00f8knaden gjelder Oppf\u00f8ring av ny enebolig. Tiltaket er avhengig av dispensasjon fra kommuneplan \u00a7 26.5.1 I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Det ble subsidi\u00e6rt s\u00f8kt om slik dispensasjon. Det er opprettet egne saksnr. for de 8 eneboligene oms\u00f8kt p\u00e5 gnr 136, bruksnr. 43, nummerert fra Bolig 1 til 8. I tillegg ble utomhusplan behandlet som egen sak; siste vedtak BYGG-2023/14084-19. Parkering/carport ble behandlet i sistnevnte sak, utomhusplan. 2. VEDTAK Det gis rammetillatelse til: \u2022 Oppf\u00f8ring av ny enebolig, Bolig 7, BRA 175 m2. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. 2.1 Dispensasjoner Byr\u00e5d for byutvikling har innvilget dispensasjon fra kommuneplanen \u00a7 26.5.1 I \u00f8vrig byggesone tillates ikke vesentlig nybygging. 2.2 Dokumentasjon som m\u00e5 sendes inn f\u00f8r det kan gis igangsettingstillatelse: \u2022 Oppdatert gjennomf\u00f8ringsplan med de n\u00f8dvendige ansvarsretter. \u2022 Forh\u00e5ndsuttalelse fra Bergen Vann p\u00e5 VA-anlegget, jf. plan- og bygningsloven \u00a7\u00a7 27- 1 og 27-2. \u2022 Oppdatert situasjonsplan med avkj\u00f8rsel utformet i tr\u00e5d med gjeldende reguleringsplan. Utforming av avkj\u00f8rsel skal v\u00e6re avklart med bymilj\u00f8etaten (BME). 2.3 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \u2022 Bekreftelse fra Bergen Vann p\u00e5 at sluttdokumentasjonen er tilfredsstillende. 2.4 Plassering p\u00e5 eiendommen Plasseringen godkjennes som oms\u00f8kt med 9,5 meter til nabogrense, jf. plan- og bygningsloven \u00a7 29-4. 2.5 H\u00f8ydeplassering Tiltakets maksimale h\u00f8yde p\u00e5 kote 54 meter godkjennes, jf. plan- og bygningsloven \u00a7 29-4 og gjeldende reguleringsplan. 2.6 Vannforsyning og avl\u00f8p Bergen Vann har gitt uttalelse datert 24.02.2023 med saksnummer 2023/22499-2. F\u00f8r det s\u00f8kes om igangsettingstillatelse til bygningsmyndigheten skal det innhentes forh\u00e5ndsuttalelse fra Bergen Vann. Saksnummer BYGG-2023/14109 Side 2 av 20 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00d8vrig byggesone (98,1 %), Gr\u00f8nnstruktur (1,9%) og den ligger innenfor hensynssonene: \u2022 H220_3 Vei st\u00f8y - gul sone \u2022 H220_1 Flyst\u00f8y gul sone iht. T1442: 2028 og 2060 prognose Eiendommen omfattes av reguleringsplan ID 7660000, LAKSEV\u00c5G. GNR 136, DROTNINGSVIK, OLAHAUGEN VEST, ikrafttredelsesdato 29.06.1987 og er regulert til Frittliggende sm\u00e5husbebyggelse. En mindre del av s\u00f8re del av eiendommen (7,7 %) ligger innenfor reguleringsplan Laksev\u00e5g. RV 555, Reguleringsplan for sambandet Sotra- Bergen, fra Fjell kommunegrense til Sotravatnet, ID 62990000, ikrafttredelsesdato 20.09.2016 og er regulert til Samferdselsanlegg og teknisk infrastruktur. 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 136 bruksnummer 319, 450 og 456. Merknadene g\u00e5r i hovedsak p\u00e5 \u00f8kning av trafikk p\u00e5 tilkomstvei, fremtidig vedlikehold av denne med \u00f8kt trafikk/slitasje, samt fare for steinras fra skrent i \u00f8st for\u00e5rsaket av eventuelle rystelser knyttet til grunnarbeid p\u00e5 eiendommen. Det er ogs\u00e5 kommentert plassering av renovasjon (s\u00f8ppelspann) og ulemper dette vil gi med en altfor tett plassering mot 136/450. Det stilles ogs\u00e5 spm. om n\u00e5r en kan forvente oppstart og n\u00e5r prosjektet antas ferdigstilt, samt hvordan prosjektet vil p\u00e5virke naboer under byggeprosessen. S\u00f8ker har kommentert: Det vil etableres bom i veien for \u00e5 ivareta bilfritt tun ved de nye boligene, Nedre Stiaberget 35 vil beholde sin avkj\u00f8rsel og del av vei som eksisterende. Renovasjon er hentepunkt og ikke lagringspunkt, sjenanse og lukt vil derfor v\u00e6re minimal. Plassering er revurdert og er gjort med tanke p\u00e5 tilkomst for renovasjonsbil. Vedlikehold vil avtales n\u00e6rmere, og beboere kan f\u00e5 disponere egen parkering under byggeperioden. V\u00e5r vurdering er at s\u00f8ker har svart p\u00e5 spm. knyttet til renovasjon og sikkerhet mot steinras. N\u00e5r det gjelder trafikk og p\u00e5virkning under byggearbeid mener vi dette er i mindre grad er belyst. Spm. som gjelder n\u00e5r en kan forvente oppstart og ferdigstillelse er det ikke mulig for s\u00f8ker \u00e5 kunne gi noe konkret informasjon p\u00e5 dette stadiet. 3.3 Erkl\u00e6ring om ansvarsrett F\u00f8lgende ansvarsretter er erkl\u00e6rt: Foretak Org.nr Funksjon \u2013 tiltaksklasse Ansvarsomr\u00e5de Saksnummer BYGG-2023/14109 Side 3 av 20 Tyark as 921190239 Ansvarlig s\u00f8ker \u2013 Tiltaksklasse 1 Ansvarlig s\u00f8ker Ansvarlig prosjekterende \u2013 TYARK AS 921190239 Arkitektur Tiltaksklasse 1 Obligatorisk kontroll skal gjennomf\u00f8res i henhold til byggesaksforskriften \u00a7 14-2. 3.4 Atkomst og avkj\u00f8rsel Ansvarlig s\u00f8ker opplyser at det foreligger tinglyste erkl\u00e6ringer som sikrer lovlig atkomst, jf. plan- og bygningsloven \u00a7 27-4. Bymilj\u00f8etaten v/Veiforvaltnings-seksjonen har uttalt at tiltaket vil medf\u00f8re \u00f8kt biltrafikk p\u00e5 et allerede overbelastet lokal- og riksveinett. Med \u00f8kt antall myke trafikanter i omr\u00e5det vil dette utgj\u00f8re en fare for trafikksikkerheten til de myke trafikantene i omr\u00e5det, s\u00e6rlig barn p\u00e5 veg til Alv\u00f8en skole. De skriver videre at avkj\u00f8rselen munner ut i kommunal veg med en vinkel som skaper utfordringer for siktforholdene fra nord. Avkj\u00f8rselen ligger ogs\u00e5 n\u00e6rme kryss fra fylkesvegen. De tilr\u00e5r en vinkelrett utforming av avkj\u00f8rselen for \u00e5 sikre at frisikten i st\u00f8rre grad ivaretas og at inn- og utkj\u00f8ringsforholdene forbedres. Figur 1 Kryss ut i kommunal vei, eksisterende situasjon og plankart fra 1987 I reguleringsplanen fra 1987 er ikke T-krysset vist med angitt hj\u00f8rneavrunding (radius) eller siktlinjer (se illustrasjoner over) og en eventuell godkjennelse av 8 nye boliger er avhengig av tillatelse for utvidelse (\u00f8kning med 7) av eksisterende avkj\u00f8rsel og en slik tillatelse m\u00e5 foreligge fra vegmyndighetene. Statens vegvesen har uttalt at det ikke er \u00f8nskelig \u00e5 f\u00f8re enda mer trafikk (eller anleggstrafikk) inn p\u00e5 dette vegnettet all den tid Sotrasambandet er under oppf\u00f8ring. Vestland fylkeskommune uttaler at krysset mellom fylkesveg og kommunal vei m\u00e5 utarbeides i forhold til reguleringsplanen for Sotrasambandet for \u00e5 ikke skape kapasitetsutfordringer dersom det skal bygges ut nye eneboliger p\u00e5 eiendommen. Avkj\u00f8rsel er i stor grad i henhold til reguleringsplanen og fagetaten viser til at det if\u00f8lge samhandlingsrutinen med Bymilj\u00f8etaten er Plan- og bygningsetaten som skal fatte vedtak knyttet til utvidet bruk for omr\u00e5de som omfattes av reguleringsplan. Saksnummer BYGG-2023/14109 Side 4 av 20 Fagetaten er enig i klagers tolkning og legger til grunn at den regulerte avkj\u00f8rselen legger til rette for utvidelse av flere boliger innenfor felt D og dermed at det ikke er snakk om en utvidet bruk i henhold til hva omr\u00e5det ble regulert til i 1987. S\u00e5 fremt boligenes grunnflate inkludert garasje ikke overstiger 1/3 av tomtens grunnflate finner vi at avkj\u00f8rselen er regulert for bruk av de 8 boenhetene. Selv om krysset i stor grad er i henhold til reguleringsplanen m\u00e5 det likevel v\u00e6re i tr\u00e5d med denne og selve utformingen av krysset m\u00e5 avklares med bymilj\u00f8etaten f\u00f8r det gis ferdigattest. 3.5 Skredfare Tiltaket ligger i et omr\u00e5de med en skrent/terrenghelning i \u00f8st som gj\u00f8r at omr\u00e5det kan v\u00e6re utsatt for skred/steinsprang. Ansvarlig s\u00f8ker har fremlagt skredfarevurdering fra Multiconsult datert 24.02.2022. Konklusjon: Multiconsult har utf\u00f8rt en skredfarevurdering i forbindelse med regulering av et planomr\u00e5de ved Drotningsvikveien 131, gnr. 136 bnr. 43 m.fl., i Bergen kommune. Skredfaren er vurdert iht. PBL og TEK17 \u00a7 7.3 og omfatter vurdering ift.sikkerhetsklasse S1 og S2. Konklusjonen er at det kan utl\u00f8ses steinsprang fra bergskrenten i \u00f8stlig del av planomr\u00e5det. Det er utarbeidet faresoner med \u00e5rlig nominell sannsynlighet \u22651/100 og \u22651/1000. Vi anbefaler \u00e5 utf\u00f8re sikringstiltak i bergskrenten slik at krav til sikkerhet blir ivaretatt i hele planomr\u00e5det. Tilstrekkelig sikring av bergskrenten vil redusere faren for steinsprang og gj\u00f8re at boliger og uteareal kan plasseres fritt. Aktuelle sikringstiltak vil i hovedsak v\u00e6re installering av kamst\u00e5lbolter, og sikringstiltakene skal prosjekteres av geolog. 3.6 Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Det s\u00f8kes om oppf\u00f8ring av 1 av 8 eneboliger og det er i tillegg utabeidet en utomhusplan som m\u00e5 sees i sammenheng med s\u00f8knad om etablering av de 8 eneboligene p\u00e5 samme eiendom. Etter v\u00e5r vurdering er bestemmelsen tilstrekkelig ivaretatt for oms\u00f8kte tiltak. 3.7 St\u00f8y Ansvarlig s\u00f8ker har fremlagt st\u00f8yrapport fra Brekke Strand, datert 24.02.2023. ammendrag (Trafikkst\u00f8y): I forbindelse med etablering av 8 eneboliger i prosjektet Stiatunet i Drotningsvikveien 31, gnr/bnr 136/43 i Bergen kommune, er det foretatt en trafikkst\u00f8yvurdering. Retningslinje for behandling av st\u00f8y i arealplanlegging, T-1442, og KPA for Bergen er lagt til grunn i vurderingen. Innend\u00f8rs st\u00f8y vurderes mot grenser i NS 8175, klasse C. Saksnummer BYGG-2023/14109 Side 5 av 20 Krav til utend\u00f8rs oppholdsareal i KPA er tilfredsstilt. For boligenes uteomr\u00e5der beregnes st\u00f8yniv\u00e5et til \u00e5 v\u00e6re under grense for gul st\u00f8ysone for en tilstrekkelig stor del av tilgjengelig uteareal for hver bolig. Det er ikke n\u00f8dvendig med st\u00f8yskjerming av eiendommen. Krav til stille side er ivaretatt for alle boligene. I videre prosjektering m\u00e5 det legges opp til at halvparten av oppholdsrom og minst ett soverom har vindu mot stille side. Krav til innend\u00f8rs st\u00f8yniv\u00e5 kan ivaretas med foresl\u00e5tte l\u00f8sninger for vegg, vindu og ventilasjon. Vurdering (Flyst\u00f8y): Den aktuelle eiendommen ligger utenfor gul flyst\u00f8ysone for gjeldende prognoser, med utend\u00f8rs flyst\u00f8yniv\u00e5 Lden = 49-51 dB. Hele eiendommen vil dermed f\u00e5 st\u00f8yniv\u00e5 som tilfredsstiller b\u00e5de anbefalt grenseverdi i T-1442 og kommuneplanen. Det vil ikke v\u00e6re n\u00f8dvendig med st\u00f8yreduserende tiltak med hensyn p\u00e5 flyst\u00f8y. Med disse flyst\u00f8yniv\u00e5ene vil det heller ikke v\u00e6re behov for lydisolerende tiltak i fasader for \u00e5 tilfredsstille krav til innend\u00f8rs st\u00f8yniv\u00e5 i TEK/NS 8175. 3.8 Andre uttalelser eller vedtak Statens vegvesen har gitt uttalelse datert 06.07.2023: Med bakgrunn i oversendt dokumentasjon i saken s\u00e5 vurderer vi at det ikke er grunnlag for \u00e5 gi dispensasjon fra kommuneplanen \u00a726.5.1. Tiltaket legger opp til nybygging og omr\u00e5det er utsatt for st\u00f8y fra bil og flytrafikk. Omr\u00e5det ligger i gul st\u00f8ysone. I tillegg er omr\u00e5det i kommuneplanen avsatt til \u00d8vrig byggesone, der det ikke skal finne sted vesentlig nybygging. Vi ser at planen n\u00e6rmer seg 40 \u00e5r og kommunen m\u00e5 vurdere om det er behov for \u00e5 stille krav om ny plan, jfr \u00a7 12-4, 5.ledd. Deler av den aktuelle tomten ligger i reguleringsplanen for Sotrasambandet. Denne delen vil bli brukt i forbindelse med anleggsarbeidet i Drotningsvik med t\u00f8mming av Stiavatnet og deretter etablering av rundkj\u00f8ring her. Arealet er n\u00f8dvendig for at anleggstrafikken skal kunne fungere s\u00e5 problemfritt og effektivt som mulig. Dette lar seg vanskelig gjennomf\u00f8re med ekstra anleggstrafikk til og fra det aktuelle omr\u00e5det. En utbygging p\u00e5 den aktuelle tomten medf\u00f8rer \u00f8kt trafikk lokalt og ikke minst p\u00e5 den overbelastede Rv 555. Denne vegen har n\u00e5dd sitt trafikale metningspunkt. S\u00e5 lenge arbeidet med Sotrasambandet p\u00e5g\u00e5r m\u00e5 det ikke komme mer trafikk ut p\u00e5 denne vegen enn det som allerede er godkjent fra regulerte omr\u00e5der. Vi kan ikke akseptere en dispensasjon som medf\u00f8rer \u00f8kt trafikk p\u00e5 Rv 555 i den tiden Sotrasambandet blir bygget. \u00d8kt trafikk medf\u00f8rer ytterligere utfordringer for trafikksikkerheten i omr\u00e5det. I tillegg vil en slik situasjon forverre framkommeligheten for n\u00f8detatene i Bergen vest og i \u00d8ygarden kommune. En slik trafikal situasjon m\u00e5 man unng\u00e5. Statens vegvesen r\u00e5r Bergen kommune i fra \u00e5 gi dispensasjon i denne saken med bakgrunn i overnevnte argumentasjon. Saksnummer BYGG-2023/14109 Side 6 av 20 Vi ber om \u00e5 f\u00e5 vedtak i saken oversendt til klagevurdering. Kommentar fra bygningsmyndigheten: Det vises st\u00f8y p\u00e5 deler av eiendommen, men st\u00f8yrapport fra Brekke Strand As viser til at det ikke er n\u00f8dvendig med st\u00f8yskjerming eller tiltak mot st\u00f8y, verken i forhold til vei- eller flyst\u00f8y. Vestland fylkeskommune har gitt uttalelse datert 21.07.2023: (uttale til eneboliger) Avk\u00f8yrselen fr\u00e5 eigedommen g\u00e5r f\u00f8rst til kv. 4088 og deretter direkte til fv. 5212. Krysset mellom fylkesveg og kommunalveg m\u00e5 utarbeidast i h\u00f8ve til reguleringsplanen for Sotrasambandet for \u00e5 ikkje skape kapasitetsutfordringar dersom det skal byggast ut nye einebustader p\u00e5 eigedomen. Rv. 555 og anleggstrafikken til Sotrasambandet Anleggsarbeidet for nye rv. 555 og Sotrasambandet er nyleg starta opp. Statens vegvesen har vore sv\u00e6rt tydeleg p\u00e5 at arbeidet med Sotrasambandet vil f\u00f8re til at det ikkje kan gjerest annet anleggsarbeid i tilknyting til rv. 555. Dette vegprosjektet har blive til som eit resultat av at vegen har sv\u00e6rt avgrensa kapasitet og med anleggstrafikken som vegprosjektet vil medf\u00f8re kan det ikkje aksepterast meir anleggstransport utan at det utreies i reguleringsplan. Prosjekter som oms\u00f8kt vil f\u00f8re til ytterlegare auke i trafikk som vil gi ytterlegare og vesentlege utfordringar for trafikktryggleiken p\u00e5 Rv 555. Dette strider med intensjonane i null visjonen, om null hardt skadde og drepne i trafikken. Realisering av tiltak som ikkje er heimla i plan, skal ikke starte opp f\u00f8r Sotrasambandet er ferdig realisert. Reguleringsplan Oms\u00f8kt bustadomr\u00e5de er regulert som \u00abfrittliggande sm\u00e5husbebyggelse\u00bb. Gjeldande reguleringsplan er ein eldre plan fr\u00e5 1987 som ikkje har presisert kva omfang denne delen av planomr\u00e5det kan brukast til. Vi meiner difor at tiltaket er s\u00e5 omfattande at det utl\u00f8yser krav om detaljregulering jf. KPA. pkt. 3.1. Vi meiner at ein reguleringsplan m\u00e5 til for \u00e5 kartlegge omr\u00e5det og sikre rekkef\u00f8lgjekrav som er naudsynt for \u00e5 sikre opparbeiding av infrastruktur. Form\u00e5let med rekkef\u00f8lgjekrav er at tiltaka i planomr\u00e5det skal skje p\u00e5 ei koordinert og hensiktsmessig m\u00e5te. Vi r\u00e5r difor ifr\u00e5 \u00e5 gi dispensasjon til tiltaket utan at det gjennomf\u00f8rast detaljregulering av omr\u00e5det. Samanfatning P\u00e5 bakgrunn i ovannemnte utfordringar til utbyggingsprosjektet grunna at vi meiner det prosjektet utl\u00f8yser plankrav og auka trafikk p\u00e5 rv. 555 r\u00e5r vi ifr\u00e5 \u00e5 gje dispensasjon til utbyggingsprosjektet p\u00e5 gnr. 136 bnr. 43 i Bergen kommune. Statsforvalteren i Vestland har gitt uttalelse datert 17.07.2023: Statsforvalteren stiller seg generelt positiv til ny boligbebyggelse tett p\u00e5 senter og i omr\u00e5der med god kollektivtransportdekning. I denne saken vil vi peke p\u00e5 at tomten er del av et st\u00f8rre sammenhengende gr\u00f8ntomr\u00e5de som strekker seg fra Byfjorden i nord til Stiavatnet i s\u00f8r. Slike sammenhengende gr\u00f8ntomr\u00e5der er s\u00e6rlig verdifulle for naturmangfoldet og b\u00f8r sikres. Dette aktuelle gr\u00f8ntomr\u00e5det er allerede under press for nedbygging med nye boligfelt, jf bl a tiltak p\u00e5 tomt i \u00f8st.I denne sammenheng vil vi ogs\u00e5 minne om at Bergen kommune har m\u00e5lsetning om arealn\u00f8ytralitet i sin arealplanlegging. Saksnummer BYGG-2023/14109 Side 7 av 20 Vi vil ogs\u00e5 peke p\u00e5 at omr\u00e5det er egnet til lek og opphold av barn og unge og eventuell utbygging m\u00e5 vurderes opp mot Rikspolitiske retningslinje for \u00e5 styrke barn og unges interesser i planleggingen. Jf. ogs\u00e5 kommuneplanens bestemmelse \u00a7 13. Ved en utarbeidelse av reguleringsplan vil en kunne sikre at disse tema blir vurdert og vektlagt. Statsforvalteren stiller seg kritisk at det blir gitt dispensasjon som oms\u00f8kt p\u00e5 gnr. 136, bnr. 43 Drotningsvikveien i Laksev\u00e5g bydel. Statsforvalteren stiller seg etter dette kritisk til at det blir gitt dispensasjon for oppf\u00f8ring av 8 eneboliger p\u00e5 gnr. 136, bnr. 43 Drotningsvikveien i Laksev\u00e5g bydel. Dersom det likevel blir innvilget dispensasjon, ber vi kommunen sende vedtaket til Statsforvalteren for klagevurdering. Kommentar fra bygningsmyndigheten: Eiendommen er i dag bebygd med en eldre enebolig, samt uthus og er ellers i stor grad gjengrodd med skog, etc. I kommuneplan best\u00e5r eiendommen hovedsaklig av form\u00e5let \u00d8vrig byggesone. Unntaket er et mindre gr\u00f8ntdrag/stripe som skj\u00e6rer igjennom eiendommen helt i vest. Oms\u00f8kt tiltak, dvs Bolig 7 vil ikke ber\u00f8re gr\u00f8nnstruktur (se Figur under). Figur 2 Arealform\u00e5l Gr\u00f8nnstruktur i KPA 2018. Gr\u00f8nnstruktur markert med ca plassering p\u00e5 situasjonsplan. Bymilj\u00f8etaten har gitt uttalelse datert 02.08.2023: Det s\u00f8kes dispensasjon fra \u00a7 26.5.1 i kommuneplan for ovennevnte eiendom. Paragrafen viser til \u00d8vrig byggesone hvor det ikke tillates \u00abvesentlig nybygging\u00bb. Bymilj\u00f8etaten anser etableringen av 8 nye boenheter for \u00e5 v\u00e6re et tiltak som i vesentlig grad f\u00f8rer til nyetablering av boliger i et omr\u00e5de som ikke er egnet for en slik utbygging. Vi viser til Statens Vegvesens uttalelse i saken datert 06.07.2023, som er av samme oppfatning n\u00e5r det gjelder formuleringen \u00abvesentlig nybygging\u00bb i forhold til tiltakets omfang. Bymilj\u00f8etaten anser eiendommen som uegnet for utbygging og kan dermed ikke anbefale dispensasjon fra \u00a7 26.5.1 i kommuneplan. Vegfaglig vurdering Bymilj\u00f8etaten v/Veiforvaltningsseksjonen skal vurdere tiltakets konsekvenser i tilknytning til eller i n\u00e6rheten av kommunal veg. Samlet sett vil tiltaket med 8 boenheter og 12 oppstillingsplasser for bil medf\u00f8re \u00f8kt biltrafikk p\u00e5 et allerede overbelastet lokal- og riksvegnett. Tiltaket vil ogs\u00e5 medf\u00f8re \u00f8kt antall myke trafikanter i omr\u00e5det. \u00d8kt biltrafikk utgj\u00f8r en fare for trafikksikkerheten til de myke trafikantene i omr\u00e5det, s\u00e6rlig barn p\u00e5 veg til Alv\u00f8en skole. Trafikk\u00f8kningen vil utfordre m\u00e5let om nullvisjonen \u2013 null Saksnummer BYGG-2023/14109 Side 8 av 20 drepte i trafikken \u2013 og strider med anbefalingene i G\u00e5strategien til Bergen kommune om en mer g\u00e5vennlig by. Trafikk\u00f8kningen strider ogs\u00e5 med nullvekstm\u00e5let, som er vedtatt som del av kommuneplanen og Milj\u00f8l\u00f8ftet, og inneb\u00e6rer at det ikke skal v\u00e6re vekst i personbilbruk. Vi viser til Statens vegvesens uttalelse som l\u00f8fter fram konsekvensene \u00f8kt trafikk vil f\u00e5 for de eksisterende trafikale utfordringene til n\u00f8detatene i Bergen vest og \u00d8ygarden kommune. Anleggstrafikken i omr\u00e5det mens Sotrasambandet er under utbygging vil f\u00e5 konsekvenser for trafikksikkerheten og - avviklingen, og \u00f8kt trafikk fra det oms\u00f8kte tiltaket vil forverre situasjonen ytterligere. I s\u00f8knadens situasjonsplan er avkj\u00f8rselen skissert uendret fra dagens utforming. Avkj\u00f8rselen munner ut i kommunal veg med en vinkel som skaper utfordringer for siktforholdene fra nord. Avkj\u00f8rselen ligger ogs\u00e5 n\u00e6rme kryss fra fylkesvegen. Vi tilr\u00e5r en vinkelrett utforming av avkj\u00f8rselen for \u00e5 sikre at frisikten i st\u00f8rre grad ivaretas og at inn- og utkj\u00f8ringsforholdene forbedres. Frisiktsonen skal for \u00f8vrig til enhver tid v\u00e6re fri for sikthindringer, midlertidige eller permanente, h\u00f8yere enn 0,5 m over vegen. Eksempel p\u00e5 sikthindringer er vegetasjon, gjerde, mur, bosspann eller lignende. Se v\u00e5r nettside for mer informasjon. Vi vil ogs\u00e5 presisere at dagens avkj\u00f8rsel deles med naboeiendommen 136/450 med tilh\u00f8rende parkeringsareal. Vedlagt f\u00f8lgebrev forteller ikke hvordan renovasjonsbil skal man\u00f8vrere seg inn og ut av avkj\u00f8rselen for avfallsh\u00e5ndtering med sporingskurve. Hvis inntegnet sporingskurve i situasjonsplan er ment for renovasjonsbil, er det en helt uaktuell og trafikkfarlig l\u00f8sning for avfallsh\u00e5ndteringen p\u00e5 eiendommen. Avkj\u00f8rselen m\u00e5 utformes p\u00e5 en slik m\u00e5te at renovasjonsbilen ikke man\u00f8vrerer i kommunal veg ved kryss og er til fare for trafikksikkerheten. RTP er ikke vedlagt s\u00f8knad om uttalelse fra Bergen kommune. Vi stiller sp\u00f8rsm\u00e5l ved hvorvidt fortau som g\u00e5r p\u00e5 begge sider av kommunal veg Nedre Stiaberget fram til avkj\u00f8rselen til ovennevnte eiendom er planlagt utbedret. Naturfaglig vurdering Bymilj\u00f8etaten v/seksjon for natur- og milj\u00f8forvaltning skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Den aktuelle eiendommen er en st\u00f8rre boligeiendom som i stor grad best\u00e5r av naturlig vegetasjon og fungerer som en gr\u00f8nn lunge i et ellers bebygd omr\u00e5de. V\u00e5tmarken s\u00f8r p\u00e5 eiendommen er naturkartlagt og i notatet konkluderes det med at v\u00e5tmarken er en sumpskog med verdi som hverdagsnatur og habitat for vanlige arter. En annen kvalitet ved aktuelle eiendom er at den er del av et relativt sammenhengende gr\u00f8ntdrag mot nord som strekker seg helt fra aktuelle eiendom og ned til sj\u00f8en. Videre kan eiendommen ogs\u00e5 ha funksjon som n\u00e6rnatur for lek for beboere i n\u00e6romr\u00e5det, men bruken av arealet til lek og rekreasjon er ikke kartlagt eller kjent. Det fremg\u00e5r av s\u00f8knaden at areal for eksisterende bebyggelse p\u00e5 eiendommen i dag er 139 m2, mens areal for ny bebyggelse er hele 1707 m2. I tillegg til at det \u00f8nskes \u00e5 oppf\u00f8re 8 eneboliger, skal det ogs\u00e5 etableres uteoppholdsareal, boder, gangveger, sykkelparkering, carport, kj\u00f8reareal, skredsikring, samt store terrenginngrep. Det er fors\u00f8kt \u00e5 bevare et sammenhengende gr\u00f8nt belte p\u00e5 eiendommen ved \u00e5 sette av areal til en gr\u00f8nn korridor langs \u00f8st-siden av eiendommen. Vi vurderer at dette arealet vil ha en sv\u00e6rt begrenset funksjon for det biologiske mangfoldet siden korridoren er sv\u00e6rt Saksnummer BYGG-2023/14109 Side 9 av 20 smal og ligger inneklemt mellom en bratt fjellvegg og nye boliger. Videre vil deler av sumpskogen masseutskiftes som f\u00f8lge av Statens vegvesens anleggsvirksomhet i tilknytning til utbyggingen av RV555. I tidligere planprosess for utbygging p\u00e5 aktuelle eiendom spilte vi inn at resterende sumpskog b\u00f8r bevares, hvor parkeringsarealet b\u00f8r l\u00f8ses p\u00e5 en annen m\u00e5te enn \u00e5 plasseres p\u00e5 sumpskogen (202130836-14), men parkeringsarealet beslaglegger fortsatt en betydelig del av sumpskogen i aktuelle s\u00f8knad. Samlet sett vil tiltaket beslaglegge et st\u00f8rre gr\u00f8ntareal med naturlig vegetasjon, som vil erstattes med harde overflater og opparbeidet hageareal uten verdi for det biologiske mangfoldet. Vi vurderer dette som uheldig i et omr\u00e5de med stort utbyggingspress p\u00e5 de f\u00e5 gjenv\u00e6rende gr\u00f8ntomr\u00e5dene, eksempelvis skal Stiavatnet tilgrensende mot s\u00f8r fylles ut. Vi viser videre til at b\u00e5de den nylig vedtatte Naturstrategien og Gr\u00f8nn strategi - Klimastrategi for Bergen legger f\u00f8ringer for arealn\u00f8ytralitet i byutviklingen. Planen medf\u00f8rer en vesentlig \u00f8kning i bygningsmasse og tilsvarende reduksjon i gr\u00f8ntareal, og vi vurderer at det er uheldig \u00e5 tillatte et utbyggingsprosjekt av dette omfanget gjennom dispensasjon i et omr\u00e5de hvor utgangspunktet er at det ikke tillates vesentlig nybygging, og hvor omr\u00e5det i hovedsak skal opprettholdes med uendret utnyttelse, jfr. KPA \u00a7 26.5.1. Det kan ogs\u00e5 v\u00e6re fare for presedensvirkninger for andre store nedbyggings-prosjekter i \u00f8vrig byggesone dersom det gis tillatelse til et prosjekt av dette omfanget gjennom dispensasjon. Konklusjon Bymilj\u00f8etaten kan med bakgrunn i det ovenst\u00e5ende ikke anbefale at det gis tillatelse til utomhusplan med oppf\u00f8ring av 8 nye eneboliger, samt riving av eksisterende enebolig for oms\u00f8kt tiltak da tiltaket etter v\u00e5rt syn strider med kommuneplanens \u00a7 26.5.1 basert p\u00e5 overst\u00e5ende vurderinger. Planforum sin konklusjon, 22.08.2023: 8 eneboliger anses som vesentlig nybygging. Antall boenheter m\u00e5 reduseres vesentlig. Det m\u00e5 tas hensyn til skredutsatt skrent ved plassering av boligene. 3.9 Dispensasjon Tiltaket kommer i strid med kommuneplanens arealdel \u00a7 26.5.1 med hensyn til vesentlig nybygging i \u00f8vrig byggesone. \u00a7 26.5.1 I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Da eiendommen er regulert og stadfestet 29.06.1987 vil det ved motstrid mellom reguleringsplanen og kommuneplanens arealdel v\u00e6re kommuneplanens arealdel som er gjeldende, jf KPA 2018 \u00a7 2.4. Det s\u00f8kes om oppf\u00f8ring av 1 av totalt 8 eneboliger og bygningsmyndigheten har med bakgrunn i overnevnte vurdert at tiltaket vil kreve dispensasjon fra bestemmelsen i KPA 2018 \u00a7 26.5.1. Saksnummer BYGG-2023/14109 Side 10 av 20 Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak \u00a7 26.5.1 i KPA er \u00e5 hindre vesentlig nybygging i omr\u00e5der avsatt til \u00d8vrig Byggesone med d\u00e5rlig eller redusert kollektivdekning. Dette er hovedsakelig for \u00e5 redusere omfanget av bilbasert boligbygging. Bestemmelsen viser til at det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Det er da en forutsetning at det ikke er potensiale for videre utstrakt boligbygging i omr\u00e5det. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Saksnummer BYGG-2023/14109 Side 11 av 20 Saksnummer BYGG-2023/14109 Side 12 av 20 Saksnummer BYGG-2023/14109 Side 13 av 20 Byr\u00e5dens vurdering og konklusjon: Byr\u00e5den har vurdert saken p\u00e5 nytt med bakgrunn i mottatt s\u00f8knad og sakens dokumenter ellers, og er kommet til at klagen kan tas til f\u00f8lge. Vesentlig nybygging, jf. KPA 2018 \u00a7 26.5.1 Det f\u00f8lger av KPA 2018 \u00a7 26.5.1 at det i \u00f8vrig byggesone ikke tillates \u00abvesentlig nybygging\u00bb. Det er prinsipalt anf\u00f8rt at bestemmelsen ikke gjelder for oms\u00f8kt utbygging, og at det derfor ikke er krav om dispensasjon fra bestemmelsen. Selv om det i denne saken bare s\u00f8kt om \u00e9n enebolig, \u00abhar kommunen konsekvent vist til at de m\u00e5 vurdere hele utbyggingspotensialet i omr\u00e5det\u00bb, jf. Statsforvalterens stadfestingsvedtak ref. 2023/17804 datert 31.01.2024. Utbyggingspotensiale skal videre vurderes opp mot eksisterende utnytting og bebyggelse, samt grad av negativ innvirkning for omgivelsene for \u00f8vrig, se bl.a. kommunens veileder for plankrav i KPA 2018 s. 13. Byr\u00e5den er enig i at eiendommen gbnr. 136/43 innenfor planomr\u00e5det til reguleringsplan 7660000 fra 1987, er \u00e5 anse som en resttomt. Byr\u00e5den er imidlertid av den oppfatning at en i Saksnummer BYGG-2023/14109 Side 14 av 20 denne vurderingen m\u00e5 ha ett st\u00f8rre perspektiv p\u00e5 saken. En vesentlig del av det umiddelbare n\u00e6romr\u00e5det er avsatt til \u00f8vrig byggesone, og innehar et utbyggingspotensiale b\u00e5de p\u00e5 ubebygde og bebygde eiendommer. Byr\u00e5den finner f\u00f8lgelig ikke her \u00e5 kunne legge avgj\u00f8rende vekt p\u00e5 eiendommens gjeldende planstatus. Dette m\u00e5 ogs\u00e5 ses i sammenheng med at Bystyret i KPA 2018 har vedtatt hvor og hvordan byutvikling og fortetting skal gjennomf\u00f8res i kommunen. For omr\u00e5dene avsatt til \u00f8vrig byggesone, er det vedtatt at omr\u00e5dene i hovedsak skal opprettholdes med uendret utnyttelse, jf. bestemmelsens retningslinje. Videre mener byr\u00e5den at samtidig etablering av 8 eneboliger (\u00f8kning fra 1 til 8 boenheter p\u00e5 eiendommen) i seg selv m\u00e5 anses vesentlig. Dette har n\u00e6r sammenheng med at ytterligere fortetting i \u00f8vrig byggesone er ment \u00e5 begrenses til enkeltvis oppf\u00f8ring av eneboliger og tomannsboliger, jf. ordlyden i KPA 2018 \u00a7 26.5.1 annet punktum. En kan heller ikke se bort ifra offentlige myndigheters negative uttalelser i vurderingen om oms\u00f8kte eneboliger isolert sett utgj\u00f8r vesentlig nybygging. Med henvisning til fagetatens vurderinger for \u00f8vrig, er byr\u00e5den av den oppfatning at en tillatelse til denne eneboligen medf\u00f8rer \u00abvesentlig nybygging\u00bb i \u00f8vrig byggesone, jf. KPA 2018 \u00a7 26.5.1. Denne type utbygging kan f\u00f8lgelig i utgangspunktet ikke tillates. Det er subsidi\u00e6rt s\u00f8kt om dispensasjon fra forbudet mot vesentlig nybygging i KPA 2018 \u00a7 26.5.1, jf. pbl. \u00a7 19-1. Vilk\u00e5rene for \u00e5 dispensere f\u00f8lger av pbl. \u00a7 19-2 andre ledd hvor det fremg\u00e5r at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Hensynet bak bestemmelsene i KPA 2018 \u00a7 26.5 er \u00e5 definere hvilke spesielle regler som skal gjelde for omr\u00e5der avsatt til \u00f8vrig byggesone. Bestemmelsen skal blant annet sikre at det ikke gis tillatelse til utstrakt boligbebyggelse i omr\u00e5der med d\u00e5rlig eller redusert kollektivdekning. Hensynet antas videre \u00e5 skulle redusere omfanget av bilbasert boligbygging. Bestemmelsen viser til at det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Det er da en forutsetning at det ikke er potensiale for videre utstrakt boligbygging i omr\u00e5det. I utgangspunktet vil all vesentlig nybygging innenfor \u00f8vrig byggesone tilsidesette hensynene som gj\u00f8r seg gjeldende bak forbudet i \u00a7 26.5.1. Dette springer ut av Bystyrets vilje i KPA 2018 om \u00f8kt fortetting fortrinnsvis innenfor sone 1 til 3. Vurderingen m\u00e5 da bero p\u00e5 om det er forhold ved oms\u00f8kte eiendoms egnethet og tiltakets art og omfang, som tilsier at en likevel kan \u00e5pne opp for fortetting av vesentlig karakter. Selv om eiendommens reguleringsplanstatus ikke tillegges avgj\u00f8rende vekt i vurderingen om tiltaket er \u00e5 anse som vesentlig nybygging, er den relevant i dispensasjonsvurderingen. Etter byr\u00e5dens syn danner reguleringsplanen fra 1987 fortsatt gode rammer for utbygging i tr\u00e5d med gjeldende arealpolitiske m\u00e5lsetninger. Byr\u00e5den mener videre at utarbeidet dokumentasjon fra avsluttet planprosess tilsier at eiendommen er egnet for utbygging av oms\u00f8kte omfang. Det taler ogs\u00e5 for dispensasjon at oms\u00f8kte tiltak opprettholder planens intensjon om frittliggende eneboliger og innfrir \u00f8vrige krav som f\u00f8lger av planen, s\u00e6rlig hva gjelder regulert grad av utnytting. Ogs\u00e5 eiendommens sentrale beliggenhet i Drotningsvik Saksnummer BYGG-2023/14109 Side 15 av 20 med n\u00e6r tilknytning til private og offentlige service- og tjenestetilbud, er et s\u00e6rskilt moment av betydning for vurderingen om det likevel skal \u00e5pnes for vesentlig nybygging. P\u00e5 den andre siden, er det flere forhold ved kommuneplanens arealdel og dagens situasjon i n\u00e6romr\u00e5det som er problematisert i de offentlige myndigheters negative uttalelser til bygges\u00f8knaden og i dokumenter fra tidligere plansak for utbygging p\u00e5 eiendommen. Byr\u00e5den er av den oppfatning at alle forhold er relevant i dispensasjonsvurderingen, og finner det n\u00f8dvendig \u00e5 vurdere forholdene enkeltvis i det f\u00f8lgende. \u00d8kt anleggsvirksomhet Deler av eiendommen er i reguleringsplan 62990000 for Sotrasambandet, avsatt til anlegg- og riggomr\u00e5de. Oms\u00f8kte tiltak ber\u00f8rer ikke arealene direkte, men Statens vegvesen p\u00e5peker at omr\u00e5det vil vanskelig kunne fungere problemfritt og effektivt med ekstra anleggstrafikk. Fylkeskommunen og Bymilj\u00f8etaten p\u00e5peker at st\u00f8rre grad anleggstrafikk enn regulert situasjon, vil forverre trafikksikkerheten. Byr\u00e5den p\u00e5 sin side anser problematikken som begrenset. Utbyggingen av \u00e5tte eneboliger p\u00e5 eiendommen vil naturligvis gi \u00f8kt anleggstrafikk, men ikke i en skala som vil medf\u00f8re vesentlige st\u00f8rre konsekvenser for omr\u00e5det enn dagens situasjon i forbindelse med utbyggingen av Sotrasambandet. Byr\u00e5den legger dessuten til grunn klagers opplysninger om at tiltaket er prosjektert med god massebalanse. Slik begrenser en utkj\u00f8ring/mellomlagring av masser til et minimum. \u00d8kt trafikk lokalt og p\u00e5 Rv 555 Myndighetene som nevnt, har videre p\u00e5pekt at \u00f8kningen fra \u00e9n til \u00e5tte boenheter i seg selv vil medf\u00f8re \u00f8kt trafikk lokalt og p\u00e5 den overbelastede Rv 555. Statens vegvesen p\u00e5peker konkret at all den tid arbeidet med Sotrasambandet p\u00e5g\u00e5r \u00abm\u00e5 det ikke komme mer trafikk ut p\u00e5 denne vegen enn det som allerede er godkjent fra regulerte omr\u00e5der\u00bb. Byr\u00e5den er enig i at \u00f8kt press p\u00e5 riksveien er problematisk p\u00e5 dette tidspunkt, men mener problematikken er avgrenset mot st\u00f8rre bolig- og n\u00e6ringsprosjekter med en merkbar \u00f8kning. I perspektiv av eksisterende trafikk p\u00e5 riksveien, anser byr\u00e5den at \u00f8kningen fra \u00e9n til \u00e5tte boenheter som helt marginal. Det vises til klagers beregninger for tiltakets betydning p\u00e5 \u00e5rsd\u00f8gntrafikk p\u00e5 Drotningsvikveien og Rv 555, henholdsvis en \u00f8kning p\u00e5 1,63 % og 0,08 %. Byr\u00e5den vil dessuten p\u00e5peke at eiendommen har n\u00e6r tilknytning til dagligvare, ulike tjenestetilbud, kollektivtransport, skole og barnehage. Dette tilsier at tiltaket ikke i vesentlig grad kan betegnes som \u00abbilbasert\u00bb utbygging. Byr\u00e5den mener det er viktig \u00e5 opprettholde en viss grad av utvikling samtidig som arbeidet med Sotrasambandet p\u00e5g\u00e5r, og finner ikke at forholdet vesentlig tilsidesetter hensynene bak bestemmelsen. P\u00e5virkningen p\u00e5 naturmangfoldet og naturverdier Statsforvalteren i Vestland og Bymilj\u00f8etaten viser til tiltakets negative konsekvenser for naturmangfoldet og naturverdier. Eiendommen er en del av et st\u00f8rre sammenhengende gr\u00f8ntomr\u00e5de og best\u00e5r blant annet av sumpskog med verdi som hverdagsnatur og habitat for vanlige arter. Byr\u00e5den har gjennomg\u00e5tt utarbeidet vurdering fra R\u00e5dgivende Biologer AS den 04.11.2021 om v\u00e5tmarken i forbindelse med planarbeidet, ref. 202130936/21. Det f\u00f8lger av vurderingen at sumpskogen har \u00abnoe verdi\u00bb, men vil uten ytterligere inngrep utvikle seg videre mot skog. Saksnummer BYGG-2023/14109 Side 16 av 20 Forholdene knyttet til naturmangfoldet m\u00e5 dermed anses tilstrekkelig avklart, og tiltaket vil ikke v\u00e6re av vesentlig negativ betydning for naturverdiene. Byr\u00e5den er videre av den oppfatning at den sammenhengende gr\u00f8nnstrukturen fra eiendommen og ned til sj\u00f8en, er i det vesentligste p\u00e5virket av skj\u00e6ringer i terrenget og bebyggelsen i omr\u00e5det. I den grad en kan p\u00e5vise en sammenhengende struktur, ivaretar tiltaket etter byr\u00e5dens syn disse forhold med vegetasjonslinjen mot \u00f8st. Barn- og unges interesser Statsforvalteren p\u00e5peker at \u00abomr\u00e5det er egnet til lek og opphold av barn og unge og eventuell utbygging m\u00e5 vurderes opp mot Rikspolitiske retningslinje for \u00e5 styre barn og unges interesser i planleggingen\u00bb. Det er gjort unders\u00f8kelser om barn- og unges interesser i forbindelse med avsluttet planprosess. Det har v\u00e6rt registrert spor etter barnelek ved bebyggelse nord for oms\u00f8kte tiltak, men det er ingen holdepunkter for at eiendommen benyttes til lek eller opphold. Tillatelse til utbygging synes dermed ikke \u00e5 g\u00e5 p\u00e5 bekostning av barn og unges interesser \u2013 I hvert fall ikke i den grad at det b\u00f8r stilles krav til erstatningsareal. Samlet sett og med hensyn til eiendommens reguleringsplanstatus, finner ikke byr\u00e5den at hensynene bak bestemmelsen blir \u00abvesentlig tilsidesatt\u00bb, jf. pbl. \u00a7 19-2. Fordelene ved oms\u00f8kte tiltak, er at en kan benytte seg av restareal innenfor planomr\u00e5det til utbygging av sterkt etterspurte boligtyper i kommunen. Byr\u00e5den mener dette er en vesentlig fordel knyttet til kommunens areal- og ressursdisponering. Med henvisning til vurderingene over, finner ikke byr\u00e5den nevneverdige ulemper knyttet til oms\u00f8kte utbygging. Det vises s\u00e6rskilt til tiltakets n\u00e6re beliggenhet til n\u00f8dvendige service- og tjenestetilbud, og dets begrensede betydning p\u00e5 trafikksituasjonen, naturmangfoldet og naturverdier. Fordelene ved oms\u00f8kte utbygging er \u00abklart st\u00f8rre enn ulempene\u00bb, jf. pbl. \u00a7 19-2. Byr\u00e5den er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5den av den oppfatning at det kan gis dispensasjon. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Saksnummer BYGG-2023/14109 Side 17 av 20 Widar K. M. Sor\u00f8 saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til BACKER BOLIG AS Postboks 583 Sentrum 5806 BERGEN Saksnummer BYGG-2023/14109 Side 18 av 20 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/14109 Side 19 av 20 Saksnummer BYGG-2023/14109 Side 20 av 20 "
}