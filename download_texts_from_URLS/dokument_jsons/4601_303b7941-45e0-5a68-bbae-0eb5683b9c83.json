{
  "dokument_id": "303b7941-45e0-5a68-bbae-0eb5683b9c83",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra  MATTILSYNET",
  "url": "https://bergen.kommune.no/politikere-utvalg/api/fil/bk360/10899941/Horingsinnspill-fra-MATTILSYNET",
  "tekst": " Bergen kommune Deres ref: Postboks 7700 V\u00e5r ref: 2024/139436 5020 BERGEN Dato: 05.08.2024 Org.nr: 985 399 077 UTTALELSE TIL H\u00d8RING AV PLANPROGRAM FOR KOMMUNEPLANENS SAMFUNNSDEL - BERGEN KOMMUNE, SAK 2024- 93669-2 Vi mottok den 18. juni 2024 planprogram for kommuneplanens samfunnsdel til offentlig ettersyn, ref. deres sak nr. 2024-93669-2. M\u00e5let med planarbeidet er \u00e5 lage en ny samfunnsdel som skal fungere som et styringsverkt\u00f8y for en b\u00e6rekraftig og fremtidsrettet utvikling av Bergen kommune. Mattilsynet er statlig sektormyndighet for omr\u00e5dene planter, fisk, dyr, mat og drikkevann. Som h\u00f8ringsinstans skal vi p\u00e5se at relevante nasjonale f\u00f8ringer, regionale planer og lokale bestemmelser f\u00f8lges opp av kommunen. Innledning Vi \u00f8nsker \u00e5 peke p\u00e5 relevant regelverk, nasjonale og regionale f\u00f8ringer som skal gi beskyttelse av drikkevann, og som vi forventer legges til grunn i arbeidet med \u00e5 utarbeide en ny samfunnsdel. Kommuneplanens samfunnsdel m/ arealstrategi gir f\u00f8ringer for arealplanlegging og plan- og byggesaksbehandling i kommunen. Det er derfor viktig at drikkevann er omtalt i kommuneplanens samfunnsdel. Det \u00e5 kunne levere nok og trygt drikkevann er en kritisk forutsetning for en fremtidsrettet utvikling av kommunen, og for \u00e5 kunne n\u00e5 mange av de andre m\u00e5lene i samfunnsplanen, b\u00e5de for innbyggerne og for n\u00e6ringslivet. Det at befolkningen til enhver tid har tilgang p\u00e5 tilstrekkelige mengder trygt drikkevann er viktig i et folkehelseperspektiv, og m\u00e5 omtales under folkehelse. Drikkevannsforsyning er kritisk infrastruktur. Betydningen av \u00e5 kunne levere trygt og nok drikkevann til enhver tid m\u00e5 derfor ogs\u00e5 omtales under samfunnssikkerhet og beredskap. Mattilsynet Saksbehandler: Ole Christian Bj\u00f8rgo Postadresse: Seksjon mat Bergen og Omland Tlf: 22400000 Felles postmottak, Postboks 383 E-post: postmottak@mattilsynet.no 2381 Brumunddal (Husk mottakers navn) Telefaks: 23 21 68 01 Relevant regelverk, nasjonale og regionale f\u00f8ringer FNs b\u00e6rekraftsm\u00e5l Kommuneplanens samfunnsdel b\u00f8r v\u00e6re forankret i FNs b\u00e6rekraftsm\u00e5l, hvor vann inng\u00e5r direkte eller indirekte i flere av m\u00e5lene. Vi vil s\u00e6rlig rette fokus mot f\u00f8lgende m\u00e5l: \u2022 M\u00e5l nr. 3 - God helse og livskvalitet \u2022 M\u00e5l nr. 6 - Rent vann og gode sanit\u00e6rforhold \u2022 M\u00e5l nr. 11 - B\u00e6rekraftige byer og lokalsamfunn For \u00e5 kunne n\u00e5 disse m\u00e5lene er det er viktig \u00e5 prioritere beskyttelse av eksisterende og mulige fremtidige drikkevannskilder. Det m\u00e5 ogs\u00e5 sikres n\u00f8dvendig vedlikehold og fornying av ledningsnettet. Modernisering og utvikling av teknisk infrastruktur er avgj\u00f8rende for \u00e5 sikre innbyggerne tilgang p\u00e5 nok og trygt drikkevann til enhver tid. Et stadig mer ekstremt klima som f\u00f8lge av klimaendringer, gir \u00f8kt fare for alvorlige hendelser som forurensing eller bortfall av drikkevann i et st\u00f8rre omr\u00e5de. Det generelle arbeidet for \u00e5 n\u00e5 FNs b\u00e6rekraftsm\u00e5l er derfor relevant ogs\u00e5 i et drikkevannsperspektiv. Nasjonale m\u00e5l for vann og helse Nasjonale m\u00e5l for vann og helse gjenspeiler en del av FNs b\u00e6rekraftsm\u00e5l. Nasjonale m\u00e5l for vann og helse, vedtatt av regjeringen i 2024, har konkrete m\u00e5l som skal ivaretas spesielt for \u00e5 sikre vannforsyninger gjennom tiltak i planer. I m\u00e5l nr. 5 og 6 omtales kommunal samfunnsplanlegging og arealbruk og forventninger til at planene ivaretar drikkevannshensyn. I plansammenheng vil vi spesielt trekke frem f\u00f8lgende nasjonale m\u00e5l p\u00e5 drikkevannsomr\u00e5det: \u2022 M\u00e5l nr. 5 - Kommunal samfunnsplanlegging skal sikre innbyggerne trygt drikkevann og drikkevannshensyn skal ivaretas i arealplanleggingen \u2022 M\u00e5l nr. 6 - Kommunen skal ha helhetlige planer og tiltak som ser vann, avl\u00f8p og arealbruk i sammenheng \u2022 M\u00e5l nr. 11 - Kommunens overordnede risiko og s\u00e5rbarhetsanalyser skal ivareta sikkerheten i drikkevannsforsyningen \u2022 M\u00e5l nr. 12 - Kommunens beredskapsplanverk skal sikre alternativ drikkevannsforsyning for alle, om n\u00f8dvendig gjennom samarbeid Drikkevann er kritisk infrastruktur og i nasjonale m\u00e5l er det en forventning til at det skal v\u00e6re planer for alternativ vannforsyning og beredskap som ivaretas gjennom kommunale planer. Kommunen skal ha oversikt over samtlige vannforsyningssystem i kommunen, ogs\u00e5 private vannforsyningssystem. Det b\u00f8r vurderes om flere innbyggere kan knyttes til fellesanlegg med god leveringssikkerhet og god vannkvalitet. Nasjonale forventninger til regional og kommunal planlegging 2023 \u2013 2027 Om hensyn til drikkevann st\u00e5r f\u00f8lgende i nasjonale forventninger: Kapittel 6 omhandler samfunnssikkerhet og beredskap og kapittel 6.4 omhandler drikkevann. Det er fulgt opp med forventningspunkt 71: \u201cKommunens drikkevannsforsyning skal inng\u00e5 i vurderingen av samfunnssikkerhet i kommuneplanens samfunnsdel og arealdel. Drikkevannskilder tas hensyn til og sikres i planlegging, blant annet for \u00e5 redusere behovet for vannrensing\u201d. Vann er ogs\u00e5 omtalt i kapittel 5 om klima, natur og milj\u00f8 for framtida, jf. kapittel 5.4 om rene og rike vassdrag. Her er det fire forventingspunkter som omhandler vann og vassdrag (59-62). I punkt 61 er vannforsyning direkte omtalt p\u00e5 f\u00f8lgende m\u00e5te: \u201cSamfunns- og arealplanleggingen samordnes med planlegging av vannforsyning og avl\u00f8p, herunder overvannsh\u00e5ndtering og vurdering av naturbaserte l\u00f8sninger\u201d. Side 2 av 4 I nasjonale forventninger stilles det krav om og forventes at det tas drikkevannshensyn i kommuneplaner. Arealstrategi \u2013 Beskyttelse av drikkevannskilder og vanntilsigsomr\u00e5der I byr\u00e5dets forslag til planstrategi legges det opp til \u00e5 rullere b\u00e5de kommuneplanens samfunnsdel og arealdel. Planprosessene skal gjennomf\u00f8res parallelt, men som to separate prosesser. Det er samfunnsdelen som er den overordnede strategiske delen av kommuneplanen, og arealdelen skal f\u00f8lge opp f\u00f8ringene fra samfunnsdelen. Kommunen skal utarbeide en arealstrategi \u00absom en bro\u00bb mellom kommuneplanens samfunnsdel og arealdel. Mattilsynet ser p\u00e5 dette som et sv\u00e6rt viktig arbeid med tanke p\u00e5 \u00e5 sikre innbyggerne en tilfredsstillende drikkevannsforsyning b\u00e5de p\u00e5 kort og lang sikt. Aktivitet rundt drikkevannskilder kan f\u00e5 sv\u00e6rt uheldige konsekvenser. Det er derfor viktig \u00e5 s\u00f8rge for at det ikke oppst\u00e5r konflikt med arealer som er avsatt til beskyttelse av nedslagsfelt og vanntilsigsomr\u00e5der til disse. I tillegg til \u00e5 sikre n\u00f8dvendig areal i vanntilsigsomr\u00e5det er det viktig at det utarbeides bestemmelser til hensynssonene som er s\u00e5 dekkende og presise at de forhindrer u\u00f8nsket aktivitet i vanntilsigsomr\u00e5det. Hensynssoner m\u00e5 etableres for b\u00e5de offentlige og private vannforsyningssystemer. Ved utlegging av nye omr\u00e5der for fritidsbebyggelse, boliger, n\u00e6ring mm. m\u00e5 tilgang til drikkevann og mulighet for \u00e5 etablere tilfredsstillende avl\u00f8p samt h\u00e5ndtering av overvann inng\u00e5 i utredningsarbeidet for \u00e5 finne ut om omr\u00e5der er egnet til utbygging. Konsekvenser for eksisterende vannforsyning i omr\u00e5det m\u00e5 inng\u00e5 i disse vurderingene. Mattilsynet sin uttalelse oppsummert En god drikkevannsforsyning er en forutsetning for en b\u00e6rekraftig og fremtidsrettet utvikling av kommunen. Kommuneplanens samfunnsdel m/ arealstrategi gir f\u00f8ringer for arealplanlegging og plan- og byggesaksbehandling i kommunen. Det er derfor viktig at drikkevann vurderes i arbeidet med \u00e5 oppdatere kommuneplanens samfunnsdel og tilh\u00f8rende arealstrategi. Drikkevann er viktig i et folkehelseperspektiv, og m\u00e5 omtales under folkehelse. Drikkevannsforsyning er kritisk infrastruktur, og m\u00e5 omtales under samfunnssikkerhet og beredskap. Mattilsynet forventer at nasjonale f\u00f8ringer, regionale planer og lokale bestemmelser som beskytter drikkevann og drikkevannskilder f\u00f8lges opp av kommunen i den videre planprosessen. Det m\u00e5 v\u00e6re fokus p\u00e5 \u00e5 beskytte n\u00e5v\u00e6rende og mulige fremtidige drikkevannskilder, og \u00e5 sikre nok og trygt drikkevann for en b\u00e6rekraftig og fremtidsrettet utvikling av Bergen kommune. Med hilsen Randi \u00d8yen Afdal Seksjonssjef, avdeling Bergen og Omland Dette dokumentet er elektronisk godkjent og sendes uten signatur. Dokumenter som m\u00e5 ha signatur blir i tillegg sendt i papirversjon. Vedlegg: Utfyllende relevant regelverk, nasjonale og regionale f\u00f8ringer Side 3 av 4 VEDLEGG Utfyllende relevant regelverk, nasjonale og regionale f\u00f8ringer: Drikkevannsforskriften \u00a7 26 1. ledd (Kommunens plikter) Kommunen skal i samsvar med folkehelseloven kapittel 2 ta drikkevannshensyn n\u00e5r den utarbeider arealdelen av kommuneplanen og reguleringsplaner, samt n\u00e5r den gir tillatelser etter relevant regelverk. Kommunen skal om n\u00f8dvendig ta initiativ til interkommunalt plansamarbeid for \u00e5 ivareta drikkevannshensynet der vannforsyningssystemet ligger i flere kommuner. Drikkevannsforskriften \u00a7 26 2. ledd (Kommunens plikter) Kommunen skal i samarbeid med vannverkseieren vurdere behovet for restriksjoner for \u00e5 beskytte r\u00e5vannskilder og vanntilsigsomr\u00e5der. Dette gjelder ogs\u00e5 i forbindelse med planarbeid etter plan- og bygningsloven. Lov om folkehelsearbeid (folkehelseloven) I henhold til folkehelseloven kapittel 2 skal kommunen ta drikkevannshensyn n\u00e5r den utarbeider arealdelen av kommuneplanen og reguleringsplaner, samt n\u00e5r den gir tillatelser etter relevant regelverk, jf. Forskrift om vannforsyning og drikkevann (drikkevannsforskriften). Stortingsmelding 40 \u00abM\u00e5l med mening \u2014 Norges handlingsplan for \u00e5 n\u00e5 b\u00e6rekraftsm\u00e5lene innen 2030\u00bb Her st\u00e5r det blant annet om b\u00e6rekraftsm\u00e5l nr. 6 \u00abRent vann og gode sanit\u00e6rforhold\u00bb i kapittel 4.6. Beredskap, leveringssikkerhet, lekkasjeprosent, utskifting av ledningsnett og beskyttelse av vannressurser er tema som omtales der. Nasjonale m\u00e5l for vann og helse, vedtatt av regjeringen i 2024 Norge har satt nasjonale m\u00e5l for vann og helse som skal hjelpe til \u00e5 l\u00f8se viktige utfordringer for drikkevannsforsyningen og p\u00e5 avl\u00f8psomr\u00e5det. I februar 2024 ble nye nasjonale m\u00e5l vedtatt av regjeringen, sammen med en ny gjennomf\u00f8ringsplan. M\u00e5lene m\u00e5 ogs\u00e5 ses i sammenheng med Helseberedskapsmeldingen (Meld. St 5 2023-2024). Nasjonale forventninger til regional og kommunal planlegging 2023 \u2013 2027 \u2013 punkt 71 \u00abKommunens drikkevannsforsyning skal inng\u00e5 i vurderingen av samfunnssikkerhet i kommuneplanens samfunnsdel og arealdel. Drikkevannskilder tas hensyn til og sikres i planlegging, blant annet for \u00e5 redusere behovet for vannrensing\u00bb. Side 4 av 4 "
}