{
  "dokument_id": "129a20b8-6f58-51e3-94dd-6f6441c3629c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 71/24, Representantforslag fra H\u00e5kon Haatuft Opedal (MDG) og\nChristine Henriksen \u00d8degaard (MDG) om digitalt\nsamhandlingsverkt\u00f8y for spesialundervisning og andre\nkoordinerte tjenester",
  "url": "https://bergen.kommune.no/politikere-utvalg/api/fil/bk360/10060524/Innstilling-vedtak-Representantforslag-fra-Hakon-Haatuft-Opedal-MDG-og-Christine-Henriksen-Odegaard-MDG-om-digitalt-samhandlingsverktoy-for-spesialundervisning-og-andre-koordinerte-tjenester",
  "tekst": "Representantforslag fra H\u00e5kon Haatuft Opedal (MDG) og Christine Henriksen \u00d8degaard (MDG) om digitalt samhandlingsverkt\u00f8y for spesialundervisning og andre koordinerte tjenester Bergen bystyre behandlet saken i m\u00f8tet 06.03.2024 sak 71/24 og fattet f\u00f8lgende vedtak: Bystyret ber byr\u00e5det vurdere videre oppf\u00f8lging av prosjektet med et digitalt samhandlingsverkt\u00f8y p\u00e5 tvers av byr\u00e5dsavdelingene BEHO, BBS og BBSM. Dette m\u00e5 avklares mellom avdelingene og sees i sammenheng med fremtidige handlings- og \u00f8konomiplaner. Bergen bystyres behandling F\u00f8lgende representanter tok ordet: Christine Henriksen \u00d8degaard (MDG), Knut Vindenes (H), Per Arne Larsen (V). Forslag fremsatt i bystyret: Knut Vindenes (H) framsatte p\u00e5 vegne av H, FrP og Sp f\u00f8lgende alternative forslag: Bystyret ber byr\u00e5det vurdere videre oppf\u00f8lging av prosjektet med et digitalt samhandlingsverkt\u00f8y p\u00e5 tvers av byr\u00e5dsavdelingene BEHO, BBS og BBSM. Dette m\u00e5 avklares mellom avdelingene og sees i sammenheng med fremtidige handlings- og \u00f8konomiplaner. Per-Arne Hvidsten Larsen (V) framsatte p\u00e5 vegne av V f\u00f8lgende alternative forslag: Bystyret ber byr\u00e5det jobbe videre med digitale kommunikasjons- og samhandlingssystemer i tr\u00e5d med byr\u00e5dens svar. Votering: Innstillingen fikk 29 stemmer (A, SV, MDG, R, KrF) og var dermed falt. Alternativt forslag fra V, fremsatt av Per Arne Larsen (V), fikk 7 stemmer (MDG, V) og var dermed falt. Alternativt forslag fra H, FrP og Sp, fremsatt av Knut Vindenes (H), ble vedtatt med 35 stemmer (H, FrP, BL, INP, Sp, PP) Merknad fra innstillingen fikk 32 stemmer (A, SV, MDG, V, R, KrF) og var dermed falt. Bergen bystyre behandlet saken i m\u00f8tet 31.01.2024 sak 37/24 og fattet f\u00f8lgende vedtak: Saken ble utsatt. Bergen bystyre behandlet saken i m\u00f8tet 19.12.2023 sak 67/23 og fattet f\u00f8lgende vedtak: Saken utsettes til neste m\u00f8te. Utvalg for barnehage, skole og idrett behandlet saken i m\u00f8tet 05.12.2023 sak 16/23 og avga f\u00f8lgende innstilling: Bystyret ber byr\u00e5det om \u00e5 innf\u00f8re egnede, digitale kommunikasjons- og samhandlingssystemer i kommunen s\u00e5 raskt som mulig, for bruk i oppf\u00f8lging av personer som trenger ulike former for samordnede velferdstjenester. Systemene skal v\u00e6re egnet for oppf\u00f8lging av utsatte barn og unge generelt, og spesialundervisning spesielt. Merknad: Bystyret ber om at kommunikasjons- og samhandlingssystemer i kommunen tar utgangspunkt i barn og foresatte sine behov for \u00e5 styre egne liv, samtidig som de f\u00e5r helhetlig, samordnet og oversiktlig oppf\u00f8lging. Systemet m\u00e5 derfor kunne inkludere fag- og ressurspersoner fra ulike sektorer, fagomr\u00e5der og forvaltningsniv\u00e5er, ogs\u00e5 utenfor kommunen. Systemet m\u00e5 bidra til trygghet og kontinuitet i overgangssituasjoner eller ved flytting. Utvalg for barnehage, skole og idrett behandlet saken i m\u00f8tet 07.11.2023 sak 5/23: Viser til behandling av innkalling og dagsorden; sak 5/23 ble utsatt i p\u00e5vente av svar fra byr\u00e5den. Forslag til vedtak: 1. Bystyret ber byr\u00e5det om \u00e5 raskt implementere et system for trygg digital kommunikasjon til bruk i spesialundervisningen, som eksempelvis Visma Flyt Samspill. 2. Bystyret ber byr\u00e5det videre sikre at kommunen utarbeider helhetlige og overordnede strategier for dialog- og samhandlingsverkt\u00f8y knyttet til utsatte barn og unge. Dette skal favne over ulike sektorer, forvaltningsniv\u00e5er og fagfelt. 2 "
}