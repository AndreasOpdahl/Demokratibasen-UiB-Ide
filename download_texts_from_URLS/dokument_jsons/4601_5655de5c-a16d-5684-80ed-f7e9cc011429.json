{
  "dokument_id": "5655de5c-a16d-5684-80ed-f7e9cc011429",
  "doc_type": "case_attachment",
  "kommune": 4601,
  "tittel": "Beslutning om at planinitiativet stoppes: \u00c5rstad, Gnr. 161, Bnr. 8 mfl. Haukelandsbakken datert 26.03.2024.",
  "url": "https://bergen.kommune.no/politikere-utvalg/api/fil/bk360/10296051/Beslutning-om-at-planinitiativet-stoppes-Arstad-Gnr-161-Bnr-8-mfl-Haukelandsbakken-datert-26-03-2024-",
  "tekst": " Plan- og bygningsetaten Adresseinformasjon fylles inn ved ekspedering. V\u00e5r referanse: PLAN-2024/10271-21 Se mottakerliste nedenfor. Saksbehandler: Majken Ida Elisabeth Sandlien Dato: 26.03.2024 Beslutning om at planinitiativet stoppes: \u00c5rstad, Gnr. 161, Bnr. 8, mfl. Haukelandsbakken Saken gjelder OPUS BERGEN AS \u00f8nsker p\u00e5 vegne av Haukelandsbakken AS \u00e5 fremme planforslag for boligbebyggelse for et omr\u00e5de ved Haukelandsbakken i \u00c5rstad bydel. Figur 1 Oversiktskart med forslag til planavgrensning til venstre og skr\u00e5foto til h\u00f8yre Intensjonen med planinitiativet er \u00e5 legge til rette for \u00e5 etablere blokkbebyggelse med ca. 80 boenheter fordelt p\u00e5 3 bygningskropper med uteoppholdsarealer og parkering i kjeller. Planinitiativet legger opp til \u00e5 rive 4 eksisterende eneboliger. Foresl\u00e5tt planomr\u00e5det ligger i skr\u00e5nende terreng i fjellsiden til Ulriken. Like over planomr\u00e5det blir terrenget gradvis brattere og g\u00e5r over i brattheng ved Svarteberget. Planomr\u00e5de er avsatt til byfortettingsone - sone 2, LNF og regulert til boligbebyggelse i gjeldende reguleringsplan for omr\u00e5det, arealplan ID 10970000, vedtatt 19581. Omr\u00e5det er omfattet av KPA 2018 faresone for ras (H310_2) og hensynssone (H560_49) naturmilj\u00f8 \u2013 naturtyper, viltkorridor, sv\u00e6rt viktig friluftsomr\u00e5de og er delvis innenfor byfjellsgrensen - sentrale byfjell (H530_2). Strekningen Nattland-Ytre Sandviken ble kartlagt i 2022, som en del av nasjonal skredfarekartlegging i regi av NVE: Faresoneutredning skred i bratt terreng 1 arealplaner.no | 10970000 > Planbehandlinger Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Bergen kommune, Ekstern rapport 12/20232. Figuren under viser skredfaresonene som omfatter planomr\u00e5det. Figur 2: Foresl\u00e5tt planomr\u00e5de (svart stiplet strek) ligger innenfor skredfaresoner for steinsprang med \u00e5rlig sannsynlighet for skred >1/1000 og >1/5000 For \u00e5 oppn\u00e5 tilstrekkelig sikring mot skred foresl\u00e5s det i planinitiativet oppf\u00f8ring av en skredvoll, med fanggjerde opp\u00e5, i bakkant av foresl\u00e5tte boliger. Dimensjonen til skredvollen er ansl\u00e5tt til ca. 7-10 m bred, og 3-4 m h\u00f8y. Fanggjerdet opp\u00e5 ansl\u00e5s til ca. 3-4 m. I tillegg til skredvoll m\u00e5 fjellet (Svarteberget) i bakkant av foresl\u00e5tt planomr\u00e5de renskes og sikres f\u00f8r skredvollen kan etableres, jf. notater for skredfaresikring fra Sweco, datert 29.03.2019 og 07.07.2023, basert p\u00e5 skredfarekartlegging utf\u00f8rt av masterstudent i 2012 og kvalitetssikret av Sweco. Historikk Det er avholdt to veiledningsm\u00f8ter for det aktuelle planomr\u00e5det. F\u00f8rste veiledningsm\u00f8te avholdt i 2020, saksnummer 2019173483, hvor en \u00f8nsket \u00e5 unders\u00f8ke t\u00e5legrensen for omr\u00e5det med etablering av mellom 200-400 boliger. Siste veiledningsm\u00f8te avholdt i 2023, saksnummer PLAN/2023-116524, var det vist et betydelig nedskalert forslag med ca. 70 boenheter. Hovedproblemstillingen i dette veiledningsm\u00f8te var \u00e5 unders\u00f8ke potensiale for utvikling av tomtene med hensyn til skredfareproblematikken. De samme skredsikringsrapportene som ligger ved planinitiativet, ble sendt inn til veiledningsm\u00f8tet. Konklusjonen i veiledningsm\u00f8te i 2023 var at oppstart ikke kunne anbefales ut ifra areal- og terrengmessige konsekvenser. Beslutning om at planinitiativet stoppes Private, tiltakshavere, organisasjoner og andre myndigheter har rett til \u00e5 fremme forslag til detaljregulering, jf. plan- og bygningsloven (pbl) \u00a7 12-3, 2. ledd. Finner kommunen at et 2 Bergen kommune - NVE 3 Bergen kommune - Innsyn plan og byggesak 4 Bergen kommune - Innsyn plan og byggesak Saksnummer PLAN-2024/10271 Side 2 av 8 privat planinitiativ ikke b\u00f8r f\u00f8re frem, kan kommunen beslutte at initiativet skal stoppes jf. pbl \u00a7 12-8, 2. ledd. Etter en helhetsvurdering er det besluttet at planinitiativet stoppes i foreliggende sak. Begrunnelse Skredfare Planomr\u00e5det har blitt unders\u00f8kt for skredfare flere ganger. Plan- og bygningsetaten legger NVEs siste kartlegging i 2022 til grunn, den er utf\u00f8rt som en del av nasjonal skredfarekartlegging etter gjeldende lovverk og veiledere. Skredfarekartleggingen viser at nesten hele foresl\u00e5tt planomr\u00e5de er omfattet av skredfaresoner for skred, se Figur 2. Dimensjonerende skredtype for omr\u00e5det er steinsprang. Skredfaresonene i planomr\u00e5det er skredfare st\u00f8rre enn 1/1000 og st\u00f8rre enn 1/5000. I TEK175 kap. 7-3 sikkerhet mot skred fastsettes sikkerhetsklasser mot skred: \u00abByggverk og tilh\u00f8rende uteareal skal plasseres, dimensjoneres eller sikres mot skred, herunder sekund\u00e6rvirkninger av skred, slik at st\u00f8rste nominelle \u00e5rlige sannsynlighet i tabellen ikke overskrides\u00bb. Byggverk i sikkerhetsklassene: S1 (Eksempelvis naust, garasje) kan plasseres i skredfaresonen mellom 1/100 og 1/1000. Videre at byggverk i sikkerhetsklasse S2 (enebolig, boliger med opphold for inntil 10 personer) kan plasseres i skredfaresonen mellom 1/1000 og 1/5000) og at S3 (byggverk der det normalt oppholder seg mer enn 25 personer) kan plasseres i sone der sannsynligheten for skredfare er sjeldnere enn 1/5000. Figur 3 viser sikkerhetsklasse for skred Det er i planinitiativet foresl\u00e5tt 80 boliger fordelt p\u00e5 3 bygninger, noe som faller inn under sikkerhetsklasse S3 i TEK17. St\u00f8rste delen av planomr\u00e5det er omfattet av faresoner for skred, og boliger er foresl\u00e5tt plassert i skredfaresone der sannsynligheten er mellom 1/5000 og 1/100, noe som vil kreve sikring. Vedlagte skredsikringsrapporter legger opp til en skredsikring med en skredvoll mot steinsprang, med et lettere fanggjerde p\u00e5 toppen av denne mot flogstein. Skredvollen er foresl\u00e5tt etablert av stedlige masser, som i hovedsak er steinur. Skredvollen skal plasseres ved foten av uren delvis inne p\u00e5 de fire eiendommene, delvis over byfjellsgrense og i LNF- omr\u00e5de, se Figur 4. 5 \u00a7 7-3. Sikkerhet mot skred - Direktoratet for byggkvalitet (dibk.no) Saksnummer PLAN-2024/10271 Side 3 av 8 Figur 4 Til venstre byfjellsgrensen og ca. plassering av skredvoll. Til h\u00f8yre utsnitt fra KPA2018 og foresl\u00e5tt planomr\u00e5de Det er videre behov for rensk og boltesikring i bratthenget over foresl\u00e5tt planomr\u00e5de for \u00e5 redusere skredfare generelt, og for \u00e5 oppn\u00e5 et tilstrekkelig sikkerhetsniv\u00e5 for arbeiderne som skal utf\u00f8re \u00f8vrig skredsikring. Figur 5 under, viser en prinsippskisse av foresl\u00e5tt skredvoll og fanggjerde. Faktisk terrengsnitt viser at terrenget der skredvollen skal plasseres er brattere enn i prinsippskissen, og at terrenginngrepet i uren for \u00e5 etablere skredvollen vil v\u00e6re sv\u00e6rt omfattende, se Figur 6. Figur 5 Figuren er hentet fra skredsikringsrapporten og viser en prinsippskisse av skredvollen med fanggjerde opp\u00e5. Figur 6 Figuren viser snitt av faktisk terreng der det m\u00e5 skredsikres. Skredsikring med byggegrop mot \u00f8st er ca. skissert inn Saksnummer PLAN-2024/10271 Side 4 av 8 Planinitiativet forutsetter skredsikring i et stort omfang for \u00e5 oppn\u00e5 tilstrekkelig trygghet. NVE har i brev datert 20.01.2017 til tilsvarende prosjekt i Loddefjord (sak 201527761, Litlebotn6) uttalt at de generelt r\u00e5r fr\u00e5 \u00e5 bygge ut omr\u00e5de som treng sikring for \u00e5 oppn\u00e5 tilstrekkeleg tryggleik. Ein vil d\u00e5 p\u00e5dra seg eit ettersyns- og vedlikehaldsbehov over lang tid, der kostnader og ansvar kan v\u00e6re utfordrande \u00e5 plassere og f\u00f8lgje opp. Vi viser til NVEs veileder 2/2011 Flom og skredfare i arealplaner 7; der det understrekes at sikringsanlegg for skred krever langsiktig tilsyn og vedlikehold, og dette er grunneiers ansvar. Videre gj\u00f8res det klart at kommunen b\u00f8r s\u00f8rge for at utbyggeren og senere eiere er kjent med dette ansvaret, ogs\u00e5 i tilfeller der sikringstiltaket ligger p\u00e5 annen grunn enn omr\u00e5det som skal bygges ut. PBE slutter seg til NVEs utsagn og vil ikke anbefale nybygging av boliger som forutsetter omfattende skredsikring, og som p\u00e5f\u00f8rer fremtidige eiere ansvar for vedlikehold og store kostnader knyttet til vedlikeholdet. Vi vurderer videre at skredsikring i en inngrepsfri fjellside som i tillegg er omfattet av flere hensynssoner for gr\u00f8nne interesser, heller ikke er i tr\u00e5d med hensyn til naturmilj\u00f8 og naturmangfoldet. Dette blir omtalt i eget avsnitt under. Overvannsproblematikk I innspill til veiledningsm\u00f8tet i 2023 utearbeidet Bergen Vann dreneringslinjer og nedb\u00f8rsfelt som viser situasjonen f\u00f8r og etter etablering av ny skredvoll, se Figur 7. Ny situasjon vil samle 5 delfelt til ett nedb\u00f8rsfelt, og vollen vil lede vannet mot nabo i nord. KDP overvann viser at hoveddreneringslinjen ogs\u00e5 omfattes av risiko for flom og l\u00f8smasseskred med sannsynlighet p\u00e5 1/500 (Figur 8). Vi viser til NVEs veileder 2/2011 Flom og skredfare i arealplaner, der det st\u00e5r: Ein m\u00e5 og s\u00f8rge for at sikringstiltak ikkje aukar faren for andre omr\u00e5de, til d\u00f8mes ved at dei leier skred eller vassmassar mot andre omr\u00e5de der dei kan gjere skade. N\u00f8dvending skredsikringstiltak vil kunne p\u00e5f\u00f8re naboer ulemper. PBE kan ikke anbefale nybygging av bolig som forutsetter disse skredsikringstiltakene. Figur 7: Endring i nedb\u00f8rsfelt og vannveier som f\u00f8lge av etablering av ny skredvoll. Figuren til venstre viser dagens situasjon med et stort og flere sm\u00e5 felt. Figurene i midten og til h\u00f8yre viser situasjon med ny skredvoll. Skredvollen i midten er noe lengre enn den til h\u00f8yre, det har ulik p\u00e5virkning p\u00e5 hvilken dreneringsretning som blir valgt. I ny situasjon vil nedb\u00f8rsfeltet bli samlet i stedet for at feltene har flere dreneringslinjer til Haukelandsbakken, og ledes mot nabo utenfor planomr\u00e5det. 6 Bergen kommune - Innsyn plan og byggesak 7 Kartbasert veileder for reguleringsplan (arcgis.com) Saksnummer PLAN-2024/10271 Side 5 av 8 Figur 8 Haukelandsbakken 28-34 inng\u00e5r i planomr\u00e5det. Haukelandsbakken 34 og 36 er ber\u00f8rt av l\u00f8smasser og flomskred, 1/5000. Figur hentet fra KDP overvann. Naturmangfold Sikringstiltak med rensing av fjellsiden og etablering av skredvoll, vil ha konsekvenser for naturmangfoldet i omr\u00e5det. Skredvurderingen vedlagt planinitiativet, beskriver at det skal benyttes masser fra den nedre delen av uren for \u00e5 bygge vollen. B\u00e5de uren og fjellsiden som m\u00e5 renskes er i LNF-omr\u00e5de, innenfor 530_2 Byfjellsgrense-sentrale byfjell og i hensynssone 560_49 Naturmilj\u00f8-naturtyper i KPA 2018. Det er en \u00f8kologisk korridor (hjortetrekk) mellom planomr\u00e5det og ved foten av Svarteberget, se Figur 9. Store deler av omr\u00e5det \u00f8st for planomr\u00e5det opp mot Svarteberget har arter med nasjonal forvaltningsinteresse.8 Figur 9 Viser med gult hvor skredvoll med fanggjerde ca. er tenkt plassert (etter skisse fra skredrapport 2023). Skredvollen g\u00e5r over byfjellsgrense og inn i LNF omr\u00e5de der det finnes rik edell\u00f8vskog, \u00f8kologisk korridor og r\u00f8dlistete arter. 8 https://geocortex02.miljodirektoratet.no/Html5Viewer/?viewer=naturbase Saksnummer PLAN-2024/10271 Side 6 av 8 I innspill til oppstartsm\u00f8tet skriver Bymilj\u00f8etaten: Den \u00f8stlige delen av planomr\u00e5det best\u00e5r av skog og er jf. Naturdatabase registrert etter DN- h\u00e5ndbok 13 som naturtype rik edell\u00f8vskog, utforming alm- lindeskog. Naturtypelokaliteten, med navn Svarteberget, er verdisatt som viktig og beskrevet som artsrik. I naturtypelokaliteten er det registrert mange arter, herav jf. Naturbase r\u00f8dlistede arter som alm (EN), ask (EN) og gr\u00f8nnfink (VU). Jf. Artskart er det i n\u00e6romr\u00e5dene til tiltaket registrert observasjoner av bl.a. h\u00f8nsehauk (VU), gr\u00e5spurv (NT) og tyrkerdue (NT). Det er registrert funn av ramsl\u00f8k innenfor planomr\u00e5dets avgrensing. Dette er en art som er registrert som n\u00e6r truet (NT) p\u00e5 Norsk r\u00f8dliste for arter 2021. I tilknytning til bestandene av ramsl\u00f8k er det i omr\u00e5det registrert funn av liten ramsl\u00f8kflue (NT) i 2009. Jf. Nielsen, T. R. og Overvoll, O. (2014), kan det vurderes som sannsynlig at det ogs\u00e5 finnes stor ramsl\u00f8kflue (VU) i planomr\u00e5det. Jf. Artskart er 2/3 av alle norske observasjoner av liten ramsl\u00f8kflue gjort i Bergen kommune. Bergen har derfor et s\u00e6rlig ansvar for \u00e5 ivareta denne arten. Samlet sett vurderer Bymilj\u00f8etaten at det oms\u00f8kte tiltaket vil inneb\u00e6re store negative konsekvenser for det biologiske mangfoldet i et omr\u00e5de hvor naturmangfoldet skal ivaretas og veie tungt. Det ligger ved planinitiativet et innledende notat ang\u00e5ende Naturmangfold, datert 01.08.2023, basert p\u00e5 tilgjengelig kunnskap i databaser og befaring. Vurderingene i notatet er at en kan redusere p\u00e5virkning av naturmangfoldet ved \u00e5 bruke diskr\u00e9 skredsikring, noe som ikke er anbefalt metode i skredsikringsrapportene. Anbefalt skredsikring vil m\u00e5tte fjerne store deler av den artsrike edell\u00f8vskogen \u00f8st for planomr\u00e5det. Ask og Alm, som er sterkt truet, m\u00e5 felles. Livsmilj\u00f8et for blant annet r\u00f8dlistete arter som liten ramsl\u00f8kflue, gr\u00f8nnfink og h\u00f8nsehauk m\u00e5 fjernes. Foresl\u00e5tt tiltak vil ha store negative konsekvenser for det biologiske mangfoldet, og vil ogs\u00e5 forstyrre den \u00f8kologiske korridoren (hjortetrekk) \u00f8st for planomr\u00e5det. Skredsikringstiltaket i planomr\u00e5det ligger ogs\u00e5 innenfor grensen for kartlagt friluftsomr\u00e5de sentrale byfjell jf. KPA 2018 \u00a7 35.2. Kommuneplanens samfunnsdel, KPS 2030, sier at bl\u00e5gr\u00f8nne strukturer skal styrkes som del av rekreasjonstilbud, og i vedtaket til KPS 2030 ligger det konkrete f\u00f8ringer p\u00e5 at byfjellsgrensen skal ligge fast. Konklusjon Planlagt tiltak med oppf\u00f8ring av ca.80 boenheter ligger i hensynssone skredfare i KPA 2018 \u00a733.1. For \u00e5 f\u00e5 tilfredsstillende sikkerhet mot skade eller vesentlig ulempe fra naturp\u00e5kjenninger, m\u00e5 det utf\u00f8res skredsikringstiltak etter TEK17 \u00a7 7-1 jf. PBL \u00a7\u00a728-1 og 29-5. Det viktigste verkt\u00f8yet vi har for \u00e5 sikre trygghet mot skred, er \u00e5 unng\u00e5 \u00e5 bygge i skredutsatte omr\u00e5der. Dersom dette ikke kan unng\u00e5s, m\u00e5 det vises tilstrekkelig sikring. Ansvaret for sikring og vedlikehold av sikring vil bli p\u00e5lagt beboere. Plan- og bygningsetaten anbefaler ikke nybygging av boliger som forutsetter omfattende skredsikring. Arealet som skal sikres omfattes av flere hensynssoner i KPA 2018. Plan- og bygningsetaten vurderer at planforslaget vil inneb\u00e6re store negative konsekvenser for det biologiske Saksnummer PLAN-2024/10271 Side 7 av 8 mangfoldet i et omr\u00e5de hvor naturmangfoldet skal ivaretas og veie tungt jf. retningslinjer til KPA 2018 \u00a7 35.2 H_530 friluftsliv, byfjellsgrensen, og \u00a7 35.4 H_560, naturmilj\u00f8. P\u00e5 denne bakgrunn stoppes planinitiativet. Beslutningen kan ikke p\u00e5klages, men kan kreves forelagt for bystyret (ved utvalg for milj\u00f8 og byutvikling i henhold til delegasjonsvedtak) til endelig avgj\u00f8relse. Anmodning om politisk behandling m\u00e5 sendes til kommunen innen 3 uker. Med hilsen Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Kopi til OPUS BERGEN AS Nordre N\u00f8stekaien 1 5011 BERGEN Saksnummer PLAN-2024/10271 Side 8 av 8 "
}