{
  "dokument_id": "da458958-0dc9-50bd-978a-737c8941f649",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 08.04.2025 \n",
  "url": "https://bergen.kommune.no/politikere-utvalg/api/fil/bk360/12423408/Framstilling-Horingssaker-til-forretningsutvalget-08-04-2025-",
  "tekst": " Forretningsutvalget Saksframstilling V\u00e5r referanse: 2025/41575-30 Saksbehandler: Anette Hatlemark Drabl\u00f8s H\u00f8ringssaker til forretningsutvalget 08.04.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - Forslag til ny forskrift om forbud mot salg av energidrikk til barn under 16 \u00e5r 2. H\u00f8ringssak - forslag til endringer i forskrift om byggesak (byggesaksforskriften)- unntak for s\u00f8knadsplikt for solenergianlegg, etterisolering mm. 3. H\u00f8ring - Domstolenes funksjonsevne i ekstraordin\u00e6re situasjoner (beredskapshjemler) 4. H\u00f8ring: Behov for ID-kort i Norges R\u00f8de Kors Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring - Forslag til ny forskrift om forbud mot salg av energidrikk til barn under 16 \u00e5r Helse- og omsorgsdepartementet har sendt forslag til ny forskrift om forbud mot salg av energidrikk til barn under 16 \u00e5r p\u00e5 h\u00f8ring. Forslaget til ny forskrift om forbud mot salg av energidrikk til barn under 16 \u00e5r har sin bakgrunn i Meld. St. 15 (2022\u20132023) \u00abFolkehelsemeldinga - Nasjonal strategi for utjamning av sosiale helseforskjellar\u00bb, anmodningsvedtak fra Stortinget, faglige anbefalinger fra underliggende etater og andre relevante unders\u00f8kelser. Form\u00e5let med forskriften er \u00e5 beskytte barn mot negative helseeffekter av energidrikk grunnet drikkenes innhold av koffein. I forskriftsforslaget foresl\u00e5r departementet \u00e5 definere energidrikk som en alkoholfri drikk som inneholder koffein i en mengde over 15 1 mg/100 ml drikkeklart produkt. Drikker basert p\u00e5 kaffe, te og kakao unntas definisjonen. Departementet mener at energidrikk er i en s\u00e6rstilling n\u00e5r det gjelder \u00e5 eksponere barn for koffein, og at det derfor er grunnlag for \u00e5 innf\u00f8re tiltak spesielt rettet mot denne produktgruppen. Bystyredirekt\u00f8ren vurderer at forslaget er av prinsipiell karakter og inneb\u00e6rer politiske avveininger. Det anbefales at utvalg for helse og sosial innstiller til bystyret, som avgir h\u00f8ringssvar p\u00e5 vegne av Bergen kommune. Utvalg for finans, kultur og n\u00e6ring f\u00e5r h\u00f8ringen til orientering. H\u00f8ringsfristen er 14. juni 2025. 2. H\u00f8ringssak - forslag til endringer i forskrift om byggesak (byggesaksforskriften)- unntak for s\u00f8knadsplikt for solenergianlegg, etterisolering mm. Kommunal- og distriktsdepartementet har sendt p\u00e5 h\u00f8ring forslag til endringer i forskrift om byggesak (byggesaksforskriften). I Handlingsplan for energieffektivisering i alle deler av norsk \u00f8konomi st\u00e5r det at regjeringen vil utrede mulige endringer i byggteknisk forskrift og byggesaksforskriften som kan legge til rette for energieffektivitet, energifleksibilitet og lokal energiproduksjon. Som et ledd i arbeidet med \u00e5 f\u00f8lge opp dette punktet, har kommunal- og distriktsdepartementet vurdert noen mindre endringer i byggesaksforskriften som kan gjennomf\u00f8res p\u00e5 kort sikt. Departementet foresl\u00e5r fem endringer i byggesaksforskriften: 1. Unntak fra s\u00f8knadsplikt for solenergianlegg p\u00e5 eksisterende sm\u00e5husbebyggelse og mindre frittliggende bygninger som ikke brukes til beboelse 2. Unntak fra s\u00f8knadsplikt og dispensasjon fra grad av utnytting for etterisolering (energieffektivisering) inntil 15 centimeter p\u00e5 eksisterende sm\u00e5husbebyggelse 3. Tydeliggj\u00f8re unntak for etablering av ladestasjoner 4. Utvidelse av unntaket for tiltak p\u00e5 eksisterende vassdragsanlegg som behandles etter damsikkerhetsforskriften 5. Utvidelse av unntaket for tiltak p\u00e5 navigasjonsinnretninger som behandles etter havne- og farvannsloven Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 13. juni 2025 3. H\u00f8ring - Domstolenes funksjonsevne i ekstraordin\u00e6re situasjoner (beredskapshjemler) Justis- og beredskapsdepartementet har sendt p\u00e5 h\u00f8ring forslag til et nytt kapittel i domstolloven med beredskapshjemler som skal gjelde n\u00e5r riket er i krig, krig truer eller rikets selvstendighet eller sikkerhet er i fare, og ved ekstraordin\u00e6re situasjoner i fredstid. 2 Lovforslagene gir hjemler for overf\u00f8ring av saker til sideordnede domstoler, prioritering av saker, utvidet adgang til skriftlig behandling, utvidet adgang til bruk av fjernm\u00f8ter i straffesaker samt en unntaksregel for trekningskretser for meddommere. De foresl\u00e5tte bestemmelsene er ment \u00e5 avhjelpe konsekvenser av fremtidige sikkerhetspolitiske kriser eller andre typer ekstraordin\u00e6re situasjoner for saksavviklingen i domstolene, og sikre en forutsigbar og ensartet praksis i landets domstoler under slike omstendigheter. Forslagene bygger i stor grad p\u00e5 det midlertidige prosessregelverket som gjaldt under pandemien. Forslagene har sin bakgrunn s\u00e6rlig i Koronakommisjonens anbefalinger i NOU 2021: 6 Myndighetenes h\u00e5ndtering av koronapandemien, og har ogs\u00e5 n\u00e6r sammenheng med Totalberedskapskommisjonens NOU 2023: 17 \u2018N\u00e5 er det alvor \u2013 Rustet for en usikker fremtid og Meld. St. 9 (2024\u20132025) Totalberedskapsmeldingen. Forberedt p\u00e5 kriser og krig\u2019. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir h\u00f8ringssvar p\u00e5 vegne av Bergen kommune. H\u00f8ringsfristen er 24. juni 2025. 4. H\u00f8ring: Behov for ID-kort i Norges R\u00f8de Kors Norge R\u00f8de Kors sendte 31.03.25 p\u00e5 h\u00f8ring \u00abBehov for ID-kort i Norges R\u00f8de Kors\u00bb. Norges R\u00f8de Kors har iverksatt en prosess for \u00e5 avdekke behov for ID-kort for \u00e5 kunne identifisere v\u00e5re frivillige n\u00e5r de er i aktivitet/innsats. I den forbindelse henvender vi oss til et utvalg norske kommuner med anmodning om \u00e5 komme med en tilbakemelding om hvilke krav eller \u00f8nsker den enkelte kommune m\u00e5tte ha til identifisering av frivillige som skal delta/bidra innenfor kommunens ansvarsomr\u00e5der. Bestillingsprosessen knyttet til dagens ID-kort p\u00e5f\u00f8rer organisasjonen relativt store kostnader og bruk av frivilliges tidsressurser. I den forbindelse \u00f8nsker R\u00f8de Kors \u00e5 identifisere innen hvilke innsatsomr\u00e5der og situasjoner v\u00e5re eksterne samarbeidspartnere krever, eventuelt vil kunne kreve, at R\u00f8de Kors-frivillige kan identifisere seg, og i s\u00e5 fall hvilke identifikasjonskrav som da stilles. R\u00f8de Kors\u2019s frivillige bist\u00e5r en rekke akt\u00f8rer i dag med ulike oppgaver for \u00e5 ivareta humanit\u00e6re behov. Dette kan eksempelvis v\u00e6re i ulike beredskapshendelser hvor R\u00f8de Kors bist\u00e5r offentlig rednings-, helse- og omsorgstjeneste, oppgaver for \u00e5 avlaste kommunal omsorgstjeneste (som under koronapandemien) og med st\u00f8tteoppgaver p\u00e5 et evakuert- og p\u00e5r\u00f8rendesenter. I tillegg har vi faste aktiviteter hvor R\u00f8de Kors-frivillige bes\u00f8ker enkeltpersoner i private hus og hjem, p\u00e5 institusjoner og i annen aktivitet hvor R\u00f8de Kors er i kontakt med barn, unge, migranter, flyktninger og eldre. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 22. april 2025. 3 Forslag til vedtak: 1. Utvalg for helse og omsorg innstiller til bystyret som avgir h\u00f8ringssvar til \u00abH\u00f8ring - Forslag til ny forskrift om forbud mot salg av energidrikk til barn under 16 \u00e5r\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ringssak - forslag til endringer i forskrift om byggesak (byggesaksforskriften)- unntak for s\u00f8knadsplikt for solenergianlegg, etterisolering mm.\u00bb p\u00e5 vegne av Bergen kommune. 3. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring - Domstolenes funksjonsevne i ekstraordin\u00e6re situasjoner (beredskapshjemler)\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring: Behov for ID-kort i Norges R\u00f8de Kors\u00bb p\u00e5 vegne av Bergen kommune. Dato: 1. april 2025 \u00d8ivind Hauge St\u00f8le - Seksjonssjef Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}