{
  "dokument_id": "42f7dc24-2e3a-565d-9331-33cf9fe5d051",
  "doc_type": "case_attachment",
  "kommune": 4601,
  "tittel": "Fagnotat datert 19.03.2024",
  "url": "https://bergen.kommune.no/politikere-utvalg/api/fil/bk360/10122850/Fagnotat-datert-19-03-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11478-3 (Arbeidssted) Saksbehandler: Daniel Holm\u00e5s Aalerud Dato: 19.03.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 12/287/0/0 Eik\u00e5sen 16. Fradeling. Klage p\u00e5 tillatelse. Nabo Nina Gundersen Sandnes v/ brev datert 28.02.2024. Hvem klager? Tiltaket Fradeling av to eiendommer til boligform\u00e5l fra gnr. 12, bnr. 287. Vedtak datert 06.02.2024 gir tillatelse til fradeling av 2 parseller fra gnr. Vedtaket 12, bnr. 287. En liten del av eiendommen er under grunnen i reguleringsplan nr. 4601 16990003, Fana/\u00c5rstad. bybane i Bergen, strekningen Wergeland \u2013 Planstatus Hopsbroen, regulert til sikringssone tunnel. KPA2018 viser eiendommen som byfortettingssone, den ligger innenfor hensynssone kulturmilj\u00f8 Paradis. Klager fremmer at eiendommen ikke har redegjort for tilkomst etter Klagegrunner reglene i pbl. \u00a7 27-4. Nei Behov for ytterligere saksbehandling ved eventuell omgj\u00f8ring Vedtak datert 06.02.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tillatelse til fradeling av parsellene er innvilget ved vedtak datert 06.02.2024. Vedtaket er p\u00e5klaget den 28.02.2024. Det er anmodet om at klagen gis oppsettende virkning. Anmodningen er ikke tatt til f\u00f8lge. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra gnr. 12, bnr. 96 (Nina Gundersen Sandnes). Nabomerknaden fremmer at fradelingen vil gi en tomtearrondering som bryter med str\u00f8kets karakter, og det fremmes at den private veien ikke er dimensjonert for trafikken som tiltaket vil gi og at det ikke i tilstrekkelig grad er redegjort for tiltakets tilkomst jf. pbl. \u00a7 27-4. Det gis ogs\u00e5 merknader om at fradelingen vil tilsidesette hensynene som gjelder ved tiltak innenfor 300- metersbeltet rundt listef\u00f8rte kirker jf. KPA2018 \u00a7 6.6.1. Det anf\u00f8res at tiltaket burde undergis planvurdering, at kulturlandskapet ikke i tilstrekkelig grad kan ivaretas ved fradelingen og at det skulle v\u00e6rt utarbeidet en innledende stedsanalyse f\u00f8r tiltaket kunne godkjennes. Tiltakshaver har gitt motsvar til merknadene. Fradelingen vil etter tiltakshavers syn gi tomter som er tilpasset omr\u00e5det, videre at det m\u00e5 v\u00e6re positivt for mulighetene til drift og oppgradering av den private veien at denne n\u00e5 f\u00e5r flere bidragsytere. Det vises til at det er innhentet erkl\u00e6ringer fra eierne av veien, og at det er innvilget tillatelse til utvidet bruk av avkj\u00f8rsel fra kommunal vei. Det anf\u00f8res at tiltaket ikke vil p\u00e5virke hensynene til kirken, det vises og til at bestemmelsene om stedsanalyse ikke f\u00e5r anvendelse for tiltaket her. Bymilj\u00f8etaten har fattet vedtak om tillatelse til utvidet bruk av avkj\u00f8rsel datert 23.03.2023. Tillatelsen er gitt p\u00e5 vilk\u00e5r om at tekniske vilk\u00e5r for avkj\u00f8ringstillatelsen overholdes. Byantikvaren har gitt uttalelse datert 30.10.2023. Her vurderes at: \u00abByantikvaren vurderer tiltaket i lys av str\u00f8kskarakter og s\u00e5rbarhet med tanke p\u00e5 fortetting, men ogs\u00e5 i lys av vedtatt areal form\u00e5l i KPA2018. Blir eiendommen delt som oms\u00f8kt, vil de to nye parsellene v\u00e6re relativt romslige tomter med muligheter for videref\u00f8ring av str\u00f8kskarakteren beskrevet ovenfor. Vi vil i v\u00e5r vurdering av evt. fremtidige bygges\u00f8knader legge stor vekt p\u00e5 at de arkitektoniske prinsippene og bruk av h\u00f8ye materialkvaliteter videref\u00f8res. Byantikvaren kan p\u00e5 bakgrunn av disse vurderingene anbefale s\u00f8knaden om deling av grunneiendommen det gjelder.\u00bb 2. Om klagen Klager fremmer at tiltaket mangler adkomst jf. pbl. \u00a7 27-4. Det vises til at veien som tiltaket skal benytte opprinnelig kun betjente klagers eiendom. Det anf\u00f8res at klagers eiendom, i vekt av \u00e5 ha etablert veien, er eier av veilegemet. Klager anf\u00f8rer da at hennes eiendom, Eik\u00e5sen 14, har rett til veien, og at tiltaket ville v\u00e6re avhengig av \u00e5 avklare bruken av veien ogs\u00e5 med denne eiendommen. 3. Vurdering av klagen Det f\u00f8lger av plan- og bygningslovens \u00a7 27-4 at \u00abF\u00f8r opprettelse eller endring av eiendom til bebyggelse eller oppf\u00f8ring av bygning blir godkjent, skal byggetomta enten v\u00e6re sikret lovlig Saksnummer KLAGE-2024/11478 Side 2 av 4 atkomst til veg som er \u00e5pen for alminnelig ferdsel eller ved tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende. Avkj\u00f8rsel fra offentlig veg m\u00e5 v\u00e6re godkjent av vedkommende vegmyndighet, jf. veglova \u00a7\u00a7 40 til 43.\u00bb Det er fattet vedtak om tillatelse til utvidet bruk av kommunal avkj\u00f8rsel den 23.03.2023. Forutsetningen i pbl. \u00a7 27-4 f\u00f8rste ledd siste setning er derfor oppfylt. Eiendommene skal ogs\u00e5 benytte den private veiparsellen gnr. 12, bnr. 1 for tilkomst. Eiendommen 12/1 er et sameie mellom 6 forskjellige hjemmelshavere. Det er framlagt signert erkl\u00e6ring for rettighet til framf\u00f8ring av vei, vann og avl\u00f8p fra samtlige hjemmelshavere1. Siden eiendommene enda ikke er fradelt (dette skjer f\u00f8rst ved matrikuleringen av den nye grunneiendommen) er tillatelsen gitt p\u00e5 vilk\u00e5r om at rettighetene tinglyses p\u00e5 de nye eiendommene samtidig som eiendommene opprettes. Dette tilfredsstiller forutsetningen i pbl. \u00a7 27-4 om at adkomst er sikret \u00abved tinglyst dokument eller p\u00e5 annen m\u00e5te (...) som kommunen godtar som tilfredsstillende\u00bb. Forholdet er illustrert i utsnittet under: Klagers eiendom i Eik\u00e5sen 14 har veirett til den private tilkomstveien, p\u00e5 lik linje med tiltakseiendommen. Vi kan ikke se det redegjort for at denne eiendommen skulle ha noen 1 Erkl\u00e6ringene er framlagt i signerte originaler, tre eksemplarer for hver eiendom, p\u00e5 kartverkets standardblankett \u00abErkl\u00e6ring om rettighet i fast eiendom\u00bb, og oppfyller kravene for tinglysing av rettigheten jf. tingl \u00a7\u00a7 12 jf. 12a. Dokumentene finnes i sak DELE-2023/15351-10. Saksnummer KLAGE-2024/11478 Side 3 av 4 s\u00e6rlige rettigheter knyttet til veien ut over bruksretten. Vi viser imidlertid til at privat vei som brukes til felles adkomst for flere eiendommer har et felles ansvar for \u00e5 holde veien i brukbar stand jf. vegl. \u00a7\u00a7 54 og 55. Dette rettighetsforholdet er imidlertid s\u00e6rlig regulert i veiloven, og problematiseres ikke videre her. Tilknytning til infrastruktur er sikret i samsvar med kravene som framg\u00e5r av pbl. \u00a7 27-4. Klagen kan ikke tas til f\u00f8lge. 4. Konklusjon Vedtak datert 06.02.2024 opprettholdes. Klagen tass ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 06.02.2024 5. Klage datert 27.02.2024 6. Uttale fra Bergen vann datert 03.03.2023 7. Uttale fra Byantikvaren datert 30.10.2023 8. Nabomerknader med ansvarlig s\u00f8kers kommentarer 9. Vedtak om utvidet bruk av avkj\u00f8rsel datert 23.03.2023 Saksnummer KLAGE-2024/11478 Side 4 av 4 "
}