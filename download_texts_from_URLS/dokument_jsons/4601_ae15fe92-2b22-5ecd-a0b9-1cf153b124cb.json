{
  "dokument_id": "ae15fe92-2b22-5ecd-a0b9-1cf153b124cb",
  "doc_type": "case_attachment",
  "kommune": 4601,
  "tittel": "4. Jon-K\u00e5re Hansen - Industritomt_Fana_v1",
  "url": "https://bergen.kommune.no/politikere-utvalg/api/fil/bk360/9678638/4-Jon-Kare-Hansen-Industritomt-Fana-v1",
  "tekst": "Innspill til dispensasjonssak for nytt industriomr\u00e5de i Hamrevegen Hamreveien 250 AS s\u00f8ker n\u00e5 om \u00e5 etablere ombrukssentral/haller og brakkerigger p\u00e5 tomten. Selv om dispensasjonen er midlertidig, s\u00f8kes det om permanente bygg,og 4 \u00e5r er lang tid. Legger vi det sammen med allerede gitte midlertidige tillatelser grunneier har f\u00e5tt knyttet til aktiviteter p\u00e5 tomten, blir det samlet over 10 \u00e5r (!) med dispensasjoner og midlertidige tillatelser som g\u00e5r p\u00e5 tvers av arealform\u00e5let. Historien til den aktuelle eiendommen \u2022 Omr\u00e5det/Tomten p\u00e5 vel 46 000 m2 ble skilt ut fra Fana presteg\u00e5rd og regulert til ridesenter i 2005. \u2022 I kj\u00f8psavtale datert 28.4.2005 mellom Opplysningsvesenets fond/Statskog SF og Fana Ryttersportklubb ble det avtalt kj\u00f8p av den aktuelle eiendommen/tomten til en pris av kr 780.000,-, alts\u00e5 en sv\u00e6rt gunstig pris som kunne forklares med at den ble solgt til en ideell organisasjon, en ridesportsklubb, til idrettsform\u00e5l. I henhold til kj\u00f8pekontrakten skulle tomten/arealet \u00abbenyttes som hestesportsenter\u00bb. \u2022 I 2011, da Statens Vegvesen begynte \u00e5 planlegge tunneltraseen til Os, ble selskapet Fana Ridesenter AS opprettet av en privatperson og selskapet fikk i 2013 overdratt den aktuelle eiendommen fra Opplysningsvesenets fond (OVF), utenfor markedet, for kr 780 000,-, alts\u00e5 den pris som var avtalt i kj\u00f8pekontrakten med ridesportsklubben i 2005. \u2022 Etter dette, 4.2.2015, inngikk selskapet Fana Ridesenter AS en avtale med Statens vegvesen om \u00e5 leie tomten ut til midlertidig anleggsomr\u00e5de i fbm. byggingen av ny E39 til Os. \u2022 Fana Ridesenter AS er nylig omd\u00f8pt til Hamrevegen 250 AS. \u2022 I sum s\u00e5 kj\u00f8pe grunneier tomten fra OVF (staten), utenfor markedet, for 780 000, omtrent samtidig som den leide den ut til staten ved vegvesenet og har etter det hatt minst 50 millioner i inntekter knyttet til leieavtalen med staten. Overskudd i selskapet er omtrent like stort av en samlet omsetning p\u00e5 vel 57 millioner de siste 10 \u00e5r. Hvor er dette? 10 \u00e5r med midlertidig anleggsarbeid \u2013 trodde vi? Konsekvensene av denne avtalen for beboerne i omr\u00e5det har v\u00e6rt store \u2022 Grunneier har tilf\u00f8rt tomten store steinmasser for \u00e5 opparbeide en anlegg/riggplass i fbm. byggingen av ny tunnel. \u2022 Lastebiler fylt med stein passerte hvert 5 min. \u2022 De topografiske forholdene p\u00e5 stedet, med h\u00f8ye fjellsider og store vannflater gj\u00f8r at lyden b\u00e6rer sv\u00e6rt godt fra det aktuelle tomteomr\u00e5det. \u2022 Naboer og hele bomilj\u00f8et p\u00e5 Fana ble alts\u00e5 f\u00f8rst plaget med mye tungtrafikk, st\u00f8y og st\u00f8v i fbm. tilf\u00f8rselen av stein for \u00e5 etablere anleggseiendommen (mange tusen kubikk stein ble tilkj\u00f8rt), og deretter de samme plagene i ca. 6-7 \u00e5r i fbm. drivingen av tunelltverrslaget p\u00e5 Hamre. \u2022 Dette var sv\u00e6rt plagsomt for mange av oss som bor p\u00e5 Fana, og flere mistet nattes\u00f8vnen \u2022 Det gikk ogs\u00e5 utover svake grupper som barn i barnehager, skoleelever som ble utsatt for forurensing/st\u00f8v, tungtrafikk m.m. fra anleggsomr\u00e5det. \u2022 I tillegg kommer belastingen med \u00abHordnesfjellet\u00bb, industriomr\u00e5det i R\u00e5dalen, etc. Hva som har v\u00e6rt lovet \"I dette omr\u00e5det er det v\u00e5r klare oppfatning at totalbelastningen blir for h\u00f8y, s\u00e6rlig p\u00e5 grunn av E39- prosjektet. Vi mener det er viktig at omr\u00e5dene tilbakef\u00f8res og kommer allmennheten til gode etter anleggsfasen. Derfor \u00f8nsker vi \u00e5 holde p\u00e5 dagens status som idrettsform\u00e5l\", sier byr\u00e5dsleder Schjelderup. \"Vi mener Fana har en stor belastning, og det er viktig at man f\u00e5r omr\u00e5der tilbake etter en lang anleggsfase, slik som b\u00e5de dette og steinfjellet i Hordnesskogen er eksempler p\u00e5. Dette handler om klassisk milj\u00f8vern, \u00e5 ta vare p\u00e5 natur, og samtidig \u00e5 verne om de myke verdiene i samfunnet, sier Schjelderup\" Fanaposten 19. februar 2019 Dette ble faktisk vedtatt i KPAen etter grundige h\u00f8ringsrunder/folkem\u00f8ter med alle involverte! Prosess rundt KPA og s\u00f8knad F\u00f8rst: \u2022 (F\u00f8r 2005) Naboer positiv til ridesenter. Her fikk naboer varsel. S\u00e5: \u2022 Vedtak om etablering av E39 i tunell \u2022 Medf\u00f8rte midlertidig massedeponi \u2022 Midlertidig steinknuseverk Tilbakef\u00f8ring: \u2022 Forslag om permanent steinknuseverk/industriomr\u00e5de medf\u00f8rer et stort engasjement \u2022 300+ underskrifter \u2022 Beholdt som LNF/Idrett i KPA fra 2019 N\u00e5: \u2022 Forslag om ombrukssentral som brekkstang for \u00e5 f\u00e5 industriomr\u00e5de, mot KPA (LNF-idrettsform\u00e5l) som bare er 4 \u00e5r gammel \u2022 Folk p\u00e5 Fana blir ikke informert, ingen nabovarsling. \u2022 Det bor masse mennesker innenfor et par hundre meter fra tiltaket. \u2022 Fagetaten er imot. \u2022 Byr\u00e5den avgj\u00f8r p\u00e5 fullmakt mot egen etat. Vi oppfatter dette som udemokratisk. \u2022 Idrettsetaten \u00f8nsker \u00e5 vente til idrettsplanen 2028 f\u00f8r avgj\u00f8relse taes. Behov for idrettsanlegg i Bergen S\u00f8r. Industriomr\u00e5det medf\u00f8rer mye ny tungtrafikk gjennom sentrale bo-, skole- og kulturomr\u00e5der med varierende veistandard Med etablering av ombrukshaller som det her er tale om m\u00e5 man regne med tilkj\u00f8ring av brukte byggevarer til og fra hele Bergenshalv\u00f8yen, inkludert Os, Ask\u00f8y, Sotra, ... Gigantiske nye rubbhaller ved Fanafjellet, Osbanetraseen, kulturparken, Fanaelven, Fana Kirke, tusen\u00e5rstedet mm. I en bl\u00e5 sone \u2022 Iht. forvaltningsplan for vassdragene i Bergen er Kalandsvassdraget og Fanaelven som dette omr\u00e5det er en del av 10 satsingsomr\u00e5der i Bergen der man skal ivareta \u00f8kosystemet og de bl\u00e5 sonene. \u2022 Blant annet Oreskogen langs vannet (Gr\u00e5or) \u2022 Unikt, stort og variert fugleliv \u2022 Utstrakt friluftsliv knyttet til fiske/ferdsel \u2022 Dyreliv over og under vann \u2022 Allemannsretten/Fiskemuligheter/Tilgjengelighet \u2022 Deler av tiltaket her ligger n\u00e6rmere enn 15 meter fra vassdraget og \u00e5 endre status p\u00e5 omr\u00e5det fra LNF til industriomr\u00e5det vil derfor g\u00e5 p\u00e5 tvers av forvaltningsplanen for vassdragene. \u2022 I tillegg har dette vassdraget gjennom avrenning og st\u00f8y fra omr\u00e5det allerede hatt alt for stor belastning de siste ti \u00e5rene. \u2022 Ref. EUs rammedirektiv for vann Hva betyr forslaget for folk p\u00e5 Fana? - Fremtidig industriomr\u00e5de - Tungtrafikk - St\u00f8y - \u00d8kt trafikk - Kulturomr\u00e5det forringes - P\u00e5virkning dyreliv/fugleliv - Friluftsliv - Bl\u00e5 sone - Visuelt Slik gj\u00f8res det i Oslo vs. Bergen Ombygg AS (Oslo): Bergen Ombruksentral: \u2022 Sentralt \u2022 Usentralt, lengst mot s\u00f8r i kommunen \u2022 N\u00e6r hovedveier \u2022 5 km p\u00e5 d\u00e5rlige veier til hovedvei \u2022 P\u00e5 etablert industriomr\u00e5de p\u00e5 \u00d8kern \u2022 P\u00e5 LNF-omr\u00e5de Alternativ: Det g\u00e5r an \u00e5 tilbakef\u00f8re, slik som p\u00e5 nabotomten 2019: 2023: Visjon Det er et utbredt \u00f8nske blant Fanafolket \u00e5 utvikle tusen\u00e5rstedet til \u00e5 omfatte turveier/muligheter for friluftsliv rundt Klokkarvatnet. Det ville v\u00e6re naturlig \u00e5 se et sammenhengende kulturlandskap/ landbrukslandskap fra Stend mot Kalandsvannet. Vi er FOR ombrukssentral men den foresl\u00e5tte lokaliseringen fremst\u00e5r som et fremmedelement i det gamle kulturlandskapet, med alle de plager og ulemper som er trukket frem her. Det finnes langt mer egnede arealer! Vi ber om at klagen fra folket p\u00e5 Fana blir tatt til f\u00f8lge. "
}