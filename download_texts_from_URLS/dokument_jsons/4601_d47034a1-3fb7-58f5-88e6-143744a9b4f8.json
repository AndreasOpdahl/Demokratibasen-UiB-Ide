{
  "dokument_id": "d47034a1-3fb7-58f5-88e6-143744a9b4f8",
  "doc_type": "case_attachment",
  "kommune": 4601,
  "tittel": "Ytterligere dokumentasjon",
  "url": "https://bergen.kommune.no/politikere-utvalg/api/fil/bk360/12062891/Ytterligere-dokumentasjon",
  "tekst": "Viser til brev sendt fra Bymilj\u00f8etaten datert 06.11, der dere ber om ytterligere informasjon knyttet til v\u00e5r s\u00f8knad for bruk av Fl\u00f8ysletten sommeren 2025. 1. Oppdatert kart, kartet mangler f\u00f8lgende: - N\u00f8yaktig plassering, beskrivelse og m\u00e5l av alle installasjoner som skal benyttes p\u00e5 omr\u00e5det; tribune, vogner m.m.. Svar: M\u00e5lsetting av installasjoner Fl\u00f8ysletten 2025: Stillas: lengde: 3,8m, H\u00f8yde: 5,5m, bredde: 2m Vogn, 3 stk.: lengde: 5,5m, h\u00f8yde: 2,4m, bredde: 2,5 m Backstagetelt: 2 stk: 4x8m Gapahuk/bar: lengde: 8m. h\u00f8yde: 3,5m, Bredde: 4m Dek 1 (dekorasjon 1): lengde: 3,8m, h\u00f8yde: 3,5m, bredde: 5m Dek 2 (dekorasjon 2): lengde 4,2m, h\u00f8yde: 3,5m, bredde: 4,5m Scene: bredde: 17m, dybde: 8m Scenisk dekorasjon \u201cSpelemann p\u00e5 taket\u201d, nytt for i \u00e5r: Bildene viser ideskisser til scenografielementer til Spellemann p\u00e5 Taket. 2. Plan for avsperring av omr\u00e5det og publikumsflyt. Bymilj\u00f8etaten \u00f8nsker at publikum benytter hovedinngang med tilkomst fra turvei, for \u00e5 unng\u00e5 slitasje p\u00e5 andre stier rundt arrangementsomr\u00e5det. Svar: Lilla linje viser inngjerding av omr\u00e5de. Omr\u00e5det sikres med godkjente byggjerder og monteres iht de innspill som Bymilj\u00f8etaten har kommet med skriftlig tidligere. Publikum vil kun slippes inn fra turvei som tidligere, og skilting vil v\u00e6re synlig fra Fl\u00f8yen stasjon og langs trase. Bymilj\u00f8etatens sluttbefaring aug. 2024 viste lite slitasje p\u00e5 de omr\u00e5der som tidligere har v\u00e6rt p\u00e5pekt grunnet tiltak, og dette er erfaringer vi vil ta med oss sommeren 2025. Det vil bli lagt ned gressarmering p\u00e5 utsatte omr\u00e5der, og fysiske sperringer for \u00e5 verne om bakkevegetasjon p\u00e5 de omr\u00e5der som Bymilj\u00f8etaten tidl. har p\u00e5pekt. 3. Beskrivelse av r\u00f8mningsveier Svar: Bl\u00e5 piler viser n\u00f8dutgang. Det er n\u00f8dutgang begge sider langs scenen. Total bredde p\u00e5 n\u00f8dutganger er min. 8m som er godt innenfor krav om bredde mtp antall publikum og ut\u00f8vere. Alle n\u00f8dutganger vil v\u00e6re bemannet av frivillige foreldrevakter gjennom hele arrangementet. Utfyllende informasjon om brannrutiner er beskrevet i instruks. 4. Prosedyrer for evakuering. Svar: Det vil bli tildelt evakueringsansvar til 2 frivillig foreldrevakter for hver forestilling. Disse frivillige har ansvar for \u00e5 evakuere publikum ut n\u00f8dutgangene. Inspisient for forestilling evakuerer skuespillere og andre personell som er bak scenen, gjennom samme n\u00f8dutganger som publikum. Det vil gis beskjed over h\u00f8yttaler til publikum dersom en eventuell evakuering m\u00e5 ta sted. Skriftlig plan for denne prosedyren blir utarbeidet i mai/juni og alle involverte blir satt inn i planen. 5. Oversikt over sikkerhetspersonell - antall, rutiner og ansvar, gjennomf\u00f8rt oppl\u00e6ring og \u00f8velse. Svar: For arrangementet er det etablert en tydelig plan for sikkerhetspersonell, inkludert antall, rutiner og ansvar, samt oppl\u00e6ring og \u00f8velser. 1. Antall sikkerhetspersonell: Det vil v\u00e6re totalt 4 sikkerhetspersonell til stede under arrangementet, i tillegg til 2 frivillige vakter (frivillige har ansvar for evakuering). Antallet er basert p\u00e5 en risikovurdering av arrangementets st\u00f8rrelse, type og plassering. 2. Rutiner og ansvar: Sikkerhetspersonellet vil ha klart definerte roller og ansvar i henhold til de potensielle risikoene som kan oppst\u00e5 under arrangementet. De viktigste rutinene inkluderer: a. Evakuering: Frivillige vakter vil v\u00e6re ansvarlig for \u00e5 veilede og sikre en rask og trygg evakuering av deltakere ved behov. Dette vil skje gjennom oppsatte r\u00f8mningsveier og ved \u00e5 f\u00f8lge evakueringsplanen som er utarbeidet for arrangementet. b. Brannforebygging og -beredskap: En del av sikkerhetspersonellet vil v\u00e6re dedikert til \u00e5 overv\u00e5ke brannsikkerhet, kontrollere brannslukkingsutstyr og h\u00e5ndtere eventuelle brannalarmer. c. Kommunikasjon: En teknisk sjef vil v\u00e6re til stede for \u00e5 holde kontakt med brannvesenet og andre n\u00f8detater, samt koordinere sikkerhetspersonellet under hele arrangementet. Ansvar: Hvert sikkerhetspersonell vil ha et spesifikt ansvarsomr\u00e5de, som beskrevet ovenfor. Overordnet ansvar for sikkerheten vil ligge hos teknisk sjef. 3. Gjennomf\u00f8rt oppl\u00e6ring/\u00f8velse: Alle sikkerhetsvakter vil gjennomg\u00e5 oppl\u00e6ring i relevant sikkerhetsprosedyrer f\u00f8r arrangementet, inkludert: a. Brannslukking: Hvordan bruke brannslukkingsutstyr og h\u00e5ndtere mindre branner i en tidlig fase. b. Evakueringsrutiner: Hvordan lede deltakerne til de n\u00e6rmeste r\u00f8mningsveiene og s\u00f8rge for at alle kommer ut av bygningen/omr\u00e5det raskt og trygt. c. F\u00f8rstehjelp: Alle involverte vil f\u00e5 grunnleggende f\u00f8rstehjelpskurs, inkludert h\u00e5ndtering av skader og f\u00f8rstehjelp i n\u00f8dsituasjoner. d. N\u00f8dsituasjons\u00f8velser: \u00d8velser i samarbeid med brannvesenet og andre relevante akt\u00f8rer for \u00e5 sikre at alle vet hva som skal gj\u00f8res dersom en n\u00f8dsituasjon oppst\u00e5r. Det vil ogs\u00e5 gjennomf\u00f8res en siste gjennomgang av alle sikkerhetsprosedyrer dagen f\u00f8r arrangementet, hvor alle sikkerhetsvakter f\u00e5r en oppfriskning p\u00e5 rutiner og plassering av n\u00f8kkelutstyr. Dokumentasjon p\u00e5 oppl\u00e6ring og \u00f8velser vil bli gjort tilgjengelig ved foresp\u00f8rsel. 6. Eventuell informasjon om bruk av brannfarlig vare. Svar: Forestillingen har en pyroteknisk ansvarlig som har ansvar for all brannfarlig vare p\u00e5 Fl\u00f8ysletten. \u201cSpelemann p\u00e5 taket\u201d har ingen pyro \u2013 her vil det ikke v\u00e6re en pyroteknisk ansvarlig. \u201cHakkebakkeskogen\u201d og \u201cStand up i Dalen\u201d har behov for pyroteknisk ansvarlig. Det er strategisk plasserte brannslukningsapparat i form av pulver og CO2. Apparatene er plassert p\u00e5 venstre og h\u00f8yre side av tribunen og er lett tilgjengelig. Frivillige dugnadsvakter som st\u00e5r ved hver ende av tribunen f\u00e5r informasjon om plassering av disse, i tillegg til pyroteknisk ansvarlig. Det er slukningsapparat i skuespillertelt, kiosk og teknisk bod. Teknisk team har ansvar for \u00e5 utf\u00f8re brannrunder f\u00f8r hver forestilling. P\u00e5 sjekken skal branntepper, apparater og r\u00f8mningsveier sjekkes. Rutinen blir registrert i et skjema og avvik meldes til teknisk sjef (overordnet sikkerhetsansvarlig). Generell sikkerhet: Alle medvirkende p\u00e5 Fl\u00f8ysletten m\u00e5 gjennomg\u00e5 et f\u00f8rstehjelpskurs i start av perioden oppe p\u00e5 Fl\u00f8ysletten. Kurset vil ha vekt p\u00e5 skader/ulykker som kan oppst\u00e5 p\u00e5 og rundt fl\u00f8ysletten. De skal gjennomg\u00e5 oppl\u00e6ring p\u00e5 s\u00e5rbehandling, fallskadebehandling, hjerte og lunderedning samt oppl\u00e6ring i bruk av hjertestarter. I kiosken vil det befinne seg en hjertestarter som kan tas i bruk dersom n\u00f8dvendig. Alle forestillinger med skjenkebevilgning kommer til \u00e5 ha vekter fra PSS for ekstra sikkerhet for publikum og de ansatte. Vaktene patruljerer omr\u00e5det og har generelt ansvar for at ingen skjenking p\u00e5g\u00e5r utenfor det angitte skjenkeomr\u00e5det. 7. Andre opplysninger: - Plan for opp- og nedrigg Svar: Her er planen for opprigg for den f\u00f8rste produksjonen p\u00e5 fl\u00f8ysletten Spelemann p\u00e5 Taket. Vi estimerer oppriggsperioden for denne produskjonen fra 19.-29. Mai. Opprigg Riggestart. Sikre omr\u00e5det, Vogner og gj\u00e6rer settes opp. Str\u00f8m Mandag 19.mai gj\u00e6rer, vogner og telt leveres kobles. Telt leveres og monteres Tirsdag 20.mai Bygge scene, vann legges frem Bygg scenografi og vann ferdig *Kiosk, t\u00f8rkerom osv. inng\u00e5r i Onsdag 21.mai lagt fram scenografi Torsdag 22.mai Bygg og ferdigstill scenografi Dette er til teknisk bod for lyd og lys Fredag 23.mai Bygg stilas L\u00f8rdag 24.mai Byg stilas og tekniske boder Ferdigstill bygging av scene, S\u00f8ndag 25.mai kulisser og tekniske boder Alt av boder, scene og senografi skal Rigg teknisk, bygg garderobetelt v\u00e6re ferdigstilt. Tekniske boder m\u00e5 st\u00e5 Mandag 26.mai og flytt inn skuespiller toaletter ferdigstilt, alt skal v\u00e6re t\u00f8rt og trygt Tirsdag 27.mai Rigg teknisk Husk at orkesteret m\u00e5 ha mikrofoner Onsdag 28.mai Rigg teknisk og tribune Ferdigstill tribune *Skuespiller toalett og garderobetelt Torsdag 29.mai Opprigg ferdig ferdigstilt. Ned og opprigg Spelemann p\u00e5 taket pakkes ned. 30. juni Nedrigg start. Kulisser pakkes og (Ink skuespiller boder?) transporteres. Opprigg start. Hakke bakke 03. juli skogen bygges Kulisser for hakkebakke pakkes opp Alt p\u00e5 plass for intensive pr\u00f8ver 14. juli Ned og opp rigg ferdig stilt hakkebakke Nedrigg starter, teknisk utstyr Mandag 18.aug og sett pakkes Rigg ned teknisk, telt og Skuespiller vogner pakkes og Tirsdag 19.aug serveringsomr\u00e5de transporteres Rigg ned teknisk, tribune og Dette inkluderer boder, str\u00f8m og vann Onsdag 20.aug scene kobles av Transporteres bort etter hvert Torsdag 21.aug Rigg ned scene og tribune Fredag 22.aug Rig ned scene og tribune L\u00f8rdag 23. aug Rigg ned scene og tribune ferdig Siste opprydning, gjerder pakkes bort Skuespiller toalett og vogner er pakket S\u00f8ndag 24.aug Opprigg ferdig bort. Merk at det blir vakthold p\u00e5 omr\u00e5det i spilleperioden, men og perioden mellom de 2 oppsetningene. 8. Arrangementsprogram, \u00e5pningstider og publikumsprofil Svar: 1. \u201cSpelemann p\u00e5 taket\u201d har premiere 12. Juni. Arrangementet har skjenking og spiller f\u00f8lgende datoer: 12.-15. Juni kl. 20:30, 17.-22. Juni kl. 20:30, 24.-29. Juni kl. 20:30. Personale ankommer omr\u00e5det senest kl. 17:00. Det vil v\u00e6re vakthold fra PSS e.l og/eller personale til stede p\u00e5 Fl\u00f8ysletten senest til kl. 00:30. Tider er med forbehold om endring. 2. \u201cStand up p\u00e5 Fl\u00f8yen\u201d er et arrangement som foreg\u00e5r p\u00e5 2 ulike dager. Arrangementet har skjenking og spiller f\u00f8lgende datoer: 9.-10. august eller 16.-17. august Personale ankommer omr\u00e5det senest kl. 11:00. Det vil v\u00e6re vakthold fra PSS e.l og/eller personale til stede p\u00e5 Fl\u00f8ysletten til senest til kl. 00:30. Tider er med forbehold om endring. 3. \u201cHakkebakkeskogen\u201d har premiere 1. august. Arrangementet har ikke skjenking og spiller f\u00f8lgende datoer: 1.-17. august, tirsdag-fredager kl. 17:00, l\u00f8rdager og s\u00f8ndager kl. 16:00. Personale ankommer omr\u00e5det senest kl. 14:00. Det vil v\u00e6re vakthold og personale til stede p\u00e5 Fl\u00f8ysletten senest til kl. 00:30. Tider er med forbehold om endring. 9. Informasjon om salg av mat og drikke \u2013 P\u00e5 hvilket omr\u00e5de skal det skjenkes alkohol? I innsendt kart er det tegnet inn skjenkeomr\u00e5de, hva skal foreg\u00e5 her, hvilke installasjoner benyttes? Svar: P\u00e5 Fl\u00f8yen har vi en kiosk som selger emballerte varer og har ingen bearbeiding av mat. Kiosken vil selge varer under alle produksjoner p\u00e5 Fl\u00f8yen og er \u00e5pen 1 time f\u00f8r forestilling og stenger etter pause. B\u00e5de kiosk og bar er plassert ved grusplassen p\u00e5 omr\u00e5det, likt som tidligere. Alkoholvarer i gruppe 2 vil bli servert fra en egen bar p\u00e5 samme omr\u00e5de, men er kun gjeldende for \u201cSpelemann p\u00e5 taket\u201d og eventuell \u201cStandup p\u00e5 Fl\u00f8yen\u201d, ikke \u201cHakkebakkeskogen\u201d. I omr\u00e5det ved baren vil det v\u00e6re 10-15 bord/benker med sitteplasser. Bevilgningen gjelder hele omr\u00e5det markert innenfor lilla stripe p\u00e5 kartet. Baren \u00e5pner 1,5 timer f\u00f8r forestilling og stenger etter pause. Det vil v\u00e6re vakthold under arrangementene som har s\u00e6rlig ansvar for serveringsomr\u00e5det. I baren vil det v\u00e6re 3 stasjoner med tappet\u00e5rn og en \u00f8ltank, alt levert av 7fjell-bryggerier. Det vil v\u00e6re egen baransvarlig tilstede hver dag som har ansvar for bar/skjenking, denne personen har ogs\u00e5 ansvar for utarbeidelse og oppf\u00f8lging av rutiner knyttet til skjenking. 10. Produksjonsplan - Vi ser at dere viser til vedlagt produksjonsplan i innsendt dokumentasjon. Denne kan vi ikke se \u00e5 ha mottatt, vi ber derfor om at denne oversendes. Svar: Produksjonsplan for \u00abSpelemann p\u00e5 taket\u00bb og \u00abDyrene i Hakkebakkeskogen\u00bb er vedlagt. "
}