{
  "dokument_id": "35c4c78f-d8f3-5796-9dd8-468f1fd0d37b",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 107 fra Per J\u00f8rgensen (FrP) om legevakten og l\u00f8nn - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11649716/Svar-pa-skriftlig-sporsmal-nr-107-fra-Per-Jorgensen-FrP-om-legevakten-og-lonn-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/182193-3 Saksbehandler: Petter Sevaldson Lilleb\u00f8 Fra Dato: 10. desember 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 107 fra Per J\u00f8rgensen (FrP) om legevakten og l\u00f8nn - Utvalg for helse og sosial 2024 Representanten Per J\u00f8rgensen (FrP) har den 26. november 2024 sendt inn f\u00f8lgende skriftlige sp\u00f8rsm\u00e5l: Legevaktene i Bergen best\u00e5r blant annet av fast ansatte kommunale leger og privatpraktiserende fastleger som er p\u00e5lagt \u00e5 ta et gitt antall vakter pr. \u00e5r. Ved Bergen legevakt er det p\u00e5 dagtid i ukedagene kommunalt ansatte leger med fastl\u00f8nn, mens det p\u00e5 kveld og helger er fastleger som f\u00e5r betalt pr. pasient de behandler. P\u00e5 natt er det fastleger som mottar fastl\u00f8nn gjennom natten. Sp\u00f8rsm\u00e5l: 1. Blir leger p\u00e5 legevakten fakturert for \u00e5 bruke lokalene og ved bruk av materiell p\u00e5 legevakten? 2. Er det lik praksis for de kommunale legene som med fastlegene? 3. Er det like regler ved de ulike lokasjonene til legevakten i Bergen? 4. Er det lik praksis gjennom hele d\u00f8gnet? 5. Er dette lik praksis som andre kommuner? Svar fra byr\u00e5den: De forskjellige tilknytningene/tilsettingsforholdene p\u00e5 legevakten medf\u00f8rer ogs\u00e5 at godtgj\u00f8ring og kompensasjon h\u00e5ndteres forskjellig. Vaktlegene p\u00e5 kveld og helg trekkes kr 10 for materiale og administrasjon per behandlede pasient. De \u00f8vrige gruppene, kommunalt ansatte leger og fastleger som mottar honorar, har ingen egne trekk for bruk av materiell og administrasjon. Det gjelder samme ordning p\u00e5 alle av legevaktens lokasjoner. Legevaktsarbeidet organiseres forskjellig i forskjellige kommuner. Etter det byr\u00e5dsavdelingen er kjent med, er det heller ingen ens praksis for fakturering eller trekk for materialer og leie. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}