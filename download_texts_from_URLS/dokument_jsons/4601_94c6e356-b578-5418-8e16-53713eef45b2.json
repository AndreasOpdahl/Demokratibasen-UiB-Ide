{
  "dokument_id": "94c6e356-b578-5418-8e16-53713eef45b2",
  "doc_type": "case_presentation",
  "kommune": 4601,
  "tittel": "\u00c5sane, gnr. 174, bnr. 5, Heiavegen 12. Klage over vedtak om avslag p\u00e5 s\u00f8knad om dispensasjon for oppf\u00f8ring av 5 einebustader",
  "url": "https://bergen.kommune.no/politikere-utvalg/api/fil/bk360/11857960/Framstilling-Asane-gnr-174-bnr-5-Heiavegen-12-Klage-over-vedtak-om-avslag-pa-soknad-om-dispensasjon-for-oppforing-av-5-einebustader",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/184003-5 \u00c5sane, gnr. 174, bnr. 5, Heiavegen 12. Klage over vedtak om avslag p\u00e5 s\u00f8knad om dispensasjon for oppf\u00f8ring av 5 einebustadar Kva saka gjeld: Tiltakshavar, Alver Bustad 2 AS v/Thomas Nesheim, klagar p\u00e5 vedtak om avslag datert 05.11.2024. Avslagsheimlar er KPA 2018: - \u00a7 3.1 plankrav, - \u00a7 4.3.2 rekkef\u00f8lgjekrav, - \u00a7 26.5.1 vesentleg nybygging i \u00ab\u00f8vrig byggesone\u00bb. OMC Bygg AS er ansvarleg s\u00f8kjar. Tiltaket er nabovarsla, utan at det har kome merknader. Eigedomen er uregulert. KPA 2018 viser eigedomen som \u00ab\u00d8vrig byggesone\u00bb. Eigedomen med storleik 5,4 dekar ligg ca. 500 m fr\u00e5 den gamle ferjekaien p\u00e5 Steinest\u00f8 og er markert med raud firkant p\u00e5 kartutsnittet nedanfor. Nordhordlandsbrua er i venstre kant av kartet. Flyfoto nedanfor viser eigedomen med adresse Heiavegen 12: 1 Statens vegvesen (SVV): SVV r\u00e5r mot at det blir gitt dispensasjon, av omsyn til trafikktryggleik og t\u00e5leevne for E39. SVV viser til at E39 allereie er overbelasta og at einkvar auke av trafikk vil gi negative konsekvensar b\u00e5de for trafikktryggleik og framkommelegheit. Vegen er ikkje dimensjonert for dagens trafikkmengde, difor er det viktig at det ikkje blir tilf\u00f8rt ny trafikk. SVV ber om kopi av vedtak til klagevurdering. Vestland fylkeskommune (VLFK): VLFK er kritiske til dispensasjon og viser til at fem nye bueiningar kan ha vesentlege verknader for milj\u00f8 og samfunn, samt at det vil generere meir trafikk som p\u00e5verkar infrastrukturen i omr\u00e5det. VLFK meiner at det b\u00f8r utarbeidast reguleringsplan for \u00e5 kartlegge omr\u00e5det og sj\u00e5 om eventuelle rekkef\u00f8lgjekrav er n\u00f8dvendige. Form\u00e5let med rekkef\u00f8lgjekrav er at tiltak i planomr\u00e5det skal skje p\u00e5 ein koordinert og form\u00e5lstenleg m\u00e5te. Bilbasert utvikling er i strid med nullvekstm\u00e5let, vidare m\u00e5 omsynet til mjuke trafikantar og trygg skuleveg vektleggjast. Ein planprosess vil og gi myndigheiter, grunneigarar, naboar og interesseorganisasjonar h\u00f8ve til \u00e5 fremme sine synspunkt p\u00e5 eit tidleg stadium. Bymilj\u00f8etaten (BME): BME viser til at det fr\u00e5 flyfoto kan observerast tilsynelatande store lauvtre langs eigedomsgrensa. Gamle og store tre har stor verdi for naturmangfaldet. Trea bidrar og med lokal klimaregulering, st\u00f8yreduksjon, betring av luftkvalitet, opptak av CO2 og fordr\u00f8yning av overvatn. Med f\u00f8resetnad om at bevaringsverdige tre p\u00e5 eigedomen blir ivaretatt, vil ikkje BME r\u00e5 mot at det blir gitt dispensasjon. Den h\u00f8ge arealutnyttinga vil likevel, mest sannsynleg, kome i konflikt med bevaringsverdige tre. Dersom planlagt utnytting ikkje er foreinleg med bevaring av trea, blir Plan- og bygningsetaten bedt om \u00e5 sette krav til utbygginga som resulterer i ei reell ivaretaking av trea. Klagaren sine merknader: Klagaren er gjennomg\u00e5ande ueinig i fagetaten sine vurderingar. Klagaren kan ikkje sj\u00e5 at tiltaket skal gi vesentlege konsekvensar for trafikk. Han kan heller ikkje sj\u00e5 at det vil skape presedensverknader. Klagaren ser heller ikkje behovet for naturfagleg kartlegging av 2 eigedomen og meiner Bymilj\u00f8etaten burde basert seg p\u00e5 synfaring, ikkje luftfoto. Klagaren kan ikkje sj\u00e5 at dispensasjon fr\u00e5 plankrav vil tilsidesette nasjonale interesser. Klagaren viser til at tiltaket vil sysselsetje personar i bygg- og anleggsbransjen og at den private vegen med kryss mot kommunal veg vil bli utbetra. Klagaren viser til at det etter overordna plan er \u00f8nskjeleg med utbygging i omr\u00e5det. Klagaren meiner tiltaket ikkje b\u00f8r omfattast av forbodet mot vesentleg nybygging i KPA 2018 \u00a7 26.5.1. Vidare meiner han at trafikkbelastninga fr\u00e5 tiltaket ikkje vil vere stor nok til \u00e5 utl\u00f8yse rekkef\u00f8lgjekravet i KPA 2018 \u00a7 4.3.2. Byr\u00e5det viser til klagen i sin heilskap. Fagetaten si vurdering og tilr\u00e5ding: Om plankrav: Statlege og regionale interesser har motsett seg dispensasjon i dette tilfellet. Den fylkeskommunale tilkomstvegen m\u00e5 f\u00e5 kartlagt oppgraderingsbehov f\u00f8r det blir vedtatt utbygging som gir ytterlegare belastning p\u00e5 vegen. E39 har allereie h\u00f8gare belastning enn den er dimensjonert for. At omr\u00e5det er avsett til \u00ab\u00d8vrig byggesone\u00bb i KPA betyr at det kan utarbeidast reguleringsplanar for bustader der, om vilk\u00e5ra elles i KPA er oppfylte. Tilh\u00f8ve omkring n\u00f8dvendig infrastruktur vil best kunne vurderast i ein planprosess. Kartutsnitt til h\u00f8gre viser at eigedomen grensar mot omr\u00e5de avsett til industri- og lagerform\u00e5l i KPA. Innpassing av bustader mot slike omr\u00e5de krev s\u00e6rlege vurderingar av bukvalitet, s\u00e6rleg med tanke p\u00e5 st\u00f8y- og st\u00f8vbelastning. Ein planprosess vil kunne fange opp og fastsetje avb\u00f8tande tiltak mot slike ulemper, ved at omr\u00e5det blir vurdert under eitt. Fagetaten kan ikkje sj\u00e5 at det er grunnlag for \u00e5 dispensere fr\u00e5 forbodet mot \u00abvesentleg nybygging\u00bb i \u00f8vrig byggesone. KPA sin intensjon er at nye bustadprosjekt i st\u00f8rst mogleg grad skal plasserast sentrumsn\u00e6rt eller i fortettingsomr\u00e5de. Omr\u00e5det har eit utbyggingspotensiale, og i tidlegare sonderingar med utbyggjarar har det blitt identifisert eit behov for oppgradering av infrastrukturen i omr\u00e5det, dersom potensialet skal realiserast. Fagetaten viser til KPA2018 \u00a7 4.3.2 om at \u00abOmr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder for gjennomf\u00f8ring av nye reguleringspliktige tiltak\u00bb. Oppf\u00f8ring av 5 nye einebustadar er etter fagetaten sitt syn klart reguleringspliktig, og f\u00f8resegna sperrer d\u00e5 for gjennomf\u00f8ring av tiltaket f\u00f8r utbetringa av veg er gjennomf\u00f8rt. Fagetaten opprettheld sitt vedtak. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka p\u00e5 bakgrunn av gjeldande KPA og tilr\u00e5r at fagetaten sitt vedtak blir halde oppe. Byr\u00e5det er i utgangspunktet positiv til utvikling av nye byggjeomr\u00e5de, men kan ikkje sj\u00e5 at det er grunnlag for \u00e5 dispensere fr\u00e5 plankrav og rekkef\u00f8lgjekrav i dette tilfellet. Om plankrav: Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar. Det framg\u00e5r av pbl. \u00a7 12-1, 3. ledd at \u00abFor gjennomf\u00f8ring av st\u00f8rre bygge- og anleggstiltak 3 og andre tiltak som kan f\u00e5 vesentlige virkninger for milj\u00f8 og samfunn, kreves det reguleringsplan. Tillatelse etter \u00a7 20-2, jf. 21-4 for slike tiltak, kan ikke gis f\u00f8r det foreligger reguleringsplan.\u00bb KPA2018 har den generelle f\u00f8resegna om plankrav i f\u00f8resegnene \u00a7 3.1: \u00abTiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Byr\u00e5det viser til at det i aktuelt omr\u00e5de er uavklarte problemstillingar omkring infrastruktur, natur og milj\u00f8, som best kan ivaretakast i ein planprosess. Byr\u00e5det legg til grunn at b\u00e5de SVV og VLFK har motsett seg dispensasjon. Dette er ein klar indikasjon p\u00e5 at dei omsyn som ligg bak plankravet blir vesentleg tilsidesett ved ein dispensasjon. Byr\u00e5det viser til fagetaten sine vurderingar og sluttar seg til desse i det vesentlegaste. Byr\u00e5det kan p\u00e5 denne bakgrunnen heller ikkje sj\u00e5 at fordelane ved ein dispensasjon klart vil overstige ulempene. I f\u00f8resegnene \u00a7 3.2 er rekna opp tiltak som kan unntakast fr\u00e5 plankravet. Av desse unntaka er det \u00a7 3.3.2 som kan vere aktuelt for vurdering i dette tilfellet: \u00abTiltak i \u00f8vrig byggesone (\u00a7 26.5) som samsvarer med kommuneplanens arealdel for \u00f8vrig.\u00bb I dette tilfellet legg byr\u00e5det til grunn at det ikkje er grunnlag for unntak, d\u00e5 tiltaket er reguleringspliktig og dermed i strid med rekkef\u00f8lgjekravet i KPA \u00a7 4.3.2: 4.3.2 \u00c5sane nord: omr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder for gjennomf\u00f8ring av nye reguleringspliktige tiltak Om vesentleg nybygging i \u00ab\u00f8vrig byggesone\u00bb: Det framg\u00e5r av KPA 2018 \u00a7 26.5.1 at det i \u00ab\u00f8vrig byggesone\u00bb ikkje kan tillatast \u00abvesentlig nybygging\u00bb. Det kan tillatast einebustadar eller tomannsbustadar, f\u00f8resett at \u00f8vrige krav i KPA-f\u00f8resegnene er oppfylte. F\u00f8resegna m\u00e5 sj\u00e5ast i samanheng med \u00a7 4.3.2 ovanfor. Byr\u00e5det meiner at det oms\u00f8kte tiltaket med 5 einebustadar utvilsamt m\u00e5 sj\u00e5ast som vesentleg nybygging. I vurderinga har byr\u00e5det vektlagt at bystyret i KPA 2018 har vedtatt kvar og korleis fortetting skal gjennomf\u00f8rast. I omr\u00e5da avsett til \u00f8vrig byggesone er det f\u00f8retatt ei konkret vurdering om at ytterlegare byutvikling skal avgrensast til enkeltvise resttomtar i etablerte bygningsmilj\u00f8, og omr\u00e5da skal i hovudsak oppretthaldast med uendra utnytting, jf. retningslinjer til f\u00f8resegna. Det f\u00f8lgjer vidare av: Vedlegg 1 \u2013 Definisjoner og ordforklaringer til KPA 2018 at \u00f8vrig byggesone \u00abi hovedsak [er] videref\u00f8ring av dagens boligtilbud. Ikke \u00f8nskelig med vesentlig nybygging\u00bb. Byr\u00e5det viser og til UMBY sitt vedtak i sak 375/23, den 16.10.2023, som gjaldt tomannsbustad i Fyllingsdalen, der utvalet konkluderte med at det ikkje var grunnlag for \u00e5 dispensere fr\u00e5 forbodet mot vesentleg nybygging i \u00f8vrig byggesone. P\u00e5 bakgrunn av dei samla opplysningane i saka kan ikkje byr\u00e5det sj\u00e5 at det er faktisk eller rettsleg grunnlag f\u00e5r \u00e5 innvilge dispensasjon fr\u00e5 plankrav og rekkef\u00f8lgjekrav i dette tilfellet. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for 4 milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 05.11.2024 blir halde oppe. Klagen blir ikkje tatt til f\u00f8lgje. Dato: 11. februar 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 09.12.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 05.11.2024 5. Klage datert 02.12.2024 6. Dispensasjonss\u00f8knad 7. Uttalelse fra Bymilj\u00f8etaten datert 10.10.2024 8. Uttalelse fra Statens Vegvesen datert 04.10.2024 9. Uttalelse fra Vestland Fylkeskommune, avd. Infrastruktur og veg datert 02.10.2024 10. Uttalelser fra Vestland Fylkeskommune, avd. Kultur og folkehelse datert 02.10.2024 og 07.11.2024 11. Perspektivtegning 5 "
}