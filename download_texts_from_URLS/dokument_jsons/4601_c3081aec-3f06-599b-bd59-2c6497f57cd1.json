{
  "dokument_id": "c3081aec-3f06-599b-bd59-2c6497f57cd1",
  "doc_type": "case_attachment",
  "kommune": 4601,
  "tittel": "Avslag datert 11.05.2023",
  "url": "https://bergen.kommune.no/politikere-utvalg/api/fil/bk360/8556360/Avslag-datert-11-05-2023",
  "tekst": " Plan- og bygningsetaten BYGG PROSJEKT AS V\u00e5r referanse: BYGG-2023/11149-6 Skuteviksbodene 21 Saksbehandler: Suzana Zoric Dato: 11.05.2023 5035 BERGEN AVSLAG P\u00c5 S\u00d8KNAD OM DISPENSASJONER Eiendom : Gnr 168 Bnr 570 Adresse : Formanns vei 12 Tiltakshaver : Anne Marthe Dyvi Tiltaket : S\u00f8knad om dispensasjon Vi viser til s\u00f8knad om dispensasjoner mottatt 16.02.2023. 1. S\u00f8knaden gjelder: S\u00f8knad om dispensasjon fra kravet om uteoppholdsareal slik det er gitt i kommuneplanens arealdel \u00a7 14. S\u00f8knad om dispensasjon fra krav om at hagene i omr\u00e5det ikke skal gjenbygges slik det er gitt i kommunedelplanens \u00a7 10.4. S\u00f8knad om dispensasjon fra krav om maksimal tomteutnyttelse slik det er gitt i kommunedelplanens \u00a7 10.5. 2. VEDTAK 2.1. Dispensasjoner S\u00f8knad om dispensasjon fra kommuneplanens arealdel punkt 14 om uteoppholdsareal avsl\u00e5s, jf. plan- og bygningsloven \u00a7 19-2. S\u00f8knad om dispensasjon fra Kommunedelplan for Sandviken \u2013 Fjellsiden nord \u00a7 10.4 om nedbygging av hager avsl\u00e5s, jf. plan- og bygningsloven \u00a7 19-2. S\u00f8knad om dispensasjon fra Kommunedelplan Sandviken \u2013 Fjellsiden nord \u00a7 10.5 om tomteutnyttelse avsl\u00e5s, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Sentrumsform\u00e5l \u2013 Byfortettingssone BY og den ligger innenfor hensynssonene Bestemmelsesomr\u00e5de #4, H570_2 Kulturmilj\u00f8 Ladeg\u00e5rden, og H570_7 Kulturmilj\u00f8 historisk sentrum. I kommunedelplan for BERGENHUS. KDP SANDVIKEN - FJELLSIDEN NORD er eiendommen vist som Boligomr\u00e5der. Eiendommen ligger i planomr\u00e5de E: Skanselien \u2013 Mulen \u2013 Heien - Breist\u00f8len. Eiendommen er ikke regulert 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. De visuelle kvalitetene i beskrevet tiltak er ikke vurdert i seg selv i dette vedtaket da det kun omhandler dispensasjonss\u00f8knader. 3.4. Andre uttalelser eller vedtak Byantikvaren har gitt tilbakemelding vedr\u00f8rende tiltaket den 10.05.2023 p\u00e5 e-post: Viser til oversendelse av sak Vi ser at det reviderte forslaget i st\u00f8rre grad tar hensyn til hagearealet. Vi er likevel lit bekymret for presedensvirkningen. Det er derfor viktig at den oms\u00f8kte parkeringen i st\u00f8rre grad blir en del av hagen, og at man reetablerer mer gr\u00f8nt, vi anbefaler grus som underlag og at det etableres en l\u00f8vhekk mot naboen i s\u00f8r. 3.5. Dispensasjon Tiltaket kommer i strid med kommunedelplanens \u00a7 10.4 og 10.5 om nedbygging av hager og tomteutnyttelse, samt kommuneplanens arealdel \u00a7 14 med hensyn til uteoppholdsareal. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Saksnummer BYGG-2023/11149 Side 2 av 9 Nedbygging av hage Blant andre Prahls vei 2-42 (Kommunefunksjon\u00e6renes Byggeselskap) er et utbyggingsprosjekt fra mellomkrigstiden med god arkitektonisk kvalitet. Her skal f\u00f8lgende gjelde: Hagene skal ikke gjenbygges. Det er tillatt med nye uthus dersom de underordner seg hovedbyggenes form, og akseptable lysforhold opprettholdes, jf. KDP \u00a7 10.4 andre punkt. Det s\u00f8kes om dispensasjon for etablering av en biloppstillingsplass i det vernede hagearealet. Hovedhensynet bak bestemmelsen er \u00e5 bevare de opprinnelige og gode gr\u00f8ntomr\u00e5dene i direkte tilknytning til gitt boliganlegg, og verne om en gjennomf\u00f8rt og helhetlig id\u00e9 som omfatter b\u00e5de bygningene og deres hager og gir dem s\u00e6regen kvalitet og h\u00f8y arkitektonisk verdi. S\u00f8ker begrunner s\u00f8knad om dispensasjon slik: Hovedhensynet med bestemmelsen er \u00e5 bevare de opprinnelige gode gr\u00f8ntomr\u00e5dene i direkte tilknytning til eksisterende boliger, og verne om en gjennomf\u00f8rt og helhetlig id\u00e9 som omfatter b\u00e5de bygningene og deres hager og gir dem s\u00e6regen kvalitet og h\u00f8y arkitektonisk verdi. Ulempen ved \u00e5 innvilge dispensasjon, vil v\u00e6re som over, man legger grunnlag for senere godkjenne ett tiltak som vurderes til \u00e5 v\u00e6re i strid med forbudet om gjenbygging av hager. Imidlertid kan vi ikke se at hovedhensynet bak bestemmelsen blir vesentlig tilsidesatt i dette tilfellet. Det er ikke planlagt \u00e5 f\u00f8re opp andre byggverk enn lave murer i forbindelse med planlagt tiltak. Dette medf\u00f8rer at arealet foran bebyggelsen i Formannsvei 12 fremdeles vil fremst\u00e5 som \u00e5pen uten bygninger. Videre vil dagens etablerte parkering bli delvis tilbakef\u00f8rt til gr\u00f8ntareal med lav mur mot Prahls vei og parkering med gjerde som avgrensing. Arealet vil bli godt egnet for lek og rekreasjon. Parkering er tenkt etablert langs grense mot Formanns vei 10, hvor det allerede er etablert parkering og er ett eksisterende brudd i hagelandskapet. P\u00e5 denne m\u00e5ten vil planlagt tiltak redusere p\u00e5virkningen av hagelandskapet. I denne konkrete saken viser vi f\u00f8rst til at arealet som det vises til hos Formanns vei 10 ikke har blitt godkjent for bruk som parkeringsareal etter plan- og bygningsloven og at dette ikke skaper presedens for foresl\u00e5tt tiltak. Tilbakef\u00f8ring til hage av deler av dagens etablerte parkering p\u00e5 oms\u00f8kt eiendom kan av samme grunn heller ikke vektlegges som en fordel da endring av hageanlegget til parkering ikke er godkjent. Vi viser til at hagen som \u00f8nskes delvis omgjort til parkering er vernet og inng\u00e5r i hensynssone bevaring i tillegg til \u00e5 v\u00e6re omfattet av nedbyggingsforbud. Etablering av parkering vil f\u00f8re til reduksjon og svekkelse av hageareal med h\u00f8y kvalitet, og brudd i hagelandskapet sin helhet. Presentert tiltak vil svekke kulturminneverdiene til omr\u00e5det og vurderes til \u00e5 vesentlig tilsidesette de hensyn bestemmelsen skal ivareta. Oppstillingsplass for bil regnes ikke som en naturlig del av historiske hageanlegg som er planlagt som gr\u00f8nne drag inspirert av hagebyidealer. V\u00e5r vurdering av oms\u00f8kt dispensasjon for nedbygging av hageanlegget m\u00e5 ogs\u00e5 ses i sammenheng med v\u00e5re vurderinger av oms\u00f8kte dispensasjoner fra krav om uteoppholdsareal og tomteutnyttelse. Disse bestemmelsene m\u00e5 ses i sammenheng og gir sammen en helhetlig politisk \u00f8nsket retning for videre utvikling og forhold til de gr\u00f8ntarealene Saksnummer BYGG-2023/11149 Side 3 av 9 som er tilgjengelige og de gr\u00f8ntarealene som \u00f8nskes etablert i sammenheng med nye tiltak framover. Tiltaket vurderes samlet sett til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen vurderes til \u00e5 v\u00e6re mulighet for parkering p\u00e5 egen eiendom. Ulempene vil v\u00e6re svekking av et helhetlig og godt bevart hagelandskap som i kommunens plangrunnlag \u00f8nskes bevart for framtiden, uheldig endring av str\u00f8kskarakter, samt tilsidesetting av barn, unges og andre myke trafikanters tilgang p\u00e5 godt privat uteareal i umiddelbar n\u00e6rhet til egen bolig, noe som er et viktig prinsipp bak id\u00e9en om hagebyene. Etter en samlet vurdering vil ikke fordelene v\u00e6re klart st\u00f8rre enn ulempene. Uteoppholdsareal Det skal etableres minimum 40 m 2 uteoppholdsareal pr boenhet. Maks 50 % p\u00e5 tak/altan. Minimum 50 % skal utformes som fellesareal eller offentlig tilgjengelig areal, jf. KPA2018 \u00a7 14.3.3 Byfortettingssone (unntatt BY1). Det opplyses i s\u00f8knaden at eiendommen fra f\u00f8r ikke oppfyller kravet i bestemmelsen og at det ikke er mulig \u00e5 etablere ytterligere uteoppholdsareal innenfor den aktuelle eiendommen. Bygningen inneholder 3 boenheter, slik at det er krav til 120 m 2 uteoppholdsareal. Tilgjengelig uteoppholdsareal f\u00f8r etablering av parkering er ca. 98 m 2. Tilgjengelig uteoppholdsareal etter etablering av parkering er ca. 72 (80) m 2. Hovedhensynet bak bestemmelsen om uteoppholdsareal er \u00e5 sikre god bokvalitet for alle aldersgrupper og funksjonsniv\u00e5. St\u00f8rrelse, utforming, solforhold, st\u00f8y, vegetasjon, orientering og plassering av bygninger p\u00e5virker kvaliteten p\u00e5 uteoppholdsarealet. Uterommet skal gi mulighet for opphold og sosialt samkvem, rekreasjon, lek og spill i de ulike \u00e5rstidene. S\u00f8ker begrunner s\u00f8knad om dispensasjon slik: Form\u00e5let med bestemmelsen er at bebyggelsen blir sikret tilstrekkelig uteoppholdsareal med tilfredsstillende kvaliteter for lek, rekreasjon og opphold. N\u00e5r eiendommen er lokalisert med umiddelbar n\u00e6rhet til offentlig park, idrettsplass, byfjellene og andre gr\u00f8ntomr\u00e5der som kan benyttes kan vi ikke se at hensynet bak bestemmelsen eller lovens form\u00e5lsbestemmelse blir vesentlig tilsidesatt. Fordelen ved \u00e5 innvilge dispensasjon vil blant annet v\u00e6re at man kan etablere privat parkeringsplass for eiendommens behov, og derved bidra til \u00e5 redusere gateparkering i omr\u00e5det. For \u00f8vrig vil parkeringsplass med fast dekke v\u00e6re ett godt egnet sted for en rekke aktiviteter n\u00e5r plassen ikke blir benyttet til parkering. I denne konkrete saken viser bygningsmyndigheten til at tiltaket vil p\u00e5virke et godt etablert og verneverdig hageomr\u00e5de i et godt bevart og sjarmerende boligomr\u00e5de som nettopp p\u00e5 grunn av sin h\u00f8ye arkitektoniske og historiske verdi og helhetlige gr\u00f8ntareal har s\u00e6regne og gode bokvaliteter. Som det ogs\u00e5 tidligere ble vurdert i sak nr. 202029990 er vi fortsatt kritiske til at mer av uteoppholdsarealet tas i bruk til parkering. Tiltaket ses blant annet ogs\u00e5 i lys av kommunens langsiktige strategi for blant annet milj\u00f8vennlig byutvikling og bedre folkehelse. Satsing p\u00e5 Bergen som g\u00e5by skal ogs\u00e5 f\u00f8re til \u00f8kt satsing p\u00e5 kollektiv og sykkel, og til en mer klimavennlig by, jf. KPS. Det ses derfor som sv\u00e6rt uheldig at godt uteoppholdsareal p\u00e5 gitt eiendom \u00f8nskes delvis bygd om til biloppstillingsplass. Selv om det er en del offentlige gr\u00f8ntomr\u00e5der tilgjengelig rundt eiendommen er det ogs\u00e5 viktig \u00e5 verne om tilgjengeligheten p\u00e5 private gr\u00f8ntomr\u00e5der av h\u00f8y kvalitet i direkte tilknytning til egen bolig som favner Saksnummer BYGG-2023/11149 Side 4 av 9 aldersgrupper og funksjonsniv\u00e5 med behov for akkurat dette. \u00c5 bevare tilstrekkelig privat uteoppholdsareal vurderes som spesielt viktig p\u00e5 eiendommer som best\u00e5r av flere boenheter (i dette tilfellet 3 boenheter p\u00e5 ca. 50 m 2 BRA hver). Vi forst\u00e5r at privat parkering kan v\u00e6re viktig for enkelte, men vurderer at det er sv\u00e6rt uheldig \u00e5 vekte dette behovet h\u00f8yere enn blant annet behovet for uteoppholdsareal. Areal med fast dekke avsatt til biloppstilling kan heller ikke vektes som godt egnet areal for aktiviteter da plassen i hovedsak vil opptas av en bil. Vi viser b\u00e5de til gjeldende kommunedelplan hvor det st\u00e5r at det skal utredes mulighet for 3 parkeringshus som kan benyttes for omr\u00e5det, samt nylig vedtatt reguleringsplan 64180000 for Mulebanen hvor det i bestemmelse \u00a7 3.1.1.4.a st\u00e5r at nytt parkeringsanlegg innen felt BAA i tillegg til plasser avsatt til idrettsanlegget, kan tilrettelegges for soneparkering og andre former for beboerparkering. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen vurderes til \u00e5 v\u00e6re mulighet for parkering p\u00e5 egen eiendom. Ulempene vil v\u00e6re reduksjon av privat uteoppholdsareal som allerede er mindre enn gitt i KPA, endring av str\u00f8kskarakter, samt tilsidesetting av barn, unges og andre myke trafikanters tilgang p\u00e5 godt privat uteareal i umiddelbar n\u00e6rhet til egen bolig. Etter en samlet vurdering vil ikke fordelene v\u00e6re klart st\u00f8rre enn ulempene. Tomteutnyttelse Maksimal tomteutnyttelse skal v\u00e6re 60%-TU, jf. KDP \u00a7 10.5. Utnyttelsesgraden gitt i KDP er strengere enn den gitt i KPA2018 hvor det kun st\u00e5r at grad av utnytting gis ut fra krav til byromsstruktur, byggeh\u00f8yde og uteareal, jf. KPA \u00a7 26.3.9. Tiltaket medf\u00f8rer imidlertid at gjeldende krav om uteoppholdsareal tilsidesettes ytterligere. Videre skal det i dette omr\u00e5det ogs\u00e5 tas hensyn til bevaring av kulturmilj\u00f8 og eksisterende helhetlig byromspreg. Bebyggelsen p\u00e5 eiendommen er allerede i strid med tillatt grad av utnytting p\u00e5 60 % TU (% BRA = 60 %). N\u00e5r parkering for \u00e9n bil medtas i beregningsgrunnlaget for grad av utnytting, \u00f8ker denne fra % BRA 127,6 (%TU) til % 138,2 % (%TU). Form\u00e5let med bestemmelse om tomteutnyttelse er \u00e5 regulere bygningers volum i forhold til behov for uteoppholdsareal, belastning p\u00e5 infrastruktur og forholdet til omgivelsene. S\u00f8ker begrunner s\u00f8knad om dispensasjon slik: Det vurderes at etablering av parkering for \u00e9n bil p\u00e5 eiendommen er i strid med bestemmelser om tillatt grad av utnytting, men i mindre grad de hensyn bestemmelsen er ment \u00e5 ivareta. Ulempen ved \u00e5 innvilge dispensasjon vil v\u00e6re som tidligere, at man legger til rette for senere godkjenning av ett tiltak som medf\u00f8rer at bebyggelsen inklusiv parkering blir satt ytterligere i strid med tillat grad av utnytting. Dog kan vi ikke se at form\u00e5let bak bestemmelsen blir vesentlig tilsidesatt ved innvilgelse av dispensasjon. Eksisterende bygning p\u00e5 tomten blir ikke utvidet som f\u00f8lge av innvilgelse av dispensasjon, slik at bebyggelsen vil fremst\u00e5 med samme form, st\u00f8rrelse, utstrekning og volum som f\u00f8r etablering av parkering. Selv om det er en overordnet m\u00e5lsetting \u00e5 redusere privat bilbruk, blant annet ved \u00e5 redusere mulighetene for parkering, er det en kjensgjerning at de fleste barnefamilier har ett behov for, og ett sterkt \u00f8nske om \u00e5 kunne disponere privat bil. Da m\u00e5 det ogs\u00e5 v\u00e6re mulighet for parkering av egen bil. Vi er ogs\u00e5 kjent med at myndighetene \u00f8nsker \u00e5 redusere gateparkering i omr\u00e5det, blant annet ved \u00e5 redusere antall parkeringstillatelser til \u00e9n pr. Saksnummer BYGG-2023/11149 Side 5 av 9 boenhet og etablering av beboerparkering i felles parkeringsanlegg under Mulebanen. S\u00e5 langt oppfyller \u00f8nsket om parkeringsplass p\u00e5 egen eiendom m\u00e5lsettingen om \u00e5 redusere gateparkering. Reduksjon av gateparkering i det omkringliggende relativt smale gatenett vil gi bedre trafikksikkerhet, \u00f8kt fremkommelighet for utrykningskj\u00f8ret\u00f8y og renovasjonsbiler mm. Dessverre vil planlagt parkeringsanlegg under Mulebanen v\u00e6re privat, samtidig som antall plasser i anlegget er redusert i forhold til opprinnelige planer. Dette medf\u00f8rer at tanken om offentlig tilgjengelig beboerparkering i dette anlegget ikke vil la seg gjennomf\u00f8re slik som tenkt. Dagens bilhold er under endring. Det er ikke utenkelig at hoveddelen av befolkningen i byn\u00e6re omr\u00e5der i fremtiden ikke vil eie eller disponere egen bil, men i st\u00f8rre grad vil benytte seg av bildelering eller andre tilbud for privat transport. Dersom dette blir gjort gjeldende for bilholdet i Formannsvei 12, vil etablering av parkering p\u00e5 egen eiendom v\u00e6re ett reversibelt tiltak uten at man bruker alt for store ressurser. Det er i dag anlagt parkering p\u00e5 eiendommen uten forutg\u00e5ende s\u00f8knad og tillatelse, og en del av planlagt tiltak er \u00e5 tilbakef\u00f8re deler av etablert parkering til hageareal. Dette bekrefter at tiltaket er reversibelt. I denne konkrete saken viser vi til at alle oms\u00f8kte dispensasjoner m\u00e5 ses i sammenheng med hverandre da gjeldende bestemmelser st\u00f8tter opp om hverandre og bidrar til \u00e5 stryke en helhetlig planlegging for vern av eksisterende gode hageanlegg, bedre uteoppholdsareal og tomteutnyttelse som ikke tilsidesetter ovennevnte. Vi viser derfor ogs\u00e5 til v\u00e5re vurderinger av dispensasjonene fra krav om bevaring av hageanlegg og krav om uteoppholdsareal. Vi vektlegger at det i nyere kommuneplan skrives at grad av utnytting skal gis ut fra krav til byromsstruktur, byggeh\u00f8yde og uteareal, samt at kravet om uteareal allerede er tilsidesatt. Verken gjeldende kommunedelplan eller nyere kommuneplan legger til grunn at \u00f8nsket videre \u00f8kning av utnyttingsgraden for eiendommen skal kunne godkjennes. Tilgang til privat uteoppholdsareal og ivaretakelse av barn og unges tilgang til gr\u00f8ntomr\u00e5der vektes h\u00f8yt. Gjeldende kommunedelplan redegj\u00f8r videre for at eksisterende trafikksituasjon skal s\u00f8kes bedret gjennom etablering av felles parkeringsanlegg, ikke gjennom privat nedbygging av hager og eiendommer til fordel for bilen. Det er forventet og \u00f8nsket politisk blant annet ut fra flere viktige milj\u00f8hensyn at befolkningen i byn\u00e6re omr\u00e5der framover skal redusere bruken av private biler til fordel for bedre gatemilj\u00f8, trafikksikkerhet, klimamessige hensyn, helse, hensyn til barn og unge, myke trafikanter m.m. Vi forst\u00e5r at enkelte \u00f8nsker egen privat bil, men viser til at dette ikke kan g\u00e5 p\u00e5 bekostning av andre viktige verdier. Eiendommer som den som er oms\u00f8kt er vurdert ikke egnet for privat parkering. Mulighet for privat parkering vil b\u00e5de tilsidesette kravet om uteoppholdsareal ytterligere, f\u00f8re til \u00f8kt belastning p\u00e5 infrastrukturen i omr\u00e5det da det faktisk sett opprettes ny parkering, samt redusere kvalitetene og helhetsinntrykket til omgivelsene. Tiltaket vurderes til \u00e5 vesentlig tilsidesette de hensyn bestemmelsene skal ivareta. Vi viser for \u00f8vrig til at vi ogs\u00e5 har avsl\u00e5tt etablering av biloppstilling p\u00e5 gnr 168 bnr 564 og tidligere ogs\u00e5 p\u00e5 oms\u00f8kt eiendom. Vi viser ogs\u00e5 til at biloppstilling p\u00e5 gnr 168 bnr 576 kun er gitt med midlertidighet til beboeranlegg er etablert i omr\u00e5det. Det er som skrevet over i nylig vedtatt reguleringsplan 64180000 for Mulebanen \u00e5pnet opp for bruk av noe av planlagt parkeringsanlegg til beboerparkering. En kan ikke forvente full parkeringsdekning for alle boenheter i omr\u00e5det, og dette er heller ikke \u00f8nskelig ut fra de hensyn som er dr\u00f8ftet over, men det vurderes som en tilstrekkelig god mulighet for videref\u00f8ring av noe fortsatt n\u00f8dvendig privat parkering i p\u00e5vente av blant annet bedre kollektivtransport i form av Bybanen til \u00c5sane, flere bildelel\u00f8sninger, og liknende tiltak. Saksnummer BYGG-2023/11149 Side 6 av 9 Fordelene ved \u00e5 dispensere fra bestemmelsen vurderes til \u00e5 v\u00e6re mulighet for parkering p\u00e5 egen eiendom. Ulempene vil v\u00e6re reduksjon av privat uteoppholdsareal som allerede er mindre enn gitt i KPA, endring av str\u00f8kskarakter og \u00f8kning av belastning p\u00e5 infrastrukturen i omr\u00e5det. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Suzana Zoric Saksbehandler Hanne Karin Broch Seksjonsleder Dette dokumentet er godkjent elektronisk. Kopi til: Anne Marthe Dyvi, Formanns Vei 12, 5037 BERGEN Saksnummer BYGG-2023/11149 Side 7 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/11149 Side 8 av 9 Saksnummer BYGG-2023/11149 Side 9 av 9 "
}