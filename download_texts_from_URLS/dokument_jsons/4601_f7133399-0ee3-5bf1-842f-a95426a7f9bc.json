{
  "dokument_id": "f7133399-0ee3-5bf1-842f-a95426a7f9bc",
  "doc_type": "case_minutes",
  "kommune": 4601,
  "tittel": "Saksprotokoll UHSO, 24042024, Sak 42/24, Strategi for fastlegeordningen 2024 - 2028",
  "url": "https://bergen.kommune.no/politikere-utvalg/api/fil/bk360/10337695/Innstilling-vedtak-Strategi-for-fastlegeordningen-2024-2028",
  "tekst": "Strategi for fastlegeordningen 2024 - 2028 Utvalg for helse og sosial behandlet saken i m\u00f8tet 24.04.2024 sak 42/24 og avga f\u00f8lgende innstilling: 1. Bergen bystyre vedtar \u00abStrategi for fastlegeordningen 2024-2028\u00bb med slik tillegg: a. Til punkt 2.3 \u2013 Lokale tiltak: I tillegg til \u00e5 rekruttere nye unge fastleger til kommunen, er det ogs\u00e5 viktig \u00e5 ha gode ordninger som gj\u00f8r det attraktivt for n\u00e5v\u00e6rende fastleger \u00e5 fortsette i kommunen. Etablerte fastleger og legespesialister er en avgj\u00f8rende ressurs for \u00e5 kunne rekruttere og oppfylle kravene som utdanningsvirksomhet. Merknad 1 Bystyret bemerker at strategiens punkter 8.1.1 og 1.1 om fastlegenes arbeidsbelastning og listelengde tydeliggj\u00f8r gapet fastleger st\u00e5r i. \u00c5 kunne styre sin egen listelengde ved pasientlister over 1000 p\u00e5 den ene siden og at fastleger er avhengige av at listelengden g\u00e5r ned mot 750 for \u00e5 ha en normal arbeidstid p\u00e5 den andre siden. Bystyret ber byr\u00e5det s\u00f8rge for at fastlegene har rom for fleksibilitet og autonomi, samtidig som at kommunen b\u00f8r tilstrebe \u00e5 legge til rette for normalarbeidstid og lengden p\u00e5 pasientlister deretter. Merknad 2 Bystyret ber byr\u00e5det s\u00f8rge for at man i l\u00f8pet av perioden avvikler p\u00e5lagte nattevakter for fastleger ved Bergen legevakt. Merknad 3 Bystyret ber byr\u00e5det se p\u00e5 mulighetene for \u00e5 innf\u00f8re et minimumshonorar for \u00e5 p\u00e5ta seg frivillige legevakter med ubekvem arbeidstid. Utvalg for helse og sosials behandling F\u00f8lgende representanter tok ordet: Fauzia Hussain-Wiik (A), Kjersti Pettersen (H), Diane A. Berbain (SV), Christine Henriksen \u00d8degaard (MDG), Magne Hages\u00e6ter (R), Eva Synn\u00f8ve Hagewick Steigen (A), Christian Haugen (FrP), Jeron Joseph (A) Forslag fremsatt i utvalget: Diane A. Berbain (SV) fremsatte p\u00e5 vegne av SV f\u00f8lgende alternative forslag i 2 punkter: 1. Bystyret viser til innspill fra medvirkningsr\u00e5dene og tillitsvalgte for fastlegene i Bergen kommune, og ber byr\u00e5det justere strategien i samr\u00e5d med disse. 2. Bystyret ber byr\u00e5det konkretisere definisjonen av \u00ablikeverdige\u00bb i \u00abSikre likeverdige helsetjenester\u00bb. Fauzia Hussain-Wiik (A) og Eva Synn\u00f8ve Hagewick Steigen (A) fremsatte p\u00e5 vegne av A f\u00f8lgende tilleggsforslag i 7 punkter: 1. Til punkt 2.3 \u2013 Lokale tiltak: Det fremdeles haster med \u00f8konomisk rekrutterende tiltak b\u00e5de for flere fastleger, men ogs\u00e5 flere fastlegekontorer. Ved etablering av fastlegekontorer er det viktig \u00e5 se hvor de skal plasseres og hvor store de skal v\u00e6re. Det er ogs\u00e5 viktig \u00e5 ikke ta i bruk helprivate akt\u00f8rer som oftest best\u00e5r av andre enn leger for \u00e5 drifte legesentre. 2. Til punkt 2.3 \u2013 Lokale tiltak: I tillegg til \u00e5 rekruttere nye unge fastleger til kommunen, er det ogs\u00e5 viktig \u00e5 ha gode ordninger som gj\u00f8r det attraktivt for n\u00e5v\u00e6rende fastleger \u00e5 fortsette i kommunen. Etablerte fastleger og legespesialister er en avgj\u00f8rende ressurs for \u00e5 kunne rekruttere og oppfylle kravene som utdanningsvirksomhet. 3. Til punkt 2.3 \u2013 Lokale tiltak: Det er viktig \u00e5 styrke det gode samarbeidet mellom tillitsvalgte, etat og byr\u00e5dsavdeling n\u00e5r det gjelder utnyttelse og evaluering av tiltakspakken. Denne samarbeidsformen b\u00f8r best\u00e5 og tiltakspakken b\u00f8r styrkes ytterligere da tillitsvalgte melder at den fungerer for \u00e5 rekruttere nye fastleger. 4. Til punkt 4.0 Samfunnsmedisin i Bergen kommune: Fastlegene i kommunen representerer en betydelig beredskapsressurs, b\u00e5de i krig- og fredstid. Bergen kommune skal v\u00e6re proaktiv og inng\u00e5 avtaler med s\u00e5 vel fastl\u00f8nnede som avtaleregulerte fastleger i Bergen kommune for \u00e5 sikre seg n\u00f8dvendige og kompetente leger i en krise. 5. Til punkt 3.10 (omsorg +): Personalet, beboerne og p\u00e5r\u00f8rende skal bli involvert og inkludert i dette arbeidet for \u00e5 sikre god forankring i personalet og brukermedvirkning fra beboerne. 6. Til punkt 3.12 (utviklingshemmede): En eventuell koordinering av fastlegevalg skal dr\u00f8ftes med beboere- og p\u00e5r\u00f8rende, og det skal v\u00e6re mulig \u00e5 beholde egen fastlege om den enkeltes behov tilser det. 7. Til punkt 8.1.1 Redusert arbeidsbelastning: Fastlegene skal f\u00e5 styre sin egen listelengde. Stryke \u00abover 1000\u00bb Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag i 6 punkter: 1. Stryke siste setning under kapittel 8.1.1 Redusert arbeidsbelastning (\u201cFastlegene skal f\u00e5 styre sin egen listelengde ved pasientlister over 1000\u201d). 2. I tillegg til \u00e5 st\u00f8tte etablering av st\u00f8rre fastlegesentre skal de allerede etablerte fastlegesentrene st\u00f8ttes p\u00e5 en slik m\u00e5te at de fortsetter \u00e5 v\u00e6re attraktive arbeidsplasser. 3. Nattevakt p\u00e5 legevakten skal v\u00e6re frivillig for fastlegene. 4. Det skal innf\u00f8res et fast minimumshonorar for legevaktsdeltagelse som er tilstrekkelig for \u00e5 motivere til \u00e5 ta vakter. 5. En mer effektiv drift av legevaktsordningen er avgj\u00f8rende for rekruttering av leger til vakter. Fastlegene skal derfor tas med i beslutningsrommet for organisering av drift, slik at dette organiseres p\u00e5 en tilfredsstillende m\u00e5te for dem som er n\u00f8kkelpersonell. 6. Fastlegene skal i samarbeid med tillitsvalgte for fastlegene integreres p\u00e5 en hensiktsmessig m\u00e5te i kommunens beredskapsarbeid, med sikte p\u00e5 \u00e5 optimalisere samarbeidet i en eventuell ny pandemisituasjon. 2 Eva Synn\u00f8ve Hagewick Steigen (A) fremsatte p\u00e5 vegne av Eldrer\u00e5det f\u00f8lgende tilleggsforslag: Bystyret viser til innspelet fr\u00e5 eldrer\u00e5det, og ber byr\u00e5det justera strategien i samr\u00e5d med eldrer\u00e5det. Merknader fremsatt i utvalget: Kjersti Pettersen (H) fremsatte p\u00e5 vegne av H og FrP f\u00f8lgende merknad: Bystyret bemerker at strategiens punkter 8.1.1 og 1.1 om fastlegenes arbeidsbelastning og listelengde tydeliggj\u00f8r gapet fastleger st\u00e5r i. \u00c5 kunne styre sin egen listelengde ved pasientlister over 1000 p\u00e5 den ene siden og at fastleger er avhengige av at listelengden g\u00e5r ned mot 750 for \u00e5 ha en normal arbeidstid p\u00e5 den andre siden. Bystyret ber byr\u00e5det s\u00f8rge for at fastlegene har rom for fleksibilitet og autonomi, samtidig som at kommunen b\u00f8r tilstrebe \u00e5 legge til rette for normalarbeidstid og lengden p\u00e5 pasientlister deretter. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende merknader: Merknad 1 Bystyret ber byr\u00e5det s\u00f8rge for at man i l\u00f8pet av perioden avvikler p\u00e5lagte nattevakter for fastleger ved Bergen legevakt. Merknad 2 Bystyret ber byr\u00e5det se p\u00e5 mulighetene for \u00e5 innf\u00f8re et minimumshonorar for \u00e5 p\u00e5ta seg frivillige legevakter med ubekvem arbeidstid. Eva Synn\u00f8ve Hagewick Steigen (A) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknad: Utfordringene for fastlegesituasjonen m\u00e5 ikke f\u00f8re til at andre pressede ansatte i helse- og omsorgssektoren m\u00e5 ta p\u00e5 seg nye oppgaver. Eva Synn\u00f8ve Hagewick Steigen (A) fremsatte p\u00e5 vegne av Ungdomsr\u00e5det f\u00f8lgende merknader: Merknad 1: til 3.4 Voldtektsmottaket Aldersgrense p\u00e5 voldtektsmottaket b\u00f8r fjernes og tilbudet b\u00f8r gj\u00f8res bedre kjent blant ungdom. Merknad 2: til 3.5 Helsestasjon og skolehelsetjeneste Det er bra at HFU er et tilbud dersom man mangler fastlege, men ungdomsr\u00e5det mener at den nye fastlegeordningen s\u00f8rger for at alle har egen fastlege. Merknad 3: til punkt 8.3 Bergen kommune \u00f8nsker etablering av store fastlegesentre i alle byomr\u00e5dene Etablering av nye fastlegesentre skal ikke g\u00e5 p\u00e5 bekostning av videreutvikling av eksisterende fastlegekontor. Merknad 4: Egenandel og p\u00e5 legeerkl\u00e6ring for elever p\u00e5 videreg\u00e5ende skole b\u00f8r reduseres og det b\u00f8r finnes en enklere m\u00e5te for legekontorene \u00e5 forvalte dette kravet. Eva Synn\u00f8ve Hagewick Steigen (A) fremsatte p\u00e5 vegne av Eldrer\u00e5det f\u00f8lgende merknad: 3 Bergen kommune m\u00e5 g\u00e5 i dialog med Helse- og omsorgsdepartementet for \u00e5 f\u00e5 endret fastlegeforskriften slik at man ved listereduksjon kan skjerme eldre og funksjonshemmede fra \u00e5 miste sin fastlege. Votering: Alternativt forslag punkt 1-2 fra SV, fremsatt av Diane A. Berbain (SV), fikk 6 stemmer (A, SV, R). Innstillingen ble tiltr\u00e5dt med 13 stemmer (H, A, FrP, BL, INP, KrF, PP). Tilleggsforslag punkt 1 og 7 fra A, fremsatt av Fauzia Hussain-Wiik (A), fikk 7 stemmer (A, SV, MDG, R) Tilleggsforslag punkt 2 fra A, fremsatt av Fauzia Hussain-Wiik (A), ble tiltr\u00e5dt enstemmig. Tilleggsforslag punkt 3 fra A, fremsatt av Fauzia Hussain-Wiik (A), fikk 8 stemmer (A, SV, MDG, R, KrF) Tilleggsforslag punkt 4-6 fra A, fremsatt av Fauzia Hussain-Wiik (A), fikk 6 stemmer (A, SV, R) Tilleggsforslag punkt 1 og 5 fra MDG, fremsatt av Christine Henriksen \u00d8degaard (MDG), fikk 7 stemmer (A, SV, MDG, R) Tilleggsforslag punkt 2, 4 og 6 fra MDG, fremsatt av Christine Henriksen \u00d8degaard (MDG), fikk 8 stemmer (A, SV, MDG, R, KrF). Tilleggsforslag punkt 3 fra MDG, fremsatt av Christine Henriksen \u00d8degaard (MDG), fikk 7 stemmer (A, SV, MDG, KrF). Tilleggsforslag fra Eldrer\u00e5det, fremsatt av Eva Synn\u00f8ve Hagewick Steigen (A), fikk 6 stemmer (A, SV, R). Merknad fra H og FrP, fremsatt av Kjersti Pettersen (H), ble tiltr\u00e5dt med 11 stemmer (H, FrP, MDG, INP, BL, PP, KrF) Merknad 1-2 fra MDG, fremsatt av Christine Henriksen \u00d8degaard (MDG), ble tiltr\u00e5dt enstemmig. Merknad fra Kommunalt r\u00e5d for personer med funksjonsnedsettelse, fremsatt av Eva Synn\u00f8ve Hagewick Steigen (A), fikk 6 stemmer (A, SV, R). Merknad 1-4 fra Ungdomsr\u00e5det, fremsatt av Eva Synn\u00f8ve Hagewick Steigen (A), fikk 4 stemmer (A, R). Merknad fra Eldrer\u00e5det, fremsatt av Eva Synn\u00f8ve Hagewick Steigen (A), fikk 6 stemmer (A, SV, R). Byr\u00e5det behandlet saken i m\u00f8tet 04.04.2024 sak 85/24 Byr\u00e5det innstiller til bystyret \u00e5 fatte f\u00f8lgende vedtak: Bergen bystyre vedtar \u00abStrategi for fastlegeordningen 2024-2028\u00bb. 4 "
}