{
  "dokument_id": "c2b15687-2400-5fb1-a04e-a0bbff2df1dc",
  "doc_type": "case_attachment",
  "kommune": 4601,
  "tittel": "Vedtak av Statsforvaltaren i Vestland, datert 24.08.2021.",
  "url": "https://bergen.kommune.no/politikere-utvalg/api/fil/bk360/12241221/Vedtak-av-Statsforvaltaren-i-Vestland-datert-24-08-2021-",
  "tekst": " V\u00e5r dato: V\u00e5r ref: 24.08.2021 2021/10618 Dykkar dato: Dykkar ref: 02.07.2021 201909476 Morten Rune Ner\u00e5s Saksbehandlar, innvalstelefon Nyb\u00f8vegen 16 B Silje S\u00e6vik B\u00f8e, 5557 2125 5221 Nesttun Bergen \u2013 gbnr. 41/343 Nyb\u00f8vegen 16 B \u2013 oppf\u00f8ring av mur Vi viser til di klage av 04.06.2021 og til kommunen si oversending av klagesaka den 02.07.2021. Vedtak Statsforvaltaren i Vestland stadfestar Bergen kommune sitt vedtak av 14.05.2021, sak 201909476, p\u00e5legg om sikring av mur, retting og tvangsmulkt. Frist for retting er sett til fem veker etter Statsforvaltaren i Vestland sin vedtaksdato 24.08.2021. Det er gitt tvangsmulkt i form av l\u00f8ypande dagmulkt p\u00e5 kr. 800,- dersom muren ikkje er riven og kr. 800,- dersom terrenget/vegen ikkje er tilbakef\u00f8rt, fr\u00e5 og med fem veker etter Statsforvaltaren sin vedtaksdato 24.08.2021. Sidan det er opplyst at muren er sikra og at denne delen av saka ikkje blir forf\u00f8lgt vidare, fell tvangsmulkt p\u00e5 kr. 800,- dersom muren ikkje er sikra bort. Bakgrunn for saka Bergen kommune hadde synfaring p\u00e5 eigedommen den 01.07.2020 p\u00e5 bakgrunn av mottatt bekymringsmelding fr\u00e5 nabo om at det var etablert veg og oppf\u00f8rt ein 3 meter h\u00f8g mur ca. 60 meter inn p\u00e5 naboeigedommen over vassleidning til nabo. Den 09.07.2020 blei det sendt ut varsel om sikring av mur, retting/tilbakef\u00f8ring av mur og veg/parkeringsplass og ilegging av tvangsmulkt. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Statens hus, Kaigaten 9, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/4 Bilde av muren Bilde av veg/utbetring/utfylling Den 01.10.2020 mottok kommunen din s\u00f8knad om utbetring av veg, oppf\u00f8ring av mur og s\u00f8knad om ansvarsrett. S\u00f8knad om utbetring av veg og oppf\u00f8ring av mur blei avvist og det blei gitt avslag p\u00e5 s\u00f8knad om ansvarsrett den 05.11.2020. Statsforvaltaren i Vestland stadfesta kommunen sine vedtak om avvising og avslag den 24.02.2021. P\u00e5 bakgrunn av dette ga kommunen p\u00e5legg om sikring av mur, retting og ilegging av tvangsmulkt den 14.05.2021. Det blei gitt tvangsmulkt i form av l\u00f8ypande dagmulkt p\u00e5 kr. 800,- dersom muren ikkje er riven, kr. 800,- dersom muren ikkje er sikra og det er s\u00f8kt om legalisering og kr. 800,- dersom terrenget/vegen ikkje er tilbakef\u00f8rt, fr\u00e5 og med fem veker etter Statsforvaltaren sin vedtaksdato 24.08.2021. Du klaga p\u00e5 vedtaket av 14.05.2021 den 04.06.2021. Du seier at det allereie er send inn dokumentasjon med bilete som viser at mur er sikra. Vidare seier du at brua er ein del av vegen, men at det er fyllmassar under brua som dekkjer leidninga til nabo. Du stil ogs\u00e5 sp\u00f8rsm\u00e5l ved kvifor det blei gitt avslag p\u00e5 din s\u00f8knad om ansvarsrett, og seier at avslaget ikkje er grunngitt. Vi viser elles til klaga i si heilskap. Kommunen tok stilling til klaga den 02.07.2021, og klaga blei ikkje tatt til f\u00f8lgje. Saka blei same dag difor overf\u00f8rt til Statsforvaltaren i Vestland. N\u00e5r det gjeld bakgrunnen for saka elles, viser vi til dokumenta i saka. Vi legg til grunn at partane er kjende med desse. Statsforvaltaren finn at saka er tilstrekkeleg opplyst, jf. forvaltningslova (fvl.) \u00a7 33 siste ledd. Regelverk og plangrunnlag Statsforvaltaren er delegert mynde til \u00e5 avgjere klagar som gjeld enkeltvedtak etter plan- og bygningslova, jf. plan- og bygningslova (pbl.) \u00a7 1-9 femte ledd og rundskriv T-2/09 fr\u00e5 Kommunal- og moderniseringsdepartementet. Forvaltningslova gjeld for Statsforvaltaren si handsaming av saka, sj\u00e5 pbl. \u00a7 1-9. Statsforvaltaren kan pr\u00f8ve alle sider av vedtaket som er p\u00e5klaga, og ta omsyn til nye omstende, jf. fvl. \u00a7 34. Statsforvaltaren skal som klageinstans leggje stor vekt p\u00e5 omsynet til det kommunale sj\u00f8lvstyret ved pr\u00f8ving av det frie skj\u00f8n, jf. fvl. \u00a7 34 andre ledd. Etter fvl. \u00a7 34 kan klageinstansen sj\u00f8lv treffe nytt vedtak i saka eller oppheve kommunen sitt vedtak og sende saka tilbake for ny eller delvis ny handsaming. Etter pbl. \u00a7 32-1 f\u00f8rste ledd har kommunen som hovudregel plikt til \u00e5 forf\u00f8lgje brot p\u00e5 f\u00f8resegner gitt i eller med heimel i plan- og bygningslova. Side: 3/4 Plan- og bygningslova \u00a7 32-3 gir bygningsmyndigheitene heimel til \u00e5 gi den ansvarlege eit p\u00e5legg om retting, endring og stopp av byggjearbeid og opph\u00f8yr av bruk. Vilk\u00e5ret er at det ligg f\u00f8re tilh\u00f8ve som er i strid med f\u00f8resegner i lova eller regelverk som er heimla i lova. Etter pbl \u00a7 32-5 kan det settast tvangsmulkt for \u00e5 f\u00e5 gjennomf\u00f8rt gitte p\u00e5legg. Tvangsmulkta kan fastsettast som ei eingongsmulkt, som ei l\u00f8ypande mulkt, eller ein kombinasjon av desse. Etter pbl \u00a7 32-2 skal ein part ha skrifteleg varsel med minst tre vekers varsel om moglege p\u00e5legg. Sanksjonar etter plan- og bygningslova kapittel 32 skal st\u00e5 i rimeleg forhold til avviket, jf. plan- og bygningslova \u00a7 32-10. Statsforvaltaren si vurdering Sikring av mur Kommunen seier at n\u00e6rmare gjennomgang viser at det blei send inn dokumentasjon med bilde den 01.10.2020 som viser at muren er sikra. Sidan muren er sikra, blir ikkje denne delen av saka forf\u00f8lgt vidare. Statsforvaltaren g\u00e5r dermed ikkje n\u00e6rmare inn p\u00e5 dette. Veg/utbetring/utfylling Det er ikkje etablert ny veg p\u00e5 eigedommen, men opphaveleg bru langs vegen er blitt fjerna og fylt igjen for \u00e5 etablere k\u00f8yreveg ned til huset ditt. Kommunen seier at det er noko vanskeleg \u00e5 berekne kor mykje som er fylt igjen, men sidan oppf\u00f8rt mur er opplyst \u00e5 ha fundament knytt til brua, er det naturleg \u00e5 anta at det er fylt igjen ca. 3 meter i h\u00f8gda. Vi er p\u00e5 bakgrunn av det ovannemnde samd i kommunen si vurdering av at utfyllinga m\u00e5 reknast som eit \u00abvesentleg terrenginngrep\u00bb som er s\u00f8knadspliktig etter pbl. \u00a7 20-1 f\u00f8rste ledd bokstav k, jf. byggesaksforskrifta (SAK 10) \u00a7 4-1 f\u00f8rste ledd bokstav f nr. 7. Kommunen seier at det ikkje er gitt l\u00f8yve til slik utfylling. Det ligg dermed f\u00f8re eit ulovleg tiltak p\u00e5 eigedommen. Mur Det er etablert mur p\u00e5 ca. 3 meter i nabogrensa mot gbnr. 41/227. Vi er samd i kommunen si vurdering av at muren m\u00e5 reknast som ein \u00abkonstruksjon\u00bb som er s\u00f8knadspliktig etter pbl. \u00a7 20-1 f\u00f8rste ledd bokstav a. Kommunen seier at det ikkje er gitt l\u00f8yve til oppf\u00f8ring av mur. Det ligg dermed f\u00f8re eit ulovleg tilh\u00f8ve p\u00e5 eigedommen. Vi viser elles til kommunen si tilvising til dei tekniske krava for oppf\u00f8ring av t\u00f8rrmur, og at det er tiltakshavar som har ansvaret for at dei tekniske krava er oppfylte. Ansvarsrett N\u00e5r det gjeld dine utsegn knytt til kommunen sitt avslag p\u00e5 din s\u00f8knad om ansvarsrett, viser vi til kommunen sitt avslag p\u00e5 s\u00f8knad om ansvarsrett av 05.11.2020 (kommunen si sak 202024111) og Statsforvaltaren si stadfesting av kommunen sitt avslag den 24.02.2021 (v\u00e5r sak 2021/2104). Slik vi kan sj\u00e5 det, er v\u00e5rt vedtak av 24.02.2021 og kommunen sitt avslag av 05.11.2020 (ogs\u00e5 sett saman med kommunen sitt oversendingsbrev av 02.02.2021 i kommunen si sak 202024111), tilstrekkeleg opplyst etter fvl. \u00a7 17 og tilstrekkeleg grunngitt etter fvl. \u00a7\u00a7 24 og 25. Slik vi kan sj\u00e5 det, er kompetansen til deg og medhjelparen din blitt vurdert i vedtaka. Side: 4/4 Oppf\u00f8lging av lovbrot Oppf\u00f8ring av tiltaka utan l\u00f8yve gjer at det dermed ligg f\u00f8re forhold som er i strid med plan- og bygningslova. Kommunen har dermed heimel til \u00e5 gi rettingsp\u00e5legg og tvangsmulkt, jf. pbl. \u00a7\u00a7 32-3 og 32-5. Etter det vi kan sj\u00e5 er p\u00e5legget og tvangsmulkta i brev av 09.07.2020 f\u00f8rehandsvarsla i tr\u00e5d med \u00a7 32-2. Slik vi ser det, er f\u00f8rehandsvarselet og p\u00e5legget tilstrekkeleg til at den ansvarlege kunne ivareta sine interesser. Vi har vidare ikkje vesentlege merknadar til kommunen si fastsetting av tvangsmulkt i form av dagmulkt p\u00e5 kr. 800,- dersom muren ikkje er riven og kr. 800,- dersom terrenget/vegen ikkje er tilbakef\u00f8rt, fr\u00e5 fristoverskriding for retting til lovbrota er brakt i orden eller til rettingsfristen i p\u00e5legget p\u00e5 fem veker fr\u00e5 v\u00e5r vedtaksdato. Slik vi ser det, m\u00e5 p\u00e5legget om retting av forholda og tvangsmulkt reknast \u00e5 st\u00e5 i rimeleg forhold til avviket. Vi viser til omfanget av dei ulovlege forholda og opplysningane elles i saka. F\u00f8rem\u00e5let med tvangsmulkta er \u00e5 motivere den ansvarlege til \u00e5 innrette seg lovleg. N\u00e5r det ulovlege forholdet er retta, sluttar tvangsmulkta, og tvangsmulkta har dermed verka etter si hensikt. Dersom forholdet blir retta innan fristen, f\u00e5r ein ikkje krav om tvangsmulkt. Vi finn heller ikkje andre grunnar som talar for omgjering eller oppheving. Vi finn etter dette at p\u00e5legget av 14.05.2021 om retting og tvangsmulkt er gyldig, jf. \u00a7\u00a7 32-3 og 32-5. Statsforvaltaren presiserer avslutningsvis at vedtaket om p\u00e5legg og tvangsmulkt ikkje stenger for h\u00f8ve til \u00e5 s\u00f8ke om godkjenning for tiltaket, heilt eller delvis, dersom ein \u00f8nskjer det. Avslutningsvis Statsforvaltaren finn etter dette ikkje grunnlag for \u00e5 omgjere Bergen kommune sitt vedtak av 14.05.2021, sak 201909476. Klaga har ikkje f\u00f8rt fram. Statsforvaltaren sitt vedtak p\u00e5 side \u00e9in er endeleg, og kan ikkje p\u00e5klagast vidare, jf. fvl. \u00a7 28 tredje ledd. Med helsing Anne Kjersti Sande Silje S\u00e6vik B\u00f8e fagdirekt\u00f8r seniorr\u00e5dgjevar Dokumentet er elektronisk godkjent Kopi til: Janne Nesttun Bergen kommune Postboks 7700 5020 BERGEN "
}