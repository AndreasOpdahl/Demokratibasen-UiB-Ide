{
  "dokument_id": "43de243a-bcf4-562a-bc72-7ef0eebcbfc1",
  "doc_type": "case_attachment",
  "kommune": 4601,
  "tittel": "S\u00f8knad datert 17.04.2023",
  "url": "https://bergen.kommune.no/politikere-utvalg/api/fil/bk360/9631697/Soknad-datert-17-04-2023",
  "tekst": " S\u00f8knad om ramme llatelse 14.04.2023 15:49:53 AR547029810 e er plan- og bygningsloven \u00a7 20-3, jf. \u00a7 20-1 Prosjektnavn: Langeneset Ronny Milde - ulovlighet S\u00f8knaden gjelder EIENDOM/BYGGESTED Gnr Bnr Festenr Seksjonsnr 107 553 0 0 Kommune BERGEN Adresse , 5258 Blomsterdalen TILTAKETS ART OG BRUK Tiltakstype: Endring av anlegg Ny anlegg/konstruksjon Ny bygg - Under 70 m2 - ikke boligform\u00e5l N\u00e6ringsgruppe: Y Annet som ikke er n\u00e6ring Bygningstype: Naust, b\u00e5thus og sj\u00f8bu Anleggstype: Brygger Form\u00e5l: Annet Beskrivelse av bruk: Naust, kai og utrigger TILTAKSHAVER Navn: Ronny Milde Telefon: 93209095 14.04.2023 15:49:53 AR547029810 93209095 E-postadresse: ronny.milde@hotmail.no Adresse: Langenesveien 12, 5258 BLOMSTERDALEN ANSVARLIG S\u00d8KER Navn: Hilleren Prosjektering AS 1 Telefon: 55500360 E-postadresse: liv-grete@hillerenprosjektering.no 14.04.2023 15:49:53 AR547029810 Adresse: Skulebakken 2, 5355 KNARREVIK Organisasjonsnummer: 997790952 Kontaktperson: Navn: Liv Grete Rangnes Telefon: 55500360 48050450 E-postadresse: liv-grete@hillerenprosjektering.no VARSLING Er ltaket unnta nabovarsling? Nei Foreligger det merknader fra naboer eller Ja gjenboere? Hvor mange merknader foreligger? 2 Ansvarlig s\u00f8kers vurdering av merknadene: Se lsvar i vedlegg F - F\u00f8lgebrev, \"informasjon l s\u00f8knad\". F\u00d8LGEBREV KORT BESKRIVELSE AV TILTAKET: Det s\u00f8kes om legalisering av ltak omfa et av sak ULOV-2022/24580, rehabilitering og heving av betongkai, utrigger, samt betongplate p\u00e5 terreng. Det s\u00f8kes sam dig om llatelse l oppf\u00f8ring av naust p\u00e5 gnr. 107, bnr. 554. OVernevnte betongplate vil beny es som gulv i oms\u00f8kt naust. REDEGJ\u00d8RELSE: Se vedlagt informasjonsskriv S\u00d8KNAD OM DISPENSASJON Det s\u00f8kes om dispensasjon fra: Arealplaner 14.04.2023 15:49:53 AR547029810 Beskrivelse Kommuneplanens arealdel \u00a7 3.1 jf. \u00a7 27.7.6 bokstav c, plankrav. KPA \u00a7 27.7.6 b, passasje mellom naustrekker Subsidi\u00e6rt s\u00f8kes det ogs\u00e5 dispensasjon fra - KPA \u00a7 6.1.1, byggegrense mot sj\u00f8 - Pbl \u00a7 29-4, avstand l nabogrense Begrunnelse se vedlagt s\u00f8knad 2 Arealdisponering 14.04.2023 15:49:53 AR547029810 PLANSTATUS MV. Gjeldende plan: Type Plan Arealdel av kommuneplan Navn p\u00e5 plan kommuneplanens arealdel 2018-2030 Reguleringsform\u00e5l Naust - land Sm\u00e5b\u00e5tanlegg - sj\u00f8 Beregningsregel angi i gjeldende plan Bebygd areal (BYA) Grad av utny ng iht. gjeldende plan 30 m2 BEBYGGELSEN Beregnet maksimalt byggeareal iht. plan 30 m2 Areal eksisterende bebyggelse 0 m2 - Areal som skal rives 0 m2 + Areal ny bebyggelse 30 m2 + Parkeringsareal 0 m2 = Sum areal 30 m2 GRAD AV UTNYTTING Beregnet grad av utny ng 30 m2 PLASSERING AV TILTAKET Er det str\u00f8mf\u00f8rende linje/kabel eller ne stasjon/transformator i, over eller i n\u00e6rheten av ltaket? Nei Er vann og avl\u00f8psledninger i konflikt med ltaket? Nei Krav l byggegrunn 14.04.2023 15:49:53 AR547029810 Skal byggverket plasseres i omr\u00e5de med fare for: Flom (TEK \u00a7 7-2) Nei Skred (TEK \u00a7 7-3) Nei Andre natur- og milj\u00f8forhold e er pbl \u00a7 28-1 (for Nei eksempel forurenset grunn eller kvikkleire): 3 VANNFORSYNING 14.04.2023 15:49:53 AR547029810 Tilknytning Tiltaket ber\u00f8rer ikke nye vanninstallasjoner AVL\u00d8P Tilknytning Bygningen skal ikke ha innlagt vann OVERVANN Blir takvann/overvann f\u00f8rt l terreng? Ja L\u00f8 einnretninger Er det l\u00f8 einnretninger som omfa es av TEK i bygningen? Nei Planlegges l\u00f8 einnretninger som omfa es av TEK i bygningen? Nei Erkl\u00e6ring om ansvarsre fra ansvarlig s\u00f8ker og signering Tiltaksklasse 1 Foreligger sentral godkjenning? Nei Ansvarlig s\u00f8ker bekre er at hele ltaket belegges med ansvar, og dekker kravene i plan- og bygningsloven. Vi forplikter oss l \u00e5 s lle med n\u00f8dvendig kompetanse i ltaket, jf. byggesaksforskri en kapi el 10 og 11. Vi er kjent med reglene om straff og sanksjoner i plan- og bygningsloven kapi el 32 og at urik ge opplysninger kan medf\u00f8re reaksjoner. SIGNERT AV LIV GRETE RANGNES p\u00e5 vegne av HILLEREN PROSJEKTERING AS De e dokumentet er signert elektronisk og arkivert i Al nn 14.04.2023 15:49:53 AR547029810 4 Filvedlegg: A10 Situasjonsplan.pdf vedlegg - utklipp fra tidligere saker og tilbakemeldinger.pdf A20 Plan, snitt og oppriss 14.04.23.pdf gnr. 107, bnr. 553 og 554, infomrasjon til s\u00f8knad.pdf Dispensasjonss\u00f8knad gnr. 107 bnr. 553 og 554.pdf Rapport V\u00e5gsb\u00f8pollen og Vestrepollen (002).pdf s\u00f8knad om tiltak i sj\u00f8 - kopi av innsendt skjema.pdf avstandserkl\u00e6ring.jpg Kvittering-for-nabovarsel-1-20230317-1835.pdf Erkl\u00e6ringOmAnsvarsrett-PRO_Hilleren Prosjektering AS.pdf Nabovarsel-1-20230317-1835.pdf Merknad-til-nabovarsel-1-20230324-INGRID-TER-JUNG.pdf Merknad-til-nabovarsel-1-20230330-ODD-KRISTIAN-AARESTRUP.pdf Bergen Kommune Plan- og bygningsetaten PB 7700 5020 Bergen 14.04.2023 S\u00d8KNAD OM TILLATELSE TIL TILTAK, GNR. 107, BNR. 553 OG 554, LANGANESEVEGEN Hjemmelshaver Hjemmelshaver er Ronny Milde og May Hilde Johnsen. Tiltakshaver Tiltakshaver er Ronny Milde. Oms\u00f8kt tiltak - Legalisering av tidligere utf\u00f8rt rehabilitering og heving av betongkai - Legalisering av tidligere etablerte utrigger - Legalisering av tidligere utf\u00f8rte betongplate med r\u00f8rgate - Oppf\u00f8ring av naust Bakgrunn for s\u00f8knad Tilsynsmyndighetene har i sak ULOV-2022/24580 sl\u00e5tt fast at tiltakshaver har utf\u00f8rt arbeider p\u00e5 eiendommene gnr. 107, bnr. 553 og 554 uten tilstrekkelig s\u00f8knad og tillatelse. Det er av Bergen kommune og av Statsforvalteren i Vestland sl\u00e5tt fast at betongdekke med r\u00f8rgate er s\u00f8knadspliktig etter pbl. \u00a7 20-2 jf. \u00a7 20-1 bokstav a, at st\u00f8p p\u00e5 topp av opprinnelig kai \u00abg\u00e5r ut over det som kan defineres som vanlig vedlikehold og dermed er s\u00f8knadspliktig jf. pbl \u00a7 20-1, f\u00f8rste ledd bokstav b, og at utleggelse av utrigger er s\u00f8knadspliktig etter pbl. \u00a7 20-2, jf. pbl. \u00a7 20-1 bokstav a. Tiltakshaver \u00f8nsker \u00e5 f\u00e5 rettet de ulovlige forholdene og s\u00f8ker derfor om tillatelse til de utf\u00f8rte tiltakene. Tiltakshaver ser det hensiktsmessig \u00e5 samtidig s\u00f8ke om tillatelse til oppf\u00f8ring av naust p\u00e5 bnr. 554. Naustet vil plasseres p\u00e5 den st\u00f8pte betongplaten som dermed vil bli gulv i nytt naust. Planstatus Eiendommen er ikke omfattet av reguleringsplan. Gjeldene plan er dermed KPA 2018-2030. I kommuneplanens arealdel ligger eiendommen i arealform\u00e5l n\u00e5v\u00e6rende N. I sj\u00f8 er arealform\u00e5l n\u00e5v\u00e6rende SA \u2013 sm\u00e5b\u00e5tanlegg. Dispensasjon Tiltaket krever f\u00f8lgende dispensasjoner: Hillerenveien 114, 5174 MATHOPEN, Tlf. 55 50 03 60 Org.nr. 997.790.952 mva www.hillerenprosjektering.no - KPA \u00a7 3.1 jf. 27.7.6 bokstav c, plankrav - KPA \u00a7 27.7.6 bokstav, passasje mellom naustrekker Tiltaket kan vurderes til \u00e5 kreve dispensasjon fra - KPA \u00a7 27.7.4, Sm\u00e5b\u00e5tanlegg - KPA \u00a7 6.1.1, byggegrense mot sj\u00f8, 0 meter. - Plan og bygningsloven \u00a7 29-4, avstand til nabogrense. Se vedlegg B for utfyllende s\u00f8knad om dispensasjon. Redegj\u00f8relse Rehabilitering/vedlikehold \u2013 endring av betongkai Bygningsmyndighetene har i sak ULOV-2022/24580 vurdert at utf\u00f8rt utbedring/reparasjon av eksisterende betongkai er et tiltak som \u00abg\u00e5r ut over det som kan defineres som vanlig vedlikehold og dermed er s\u00f8knadspliktig\u00bb. Tiltakshaver \u00f8nsker f\u00f8lgelig \u00e5 s\u00f8ke om tillatelse til utf\u00f8rt utbedring/reparasjon av kai. Tiltakshaver opplyser at utf\u00f8rt st\u00f8p av nytt dekke p\u00e5 topp av eksisterende betongkai ble utf\u00f8rt i god tro om at dette var \u00e5 regne som vedlikehold av eksisterende konstruksjon. Opprinnelig betongkai er oppf\u00f8rt p\u00e5 70-tallet, og betong vil som kjent forvitre over tid, spesielt ved direkte kontakt med sj\u00f8/saltvann. Det var derfor n\u00f8dvendig \u00e5 utbedre kaien. I tillegg s\u00e5 tiltakshaver behov for \u00e5 heve kaifronten ettersom opprinnelig kai stod under vann ved flo sj\u00f8. Opprinnelig kai er som nevnt eldre, og h\u00f8yden var tilpasset de stedlige forholdene p\u00e5 byggetidspunktet. P\u00e5 slutten av 1990-tallet sprengte imidlertid kommunen ut en kanal mellom V\u00e5gsb\u00f8pollen og Vestrepollen. Dette tiltaket medf\u00f8rte at flo og fj\u00e6re i omr\u00e5det fikk et mye st\u00f8rre avvik enn tidligere, se vedlagt rapport fra Norsk institutt for vannforskning, samt utklipp fra nevnte rapport p\u00e5 neste side. Den opprinnelige kaien stod dermed under vann ved flo sj\u00f8, og det ble n\u00f8dvendig for tiltakshaver \u00e5 heve kaien for \u00e5 unng\u00e5 skader p\u00e5 eksisterende naust, og for \u00e5 sikre en hensiktsmessig bruk av kaien. I forbindelse med rehabiliteringen av kaien ble det derfor st\u00f8pt et nytt dekke, ca. 20 cm h\u00f8yere enn opprinnelig kai. Samtidig ble det drenert rundt eksiterende naust og lagt inn r\u00f8r i betongplaten for \u00e5 lede vann bort fra naustet. Oms\u00f8kt endring av opprinnelig kai var et n\u00f8dvendig tiltak for \u00e5 sikre hensiktsmessig og forsvarlig videre bruk av kai og av eksisterende naust. Tiltaket har videre ikke negative konsekvenser for naboer eller for omr\u00e5det, men vil derimot v\u00e6re med p\u00e5 \u00e5 sikre allmennhetens tilkomst rundt naustrekken. Hillerenveien 114, 5174 MATHOPEN, Tlf. 55 50 03 60 Org.nr. 997.790.952 mva www.hillerenprosjektering.no Utklipp fra s. 13 i Norsk institutt for vannforskning sin rapport etter gjennomf\u00f8rt kanal\u00e5pning mellom vestrepollen og Kviturspollen med tiltakshavers utheving med r\u00f8d ramme. Rapporten er vedlagt i sin helhet. Hillerenveien 114, 5174 MATHOPEN, Tlf. 55 50 03 60 Org.nr. 997.790.952 mva www.hillerenprosjektering.no Utklipp fra samme rapport, kap. 3.1, s. 18. Tiltakshavers utheving i r\u00f8d ramme. Utrigger Tiltakshaver disponerte tidligere en felles flytebrygge sammen med naboen. Flytebryggen var plassert i front av oms\u00f8kte eiendommer. P\u00e5 grunn av plassering og utforming, samt dybdeforhold, ble flytebryggen liggende p\u00e5 grunn ved fj\u00e6re sj\u00f8. Tiltakshaver \u00f8nsket derfor \u00e5 gj\u00f8re utbedringer, men da nabo ikke var interessert i dette, ble den tidligere flytebryggen flyttet n\u00e6rmere nabos eiendom. Tiltakshaver la deretter ut en utrigger som erstatning for den tidligere flytebryggen. Tiltakshaver var av den oppfatning at \u00e5 legge ut en utrigger p\u00e5 samme sted som det tidligere l\u00e5 en flytebrygge m\u00e5tte regnes som ikke s\u00f8knadspliktig utskifting. N\u00e5 som tiltakshaver er blitt gjort oppmerksom p\u00e5 at utlegging av utrigger regnes som et s\u00f8knadspliktig tiltak og skulle v\u00e6rt oms\u00f8kt, \u00f8nsker han f\u00f8lgelig \u00e5 s\u00f8ke om tillatelse til utriggeren slik den ligger, og dermed f\u00e5 p\u00e5 plass n\u00f8dvendig tillatelse. Oms\u00f8kt utrigger er 8 meter lang og 60 cm bred. Utriggeren er plassert slik at den tjener b\u00e5de bnr. 553 og 554, og dermed sikrer disse eiendommenes mulighet til tilflot og fort\u00f8yning av b\u00e5ter i tilknytning til eiendommene. Utriggerens flyteelement kommer lengre ut enn den tidligere flytebryggen, og man unng\u00e5r dermed tidligere problematikk med at flyteelementene ligger p\u00e5 land ved fj\u00e6re sj\u00f8. Hillerenveien 114, 5174 MATHOPEN, Tlf. 55 50 03 60 Org.nr. 997.790.952 mva www.hillerenprosjektering.no Tiltaket har en utstrekning ut i sj\u00f8 i samsvar med tilsvarende tiltak p\u00e5 naboeiendommer. Utriggeren er ikke i konflikt med \u00f8vrige eiendommers tilflotsrett, og heller ikke i konflikt med \u00f8vrig sj\u00f8trafikk i omr\u00e5det. For ordens skyld vises det til at arealet i sj\u00f8, utenfor eiendommen, er satt av til Sm\u00e5b\u00e5tanlegg. Det f\u00f8lger av KPA \u00a7 27.7.4 at det innenfor Sm\u00e5b\u00e5tanlegg \u00abtillates mindre flytebrygger for forankring av b\u00e5ter.\u00bb Vi legger dermed til grunn at oms\u00f8kt utrigger er i tr\u00e5d med gjeldende form\u00e5l. Utriggeren er av mindre st\u00f8rrelse og benyttes til forankring av b\u00e5ter for henholdsvis bnr. 553 og 554. Utriggeren beslaglegger et tilsvarende areal som en flytebrygge, har samme form\u00e5l som en flytebrygge, og flyter \u2013 tilsvarende som en flytebrygge. Det er s\u00f8kt om forh\u00e5ndsuttale til tiltaket fra Bergen Havn. Vi har forel\u00f8pig ikke mottatt uttale fra Bergen Havn. Kopi av innlevert s\u00f8knad er vedlagt, og uttale vil ettersendes s\u00e5 snart vi mottar denne. Betongdekke med r\u00f8rgate I forbindelse med arbeidene p\u00e5 godkjent naust p\u00e5 bnr. 553 ble det st\u00f8pt en betongplate med r\u00f8rgate i som delvis strekker seg ut over eiendomsgrensene til bnr. 554. I den oms\u00f8kte betongplaten er det lagt r\u00f8r for takvann til sl\u00f8yedisk og r\u00f8r for drenering bak godkjent naust p\u00e5 bnr. 553, samt f\u00f8ring for elektrisitet og drenering. Betongplaten gir en hensiktsmessig overgang mellom kai og grunn utenfor naust, samt en god overflate under takutstikk p\u00e5 tidligere godkjente naust. Som f\u00f8lge av overnevnte endring i tidevannsforhold etter at kanalen mellom V\u00e5gsb\u00f8pollen og Vestrepollen ble etablert, ble det n\u00f8dvendig med drenering rundt eksisterende kai. R\u00f8rene som er lagt i den oms\u00f8kte betongplaten tjener blant annet dette form\u00e5let. Oppf\u00f8ring av naust Tiltakshaver har et \u00f8nske om \u00e5 bygge naust p\u00e5 bnr. 554. Det er derfor vurdert som hensiktsmessig \u00e5 s\u00f8ke om tillatelse til slikt naust, i forbindelse med overnevnte tiltak. Oms\u00f8kt naust er utformet i samsvar med de krav til st\u00f8rrelse og utforming som f\u00f8lger av KPA \u00a7 27.7.6 a. Naustet s\u00f8kes oppf\u00f8rt vegg i vegg med eksisterende naust p\u00e5 bnr. 553. Overnevnte betongplate vil bli inkludert i nytt naust, slik at betongplaten bli gulv i naustet. Oms\u00f8kt naust er utformet i samsvar med tradisjonell nausttradisjon og er tilpasset den eksisterende situasjonen p\u00e5 eiendommen og naboeiendommene. Tiltaket er utformet i samsvar med kommuneplanens bestemmelser om utforming av naust, og i samsvar med tilbakemeldinger tiltakshaver tidligere har f\u00e5tt i forbindelse med andre bygges\u00f8knader p\u00e5 oms\u00f8kte tomt og nabotomter. Den oms\u00f8kte plasseringen av naustet sikrer en god og bred passasje \u00f8st for naustet, samt passasje p\u00e5 baksiden av naustet og p\u00e5 kaien i front av naustet. Allmennhetens tilgang til sj\u00f8 og rundt naustrekken vil dermed ivaretas. I nabomerknad bemerket nabo at det s\u00e5 ut som at passasjen i front av naustet ville bli smal, og at tilkomst i front av naustet og til felles kai dermed kunne vanskeliggj\u00f8res. For \u00e5 im\u00f8tekomme nabos bekymring har tiltakshaver valgt \u00e5 trekke naustet noe lengre bak p\u00e5 eiendommen. Man vil da oppn\u00e5 en god passasje i front av naustet, og tilkomst til sj\u00f8 og felles kai vil bli sikret og ivaretatt. Hillerenveien 114, 5174 MATHOPEN, Tlf. 55 50 03 60 Org.nr. 997.790.952 mva www.hillerenprosjektering.no Illustrasjon av tilkomstlinjer til sj\u00f8 i omr\u00e5det. Nabovarsel og tilsvar til nabomerknader Tiltaket er nabovarslet. Varsler er sendt til aktuelle naboer via Altinn.no. Det er mottatt merknad i saken fra eier av gnr/bnr. 107/336, Odd Kristian Aarestrup og 107/174, Ingrid Ter Jung. Odd Kristian Aarestrup Aarestrup hevder at tiltaket vil \u00abhindre ferdsel langs sj\u00f8en (kun 50cm fra sj\u00f8kanten) og til v\u00e5r felles kai\u00bb. Han hevder allmenhetens tilgang til sj\u00f8en vil bli betydelig begrenset, og ser ikke tiltakshavers behov i et nytt naust ettersom han allerede har et naust. I etterkant av nabovarselet har tiltakshaver valgt \u00e5 flytte naustet noe lenger bak p\u00e5 eiendommen. P\u00e5 denne m\u00e5ten sikrer man en god tilkomst og passasje i front av naustet. Nabos tilkomst til den felles kaien vil dermed ikke begrenses eller hindres. Tilsvarende vil allmennhetens tilkomst til og langs sj\u00f8en ivaretas. Oms\u00f8kt plassering sikrer en god og bred passasje mellom oms\u00f8kt naust og eventuelt fremtidig naust p\u00e5 naustetomt \u00f8st for tiltaket, bnr. 556. Allmennhetens tilkomst vil derfor p\u00e5 ingen m\u00e5te bli \u00abbetydelig begrenset\u00bb slik nabo hevder. Det stemmer at tiltakshaver har et eksisterende naust. Vi kan imidlertid ikke se at dette er relevant ettersom oms\u00f8kt naust ligger p\u00e5 en annen eiendom. Ingrid Ter Jung Jung viser til tidligere reaksjoner der hun er \u00abi mot oppf\u00f8ring av nytt n\u00f8st\u00bb. Hun reagerer videre p\u00e5 at tiltakshaver allerede har st\u00f8pt grunn til nytt n\u00f8st. Vi legger til grunn at Jung viser til tidligere merknader til nabovarsel vedr\u00f8rende n\u00f8st p\u00e5 bnr. 557. Jung har i tidligere merknader hevdet at nytt naust vil v\u00e6re til stor sjenanse for henne. Oms\u00f8kt naust vil ligge lavere i terrenget enn Jungs eiendom, og vi kan ikke se at tiltaket vil kunne medf\u00f8re nevneverdig tap av utsikt eller andre ulemper. Hillerenveien 114, 5174 MATHOPEN, Tlf. 55 50 03 60 Org.nr. 997.790.952 mva www.hillerenprosjektering.no Det er uheldig at det er gjennomf\u00f8rt s\u00f8knadspliktige tiltak uten n\u00f8dvendig s\u00f8knad og tillatelse. Tiltakshaver var av den oppfatning at tiltakene han har gjennomf\u00f8rt ikke var s\u00f8knadspliktige, og \u00f8nsker \u00e5 rette opp i situasjonen ved \u00e5 oms\u00f8ke tiltakene og f\u00e5 p\u00e5 plass n\u00f8dvendig tillatelse. Avsluttende kommentarer Tiltakshaver har tidligere s\u00f8kt om en naustrekke som ogs\u00e5 omfattet den her oms\u00f8kte eiendommen. S\u00f8knaden ble avsl\u00e5tt, til tross for at tiltaket var utformet i samsvar med tilbakemeldinger og retningslinjer tiltakshaver fikk opplyst i dialog med saksbehandler ved foresp\u00f8rsel om forh\u00e5ndskonferanse. Gjennom s\u00f8knad- og klageprosess p\u00e5 den overnevnte s\u00f8knaden, samt ved s\u00f8knad om naust p\u00e5 nabotomt bnr. 557, har tiltakshaver opplevd \u00e5 gjentatte ganger, gjennom tilbakemeldinger og uttaler i vedtak og saksfremlegg, bli oppfordret til \u00e5 s\u00f8ke p\u00e5 nytt ettersom \u00abvurderingen kunne stille seg annerledes\u00bb ved en endret utforming av tiltaket. Til tross for at tiltakshaver har etterfulgt tilbakemeldinger og oppfordringer har nye s\u00f8knader igjen blitt avsl\u00e5tt. Vedlagt er en oversikt med utklipp fra tidligere saker som illustrerer dette. Det presiseres at oms\u00f8kt tiltak ikke medf\u00f8rer noe arbeider eller utfyllinger i sj\u00f8. Den eneste delen av tiltaket som strekker seg ut i sj\u00f8 er den oms\u00f8kte utriggeren. En utrigger m\u00e5 kunne sidestilles med en \u00abmindre flytebrygge\u00bb og m\u00e5 regnes som i tr\u00e5d med form\u00e5l i sj\u00f8 jf. KPA \u00a7 27.7.4. Som redegjort for under overskriften \u00abnabovarsel og tilsvar til nabomerknader\u00bb er plasseringen av oms\u00f8kt naust noe endret fra nabovarslet situasjon til oms\u00f8kt situasjon. Endringen medf\u00f8rer at naustet er trukket lengre mot nord. Tiltakshaver eier selv tilgrensende eiendom og har gitt erkl\u00e6ring om avstand til grense. Ettersom endringen er en etterkommelse av nabomerknad, og m\u00e5 sies \u00e5 v\u00e6re til fordel for naboer og allmennheten ved at passasjen i front av naustet blir forbedret, er det vurdert at endringen ikke p\u00e5virker naboers interesser og at det f\u00f8lgelig ikke er n\u00f8dvendig med ny nabovarsling. For ordens skyld presiseres det at tiltakshaver \u00f8nsker at kommunen vurderer tiltakene hver for seg. Dersom kommunen, mot formodning, ikke finner \u00e5 kunne godkjenne alle tiltakene, bes det om at kommunen vurderer om det kan gis tillatelse til enkelte av tiltakene selv om noe avsl\u00e5s Ved sp\u00f8rsm\u00e5l kan undertegnede kontaktes p\u00e5 e-post liv-grete@hillerenprosjektering.no eller pr. telefon 55 50 03 60. Med vennlig hilsen Hilleren Prosjektering AS Liv Grete Rangnes Jurist/ansvarlig s\u00f8ker Hillerenveien 114, 5174 MATHOPEN, Tlf. 55 50 03 60 Org.nr. 997.790.952 mva www.hillerenprosjektering.no Bergen kommune, Plan- og bygningsetaten postmottak.planogbygg@bergen.kommune.no V\u00e5r referanse: Ansvarlig advokat: Dato: 1124872502/2603533 Olav Pedersen 17. mars 2023 GNR. 107 BNR. 553 OG 554 \u2013 S\u00d8KNAD OM DISPENSASJON 1. Innlending Det vises til s\u00f8knad om legalisering av betongplate p\u00e5 eksisterende kai med r\u00f8r for takvann til sl\u00f8yedisk og r\u00f8r for drenering bak naust, elektrisitet og drenering, samt utrigger p\u00e5 gnr. 107 bnr. 553 og 554. I tillegg s\u00f8kes det om tillatelse til oppf\u00f8ring av naust. Naustet skal plasseres vegg i vegg med eksisterende naust p\u00e5 bnr. 553. Det skal hovedsakelig ligge p\u00e5 bnr. 554, men vil ogs\u00e5 strekke seg over p\u00e5 bnr. 553. Betongplate med r\u00f8r for takvann og drenering, elektrisitet og drenering, samt utrigger, er omfattet av tilsynssak ULOV-2022/24580. Eiendommene er i KPA2018 satt av som Naustomr\u00e5de. Det g\u00e5r frem av KPA \u00a7 27.7.6 c at det gjelder et plankrav i naustomr\u00e5der. Det er videre et mer generelt plankrav i KPA \u00a7 3.1. Da eiendommene ikke er omfattet av reguleringsplan, er tiltakene avhengig av dispensasjon fra plankravet i KPA \u00a7 27.7.6 c, jfr. KPA \u00a7 3.1. Det g\u00e5r videre frem av KPA \u00a7 27.7.6 b at det \u00abskal v\u00e6re mulig \u00e5 ferdes fremom eller bak, samt mellom naust/naustgrupper i en bredde p\u00e5 minimum 2 meter, minst mellom hvert 3. naust.\u00bb Oms\u00f8kte naust vil utgj\u00f8re det tredje naustet i en rekke. Eiendomsgrensene \u00f8st for naustet (bort fra rekken) legger opp til en passasje p\u00e5 2 meter mellom bnr. 554 og bnr. 556. Oms\u00f8kte plassering medf\u00f8rer at denne passasjen blir 3 meter. Kravet oppfylles dermed mot \u00f8st. Eksisterende passasje mot vest, mellom bnr. 336 og naust p\u00e5 bnr. 281 er imidlertid smalere enn 2 meter. Oms\u00f8kte naust er dermed avhengig av dispensasjon fra KPA \u00a7 27.7.6 b. Byggegrensen mot sj\u00f8 er i naustomr\u00e5der satt til 0 meter, jfr. KPA \u00a7 6.1.1. Det gjelder alts\u00e5 ikke en byggegrense mot sj\u00f8 i naustomr\u00e5dene. Oms\u00f8kte utrigger er derfor ikke avhengig av dispensasjon fra KPA \u00a7 6.1.1. Subsidi\u00e6rt s\u00f8kes det om dispensasjon fra byggegrensen i sj\u00f8, jfr. KPA \u00a7 6.1.1. Oms\u00f8kte betongplate er plassert n\u00e6rmere nabogrensen enn 4 meter mot bnr. 20 mot vest og nord, og bnr. 336 mot \u00f8st. Det foreligger samtykke fra grunneier av bnr. 20. Det anf\u00f8res at betongplaten opp\u00e5 eksisterende kai, er et mindre tiltak som kan godkjennes n\u00e6rmere nabogrensen enn fire meter, jfr. pbl \u00a7 29-4 tredje ledd bokstav b). Subsidi\u00e6rt s\u00f8kes det om dispensasjon fra plan- og bygningsloven \u00a7 29-4 andre ledd. Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.:55 30 27 00 1124872502/2603533 harris.no Side 1 av 9 For ordens skyld vises det til at arealet i sj\u00f8, utenfor eiendommen, er satt av til Sm\u00e5b\u00e5tanlegg. Det g\u00e5r frem av KPA \u00a7 27.7.4 at det innenfor Sm\u00e5b\u00e5tanlegg \u00abtillates mindre flytebrygger for forankring av b\u00e5ter.\u00bb. Det anf\u00f8res at oms\u00f8kte utrigger er i tr\u00e5d med bestemmelsen. Det vises til at utriggeren er av mindre st\u00f8rrelse, og er ment for forankring av b\u00e5ter tilh\u00f8rende bnr. 553 og 554. Den beslaglegger et tilsvarende areal som en flytebrygge, flyter \u2013 p\u00e5 lik linje med en flytebrygge, og har samme form\u00e5l som en flytebrygge. P\u00e5 vegne av tiltakshaver, Ronny Milde, s\u00f8kes det om ovennevnte dispensasjoner, jfr. plan- og bygningsloven \u00a7 19-1. For ordens skyld presiseres det at tiltakshaver \u00f8nsker at kommunen vurderer tiltakene hver for seg. Dersom kommunen, mot formodning, ikke finner \u00e5 kunne godkjenne alle tiltalene, bes det om at kommunen vurderer om det kan gis tillatelse til enkelte av tiltakene selv om noe avsl\u00e5s. 2. Historikk I 2013 ble det gitt tillatelse til fradeling av fire parseller til naust fra gnr. 107 bnr. 20. Bnr. 554 ble matrikulert i 2016. Tillatelsen ble gitt p\u00e5 vilk\u00e5r av at eksisterende naust m\u00e5tte rives. Som f\u00f8lge av en grensetvist med en nabo, som m\u00e5tte l\u00f8ses i Jordskifteretten, ble det f\u00f8rst i 2018 s\u00f8kt om tillatelse til oppf\u00f8ring av naust p\u00e5 bnr. 554. Tiltakshaver fikk da beskjed fra kommunen om hvordan naustet m\u00e5tte utformes. Til tross for at utformingen var i tr\u00e5d med kommunens anvisninger, ble det gitt avslag p\u00e5 s\u00f8knaden den 05.06.2018. Avslaget ble blant annet begrunnet med at utformingen var i strid med de nasjonale retningslinjene om utforming av naust. Tiltakshaver ble ikke gitt anledning til \u00e5 revidere tegningene i klageomgangen. Det gikk frem av avslaget at det ved en evt. ny s\u00f8knad hvor naustene var utformet i henhold til veilederen, var mulig at dispensasjonsvurderingen ville bli annerledes. I forbindelse med klagebehandlingen uttalte byr\u00e5det at \u00abByr\u00e5det vurderer saka, som fagetaten, basert p\u00e5 dei opphavlege teikningane. Byr\u00e5det vil likevel p\u00e5peike at det er positivt at nausta er redusert i storleik, og soleis er i samsvar med dei f\u00f8ringane som f\u00f8lgjer av retningslinjene til Fylkesmannen. Byr\u00e5det meiner likevel at endringane p\u00e5 naust er av ein slik grad at dei b\u00f8r gjennomg\u00e5 ordin\u00e6r s\u00f8knadsbehandling med tilh\u00f8yrande nabovarsling.\u00bb Fylkesmannen i Hordaland (n\u00e5 Statsforvalteren i Vestland) stadfestet den 24.09.2019 kommunens avslag. P\u00e5 slutten av 1990-tallet sprengte kommunen ut en kanal mellom V\u00e5gsb\u00f8pollen og Vestrepollen. Dette medf\u00f8rte at flo og fj\u00e6re fikk et mye st\u00f8rre avvik enn tidligere. Som f\u00f8lge av sv\u00e6rt h\u00f8y flo og lav fj\u00e6re utenfor eiendommen, har tiltakshaver v\u00e6rt n\u00f8dt til \u00e5 heve kaien p\u00e5 bnr. 553 for \u00e5 unng\u00e5 skader p\u00e5 eksisterende naust. Det er i den forbindelse ogs\u00e5 drenert rundt eksisterende naust, samt lagt inn r\u00f8r for \u00e5 lede vann bort fra naustet. I denne forbindelsen ble ogs\u00e5 kai utvidet, slik at den strekker seg bort til bnr. 554. I forbindelse med s\u00f8knad om legalisering, \u00f8nsker n\u00e5 tiltakshaver \u00e5 p\u00e5 nytt s\u00f8ke om naust p\u00e5 bnr. 554. Naustet er revidert sammenlignet med tidligere oms\u00f8kte bygg, slik at det n\u00e5 oms\u00f8kte naustet er i tr\u00e5d med de krav til st\u00f8rrelse og utforming som f\u00f8lger av KPA \u00a7 27.7.6 a. 1124872502/2603533 harris.no Side 2 av 9 3. Rettslig utgangspunkt Vilk\u00e5rene for \u00e5 innvilge dispensasjon g\u00e5r frem av (pbl) \u00a7 19-2. Dispensasjon m\u00e5 for det f\u00f8rste ikke f\u00f8re til at hensynene bak bestemmelsen det blir dispensert fra, hensynene i lovens form\u00e5lsbestemmelse eller nasjonale eller regionale interesser, blir \u00abvesentlig tilsidesatt\u00bb. I tillegg m\u00e5 fordelene ved \u00e5 gi dispensasjon v\u00e6re \u00abklart st\u00f8rre enn ulempene\u00bb. Det anf\u00f8res at vilk\u00e5rene for \u00e5 gi dispensasjon fra de nevnte bestemmelsene er oppfylt, jfr. pbl \u00a7 19-2. 4. Plankrav \u2013 KPA \u00a7 27.7.6 c og KPA \u00a7 3.1 4.1. Hensynene blir ikke vesentlig tilsidesatt Hovedhensynet bak bestemmelsen i KPA \u00a7 3.1 om plankrav er at kommunen skal f\u00e5 mulighet til \u00e5 foreta en helhetlig vurdering av omr\u00e5der \u00abder kommuneplanens arealdel ikke gir tilstrekkelige avklaringer\u00bb, jfr. Ot.prp. nr. 32 (2007-2008) s. 221. \u00c5 oppstille plankrav i kommuneplanens arealdel er aktuelt hvor det er \u00abbehov for en helhetlig planlegging av vegsystemer og andre former for overordnet infrastruktur, eller for \u00e5 sikre at ulike typer av tiltak innenfor omr\u00e5det tilpasses hverandre p\u00e5 en god m\u00e5te\u00bb, jfr. Frode Innjord \u00abPlanog bygningsloven med kommentarer\u00bb (2010) s. 254. Plankravet skal med andre ord sikre en helhetlig arealdisponering og forsvarlig utredning av overordnede forhold som infrastruktur, tomteutnyttelse, bygningstype, forholdet til kulturminner mv., samt sikre medvirkning fra offentlige myndigheter og ber\u00f8rte grunneiere. Det anf\u00f8res at disse hensynene ikke blir \u00abvesentlig tilsidesatt\u00bb ved oms\u00f8kte tiltak. Som nevnt, s\u00f8kes det om legalisering av betongplate p\u00e5 eksisterende kai med r\u00f8r for takvann og drenering, elektrisitet og drenering, samt utrigger p\u00e5 gnr. 107 bnr. 553 og 554. I tillegg s\u00f8kes det om tillatelse til oppf\u00f8ring av naust, som hovedsakelig skal plasseres p\u00e5 bnr. 554. Oms\u00f8kte naust skal plasseres i en etablert naustrekke, i et omr\u00e5de som i stor grad allerede er utbygget. Det aktuelle naustomr\u00e5det er satt av med naustform\u00e5l i KPA, og arealbruken er dermed allerede bestemt i overordnet plan \u2013 og tiltakene er i tr\u00e5d med den fastsatte arealbruken. Naustomr\u00e5det er i gangavstand til et tiln\u00e6rmet ferdig utbygget boligomr\u00e5de, og det er flere parkeringsmuligheter i n\u00e6rheten. Det vil bli tinglyst rett til parkeringsplass for oms\u00f8kte naust p\u00e5 gnr. 107 bnr. 20. Det er ogs\u00e5 flere gangveier, fra ulike retninger, som leder frem til naustomr\u00e5det. Se bilde nedenfor, hvor tilkomstveiene ned til naustomr\u00e5det er vist med tykke sorte og oransje streker. 1124872502/2603533 harris.no Side 3 av 9 Kravene til allmennhetens tilgang til omr\u00e5det, som er gitt i KPA \u00a7 27.7.6 bokstav b er oppfylt, med unntak av passasje vest for bnr. 336, hvor passasjen er mindre enn to meter. Det er mulighet til \u00e5 g\u00e5 b\u00e5de foran og bak naustene, og det legges opp til en passasje p\u00e5 minimum 3 meter \u00f8st for oms\u00f8kte naust. I tillegg er det et st\u00f8rre gr\u00f8ntomr\u00e5de \u00f8st for naustomr\u00e5det, som er tilgjengelig for allmennheten. Oms\u00f8kte naust utl\u00f8ser ikke behov for endret infrastruktur frem til, eller internt i naustomr\u00e5det. Videre inneholder KPA \u00a7 27.7.6 a konkrete krav om naustenes st\u00f8rrelse og utforming. Oms\u00f8kte naust er i tr\u00e5d med disse kravene. Verken oms\u00f8kte naust eller de \u00f8vrige tiltakene som oms\u00f8ktes medf\u00f8rer behov for overordnet vurdering av verken eiendommen eller omr\u00e5det for \u00f8vrig. Vi kan ikke se at det er forhold som skal belyses i en planprosess som ikke kan vurderes i en byggesak for et s\u00e5 begrenset tiltak. Det er allerede et lovlig etablert naust p\u00e5 bnr. 553, samt flere lovlige naust vest for bnr. 553. Eiendommen og omr\u00e5det rundt er ellers allerede fullt utbygget. En planprosess for s\u00e5 beskjedne tiltak som oms\u00f8kte, vil v\u00e6re uforholdsmessig tids- og kostnadskrevende. Etter en samlet vurdering kan vi derfor ikke se at hensynene bak plankravet i KPA \u00a7 3.1 blir \u00abvesentlig\u00bb tilsidesatt ved \u00e5 gi dispensasjon for oms\u00f8kte utvidelse av kai, jf. pbl \u00a7 19-2. 4.2. Fordelene er klart st\u00f8rre enn ulempene VI kan ikke se at oms\u00f8kte dispensasjon medf\u00f8rer s\u00e6rlige ulemper, ut over det at det ikke etableres en reguleringsplan for omr\u00e5det. 1124872502/2603533 harris.no Side 4 av 9 Som redegjort for ovenfor i punkt 4.1 skal tiltakene plasseres i en etablert naustrekke, i et omr\u00e5de som allerede er utbygget, og n\u00f8dvendiggj\u00f8r ikke en mer overordnet planlegging av omr\u00e5det. De oms\u00f8kte tiltakene er i tr\u00e5d med arealform\u00e5let b\u00e5de p\u00e5 land og i sj\u00f8. KPA \u00a7 27.7.6 a og b angir en rekke krav som m\u00e5 v\u00e6re oppfylt for utbygging i naustomr\u00e5dene. Oms\u00f8kte naust er i tr\u00e5d med de krav til st\u00f8rrelse og utforming som f\u00f8lger av KPA. Fordelene ved \u00e5 gi dispensasjon er at tiltakshaver f\u00e5r legalisert heving av kai med tilh\u00f8rende r\u00f8r for takvann og r\u00f8r for drenering osv. Heving av kaien har v\u00e6rt n\u00f8dvendig for \u00e5 sikre naustet. Bildene nedenfor viser at hele kaien tidligere har st\u00e5tt under vann ved full flo. For \u00e5 lede vannet bort fra eiendommen, har tiltakshaver ogs\u00e5 v\u00e6rt n\u00f8dt til \u00e5 drenere bak naustet. Det er da lagt inn r\u00f8r for oppsamling av takvann, og r\u00f8r for drenering bak naustet, slik at vannet blir ledet bort fra bygningen. Se bilde nedenfor. 1124872502/2603533 harris.no Side 5 av 9 Eksisterende flytebrygge er videre byttet med utrigger pga. terrengforholdene i sj\u00f8. Ved fj\u00e6re sj\u00f8, stod flytebryggen t\u00f8rt. P\u00e5 grunn av dybdeforholdene ved fj\u00e6re sj\u00f8, ble derfor eksisterende flytebrygge byttet ut med en utrigger. Ved bruk av utrigger vil flyteelementene kommer lenger ut fra land, og utriggeren vil da ikke ta nedi bunn ved fj\u00e6re. Dette inneb\u00e6rer at det fortsatt kan ligge en b\u00e5t fort\u00f8yd ved utriggeren ved fj\u00e6re sj\u00f8. Selv om utriggerens funksjonalitet er bedre for terrengforholdene p\u00e5 stedet, vil den ikke beslaglegge et st\u00f8rre areal enn eksisterende flytebrygge. Se flyfoto nedenfor \u2013 flyfoto til venstre er fra 2016, og flyfoto til h\u00f8yre viser dagens situasjon. Oms\u00f8kte utrigger skal betjene b\u00e5de bnr. 554 og bnr. 553, og vil derfor v\u00e6re en objektiv fordel for begge eiendommene. Det skal tinglyses rettighet for bnr. 553 p\u00e5 eiendommen. Utriggeren vil alts\u00e5 bidra til at nausttomtene og eksisterende naust p\u00e5 bnr. 553 lettere kan brukes i tr\u00e5d med sitt form\u00e5l \u2013 som naust, og vil bidra til \u00e5 bedre tilgjengeligheten til sj\u00f8 fra nausttomtene. Det m\u00e5 ogs\u00e5 tas i betraktning at et krav om reguleringsplan for oms\u00f8kte tiltak, vil p\u00e5f\u00f8re tiltakshaver urimelig kostnader som klart st\u00e5r i misforhold til tiltakenes omfang. Fordelene ved \u00e5 gi dispensasjon er etter dette klart st\u00f8rre enn ulempene, jfr. pbl \u00a7 19-2. 5. Krav om ferdsel mellom naust og naustrekker - KPA \u00a7 27.7.6 b 5.1. Hensynene blir ikke vesentlig tilsidesatt 1124872502/2603533 harris.no Side 6 av 9 Form\u00e5let med krav om ferdsel fremom eller bak, samt mellom naust/naustgrupper i en bredde p\u00e5 minimum 2 meter er \u00e5 sikre allmennhetens tilkomst til naustomr\u00e5de. Naustomr\u00e5det skal v\u00e6re \u00e5pent og tilgjengelig, og minst mulig privatisert. Som nevnt innledningsvis, er det kun eksisterende passasje mellom bnr. 336 og bnr. 281 \u2013 som ligger vest for oms\u00f8kte eiendommer, som ikke oppfyller kravene. Denne passasjen ligger mellom to eksisterende naust, og det er derfor ikke mulig \u00e5 oppfylle kravene for denne. Selv om eksisterende passasje er for smal, gir den likevel god tilkomst til naustomr\u00e5det for allmennheten, se bilde til h\u00f8yre. Det er gode muligheter for ferdsel b\u00e5de foran og bak eksisterende naustrekke. I tillegg legger eiendomsgrensene \u00f8st for bnr. 554 opp til en naturlig \u00e5pning mellom oms\u00f8kte naust p\u00e5 bnr. 554 og evt. fremtidig naust p\u00e5 bnr. 556 p\u00e5 over 3 meter, se kartutsnitt til h\u00f8yre hvor det aktuelle arealet er markert med r\u00f8d pil. Det vil derfor v\u00e6re rikelig med plass til tilkomst til fremsiden av naustrekken p\u00e5 dette arealet. Det anf\u00f8res etter dette at hensynene bak KPA \u00a7 27.7.6 b ikke blir vesentlig tilsidesatt ved at det gis dispensasjon i denne saken. 5.2. Fordelene er klart st\u00f8rre enn ulempene Det anf\u00f8res at fordelene ved \u00e5 gi dispensasjon er klart st\u00f8rre enn ulempene. Det vises til punkt 3.2 ovenfor. 6. Byggegrense mot sj\u00f8 6.1. Innledning Som nevnt ovenfor i punkt 1, er byggegrensen mot sj\u00f8 er i naustomr\u00e5der satt til 0 meter, jfr. KPA \u00a7 6.1.1. Det gjelder alts\u00e5 ikke en byggegrense mot sj\u00f8 i naustomr\u00e5dene. Oms\u00f8kte utrigger er derfor ikke avhengig av dispensasjon fra KPA \u00a7 6.1.1. Dersom kommunen, mot formodning, likevel mener at det er behov for dispensasjon fra byggegrensen mot sj\u00f8 for oppf\u00f8ring av utrigger, s\u00f8kes det subsidi\u00e6rt om dispensasjon fra byggegrensen i sj\u00f8, jfr. KPA \u00a7 6.1.1. 6.2. Hensynene blir ikke vesentlig tilsidesatt 1124872502/2603533 harris.no Side 7 av 9 Hensynet bak byggeforbudet mot sj\u00f8 er \u00e5 sikre allmennhetens muligheter for ferdsel og rekreasjon langs sj\u00f8en. Byggeforbudet i strandsonen etter kommuneplanens arealdel m\u00e5 sees i sammenheng med plan- og bygningsloven \u00a7 1-8, hvor det fremg\u00e5r at \u00abI 100-metersbeltet langs sj\u00f8en (...) skal det tas s\u00e6rlig hensyn til natur- og kulturmilj\u00f8, friluftsliv, landskap og allmenne interesser.\u00bb Disse hensynene blir ikke \u00abvesentlig tilsidesatt\u00bb ved oms\u00f8kte dispensasjon. Oms\u00f8kte eiendommer er nausttomter, som i KPA er satt av med naustform\u00e5l. Arealet i sj\u00f8 er Sm\u00e5b\u00e5tanlegg. Oppf\u00f8ring av flytebrygge for fort\u00f8yning av b\u00e5t er i tr\u00e5d med arealform\u00e5let i sj\u00f8. I dette ligger det og at det naturlig nok kan oppf\u00f8res enkelte tiltak ut i sj\u00f8en. Oms\u00f8kte utrigger vil ikke p\u00e5virke allmennhetens muligheter til ferdsel og rekreasjon verken p\u00e5 land eller i sj\u00f8. Den vil heller ikke p\u00e5virke friluftslivet i omr\u00e5det, eller ha negative konsekvenser for natur- og kulturmilj\u00f8et i omr\u00e5det. Utriggeren vil heller ikke p\u00e5virke landskapsbildet i s\u00e6rlig grad. Hensynene bak byggegrensen mot sj\u00f8 blir etter dette ikke vesentlig tilsidesatt. 6.3. Fordelene er klart st\u00f8rre enn ulempene Det anf\u00f8res at fordelene ved \u00e5 gi dispensasjon er klart st\u00f8rre enn ulempene etter en samlet vurdering. Det vises til punkt 3.2 ovenfor. Det vises s\u00e6rlig til at oms\u00f8kte utrigger har flyteelementene lengre ute enn eksisterende flytebrygge, noe som medf\u00f8rer at den vil inneha sin funksjon som fort\u00f8yningssted for b\u00e5t ogs\u00e5 ved fj\u00e6re sj\u00f8. Likevel vil den ikke beslaglegge et st\u00f8rre areal enn en flytebrygge. Utriggeren skal betjene b\u00e5de bnr. 553 og bnr. 554, og medf\u00f8rer at begge eiendommene sikres tilgang til sj\u00f8, og mulighet for \u00e5 fort\u00f8ye b\u00e5t utenfor nausttomtene. 7. Avstand til nabo 7.1. Innledning Som nevnt ovenfor i punkt 1, er oms\u00f8kte tiltak plassert n\u00e6rmere nabogrensen enn 4 meter mot bnr. 20 mot \u00f8st og nord, og bnr. 336 mot vest. Betongplate p\u00e5 kai er plassert ca. 70 cm fra nabogrensen mot bnr. 336. Det foreligger samtykke fra grunneier av bnr. 20. Det anf\u00f8res at betongplaten opp\u00e5 eksisterende kai er et mindre tiltak som kan godkjennes n\u00e6rmere nabogrensen enn fire meter, jfr. pbl \u00a7 29-4 tredje ledd bokstav b). Subsidi\u00e6rt s\u00f8kes det om dispensasjon fra plan- og bygningsloven \u00a7 29-4 andre ledd. Det anf\u00f8res at vilk\u00e5rene for \u00e5 gi dispensasjon er oppfylt, jfr. pbl \u00a7 19-2. 7.2. Hensynene blir ikke vesentlig tilsidesatt 1124872502/2603533 harris.no Side 8 av 9 Hensynene bak avstandskravet i pbl \u00a7 29-4 andre ledd er bl.a. brannvernhensyn, behovet for \u00e5 sikre lys og luft mellom bygg og en viss avstand mellom nabobebyggelse, samt hensyn til terreng og omgivelsestilpasning, jfr. rundskriv H-8/15. Oms\u00f8kte betongplate med tilh\u00f8rende r\u00f8r er plassert opp\u00e5 eksisterende kai, og har v\u00e6rt n\u00f8dvendig for \u00e5 sikre/vedlikeholde eksisterende kai. Tiltakene vil ikke medf\u00f8re risiko for brannspredning, og vil ikke medf\u00f8re mindre lys og luft mellom de aktuelle eiendommene. Tiltakene er godt tilpasset eksisterende kai og naust, og vil ikke medf\u00f8re begrensninger i naboenes tilflott til egen eiendom. Det anf\u00f8res at oms\u00f8kte tiltak ikke vil medf\u00f8re at hensynene bak avstandskravet i pbl \u00a7 29-4 blir \u00abvesentlig tilsidesatt\u00bb, jfr. pbl \u00a7 19-2. 7.3. Fordelene er klart st\u00f8rre enn ulempene Det anf\u00f8res at fordelene ved \u00e5 gi dispensasjon er klart st\u00f8rre enn ulempene. Det vises til punkt 3.2 ovenfor. 8. Avslutning Med grunnlag i ovennevnte anf\u00f8res det at vilk\u00e5rene for dispensasjon er oppfylt, jfr. pbl \u00a7 19-2. Ta gjerne kontakt dersom det er sp\u00f8rsm\u00e5l eller behov for tilleggsinformasjon. Med vennlig hilsen Harris Advokatfirma AS Cathrine Tvedt Lorentzen Advokat ctl@harris.no 926 29 160 1124872502/2603533 harris.no Side 9 av 9 "
}