{
  "dokument_id": "0ad335ff-b699-51e8-999f-2fb3bd6894d0",
  "doc_type": "case_minutes",
  "kommune": 4601,
  "tittel": "Saksprotokoll UMBY, 14112024, Sak 386/24, Innspill til forslag om \u00f8kte kollektivtakster",
  "url": "https://bergen.kommune.no/politikere-utvalg/api/fil/bk360/11560301/Innstilling-vedtak-Innspill-til-forslag-om-okte-kollektivtakster",
  "tekst": "Innspill til forslag om \u00f8kte kollektivtakster Utvalg for milj\u00f8 og byutvikling behandlet saken i m\u00f8tet 14.11.2024 sak 386/24 og avga f\u00f8lgende innstilling: 1. Bergen bystyre ber Vestland fylkesting om \u00e5 ikke innf\u00f8re de foresl\u00e5tte kuttene og pris\u00f8kningene som ber\u00f8rer bergensomr\u00e5det. 2. Melding om vedtak oversendes Vestland fylkeskommune. 3. Bystyret ber fylkeskommunen utrede reklamefinansiering av kollektivtrafikk i Bergen. Bystyret mener det b\u00f8r vurderes reklame for transportmidler og for holdeplasser utenfor den historiske sentrumskjernen i Bergen. Reklameinntekter fra byrommet i Bergen m\u00e5 benyttes til \u00e5 finansiere tilbudet og prisene i Bergen. Utvalg for milj\u00f8 og byutviklings behandling F\u00f8lgende representanter tok ordet: Rebekka Helle Stensb\u00f8 (H), Salman Akhtar Chaudhry (SV), Ingrid Nergaard Fjeldstad (V), Mailiss Solheim-\u00c5kerblom (R), Chris J\u00f8rgen Knudsen R\u00f8dland (H), Torstein Gya (SV). Forslag fremsatt i utvalget: Salman Akhtar Chaudhry (SV) fremsatte p\u00e5 vegne av SV f\u00f8lgende alternative forslag: Innspill til forslag om \u00f8kte kollektivtakster 1. Bergen bystyre ber Vestland fylkesting om \u00e5 ikke innf\u00f8re de foresl\u00e5tte kuttene og pris\u00f8kningene som ber\u00f8rer bergensomr\u00e5det med f\u00f8lgende endringer til byr\u00e5dets anbefaling/konklusjon tredje og siste avsnitt: Nytt tredje avsnitt: \u00c5 slutte seg til at foresl\u00e5tte \u00f8kninger i pris er vanskelig og vil gj\u00f8re det vanskeligere \u00e5 n\u00e5 nullvekstm\u00e5let, spesielt siden elbiltakstene er s\u00e5 lave Generelt er kvaliteten p\u00e5 tilbudet med hyppige avganger og forutsigbare linjer det viktigste for \u00e5 f\u00e5 flere til \u00e5 velge kollektivtransport. Sammenliknet med bil har kollektivtrafikken v\u00e6rt veldig konkurransedyktig p\u00e5 pris. Med de forslagene som n\u00e5 kommer mener byr\u00e5det at vi n\u00e5r smertegrensen for kollektivtransportens konkurranseevne n\u00e5r det gjelder pris. Bergen vil med dette forslaget f\u00e5 de h\u00f8yeste prisene i landet p\u00e5 enkeltbilletter, med sv\u00e6rt h\u00f8y pris ogs\u00e5 for korte reiser. N\u00e5r billettprisene begynner \u00e5 n\u00e6rme seg kostnadene til biltransport vil flere velge bil fremfor kollektiv. Nytt siste avsnitt: Bystyret mener at fylkeskommunens inntekter m\u00e5 \u00f8kes, og at staten m\u00e5 sette fylkeskommunen i stand til \u00e5 innfri sine forpliktelser p\u00e5 kollektivomr\u00e5det og n\u00e5 nullvekstm\u00e5let. Samtidig b\u00f8r fylkeskommunen jobbe for \u00e5 \u00f8ke inntektene p\u00e5 andre m\u00e5ter, og for eksempel vurdere om flyplasstakst kan bidra til \u00e5 skjerme tilbudet og redusere takstene.Bystyret ber om at fylkeskommunen unders\u00f8ker om turist/cruise skatt kan bidra til \u00e5 finansiere kollektivdrift. 2. Melding om vedtak oversendes Vestland fylkeskommune. Salman Akhtar Chaudhry (SV) fremsatte p\u00e5 vegne av SV f\u00f8lgende tilleggsforslag: Nytt avsnitt: Bystyret mener man kan bruke ytterligere midler fra bomringen til \u00e5 drifte kollektivtilbudet. Bystyret er ogs\u00e5 positiv til at 74 millioner kroner som er satt av til bybanen omdisponeres til drift av kollektivtransporten. Rebekka Helle Stensb\u00f8 (H) fremsatte p\u00e5 vegne av H, FrP, BL, INP og Sp f\u00f8lgende tilleggsforslag: 3. Bystyret ber fylkeskommunen utrede reklamefinansiering av kollektivtrafikk i Bergen. Bystyret mener det b\u00f8r vurderes reklame for transportmidler og for holdeplasser utenfor den historiske sentrumskjernen i Bergen. Reklameinntekter fra byrommet i Bergen m\u00e5 benyttes til \u00e5 finansiere tilbudet og prisene i Bergen. Votering: Alternativt forslag fra SV, fremsatt av Salman Akhtar Chaudhry (SV), fikk 3 stemmer (SV, R). Innstillingen punkt 1 og 2 ble tiltr\u00e5dt med 12 stemmer (H, A, FrP, BL, INP, Sp). Tilleggsforslag fra H, FrP, BL, INP og Sp, fremsatt av Rebekka Helle Stensb\u00f8 (H), ble tiltr\u00e5dt med 9 stemmer (H, FrP, BL, INP, Sp). Tilleggsforslag fra SV, fremsatt av Salman Akhtar Chaudhry (SV), fikk 3 stemmer (SV, R). Byr\u00e5det behandlet saken i m\u00f8tet 29.10.2024 sak 309.1/24 Byr\u00e5det innstiller til bystyret \u00e5 fatte f\u00f8lgende vedtak: 1. Bergen bystyre ber Vestland fylkesting om \u00e5 ikke innf\u00f8re de foresl\u00e5tte kuttene og pris\u00f8kningene som ber\u00f8rer bergensomr\u00e5det. 2. Melding om vedtak oversendes Vestland fylkeskommune. 2 "
}