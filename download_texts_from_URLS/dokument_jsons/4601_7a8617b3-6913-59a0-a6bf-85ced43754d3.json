{
  "dokument_id": "7a8617b3-6913-59a0-a6bf-85ced43754d3",
  "doc_type": "case_attachment",
  "kommune": 4601,
  "tittel": "Innspill p\u00e5 fagnotater fra Forskerforbundet",
  "url": "https://bergen.kommune.no/politikere-utvalg/api/fil/bk360/11996071/Innspill-pa-fagnotater-fra-Forskerforbundet",
  "tekst": "Fra: \"Holsen, Monica Dalland\" Sendt: fredag 24. januar 2025 09:40:18 Til: \"Hazell, William\" <William.Hazell@bergen.kommune.no>; \"Torsvik, Torbj\u00f8rn\" <Torbjorn.Torsvik@bergen.kommune.no> Emne: VS: Innspill p\u00e5 fagnotater fra Forskerforbundet Vedlegg: Barnekulturs tilsvar til Kulturetatens fagnotat.pdf, Fagnotat fra Bergen Offentlige Bibliotek.pdf, Fagnotat fra Kulturetaten.pdf, Kulturkontorenes faglige vurderinger til Kulturetatens fagnotat.pdf Og n\u00e5 ogs\u00e5 med vedleggene. Mvh Monica Fra: Nymoen, Magnus <Magnus.Nymoen@bergen.kommune.no> Sendt: fredag 24. januar 2025 09:34 Til: Holsen, Monica Dalland <Monica.Holsen@bergen.kommune.no> Kopi: N\u00f8ttveit, Camilla <Camilla.Nottveit2@bergen.kommune.no> Emne: VS: Innspill p\u00e5 fagnotater fra Forskerforbundet Innspill fra Forskerforbundet, n\u00e5 med vedlegg Vennlig hilsen Magnus Nymoen R\u00e5dgiver virksomhetsstyring og forvaltning | Byr\u00e5dsavdeling for n\u00e6ring, kultur og idrett Bergen kommune Postboks 7700, 5020 Bergen 918 79 772 Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. Fra: Bruland, St\u00e5le <Stale.Bruland@bergen.kommune.no> Sendt: torsdag 23. januar 2025 20:22 Til: Nymoen, Magnus <Magnus.Nymoen@bergen.kommune.no> Emne: Innspill p\u00e5 fagnotater fra Forskerforbundet Hei Magnus Skal flere motta innspill p\u00e5 fagnotater? Jeg s\u00e5 William Hazel ble nevnt. Legger ved innspill fra Forskerforbundets medlemmer. Det har kommet inn ganske sterke reaksjoner p\u00e5 direkt\u00f8r ved Kulturetaten sitt fagnotat til byr\u00e5det. Avdelingsledere og andre ansatte f\u00f8ler seg ikke h\u00f8rt da den faglige anbefalingen de leverte spriker sv\u00e6rt i forhold til det som ble skrevet av direkt\u00f8ren selv. Vedlagt: \u2022 \"Barnekulturs tilsvar til Kulturetatens fagnotat\" - dette er reaksjoner og innspill p\u00e5 det skrevne fagnotat fra direkt\u00f8r ved Kulturetaten. Skrevet av Forskerforbundets og Deltas medlemmer p\u00e5 avdeling Barnekultur. (Ogs\u00e5 sendt inn via Delta) \u2022 \"Kulturkontorenes faglige vurderinger til Kulturetatens fagnotat\" - dette er innspillene som direkt\u00f8ren ved Kulturetaten skulle basere sitt fagnotat p\u00e5. Skrevet av avdelingslederne ved de fire kulturkontorene. \u2022 Legger i tillegg ved fagnotatene for kontekst. Utdrag fra \"Kulturkontorenes faglige vurderinger til Kulturetatens fagnotat\": Fire kulturkontor i bydelene administrert under Bergen offentlige bibliotek. For \u00e5 oppn\u00e5 m\u00e5l om innsparing av administrasjon, kan tilbudene videref\u00f8res med kutt i administrasjonen sentralt og bydekkende i Kulturetaten. I 2022 tilbakef\u00f8rte Kulturetaten tjenestene p\u00e5 barne- og ungdomsfeltet, kulturtilbudene til mennesker med utviklingshemming og deler av markedsf\u00f8ringsarbeidet av etatens tjenester tilbake til kulturkontorene. Administrative ressurser ble flyttet til kulturkontorene for \u00e5 gi en mer effektiv drift og bedre kvalitet p\u00e5 tjenestene til innbyggerne. Med kortere avstand mellom tjenestene og administrasjon oppn\u00e5dde etaten h\u00f8yere bes\u00f8kstall, bedre lokalt informasjonsarbeid, synergier i lokale samarbeid, og tettere personaloppf\u00f8lging av deltidsansatte i tilbudene. Erfaringer etter omorganiseringen i 2017 viste at sentralisering av driftsarbeidsoppgaver til en sentral administrasjon, ikke gav en \u00f8nsket effektivisering av driften. Det f\u00f8rte til en vekst i administrasjon, mens selve tilbudene til barn, unge og mennesker med utviklingshemming ble svekket i mengde og kvalitet. Det er derfor naturlig \u00e5 tenke at prosessen med \u00e5 flytte ressurser tilbake til fire kulturkontor ytterligere gjennomf\u00f8res i den nye omstillingssituasjonen, nettopp for \u00e5 svare p\u00e5 kravet om en mer effektiv drift. Kutt i Kulturetatens sentraladministrasjon kan gi en mer effektiv drift og redusere kostnader. Et st\u00f8rre ansvar, og handlingsrom, fordelt p\u00e5 f\u00e6rre avdelinger (fra 9 til 4) tett p\u00e5 mottakere og tjenesteproduksjon, vil gi en bedre og mer effektiv drift. Kulturkontorene kan fungere som egne resultatenheter underlagt Bergen offentlige bibliotek. Utdrag fra fagnotatet fra Kulturetaten, vil de fire kulturkontorene bli nedlagt?: \"Bystyret har vedtatt at Kulturetaten skal kutte ti millioner i 2025, og det m\u00e5 forventes at det kan komme ytterligere kutt i \u00f8konomien fremover. Da er det viktig \u00e5 bygge en organisasjon som kan driftes med f\u00e6rre ansatte. Det vurderes med disse forutsetningene som hensiktsmessig \u00e5 sentralisere alle administrative oppgaver, samtidig som det er viktig \u00e5 ivareta publikums behov for lokale tilbud. Stillinger med lignende arbeidsoppgaver b\u00f8r samles i team, slik at det kan bygges gode fagmilj\u00f8 og at ansatte enkelt kan st\u00f8tte hverandre ved frav\u00e6r og i faglige utfordringer. For \u00e5 ivareta helhetlig drift er det ogs\u00e5 viktig \u00e5 opprette formelle team som jobber p\u00e5 tvers. Administrering av kulturbygg. Drift og utleie av kulturbygg (eksempelvis kulturhus, bydelshus, \u00f8vingslokaler og \u00f8vrige kulturlokaler) administreres sentralt, men utf\u00f8res lokalt. Aktivitetstilbud. Tilbud administreres sentralt, men utf\u00f8res lokalt. Administrasjon av hel\u00e5rstilbud som fritidsklubber og lignende, samles i et team. \" P\u00e5 nytt anbefales alts\u00e5 sentralisering av administrasjonen p\u00e5 tross av at dette ikke fungerte s\u00e6rlig godt mellom 2017 og 2022. Og hvor mye er det \u00e5 spare p\u00e5 at Barnas kulturhus legges ned som eget bygg n\u00e5r Bergen kommune eier bygget selv (Kalmargaten 6). Skal bygget selges? N\u00e5r tas saken opp i byr\u00e5det? Gi en lyd hvis noe er uklart. Vennlig hilsen St\u00e5le Krantz Bruland Hovedtillitsvalgt for Forskerforbundet i Bergen kommune Epost: sbruland@gmail.com Tlf: 41105666 "
}