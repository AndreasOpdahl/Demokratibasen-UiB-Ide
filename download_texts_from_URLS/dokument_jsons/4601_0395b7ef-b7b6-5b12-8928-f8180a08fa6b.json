{
  "dokument_id": "0395b7ef-b7b6-5b12-8928-f8180a08fa6b",
  "doc_type": "case_attachment",
  "kommune": 4601,
  "tittel": "Fagnotat av 10.05.24: Salg av eiendom - \u00d8vregaten 29, gnr 167 bnr 1540.",
  "url": "https://bergen.kommune.no/politikere-utvalg/api/fil/bk360/10426826/Fagnotat-av-10-05-24-Salg-av-eiendom-Ovregaten-29-gnr-167-bnr-1540-",
  "tekst": " Etat for bygg og eiendom Til Fagnotat Seksjon for strategisk eiendomsforvaltning V\u00e5r referanse: 2023/280101-2 Saksbehandler: Helene L\u00f8venholm Fra Dato: 10. mai 2024 Etat for bygg og eiendom Fagnotat av 10.05.24: Salg av eiendom - \u00d8vregaten 29, gnr 167 bnr 1540. Hva saken gjelder: Saken gjelder salg av \u00d8vregaten 29. \u00d8vregaten 29 ble overtatt vederlagsfritt av Bergen kommune fra Vestland fylkeskommune i januar 2022. Vestland fylkeskommune har tidligere benyttet eiendommen til skolebygg (Kyrre skole). Fagetatens vurdering: Eiendommens tomteareal er p\u00e5 ca. 388 m2, og bygget har en BRA p\u00e5 i underkant av 600 kvm. Bygget st\u00e5r i dag tomt da det har setningsskader og behov for omfattende rehabilitering f\u00f8r det kan tas i bruk. Eiendommen er lagt ut til salg ved hjelp av n\u00e6ringsmegler p\u00e5 det \u00e5pne markedet. Vi har f\u00e5tt f\u00f8lgende oppsummering av gjennomf\u00f8ringen av salget fra megler; \u00abVi har over 6 uker hatt et betydelig antall visninger. Totalt har det v\u00e6rt n\u00e6rmere 30 akt\u00f8rer som har vist interesse for eiendommen. Dog har mange falt av etter gjennomgang av salgsinformasjon og rapporter. Ca 10 akt\u00f8rer har gjennomf\u00f8rt befaring, hvorav noen med bygningskyndige personer. Samtlige av akt\u00f8rene som har vist interesse, er akt\u00f8rer som har kjennskap til rehabilitering av eiendom. P\u00e5 bakgrunn av r\u00e5d og unders\u00f8kelser av ingeni\u00f8rer og byggmestre, har de aller fleste valgt \u00e5 ikke by p\u00e5 eiendommen. Det har v\u00e6rt to akt\u00f8rer som har v\u00e6rt inne med bud. - Akt\u00f8r 1, bud kr 4 mil. Denne valgte \u00e5 ikke komme inn med h\u00f8yere bud. - Akt\u00f8r 2, bud kr 5 mil. Denne akt\u00f8ren mener det budet reflekterer eiendommens verdi, men er villig til \u00e5 strekke seg til kr 5.5 millioner. Ytterligere bud\u00f8kning vil ikke bli aktuelt. o Budgiver har bekreftet skriftlig at budet \u00f8kes til kr 5.5 mil med tidsfrist fredag kl 12. Basert p\u00e5 prosessen vi har gjennomf\u00f8rt tror vi at det vil v\u00e6re vanskelig \u00e5 oppn\u00e5 en h\u00f8yere pris i dagens marked, og med eiendommens tilstand. Sistnevnte er det avgj\u00f8rende, summen av rehabiliteringskostnader ligger mellom kr 18 mil og kr 20 mil, p\u00e5 de estimater som er formidlet til oss. I tillegg er det forbundet stor usikkerhet med grunnforholdene, og hvordan dette skal h\u00e5ndteres.\u00bb Det er utarbeidet en kj\u00f8pekontrakt basert p\u00e5 meglers standardkontrakt, vedlegg 1. Fagetatens anbefaling: Eiendommen er lagt ut p\u00e5 det \u00e5pne markedet, og det har v\u00e6rt en reel budrunde med flere interessenter. Etat for bygg og eiendom er av den oppfatning at prisen vi har oppn\u00e5dd gjennom budrunden er markedspris i dagens eiendomsmarked. Etat for bygg og eiendom sin anbefaling er at eiendommen selges for kr. 5 500 000,- i henhold til vedlagte kj\u00f8pekontrakt. Avtalen om salg er utarbeidet med forbehold om politisk godkjenning. Med hilsen Etat for bygg og eiendom \u00d8ystein Fykse Fung. Avdelingsleder Helene L\u00f8venholm spesialr\u00e5dgiver Dokumentet er godkjent elektronisk. Vedlegg: 1. Kj\u00f8pekontrakt "
}