{
  "dokument_id": "26082aa4-8e33-5ae7-ba18-10a4d664a388",
  "doc_type": "case_attachment",
  "kommune": 4601,
  "tittel": "Fagnotat datert 11.06.2024",
  "url": "https://bergen.kommune.no/politikere-utvalg/api/fil/bk360/10626560/Fagnotat-datert-11-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/13101-5 (Arbeidssted) Saksbehandler: Stine Stephansen Dato: 11.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 216/24/0/0 Eidsv\u00e5gveien 115. Klage p\u00e5 tillatelse til endring av rammetillatelse. Bruksendring av deler fra kontor til offentlig tjenesteyting Veilaget Strandveien 5105 Eidsv\u00e5g v/leder Bruse Hofstedt 02.05.2024 og Hvem klager? Sameiet Eidsv\u00e5g Terrasse v/styreleder Sigmund Riis 02.05.2024. Bruksendring fra kontorform\u00e5l til offentlig tjenesteyting (dagsenter for personer med nedsatt funksjonsevne) for deler av bygget, 3-5 etasje. Tiltaket Samlet areal 2003 m2. Planendring/flytting av bakvegg. Etablering av dekke/etasjeskille i opprinnelig \u00e5pent areal mellom trappehus og yttervegg i akse F. Det gis tillatelse til endring av rammetillatelse datert 15.03.2011. Det gis dispensasjon fra reguleringsplanens \u00a7 2.1 form\u00e5l \u00abbygninger for Vedtaket kontorvirksomhet\u00bb og fra KPA 2018 \u00a7 6.1 byggegrense langs sj\u00f8 (25 m i ytre fortettingssone). Eiendommen er regulert ved plan R. 50790400, \u00c5sane gnr. 216 bnr. 24, Planstatus Eidsv\u00e5g Fabrikker, kontorbygg ved kommunekaien, stadfestet 15.11.2004. I KPA 2018 er eiendommen vist som bebyggelse og anlegg. Se punkt 1. Kommunen fremst\u00e5r som inhabil til \u00e5 behandle s\u00f8knaden da kommunen er aktuell leietaker. Det forutsettes at tillatelsen kun gjelder dagsenter for Klagegrunner personer med nedsatt funksjonsevne. Lokaler som skal benyttes til verksteder (st\u00f8y og st\u00f8v) m\u00e5 lokaliseres i arealer som vender bort fra de n\u00e6rmeste naboene. Tilkomst med bil via Strandveien er uakseptabelt. Behov for ytterligere Det er ikke behov for ytterligere saksbehandling ved en eventuell saksbehandling ved omgj\u00f8ring. eventuell omgj\u00f8ring Tillatelse til endring datert 11.04.2024 opprettholdes. Klagene tas ikke til Anbefalt vedtak f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Wanvik Dette dokumentet er godkjent elektronisk. etatsdirekt\u00f8r Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knaden gjelder endring av rammetillatelse datert 15.03.2011. I rammetillatelsen fra 2011 ble det gitt tillatelse til oppf\u00f8ring av et nytt kontorbygg p\u00e5 5 etasjer med bruksareal p\u00e5 3764 m2 med tilh\u00f8rende anlegg. Endringen som er oms\u00f8kt gjelder bruksendring av deler av bygget (3.-5. etasje) fra regulert form\u00e5l kontorvirksomhet til offentlig tjenesteyting (dagsenter for personer med nedsatt funksjonsevne), flytting av bakvegg og etablering av dekke/etasjeskille i opprinnelig \u00e5pent areal mellom trappehus og yttervegg i akse F (utl\u00f8ser ingen endring av areal). Oms\u00f8kt endring krever dispensasjon fra reguleringsplanens form\u00e5l kontorvirksomhet og dispensasjon fra KPA 2018 \u00a7 6.1 byggegrense langs sj\u00f8, ytre fortettingssone (25 meter). Det er s\u00f8kt om dispensasjon fra bestemmelsene. Saken har v\u00e6rt sendt p\u00e5 h\u00f8ring til Statsforvalteren i Vestland og Vestland fylkeskommune. Det er ikke mottatt uttalelse fra Statsforvalteren i Vestland. Vestland fylkeskommune har kommet med uttalelse 22.01.2024 hvor de konkluderer: \u00abVestland fylkeskommune er negative til auka bruk av krysset mellom fylkesveg 578 Eidsv\u00e5gveien og privat veg Strandeveien f\u00f8r krysset vert utbetra i tr\u00e5d med vegnormalane. Vi ber om at krysset vert utbetra, eller tilkomst vert sikra gjennom tilkomst fr\u00e5 fylkesveg 578 Eidsv\u00e5gveien via kommunal veg, s\u00f8raust for eigedomen.\u00bb Det er i klagen fra Veilaget Strandveien 5105 Eidsv\u00e5g anmodet om at Statsforvalteren utsetter iverksetting til klagen er behandlet. Vi har i brev datert 22.05.2024 vurdert at vedtaket ikke gis utsatt iverksetting, jf. fvl. \u00a7 42. I brev datert 04.06.2024 har Statsforvalteren bedt kommunen om \u00e5 f\u00e5 oversendt saksdokumentene slik at Statsforvalteren kan ta stilling til kravet om utsatt iverksetting s\u00e5 snart som mulig. Plan- og bygningsetaten oversendte saksdokumentene den 06.06.2024. 1.2. Opplysninger av vesentlig betydning for behandling av klagen Eiendommen er regulert ved plan R. 50790400, \u00c5sane gnr. 216 bnr. 24, Eidsv\u00e5g Fabrikker, kontorbygg ved kommunekaien, stadfestet 15.11.2004. I KPA 2018 er eiendommen vist som bebyggelse og anlegg, Ytre fortettingssone (Y). Hensynssone funksjonell strandsone og Hensynssone kulturmilj\u00f8 H570_3, Eidsv\u00e5g. Ansvarlig s\u00f8ker opplyser at det er foretatt nabovarsling i samsvar med pbl. \u00a7 21-3, og det er mottatt merknader fra: Gnr. 216 bnr. 388 \u2013 Sameiet Eidsv\u00e5g Terrasse Gnr. 216 bnr. 388, seksjon 11 \u2013 Birgit Hansen/ Per Terje Wollertsen Gnr. 216 bnr. 388, seksjon 8 - Hilde Brodwall Breck Gnr. 216 bnr. 388, seksjon 15 \u2013 Jon Sigurd Lundestad Gnr. 216 bnr. 388, seksjon 16 \u2013 Reidun Nordgulen Gnr. 216 bnr. 566 \u2013 Hans-Atle Christensen Gnr. 216 bnr. 862 \u2013 Bente F\u00e6r\u00f8vik Saksnummer KLAGE-2024/13101 Side 2 av 7 Merknadene g\u00e5r i hovedsak ut p\u00e5 at endring av bruken av bygget vil gi lite forutsigbarhet for hvilken aktivitet som vil bli drevet i bygget i fremtiden. Endring til dagsenter med snekkerverksted og keramikkverksted vil medf\u00f8re st\u00f8y. Infrastrukturen passer ikke n\u00e5r dagsenteret \u00f8nsker \u00e5 frakte brukere til og fra bygget via den private delen av Strandveien. Kontorbygget har ikke veirett til Strandveien. En dispensasjon medf\u00f8rer ulemper, og ikke fordeler. Tiltaket medf\u00f8rer \u00f8kt st\u00f8y og trafikk. Harris Advokatfirma AS (Harris) har 05.10.2023 p\u00e5 vegne av tiltakshaver kommet med tilsvar til nabomerknadene. Harris kommenterer at bruksendringen opprinnelig ble nabovarslet med en snuhammer til Strandveien, men som f\u00f8lge av et betydelig antall nabomerknader knyttet til protest av \u00f8kt bruk av Strandveien besluttet tiltakshaver \u00e5 g\u00e5 bort fra denne l\u00f8sningen av hensyn til naboer. Det ble derfor sendt ut nytt nabovarsel der snuhammeren ikke lenger var en del av tiltaket. Harris vurderer at de innkomne nabomerknadene ikke tilf\u00f8rer nye opplysninger som tilsier at det ikke er grunnlag for \u00e5 godkjenne tiltaket slik det er oms\u00f8kt og nabovarslet. Det p\u00e5pekes at det ikke er korrekt at EF-EN AS ikke har rett til \u00e5 bruke Strandveien, det vises til at Strandveien er en regulert vei som etter planen skal skaffe adkomst til eiendommene langs Strandveien og den kommunale kaien i Eidsv\u00e5gen. Det kommenteres ogs\u00e5 at AS Eidsv\u00e5g Fabrikker er hjemmelshaver til gnr 216 bnr 24 som blant annet Strandveien er en del av. Tiltakshaver (EF-EN AS) er et heleid datterselskap av AS Eidsv\u00e5g Fabrikker. I forbindelse med bortfeste av eiendommene i Strandveien fikk festerne i fellesskap rett til \u00e5 etablere veien som adkomst til sine eiendommer, forutsetningen var imidlertid at \u00f8vrige festere, eksisterende og fremtidige, skulle ha rett til \u00e5 benytte veien. Det er AS Eidsv\u00e5g Fabrikker som er i posisjon til \u00e5 tildele nye veiretter til Strandveien, hvilket oms\u00f8kt eiendommen har f\u00e5tt tildelt. Harris kommenterer hvilke aktiviteter det vil legges opp til i dagsenteret (treningskj\u00f8kken, kantine, keramikkverksted, snekkerverksted, trening/fysiorom og ulike grupperom med aktiviteter), at det vil v\u00e6re ca. 45 brukere og 35 ansatte, og at brukerne blir kj\u00f8rt til/fra bygget og vil v\u00e6re p\u00e5 bygget ca. kl. 09:00-15:00. Det vil v\u00e6re lys i bygget i samme tidsrom som et kontor, men f\u00e6rre brukere enn i et ordin\u00e6rt kontorbygg. Bygget vil oppfylle tekniske krav til st\u00f8y, og s\u00f8ker kan ikke se at denne brukergruppen ikke vil v\u00e6re forenelig med bruken av naboeiendommer eller friomr\u00e5dene i omr\u00e5det. Harris kommenterer ogs\u00e5 at det ikke er grunnlag for \u00e5 v\u00e6re bekymret for at bygget blir tatt i bruk av andre brukergrupper da leietaker \u00f8nsker en langsiktig leieavtale. Harris kommenterer videre at Plan- og bygningsetaten ikke blir inhabil i saken, selv om Bergen kommune ved Eidsv\u00e5g dagsenter (innunder en likestilt etat) blir leietaker. Det vises til nabomerknadene og tilsvaret til nabomerknadene i sin helhet. 2. Om klagene Klagen fra Veilaget Strandveien 5105 Eidsv\u00e5g Kommunen fremst\u00e5r som inhabil til \u00e5 behandle s\u00f8knaden da kommunen er aktuell leietaker. Klager \u00f8nsker at Statsforvalteren skal se p\u00e5 saken, og anmoder om at Statsforvalteren utsetter iverksetting til klagen er behandlet. Saksnummer KLAGE-2024/13101 Side 3 av 7 Klager forutsetter at tillatelsen kun gjelder dagsenter for personer med nedsatt funksjonsevne, og at det m\u00e5 s\u00f8kes om ny bruksendring dersom det senere \u00f8nskes en annen offentlig tjenesteyting enn dagsenter for personer med nedsatt funksjonsevne i de samme lokalene. Lokaler som skal benyttes til verksteder (st\u00f8y og st\u00f8v) m\u00e5 lokaliseres i arealer som vender bort fra de n\u00e6rmeste naboene. Det anf\u00f8res at ved \u00e5 benytte begrepet prim\u00e6radkomst i vedtaket aksepterer man at brukerne har en sekund\u00e6radkomst. Tilkomst med bil via Strandveien er uakseptabelt. Klager krever at det settes opp sperringer for \u00e5 hindre bilkj\u00f8ring inn p\u00e5 reposet. EF-EN AS har ikke rett til \u00e5 bruke Strandveien, slik utbygger skriver. Utbyggers p\u00e5stand stemmer ikke overens med festekontrakter og de skj\u00f8ter som er tinglyst. Det er eiendommene langs Strandveien som har bygget veien og eier veilegemet. Utbygger viser til plan-ID 50790000 som begrunnelse for \u00e5 kunne benytte Strandveien som sekund\u00e6radkomst og at det i henhold til denne planen er forventet \u00f8kning i trafikken. Klager mener at deler av planen er tilsidesatt/erstattet av plan- ID 50790400. Klager minner om at Eidsv\u00e5gveien 97 (gnr 216 bnr 1280) i 2021 fikk avslag p\u00e5 \u00e5 bygge bolighus med 12-16 boenheter der Strandveiens private del skulle v\u00e6re tilkomstvei. Begrunnelsen for avslaget var blant annet at b\u00e5de privatvei og kryss ikke tilfredsstilte dagens krav til veistandard. Det bes om at det fattes nytt vedtak der s\u00f8knad om bruksendring blir avsl\u00e5tt. Subsidi\u00e6rt at klagen resulterer i et nytt vedtak hvor klagers merknader vedr\u00f8rende tilkomst og trafikale forhold i Strandveien blir ivaretatt, inkl. oppsetting av sperringer for \u00e5 hindre bilkj\u00f8ring inn p\u00e5 reposet. Klager anf\u00f8rer at det m\u00e5 klart fremkomme i vedtaket at ingen bilkj\u00f8ring til og fra oms\u00f8kt eiendom skal foreg\u00e5 via Strandveien. Dersom kommunen aksepterer at bilkj\u00f8ring til og fra eiendommen skal kunne skje via Strandveien m\u00e5 kommunen og fylke samtidig gi utbygger forpliktelse til \u00e5 utbedre b\u00e5de privatdel av Strandveien, krysset privat del av Strandveien/kommunal del av Strandveien og krysset Strandveien/Eidsv\u00e5gveien slik at strekningen tilfredsstiller dagens krav til veistandard. Klagen fra Sameiet Eidsv\u00e5g Terrasse Sameiet gir sin st\u00f8tte til klagen som Veilaget Strandveien har sendt inn. Det anf\u00f8res at saken b\u00f8r vurderes av Statsforvalteren da Bergen kommune kan v\u00e6re inhabil siden kommunen er aktuell leietaker som det s\u00f8kes bruksendring for. Det at nybygget ligger n\u00e6r strandkanten tilsier ogs\u00e5 at saken b\u00f8r l\u00f8ftes til Statsforvalteren. Verksteder og aktiviteter som for\u00e5rsaker st\u00f8y og st\u00f8v b\u00f8r lokaliseres mot nord-\u00f8st, lengst bort fra naboene. Klager mener at det ikke b\u00f8r brukes uttrykket \u00abprim\u00e6radkomst\u00bb da dette indikerer at det ogs\u00e5 legges til rette for en sekund\u00e6radkomst. Det \u00f8nskes ikke at det \u00e5pnes opp for sekund\u00e6radkomst via Strandveien og forbi klagers boligbygg da Strandveien er vurdert av kommunen til \u00e5 ikke t\u00e5le mer biltrafikk. Klager viser til avslag i 2021 p\u00e5 s\u00f8knad om nytt boligbygg p\u00e5 Eidsv\u00e5gveien 97 med begrunnelse at Strandveien og krysset med Eidsv\u00e5gveien ikke hadde tilfredsstillende standard til \u00e5 t\u00e5le \u00f8kt biltrafikk. Det er ikke gjort utbedringer p\u00e5 Strandveien siden avslaget, og da mener klager at kommunen ikke kan \u00e5pne for adkomst via denne veien til et nybygg med 35 ansatte og 45 klienter. Dersom kommunen Saksnummer KLAGE-2024/13101 Side 4 av 7 ikke finner grunnlag for \u00e5 begrense adkomsten til kun den \u00f8stre, m\u00e5 kommunen og fylket kreve en utbedring av utbygger av veien og krysset til normalstandard. Klager mener at en slik prosess ogs\u00e5 b\u00f8r omfatte en eventuell omklassifisering av Strandveien fra privatvei til kommunal vei. Det anf\u00f8res videre at klager oppfatter at veibiten fra enden av Strandveien og ned til reposet til nybygget er regulert som gangtrase og ikke tillatt som kj\u00f8revei. Siden Strandveien og trappel\u00f8pet mellom kommunekaien og opp til fylkesveien blir en ny og attraktiv gangtrase, mener klager at den nye, korte gangveien b\u00f8r markeres ekstra som gangvei med skilting som et minimum og sekund\u00e6rt med en form for stengsel om u\u00f8nsket biltrafikk skulle bli resultatet. N\u00e5r det gjelder de samlede konsekvensene av \u00e5 gi dispensasjon kan ikke klager se at det i vedtaket er omtalt andre hensyn enn de som kun gjelder for nybyggets aktiviteter. Klager mener at kommunen i sin samlede vurdering ikke har tatt hensyn til naboer, omgivelser og infrastruktur. Klager kan ikke se at fordelene ved \u00e5 gi dispensasjon er klart st\u00f8rre enn ulempene. Tvert om mener klager det motsatte, at vedtaket gir st\u00f8rre ulemper enn fordeler samlet sett. Det er begrenset med parkeringsplasser ved bygget, og det er allerede problemer med villparkering i Strandveien. Klager anser det som en saksbehandlingsfeil om en samlet konsekvensvurdering ikke har med forhold om naboer, omgivelser og infrastruktur i omr\u00e5det. Det vises til klagene i sin helhet. 3. Vurdering av klagene Habilitet Det anf\u00f8res i klagene at kommunen fremst\u00e5r som inhabil til \u00e5 behandle s\u00f8knaden da det er kommunen som er aktuell leietaker i saken. Vi viser til v\u00e5rt svar i brev Bekreftelse p\u00e5 mottatt klage datert 22.05.2024 hvor vi kommenterte denne anf\u00f8rselen. V\u00e5r vurdering er at Plan- og bygningsetaten ikke er inhabil til \u00e5 behandle s\u00f8knaden om bruksendring eller forberede klagesaken. At kommunen evt. skal v\u00e6re leietaker i bygget er ikke en inhabilitetsgrunn i seg selv. Klagesaken oversendes til politisk behandling, og dersom vedtaket opprettholdes politisk vil klagesaken oversendes til Statsforvalteren for endelig avgj\u00f8relse. Dispensasjon fra kontorform\u00e5l og byggegrense langs sj\u00f8 Det er i vedtaket lagt til grunn at vilk\u00e5rene for dispensasjon fra reguleringsplanens form\u00e5l kontorvirksomhet og KPA 2018 \u00a7 6.1 byggegrense p\u00e5 25 meter langs sj\u00f8 er oppfylt, jf. pbl. \u00a7 19-2. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Hensynet bak arealform\u00e5l i reguleringsplaner er at dette skal sikre en forutsigbar utbygging og ett form\u00e5l som passer inn i omr\u00e5det blant annet med hensyn p\u00e5 naboer, omgivelser og infrastruktur. Saksnummer KLAGE-2024/13101 Side 5 av 7 Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Klager anf\u00f8rer at denne ikke kan se i vedtaket at det er omtalt andre hensyn enn de som kun gjelder for byggets aktiviteter. Klager mener at det kommunen i sin samlede vurdering ikke har tatt hensyn til naboer, omgivelser og infrastruktur. Det anf\u00f8res at konsekvensene for omgivelser og infrastruktur tilsier s\u00e5pass mange faktorer p\u00e5 minussiden at denne ikke kan se at fordelene ved \u00e5 gi dispensasjon er klart st\u00f8rre enn ulempene. Tvert i mot mener klager det motsatte, at vedtaket kan gi st\u00f8rre ulemper enn fordeler samlet sett. Det anf\u00f8res at det er begrenset med parkeringsplasser ved bygget og det er allerede problemer med villparkering i Strandveien av folk som ikke bor der. Klager anser det som en saksbehandlingsfeil om en samlet konsekvensvurdering ikke har med forhold om naboer, omgivelser og infrastruktur i omr\u00e5det. Vi bemerker at oms\u00f8kt eiendom er regulert til kontorvirksomhet og boliger i \u00f8verste etasje. Det er vurdert i reguleringsplanen at det kan bygges n\u00e6rmere enn 25 meter fra sj\u00f8 og at arealform\u00e5let kontorvirksomhet og boliger er et form\u00e5l som passer inn i omr\u00e5det, b\u00e5de i forhold til naboer, omgivelser og infrastrukturen. Tilgjengeligheten til sj\u00f8 er sikret ved trapp som bygges slik at man lett kan komme seg ned til kaien. Kontorvirksomhet og boliger ville ogs\u00e5 generert trafikk og noe st\u00f8y. V\u00e5r vurdering er at oms\u00f8kt bruksendring ikke vil medf\u00f8re mer trafikk eller st\u00f8y enn det det regulerte form\u00e5let ville generert, og at dette ligger innenfor t\u00e5legrensen ifht. eventuelle naboulemper. Det vil v\u00e6re lys i dagsenteret, og dagsenteret vil v\u00e6re \u00e5pent ca. kl 09:00- 15:00 og brukerne tilstede i samme tidsrom som normale kontorarbeidstider. Men det vil v\u00e6re f\u00e6rre brukere enn i et ordin\u00e6rt kontorbygg. S\u00f8ker har opplyst at bygget vil oppfylle gjeldende tekniske krav til st\u00f8y, slik at gjeldende grenseverdier for st\u00f8y ikke blir brutt. N\u00e5r det gjelder infrastrukturen viser vi til at eiendommen er sikret adkomst via kommunal vei Eidsv\u00e5gveien. V\u00e5r vurdering er at hensynene bak bestemmelsene ikke blir vesentlig tilsidesatt. N\u00e5r det gjelder fordeler og ulemper med oms\u00f8kt bruksendring viser vi til og opprettholder vurderingen som er gjort i vedtaket: \u00abFordelene ved \u00e5 innvilge dispensasjon vil v\u00e6re at det tilrettelegger for at en brukergruppe med s\u00e6rskilte behov f\u00e5r tilgang til gode, moderne og tilrettelagte lokaler i n\u00e6rheten av det omr\u00e5det de er i dag. Eidsv\u00e5g dagsenter holder i dag til ved Eidsv\u00e5gbakken 1, alts\u00e5 noen hundre meter fra nybygget ved Eidsv\u00e5gveien 115. Brukerne har en tilh\u00f8righet til omr\u00e5det, og det finnes ikke tilgjengelig alternative lokaler som egner seg til bruken. Det er en samfunnsinteresse \u00e5 sikre et godt tilbud p\u00e5 dagtid til denne brukergruppen. Ved \u00e5 f\u00e5 lov til \u00e5 etablere seg i nybygget, \u00e5pner dette muligheter for \u00e5 skape et bedre tilbud b\u00e5de til brukere og ansatte ved senteret. Nye lokaler vil i stor grad kunne tilpasses senterets og brukernes \u00f8nsker, gi mer fleksibilitet, samtidig som bygget oppf\u00f8res etter nyeste forskriftskrav b\u00e5de Saksnummer KLAGE-2024/13101 Side 6 av 7 med hensyn p\u00e5 universell utforming, energi og arbeidsmilj\u00f8krav. At avstanden fra dagens lokasjon er kort, vurderes ogs\u00e5 so Ulempene ved \u00e5 innvilge dispensasjon er at det \u00e5pnes for en bruk som i utgangspunktet ikke var vurdert p\u00e5 eiendommen da planen ble vedtatt.\u00bb Fordelene ved en dispensasjon anses som klart st\u00f8rre enn ulempene, jf. pbl. \u00a7 19-2. Adkomstvei Vi bemerker at tiltaket har adkomst via kommunal avkj\u00f8rsel fra Eidsv\u00e5gveien i \u00f8st. At det i vedtaket er brukt begrepet prim\u00e6radkomst indikerer ikke slik klagerne anf\u00f8rer at det er godkjent en sekund\u00e6radkomst. Det er adkomstveien via Eidsv\u00e5gveien som er lagt til grunn, jf. pbl. \u00a7 27-4. Hvorvidt oms\u00f8kt eiendom har rett til bruk av den private veien Strandveien er det ikke tatt stilling til da dette er av privatrettslig karakter. En av nabomerknadene g\u00e5r ut p\u00e5 at tiltaket medf\u00f8rer \u00f8kt trafikk. Det fremg\u00e5r av trafikkvurderingen datert 15.12.2023 at: \u00abSamlet vurdert vil hovedkonklusjonen v\u00e6re at bruksendringen uansett ikke forventes \u00e5 skape mer biltrafikk til/fra eiendommen er dagens godkjente bruk til kontorform\u00e5l. Mest sannsynlig vil det bli lavere trafikkskapning med dagsenteret, men i hvor stor grad trafikken vil v\u00e6re lavere er avhengig av bruken av de disponible parkeringsplassene i bygget i de to alternativene\u00bb. \u00d8vrig Klager forutsetter at tillatelsen kun gjelder dagsenter for personer med nedsatt funksjonsevne, og at det m\u00e5 s\u00f8kes om ny bruksendring dersom det senere \u00f8nskes en annen offentlig tjenesteyting enn dagsenter for personer med nedsatt funksjonsevne i de samme lokalene. Dette medf\u00f8rer riktighet. I vedtaket er det gitt tillatelse til bruksendring fra kontorform\u00e5l til offentlig tjenesteyting (dagsenter for personer med nedsatt funksjonsevne) for deler av bygget, 3-5 etasje. Dersom det \u00f8nskes en annen bruk enn dette m\u00e5 det s\u00f8kes om bruksendring. 4. Konklusjon Tillatelse til endring datert 11.04.2024 opprettholdes. Klagene tas ikke til f\u00f8lge. Vedlegg: 1. Situasjonskart 2. Ortofoto 3. Situasjonsplan 4. Flyfoto 5. Tegninger 6. Klage fra Veilaget Strandveien 5105 Eidsv\u00e5g 7. Klage fra Sameiet Eidsv\u00e5g Terrasse 8. Tillatelse til endring datert 11.04.2024 9. Tilsvar til nabomerknader 10. Nabomerknader 11. Uttalelse fra Vestland fylkeskommune datert 22.01.2024 12. Trafikkvurdering datert 15.12.2023 13. Rammetillatelse datert 15.03.2011 Saksnummer KLAGE-2024/13101 Side 7 av 7 "
}