{
  "dokument_id": "6e0ed181-db5a-5367-9df9-0e3fd3b115cd",
  "doc_type": "case_presentation",
  "kommune": 5501,
  "tittel": "H\u00f8ringssvar fra Troms\u00f8 kommune - Endringer i barnehageloven med forskrifter (styring og finansiering av barnehagesektoren)",
  "url": "https://innsyn.tromso.kommune.no/application/getMoteDokument?dokid=2001572111",
  "tekst": "Arkivsaksnr. 23/17951-3 Saksbehandler Olaug Johanne Susegg Saksgang M\u00f8tedato Oppvekst- og utdanningsutvalget 26.01.2024 H\u00f8ringssvar fra Troms\u00f8 kommune - Endringer i barnehageloven med forskrifter (styring og finansiering av barnehagesektoren) Kommunedirekt\u00f8rens innstilling til vedtak: H\u00f8ringssvar fra Troms\u00f8 kommune vedtas, og leveres innen fristen 1. februar 2024. Mari Enoksen Hult Kari Henriksen Konst. kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder Kunnskapsdepartementet har sendt ut forslag til endringer i barnehageloven med forskrifter. Forslaget er basert p\u00e5 strategien \u00abBarnehager for en ny tid \u2013 nasjonal barnehagestrategi mot 2030\u00bb (barnehagestrategien), hvor det ble varslet at regjeringen ville gjennomg\u00e5 regelverket for finansiering og styring av barnehagesektoren innen utgangen av 2023, og legge fram et helhetlig forslag til regelverksendringer. Departementet foresl\u00e5r: - \u00e5 gi kommunen flere styringsmuligheter - nye regler om tildeling av tilskudd til private barnehager - endringer i reglene barnehagenes organisering og kravene til bruk av tilskudd og foreldrebetaling - endringer i reglene om tilsyn og reaksjoner Lenke til h\u00f8ringsdokument: H\u00f8ring Forslag til endringer i barnehageloven med forskrifter (Styring og finansiering av barnehagesektoren) - regjeringen.no H\u00f8ringsfristen er 1. februar 2024. Saksutredning Regelverksendringene som er i denne h\u00f8ringen, er lagt p\u00e5 bakgrunn av strategien \u00abBarnehager for en ny tid \u2013 nasjonal barnehagestrategi mot 2030\u00bb (barnehagestrategien) som regjeringen la frem i januar 2023. M\u00e5let med endringene er at regelverket skal bli bedre tilpasset utviklingen i barnehagesektoren. Endringene skal legge til rette for et mangfold av barnehager med h\u00f8y kvalitet. Fokuset skal endres fra likebehandling av barnehageeiere til \u00e5 gi barna et likeverdig barnehagetilbud. Det er fortsatt \u00f8nske om \u00e5 ha b\u00e5de kommunale og private barnehager. Private barnehager skal v\u00e6re en del av det kommunale velferdstilbudet, ikke et investeringsobjekt for kommersielle interesser. Nytt regelverk skal ogs\u00e5 kunne gi kommunene \u00f8kt styring og kontroll p\u00e5 hele barnehagesektoren og gi rom for lokale prioriteringer. Saksutredningen videre tar for seg hvert kapittel som omhandler regelverksendringer (kapittel 5- 22), med kommentarer og kommunedirekt\u00f8rens forslag til h\u00f8ringssvar. Til slutt en samlet oppsummering av h\u00f8ringssvaret slik det blir sendt inn. Vedlagt er forslag til endringer i barnehagelov og forskrifter, og forlag til ny forskrift. Sammenlignet med gjeldende lov og forskrifter. Kunnskapsdepartementet har gitt ut en brosjyre \u00abKort fortalt om de viktigste grepene\u00bb som ogs\u00e5 ligger ved saken. 2 Gi kommunen flere styringsmuligheter (del 2 i h\u00f8ringsnotatet, fra side 57) Kapittel 5 \u2013 Godkjenning av barnehager \u00abDepartementet foresl\u00e5r \u00e5 lovfeste at kommunen kan godkjenne s\u00f8knader om etablering av nye private barnehager (etableringsgodkjenning) og s\u00f8knader om endringer hos godkjente private barnehager. Det skal v\u00e6re opp til kommunen om den vil godkjenne etablering av en ny privat barnehage, men hvis kommunen innvilger en s\u00f8knad om etableringsgodkjenning vil den private barnehagen ha rett til tilskudd. Hensyn kommunen kan legge vekt p\u00e5 er behovet for nye barnehageplasser, barnehagestrukturen, om barnehagen er ordin\u00e6r, familiebarnehage eller \u00e5pen barnehage, barnehagens profil, om barnehagen er ideell og s\u00f8kerens seri\u00f8sitet og egnethet. Med ideelle barnehager menes barnehager som ikke har erverv til form\u00e5l og som reinvesterer eventuelle overskudd i barnehagedrift. Se kapittel 5. Departementet foresl\u00e5r \u00e5 lovfeste at kommunen kan stille vilk\u00e5r som har saklig sammenheng med etableringsgodkjenningen, og som ikke er uforholdsmessig tyngende for barnehagen. Kommunen kan for eksempel stille vilk\u00e5r om at barnehagen skal v\u00e6re ideell eller ha en s\u00e6rskilt profil, eller vilk\u00e5r om antall barn ut fra hvor mange plasser det er behov for \u00e5 ha i barnehagen. Se kapittel 5. B\u00e5de kommunale og private barnehager m\u00e5 som i dag f\u00e5 godkjent barnehagedriften f\u00f8r de kan starte opp. Etableringsgodkjenningen vil gi kommunen mulighet til \u00e5 vurdere om den \u00f8nsker \u00e5 godkjenne og gi tilskudd til en ny privat barnehage. Godkjenning av barnehagedriften vil, som i dag, sikre at barnehagen er egnet ut fra kravene i barnehageloven. Se kapittel 5. Det skal fortsatt v\u00e6re mulig \u00e5 f\u00e5 godkjenning til \u00e5 drive barnehage uten tilskudd. Departementet foresl\u00e5r \u00e5 lovfeste hvilke regler i barnehageloven som skal gjelde for private barnehager som har f\u00e5tt godkjent barnehagedriften, men som ikke har vedtak om etableringsgodkjenning med rett til tilskudd. Se kapittel 5. Departementet foresl\u00e5r \u00e5 endre begrepet barnehageeier til barnehagen i bestemmelsene som gjelder plikter for barnehagen. Videre foresl\u00e5r departementet \u00e5 presisere hvem som har ansvaret for at en godkjent barnehage drives i samsvar med loven. Se kapittel 5.\u00bb Fra h\u00f8ringsnotatets sammendrag. Kommunens kommentar/vurdering: Etter dagens regelverk skal nye barnehager s\u00f8ke om tilskudd etter at barnehagen er bygd og godkjent til barnehagedrift. Mange kommuner, herunder Troms\u00f8 kommune, praktiserer muligheten til \u00e5 s\u00f8ke forh\u00e5ndstilsagn om tilskudd f\u00f8r bygging, med forutsetning om godkjenning av ferdig bygg. Forslaget om etableringstilskudd lovfester denne praksisen. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 5: Troms\u00f8 kommune mener det er positivt at systemet for godkjenning av private barnehager endres og st\u00f8tter forslaget om \u00e5 innf\u00f8re en etableringsgodkjenning med tilh\u00f8rende rett til tilskudd. Dersom kommunen \u00f8nsker \u00e5 prioritere ideelle barnehager, vurderes innf\u00f8ringen av en etableringsgodkjenning som et effektivt virkemiddel for \u00e5 sikre b\u00e6rekraftig drift av slike barnehager i fremtiden. Det b\u00f8r ogs\u00e5 v\u00e6re samme rutine ved salg av barnehager. Troms\u00f8 kommune er enig i departementets foresl\u00e5tte definisjon av ideelle barnehager. 3 Kapittel 6 \u2013 Varigheten av vedtak om etableringsgodkjenning \u00abDepartementet foresl\u00e5r \u00e5 lovfeste at en etableringsgodkjenning faller bort dersom barnehagedriften ikke er startet opp i l\u00f8pet av tre \u00e5r etter at godkjenningen ble gitt eller barnehagedriften legges ned. Forslaget omfatter b\u00e5de nye og eksisterende barnehager. Departementet ber om h\u00f8ringsinstansenes synspunkter p\u00e5 om det b\u00f8r innf\u00f8res en ordning med kommunal forkj\u00f8psrett ved salg av barnehagens eiendom. Se kapittel 6. Departementet ber om h\u00f8ringsinstansenes innspill p\u00e5 om den foresl\u00e5tte hjemmelen til \u00e5 kunne redusere antall barnehageplasser en barnehage er godkjent for, er tilstrekkelig til \u00e5 l\u00f8se utfordringene knyttet til overetablering av barnehager og barnehageplasser i hele eller deler av kommunen. Andre aktuelle virkemidler kan v\u00e6re \u00e5 innf\u00f8re en mulighet for \u00e5 tidsbegrense godkjenningsvedtakene eller \u00e5 kreve en ny godkjenning ved salg av barnehagen. Departementet ber om h\u00f8ringsinstansenes syn p\u00e5 hvilke virkemidler som kan v\u00e6re egnet. Se kapittel 6\u00bb. Fra h\u00f8ringsnotatets sammendrag. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 6: Troms\u00f8 kommune er enig i at varigheten p\u00e5 et etableringsgodkjenningsvedtak er tre \u00e5r. Kommunen er enig i departementets argumenter om kommunal forkj\u00f8psrett ved salg av barnehageeiendom, og mener det b\u00f8r innf\u00f8res en slik ordning. Kommunen mener etableringsgodkjenning kan innf\u00f8res uten overgangsordning, og vurderer forslaget som et godt virkemiddel for \u00e5 unng\u00e5 overetablering. Kapittel 7 \u2013 Adgang til \u00e5 redusere antall barnehageplasser en barnehage er godkjent for \u00abDepartementet foresl\u00e5r \u00e5 lovfeste at kommunen kan redusere antallet barnehageplasser en barnehage er godkjent for n\u00e5r det er n\u00f8dvendig for \u00e5 hindre overkapasitet i hele eller deler av kommunen. I vurderingen skal kommunen ta utgangspunkt i at reduksjonen skal fordeles jevnt mellom barnehagene i kommunen, men kommunen skal ogs\u00e5 legge vekt p\u00e5 behovet for barnehageplasser i ulike deler av kommunen og behovet for \u00e5 opprettholde plasser i barnehager med en s\u00e6rskilt profil. Vedtak om reduksjon av antall barnehageplasser skal varsles minimum to \u00e5r f\u00f8r det skal tre i kraft, og kan ikke endres oftere enn hvert tiende \u00e5r, med mindre barnehagen er enig i endringen. Forslaget omfatter b\u00e5de nye og eksisterende kommunale og private barnehager. Det bes om h\u00f8ringsinstansenes syn p\u00e5 om det i tillegg er behov for \u00e5 gi kommunen en hjemmel for \u00e5 kunne p\u00e5legge en privat barnehage \u00e5 \u00f8ke antall barnehageplasser. Se kapittel 7.\u00bb. Fra h\u00f8ringsnotatets sammendrag. Kommunens kommentar/vurdering: En privat barnehage som har f\u00e5tt innvilget tilskudd har i dag rett til tilskudd etter gjeldende regelverk \u00abtil evig tid\u00bb. Mange kommuner har god barnehagedekning, og ved nedgang i barnetall og demografiske endringer blir det en utfordring med for h\u00f8y barnehagedekning. Troms\u00f8 kommune justerer overkapasitet ved \u00e5 redusere antall barn i egne barnehager. Kommunen har derfor lagt ned barnehager. Per i dag holder Troms\u00f8 kommune stengt fem avdelinger/baser i kommunale barnehager1. Dette tilsvarer 70-80 plasser. 1 Storvollen barnehage, Eidhaugen barnehage, Slettaelva barnehage, Tomasjordneset barnehage og Sj\u00f8mannsbyen barnehage. 4 Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 7: Troms\u00f8 kommune st\u00f8tter forslaget om \u00e5 gi mulighet for justering eller reduksjon av antall barnehageplasser ogs\u00e5 i private barnehager. Dette vil forbedre lokal kapasitetsstyring og bidra til en mer likestilt behandling av private og kommunale barnehager. \u00c5 innlemme de kommunale barnehagene i denne lovendringen vil svekke kommunens mulighet til \u00e5 kontrollere barnehagekapasiteten, da kommunen per i dag justerer barnetallet \u00e5rlig i de kommunale barnehagene for \u00e5 unng\u00e5 overkapasitet. Kommunen mener at departementets forslag om \u00e5 vente ti \u00e5r f\u00f8r en ny reduksjon av antall barnehageplasser kan gjennomf\u00f8res, er for lang tid. Kommunen foresl\u00e5r at det b\u00f8r v\u00e6re mulig \u00e5 justere antall plasser hvert femte \u00e5r for \u00e5 sikre mer fleksibilitet og tilpasning til lokale behov. To \u00e5rs varslingstid er tilstrekkelig. Det er viktig at konsekvensene for den enkelte barnehages videre drift blir vurdert ved en reduksjon. Dette vil sikre en rettferdig behandling av alle ber\u00f8rte parter og vil ta hensyn til de mulige utfordringene og behovene som kan oppst\u00e5 i forbindelse med en reduksjon eller justering. Det b\u00f8r ogs\u00e5 v\u00e6re mulig for kommunen \u00e5 p\u00e5legge \u00e5 \u00f8ke barnetallet i en privat barnehage dersom det er behov og kapasitet i barnehagen. Det antas at forvaltning av dette forslaget vil medf\u00f8re \u00f8kt administrasjon med klagebehandling for kommunen. Kapittel 8 \u2013 Kommunens oppf\u00f8lging av vedtak om godkjenning \u00abDepartementet foresl\u00e5r \u00e5 presisere i barnehageloven at barnehagen skal s\u00f8ke om godkjenning av endringer som g\u00e5r utover rammene som er satt for barnehagens etablerings- eller driftsgodkjenning. Det foresl\u00e5s videre \u00e5 lovfeste at barnehagens vedtekter skal gi opplysninger om barnehagens godkjente leke- og oppholdsareal per barn og samlet areal. Departementet foresl\u00e5r \u00e5 presisere i loven at kommunen kan f\u00f8re tilsyn med at barnehagen drives i samsvar med rammene som er satt for barnehagens etablerings- og driftsgodkjenning. Forslagene omfatter b\u00e5de nye og eksisterende barnehager. Se kapittel 8.\u00bb Fra h\u00f8ringsnotatets sammendrag. Kommunens kommentar/vurdering: Slik regelverket er i dag kan barnehagen endre/redusere arealnormen for barn (leke- og oppholdsareal per barn) i vedtektene etter at barnehagen er godkjent. Dermed kan de ta inn flere barn enn det som var tatt h\u00f8yde for i godkjenningen. Det f\u00f8rer til at kommunen m\u00e5 utbetale et h\u00f8yere tilskudd enn det som er lagt til grunn i godkjenningen. Derfor st\u00f8tter kommunen forslag til lovendring. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 8: Troms\u00f8 kommune er enig i departementets forslag. Kapittel 9 \u2013 Private barnehager skal melde fra om opptak av barn fra andre kommuner \u00abDepartementet foresl\u00e5r \u00e5 lovfeste at private barnehager skal melde fra til kommunen og til kommunen der barnet er bosatt ved opptak av barn fra andre kommuner. Se kapittel 9.\u00bb Fra h\u00f8ringsnotatets sammendrag. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 9: Troms\u00f8 kommune er enig i departementets argument med at det blir st\u00f8rre \u00f8konomisk forutsigbarhet for kommunene hvis de tidlig f\u00e5r melding om barn fra andre kommuner, eller egne barn som starter i andre kommuner. 5 Det b\u00f8r defineres hva som menes med \u00abved opptak\u00bb. Ved tilbud om barnehageplass, eller n\u00e5r barnet tar plassen i bruk. Familier som planlegger \u00e5 flytte til kommunen neste barnehage\u00e5r vil v\u00e6re bosatt i annen kommune ved s\u00f8knadstidspunkt og n\u00e5r tilbudet om plass sendes ut ved hovedopptaket i mars, men vil v\u00e6re bosatt i kommunen n\u00e5r barnet starter i barnehagen. Troms\u00f8 kommune har f\u00e5 barn og barnehager ved kommunegrensen, og det er ikke mange barn som g\u00e5r i barnehage i nabokommunen. Ellers er Troms\u00f8 kommune positiv til at private barnehager skal melde fra til kommunene, med det form\u00e5l at kommunene skal f\u00e5 tidligere oversikt over hvilke refusjonskrav de kan forvente fra andre kommuner, og hva kommunen selv kan kreve av refusjon fra andre kommuner. Kapittel 10 - Innf\u00f8re nye forskriftshjemler for kommunen \u00abDet foresl\u00e5s \u00e5 lovfeste at kommunen kan gi forskrift om prioritering ved opptak av barn. Ved fastsettelse av en forskrift om prioritering skal kommunen gi barnehager etablert med form\u00e5l om \u00e5 gi en bestemt gruppe barn et barnehagetilbud, adgang til \u00e5 prioritere denne gruppen. Kommunen skal likevel gi s\u00f8kere med rett til prioritet etter barnehageloven \u00a7 18 f\u00f8rste prioritet. Videre skal kommunen gi s\u00f8kere med rett til plass etter \u00a7 16 prioritet foran s\u00f8kere uten rett. Som en f\u00f8lge av disse endringsforslagene, foresl\u00e5s det ogs\u00e5 enkelte endringer i forskrift om saksbehandlingsregler ved opptak i barnehage. Se kapittel 10. Departementet foresl\u00e5r \u00e5 lovfeste at kommunen kan gi forskrift om minimum \u00e5pningstid, krav til bemanning, pedagogtetthet og annen relevant kompetanse og niv\u00e5 p\u00e5 foreldrebetaling og kostpenger, innenfor nasjonale rammer. Se kapittel 10.\u00bb Fra h\u00f8ringsnotatets sammendrag. Kommunens kommentar/vurdering: Dagens regelverk gir kommunene liten mulighet til \u00e5 styre prioritet ved opptak i private barnehager. Dette svekker likebehandlingsprinsippet. Private barnehager kan for eksempel i sine vedtekter prioritere barn uten rett til barnehageplass foran barn med rett til plass2. Ved \u00e5rets hovedopptak (mars 2023) fikk ca. 90 barn uten rett til plass tilbud, samtidig som ca. 90 barn med rett til plass ikke fikk tilbud ved f\u00f8rste opptaksrunde. Alle barn med rett til plass fikk barnehageplass i hovedopptaket, men ikke n\u00f8dvendigvis til sine h\u00f8yeste prioriterte \u00f8nsker. Forskrift om foreldrebetaling i barnehage sier at en fulltids barnehageplass er 41 timer eller mer i uken3. Ut over dette styrer barnehagen selv \u00e5pningstid, og eventuell stenging i ferie og helligdager. Dette skal komme frem av barnehagens vedtekter. Tilskudd for barn i barnehagen gis til barnehagen uavhengig av hvor mange uker barn kan benytte barnehageplassen i l\u00f8pet av et \u00e5r eller \u00e5pningstid. Der er derfor viktig for kommunen \u00e5 sette rammer for daglig \u00e5pningstid og feriestengning. Bemanningen i barnehagen og dennes kompetanse bestemmes i barnehageloven4 og forskrift om pedagogisk bemanning og dispensasjon i barnehager5. I dag kan ikke kommunen p\u00e5legge private barnehager \u00e5 ha en h\u00f8yere bemanning eller annen kompetanse dersom dette innf\u00f8res i kommunale barnehager. Det b\u00f8r kunne stilles like vilk\u00e5r til privat og kommunale barnehager ved tildeling av offentlige midler. 2 Barnehageloven \u00a7 16. Rett til plass i barnehage 3 Forskrift om foreldrebetaling i barnehager \u00a7 1. Maksimalgrense for foreldrebetalingen 4 Barnehageloven - Kapittel VI. Personalet 5 Forskrift om pedagogisk bemanning og dispensasjon i barnehager 6 Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 10: Prioritering av barn ved opptak Troms\u00f8 kommune st\u00f8tter forslaget om at alle barnehager m\u00e5 prioritere rettighetsbarn i opptaket, og er enig i at kommunen kan lage egne forskrifter til opptakskriterier som gjelder for alle barnehager. Det vil v\u00e6re med \u00e5 sikre valgfrihet og en mangfoldig barnehagesektor. \u00c5pningstid Troms\u00f8 kommune st\u00f8tter forslaget om \u00e5 innf\u00f8re en forskrift som gir rammer om \u00e5pningstider for alle barnehager i kommunen. Kommunen mener det b\u00f8r v\u00e6re mulig for hver enkelt barnehage \u00e5 vedtektsfeste sine \u00e5pningstider innenfor forskriften, da foreldre kan ha ulike behov. Bemanning og krav til kompetanse Troms\u00f8 kommune st\u00f8tter forslaget om at kommunen kan etablere en forskrift som kan fastsette h\u00f8yere bemanningskrav i barnehager. Videre er kommunen positiv til \u00e5 ha mulighet til \u00e5 fastsette spesifikke krav til kompetanseniv\u00e5et blant personalet, inkludert andelen ansatte som skal inneha spesifikk kompetanse. Det vil kunne betraktes som et godt virkemiddel til \u00e5 styrke utviklingen av sektoren lokalt. Troms\u00f8 kommune ser positivt p\u00e5 muligheten for \u00e5 sette krav til kompetanse som overstiger det lovp\u00e5lagte minimumskravet. Makspris og kostpenger Troms\u00f8 kommune er positiv til forslaget om \u00e5 lovfeste at kommunen kan gi forskrift om lavere foreldrebetaling enn nasjonalt bestemt makspris. Kommunen er ogs\u00e5 positiv til det kan gis en \u00f8vre grense for kostpenger, men at den m\u00e5 v\u00e6re tilstrekkelig h\u00f8y for mulighet \u00e5 gi et godt mat-tilbud, til en fornuftig pris. Kapittel 11 - Innf\u00f8re en fors\u00f8kshjemmel i barnehageloven \u00abDepartementet foresl\u00e5r \u00e5 lovfeste at Utdanningsdirektoratet etter s\u00f8knad fra en barnehage, kan godkjenne tidsavgrenset unntak fra loven eller regler gitt med hjemmel i loven dersom det er n\u00f8dvendig for \u00e5 gjennomf\u00f8re pedagogiske eller organisatoriske fors\u00f8k. Ved s\u00f8knad fra en privat barnehage skal kommunen f\u00e5 mulighet til \u00e5 uttale seg om saken f\u00f8r direktoratet fatter vedtak. Videre foresl\u00e5s det \u00e5 lovfeste en tilsvarende hjemmel for \u00e5 kunne gjennomf\u00f8re nasjonale fors\u00f8k. Fors\u00f8kene skal v\u00e6re etisk forsvarlige og godt faglig underbygd. Fors\u00f8kene skal evalueres og rapporteres. Fors\u00f8kene skal ikke svekke barnehagebarnas grunnleggende rettigheter etter loven. Se kapittel 11.\u00bb Fra h\u00f8ringsnotatets sammendrag. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 11: Troms\u00f8 kommune er enig i departementets forslag. Det gir en god mulighet for \u00e5 pr\u00f8ve ut forsvarlig tiltak som kan medvirke til \u00f8kt kvalitet i sektoren. Det st\u00f8ttes at det er lik rett for alle barnehager til \u00e5 s\u00f8ke om dette. Regler om tilskudd til private barnehager (del 3 i h\u00f8ringsnotatet, fra side 111) Kapittel 12 - Regler om beregning av kommunalt tilskudd til private barnehager \u00abDepartementet foresl\u00e5r \u00e5 lovfeste at form\u00e5let med foreldrebetaling og driftstilskudd til private barnehager er at barna i kommunen f\u00e5r et likeverdig barnehagetilbud av h\u00f8y kvalitet. Videre 7 foresl\u00e5s det \u00e5 lovfeste at kommunen skal gi forskrift om beregning av driftstilskudd til private barnehager. Ved fastsettelse av forskrift om beregning av tilskudd skal kommunen legge s\u00e6rlig vekt p\u00e5 om barnehagen er ordin\u00e6r, familiebarnehage eller \u00e5pen barnehage, antall barn og barnas alder, barnegruppenes sammensetning og behov, ansattes l\u00f8nns-, pensjons- og arbeidsvilk\u00e5r, barnehagenes geografiske beliggenhet og eventuelle vilk\u00e5r med krav til innholdet i barnehagetilbudet eller vilk\u00e5r gitt etter reglene om etableringsgodkjenning. Kommunen kan i tillegg legge vekt p\u00e5 andre forhold som kan bidra til likeverdige barnehagetilbud av h\u00f8y kvalitet. Se kapittel 12. Det foresl\u00e5s \u00e5 lovfeste at kommunen skal fatte vedtak om tildeling av driftstilskudd minst \u00e9n gang i \u00e5ret. I vedtaket skal det framg\u00e5 hva barnehagen mottar i tilskudd til eiendom. Kommunen skal ogs\u00e5 kunne stille vilk\u00e5r med krav til innholdet i barnehagetilbudet n\u00e5r den fatter vedtak om tildeling av driftstilskudd. Se kapittel 12. Departementet foresl\u00e5r \u00e5 lovfeste at departementet kan gi forskrift om rapportering av barn i private barnehager, tilbakebetaling av for mye utbetalt tilskudd og dekning av kostnader for barnehageplasser for barn bosatt i andre kommuner. Det foresl\u00e5s \u00e5 videref\u00f8re nasjonale forskriftsregler om dette. Se kapittel 12.\u00bb Fra h\u00f8ringsnotatets sammendrag. Kommunens kommentar/vurdering: Tilskudd til private barnehager bestemmes i dag av forskrift om tildeling av tilskudd til private barnehager6. Driftstilskudd til ordin\u00e6re private barnehager beregnes av gjennomsnittlige driftsutgifter i ordin\u00e6re kommunale barnehager to \u00e5r f\u00f8r tilskudds\u00e5ret. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 12: Troms\u00f8 kommune er i tvil om forslaget om lokal forskrift om driftstilskudd b\u00f8r innf\u00f8res. Kommunen antar at en lokal forskrift kan bidra til \u00e5 skape un\u00f8dig mye splid mellom kommunen og de private barnehagene. Det kan oppst\u00e5 uenighet om hvordan forskriften skal utformes og i ettertid h\u00e5ndheves. Dette kan i verste fall resultere i \u00f8kt mengde klagesaker og mulige rettsaker. Det antas at klagebehandling b\u00e5de hos kommunene og hos statsforvalter kan bli utfordrende da det kan v\u00e6re ulike vurderinger og l\u00f8sninger som ligger til grunn i de i lokale forskrifter fra kommune til kommune. Vi viser her til rettsak som i dag p\u00e5g\u00e5r mellom PBL og staten/kommunesektoren om h\u00e5ndheving av nasjonal forskrift. Lignende saker vil bli sv\u00e6rt krevende for en kommune \u00e5 st\u00e5 i alene dersom det blir aktuelt. Troms\u00f8 kommune mener at nasjonal forskrift om tilskudd til private barnehager b\u00f8r videref\u00f8res med noen endringer. Kommunen b\u00f8r kunne unnta i tilskuddsberegningen kommunale barnehager som har ekstra h\u00f8ye driftsutgifter, ekstraordin\u00e6re og tidsbegrensede utgifter og/eller utgifter private barnehager ikke har. Samtidig skal private barnehager som har tilsvarende h\u00f8ye utgifter kunne s\u00f8ke om ekstra tilskudd. Dette kan v\u00e6re barnehager som ligger i distrikt med f\u00e5 barn og har h\u00f8y bemanning eller barnehager med spesielt tilrettelagt tilbud. Dersom ny barnehagelov med lokal forskrift blir vedtatt har Troms\u00f8 kommune f\u00f8lgende tilbakemelding p\u00e5 forslaget: 6 Forskrift om tildeling av tilskudd til private barnehager - Lovdata 8 \u00c5 lage lokal forskrift om tilskudd vil v\u00e6re en ny og krevende oppgave for kommunen, s\u00e5 det vil v\u00e6re et stort behov for at lovtekst og forarbeider er tydelig og enkel \u00e5 tolke. Dret m\u00e5 utarbeides veiledere. Direktoratets forslag sier ikke noe om administrasjonsgebyr. Det m\u00e5 komme frem hvordan dette skal fastsettes. Dette gjelder ogs\u00e5 pensjonsp\u00e5slag. Pensjonsordningen er vanskelig allerede i dag. Her vil kommunene trenge god veiledning til utforming av forskrift. Det b\u00f8r utarbeides nasjonale satser som kommunen kan velge \u00e5 benytte. Det viser til punktene som skal vektlegges ved utarbeidelse av lokal forskrift (\u00ab... skal kommunen legge s\u00e6rlig vekt ...\u00bb). Begrepet \u00abskal\u00bb m\u00e5 endres til \u00abkan\u00bb eller \u00abb\u00f8r\u00bb i alle fall p\u00e5 punkene om vurdering av barnegruppenes sammensetning og behov samt vektlegging av ansattes l\u00f8nns-, pensjons- og arbeidsvilk\u00e5r. Forslaget slik det st\u00e5r vil medf\u00f8re en s\u00e6rlig stor arbeidsmengde knyttet til skj\u00f8nnsmessige vurderinger som kan bidra til konflikt mellom partene, og svekke likebehandlingsprinsippet. Troms\u00f8 kommune mener det b\u00f8r innf\u00f8res en overgangsordning dersom foresl\u00e5tte endringer blir vedtatt. Det m\u00e5 hensyntas at kommunen vil trenge tid til \u00e5 utarbeide lokal forskrift. Kapittel 13 - Tilskudd til eiendom \u00abDepartementet foresl\u00e5r \u00e5 lovfeste at kommunen skal gi forskrift om beregning av eiendomstilskudd til private barnehager. Ved fastsettelse av forskrift om beregning av eiendomstilskudd skal kommunen legge vekt p\u00e5 rente- og avskrivningskostnader til barnehagebygg, om barnehagen er ordin\u00e6r eller familiebarnehage og antall barn. Kommunen kan ogs\u00e5 legge vekt p\u00e5 barnehagebyggenes alder. Det foresl\u00e5s videre \u00e5 lovfeste at kommunen skal fatte vedtak om tildeling av eiendomstilskudd til private barnehager minst \u00e9n gang i \u00e5ret. Se kapittel 13.\u00bb Fra h\u00f8ringsnotatets sammendrag. Kommunens kommentar/vurdering: Kapitaltilskudd beregnes i dag av satser fastsatt av departementet per heltidsplass7. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 13: Troms\u00f8 kommune er i tvil om forslaget om lokal forskrift om eiendomstilskudd b\u00f8r innf\u00f8res. Kommunen tror lokal forskrift kan skape un\u00f8dig mye splid mellom kommunen og de private barnehagene. Det kan bli uenighet om hvordan forskriften skal utformes, og i ettertid h\u00e5ndheves. Dette kan resultere i klagesaker og mulige rettsaker. Dersom ny barnehagelov med lokal forskrift blir vedtatt har Troms\u00f8 kommune f\u00f8lgende tilbakemelding p\u00e5 forslaget: \u00c5 lage lokal forskrift om tilskudd vil v\u00e6re en ny og krevende oppgave for kommunen, s\u00e5 det vil v\u00e6re et stort behov for at lovtekst og forarbeider er tydelig og enkel \u00e5 tolke. Det m\u00e5 utarbeides veileder. Det b\u00f8r utarbeides nasjonale satser som kommunen kan velge \u00e5 benytte. 7 Forskrift om tildeling av tilskudd til private barnehager \u00a7 6. Kapitaltilskudd til ordin\u00e6re private barnehager 9 Regler om organisering og bruk av offentlige tilskudd og foreldrebetaling (del 4 i h\u00f8ringsnotatet, fra side 144) Kapittel 14 - Krav til bruk av offentlige tilskudd og foreldrebetaling \u00abDepartementet foresl\u00e5r \u00e5 videref\u00f8re at barnehagen bare skal dekke kostnader som direkte gjelder godkjent drift av barnehagen, men \u00e5 presisere i loven at kostnadene skal bare ha et omfang som er rimelig for \u00e5 oppn\u00e5 form\u00e5let med anskaffelsen eller ytelsen. Departementet h\u00f8rer \u00e5pent om det i tillegg b\u00f8r innf\u00f8res en \u00f8vre grense for hvor mye av driftstilskuddet som kan brukes p\u00e5 kostnader til fast eiendom, herunder husleie. Se kapittel 14. Videre foresl\u00e5r departementet \u00e5 endre bestemmelsen om hva som menes med n\u00e6rst\u00e5ende i barnehageloven. Med n\u00e6rst\u00e5ende menes etter forslaget \u2212 fysiske eller juridiske personer som, direkte eller indirekte, eier eller kontrollerer barnehagen med minst 50 prosent \u2212 selskaper mv. som n\u00e6rst\u00e5ende etter a, direkte eller indirekte, eier eller kontrollerer med minst 50 prosent \u2212 styremedlem, daglig leder eller annen fysisk person med beslutningsmyndighet i barnehagen \u2212 foreldre, s\u00f8sken, barn, barnebarn, ektefelle, samboer, ektefelles foreldre og samboers foreldre til fysisk person etter bokstavene a og c, samt selskap mv. som disse, direkte eller indirekte, eier eller kontrollerer med minst 50 prosent Bestemmelsen om at barnehagen ikke overfor n\u00e6rst\u00e5ende skal foreta transaksjoner p\u00e5 vilk\u00e5r som avviker fra det som ville v\u00e6rt fastsatt mellom uavhengige parter videref\u00f8res med noen spr\u00e5klige endringer. Det foresl\u00e5s videre \u00e5 lovfeste at dette kravet ogs\u00e5 gjelder ved transaksjoner med fysiske eller juridiske personer som har en felles \u00f8konomisk interesse med den som er ansvarlig for barnehagen eller med barnehagens n\u00e6rst\u00e5ende. Videre foresl\u00e5s det \u00e5 fastsette krav til dokumentasjon i \u00f8konomiforskrift til barnehageloven som viser hvem barnehagen har handlet med i slike tilfeller. Se kapittel 14. Departementet foresl\u00e5r \u00e5 lovfeste at barnehagen kan kreve betaling for kost i tillegg til foreldrebetalingen og at kostpengene ikke skal overstige de faktiske utgiftene barnehagen har til mat og drikke til barna. Se kapittel 14. Departementet foresl\u00e5r i tillegg \u00e5 lovfeste at barnehagen ikke skal l\u00e5ne ut midler som stammer fra offentlige tilskudd eller foreldrebetaling. Kortsiktige utl\u00e5n i form av en konsernkontoordning med betryggende sikkerhet skal v\u00e6re tillatt. Se kapittel 14.\u00bb Fra h\u00f8ringsnotatets sammendrag. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 14: Troms\u00f8 kommune er enig i departementets forslag. Kapittel 15 - Krav om \u00e5 v\u00e6re et selvstendig rettssubjekt og forbud mot annen virksomhet \u00abDepartementet foresl\u00e5r \u00e5 lovfeste at departementet i s\u00e6rlige tilfeller kan gi forskrift om unntak fra kravet om at hver privat barnehage skal v\u00e6re et selvstendig rettssubjekt. Departementet foresl\u00e5r \u00e5 fastsette unntak for \u00e5pne barnehager og barnehager som eies av et sokn i Den norske kirke. Departementet ber om innspill p\u00e5 om det er barnehager drevet av andre tros- og livssynssamfunn som har tilsvarende s\u00e6rreguleringer og utfordringer som barnehager drevet av sokn i Den norske kirke. Se kapittel 15.\u00bb Fra h\u00f8ringsnotatets sammendrag. 10 Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 15: Troms\u00f8 kommune er enig i departementets forslag. Kapittel 16 - Regnskapskrav for barnehager som ikke er selvstendige rettssubjekter \u00abN\u00e5r det gjelder barnehager som er unntatt fra kravet om \u00e5 v\u00e6re et selvstendig rettssubjekt og som ikke utarbeider \u00e5rsregnskap for barnehagene etter kravene i regnskapsloven, foresl\u00e5r departementet noen nye regnskapskrav i \u00f8konomiforskrift til barnehageloven. Det foresl\u00e5s at disse barnehagene skal utarbeide et eget regnskap for hver barnehage som er godkjent etter barnehageloven. I tillegg til \u00e5 vise alle inntekter og kostnader som gjelder godkjent barnehagedrift, skal regnskapet vise relevante balanseposter. Barnehager med andre barnehager eller annen virksomhet i samme rettssubjekt, skal i \u00e5rsregnskapet dokumentere og bekrefte sammenhengen mellom avdelingsregnskapene og regnskapet for rettssubjektet. Videre foresl\u00e5r departementet at alle barnehager skal f\u00e5 regnskapet revidert av en statsautorisert revisor. Se kapittel 16.\u00bb Fra h\u00f8ringsnotatets sammendrag. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar 16: Troms\u00f8 kommune er enig i departementets forslag. Kapittel 17 - Studentbarnehagene kan ha studentvelferdstjenester som tilleggsvirksomhet \u00abDepartementet foresl\u00e5r \u00e5 fastsette i \u00f8konomiforskrift til barnehageloven at barnehagene til studentsamskipnadene kan drive studentvelferdstjenester som en tillatt tilleggsvirksomhet. Kravet om at tilleggsvirksomhet skal f\u00f8res p\u00e5 en egen avdeling skal ikke gjelde for slik tilleggsvirksomhet. Se kapittel 17.\u00bb Fra h\u00f8ringsnotatets sammendrag. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 17: Troms\u00f8 kommune er enig i departementets forslag. Regler om tilsyn og reaksjoner (del 5 i h\u00f8ringsnotatet, fra side 175) Kapittel 18 - Meldeplikten skal omfatte overf\u00f8ring av eiendom \u00abDepartementet foresl\u00e5r \u00e5 lovfeste at private barnehager skal melde fra til kommunen og Utdanningsdirektoratet ved overf\u00f8ring av eiendom. Det foresl\u00e5s ogs\u00e5 \u00e5 lovfeste at melding om nedleggelse, eierskifte, overf\u00f8ring av eiendom og andre organisatoriske endringer skal gis s\u00e5 snart endringen er besluttet. Se kapittel 18.\u00bb Fra h\u00f8ringsnotatets sammendrag. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 18: Troms\u00f8 kommune er enig i departementets forslag. Kapittel 19 - Endringer i tilsyns- og reaksjonsbestemmelsene \u00abDepartementet foresl\u00e5r \u00e5 lovfeste at kommunen kan fatte vedtak om at tilskudd til barnehagen skal holdes tilbake, reduseres eller kreves tilbakebetalt ved brudd p\u00e5 krav i barnehageloven med forskrifter som kommunen f\u00f8rer tilsyn med. Departementet ber om h\u00f8ringsinstansenes syn 11 p\u00e5 om det er behov for \u00e5 gi kommunen hjemmel til \u00e5 f\u00f8re tilsyn med kravene til bruk av offentlige tilskudd og foreldrebetaling i barnehageloven kapittel V med forskrifter. Departementet foresl\u00e5r videre \u00e5 lovfeste at Utdanningsdirektoratet kan fatte vedtak om at tilskudd til barnehagen skal reduseres ved brudd p\u00e5 krav som direktoratet f\u00f8rer tilsyn med. Departementet ber ogs\u00e5 om h\u00f8ringsinstansenes syn p\u00e5 om det er behov for \u00e5 gi statsforvalterne hjemmel til \u00e5 holde tilbake tilskudd, redusere tilskudd og til \u00e5 kreve tilbakebetaling av tilskudd n\u00e5r de f\u00f8rer tilsyn med private barnehager i s\u00e6rlige tilfeller. Se kapittel 19.\u00bb Fra h\u00f8ringsnotatets sammendrag. Kommunens kommentar/vurdering: Med dagens reglement har kommunen som eneste reaksjonsmiddel ved brudd p\u00e5 barnehageloven \u00e5 gi p\u00e5legg om retting og tidsbegrenset/varig stenging av barnehagen. Det anses som n\u00f8dvendig at kommunen f\u00e5r flere virkemidler for at kommunene skal kunne h\u00e5ndtere brudd p\u00e5 barnehageloven, lokale forskrifter og krav p\u00e5 en effektiv m\u00e5te. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 19: Troms\u00f8 kommune er enig i departementets forslag. Kapittel 20 - Gi Utdanningsdirektoratet hjemmel til \u00e5 f\u00f8re tilsyn med bruk av kostpenger \u00abDepartementet foresl\u00e5r \u00e5 lovfeste at Utdanningsdirektoratet kan f\u00f8re tilsyn med bruk av kostpenger i private barnehager og fatte vedtak om reaksjoner ved brudd p\u00e5 kravene til bruk av kostpenger. Se kapittel 20.\u00bb Fra h\u00f8ringsnotatets sammendrag. Kommunens kommentar/vurdering: Troms\u00f8 kommune mener at det er hensiktsmessig for Utdanningsdirektoratet \u00e5 fortsette \u00e5 f\u00f8re \u00f8konomisk tilsyn med barnehagene. Utdanningsdirektoratet b\u00f8r gis hjemmel til \u00e5 utf\u00f8re tilsyn med bruk av kostpenger for \u00e5 sikre selvkostprinsippet. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 20: Troms\u00f8 kommune er enig i departementets forslag. Kapittel 21 - Gi Utdanningsdirektoratet utvidet hjemmel til \u00e5 innhente opplysninger \u00abDepartementet foresl\u00e5r \u00e5 lovfeste at ved behov for opplysninger fra andre enn barnehagen eller barnehagens n\u00e6rst\u00e5ende, skal Utdanningsdirektoratet ha tilgang til opplysninger som direktoratet trenger for \u00e5 f\u00f8re tilsyn. Enhver plikter \u00e5 gi slike opplysninger uten hinder av taushetsplikt etter forvaltningsloven \u00a7 13 f\u00f8rste ledd nr. 2. Se kapittel 21.\u00bb Fra h\u00f8ringsnotatets sammendrag. Kommunens kommentar/vurdering: \u00c5 f\u00e5 hjemmel til \u00e5 innhente n\u00f8dvendige opplysninger fra andre enn barnehagen er en stor fordel for direktoratet ved tilsyn. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 21: Troms\u00f8 kommune er enig i departementets forslag. 12 Felles (del 6 i h\u00f8ringsnotatet, fra side 186) Kapittel 22 - Felles \u00abKapittel 22 omhandler \u00f8konomiske og administrative konsekvenser av de ulike forslagene. Kapittel 23 til 26 inneholder forslag til lov- og forskriftsendringer.\u00bb \u00abDepartementet tar sikte p\u00e5 at endringene som er foresl\u00e5tt i kapittel 15 til 17 skal innf\u00f8res i 2024. N\u00e5r det gjelder de \u00f8vrige forslagene i h\u00f8ringsnotatet tas det sikte p\u00e5 \u00e5 fremme endelige forslag til lovendringer for Stortinget i 2025.\u00bb Fra h\u00f8ringsnotatets sammendrag. Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar til kapittel 22: Troms\u00f8 kommune mener at dersom forslagene vedtas vil dette medf\u00f8re \u00f8kte kostnader for kommunene, p\u00e5 grunn av \u00f8kning i administrative oppgaver. S\u00e6rlig knyttet til arbeid med utarbeidelse og h\u00e5ndheving av nye forskrifter. Kommunene vil ogs\u00e5 ha behov for veiledninger og st\u00f8ttemateriell. Konklusjon Kommunedirekt\u00f8ren foresl\u00e5r at Troms\u00f8 kommune gir f\u00f8lgende svar p\u00e5 hele h\u00f8ringen (klippet ut fra saksutredningen over): Kapittel 5: Troms\u00f8 kommune mener det er positivt at systemet for godkjenning av private barnehager endres og st\u00f8tter forslaget om \u00e5 innf\u00f8re en etableringsgodkjenning med tilh\u00f8rende rett til tilskudd. Dersom kommunen \u00f8nsker \u00e5 prioritere ideelle barnehager, vurderes innf\u00f8ringen av en etableringsgodkjenning som et effektivt virkemiddel for \u00e5 sikre b\u00e6rekraftig drift av slike barnehager i fremtiden. Det b\u00f8r ogs\u00e5 v\u00e6re samme rutine ved salg av barnehager. Troms\u00f8 kommune er enig i departementets foresl\u00e5tte definisjon av ideelle barnehager. Kapittel 6: Troms\u00f8 kommune er enig i at varigheten p\u00e5 et etableringsgodkjenningsvedtak er tre \u00e5r. Kommunen er enig i departementets argumenter om kommunal forkj\u00f8psrett ved salg av barnehageeiendom, og mener det b\u00f8r innf\u00f8res en slik ordning. Kommunen mener etableringsgodkjenning kan innf\u00f8res uten overgangsordning, og vurderer forslaget som et godt virkemiddel for \u00e5 unng\u00e5 overetablering. Kapittel 7: Troms\u00f8 kommune st\u00f8tter forslaget om \u00e5 gi mulighet for justering eller reduksjon av antall barnehageplasser ogs\u00e5 i private barnehager. Dette vil forbedre lokal kapasitetsstyring og bidra til en mer likestilt behandling av private og kommunale barnehager. \u00c5 innlemme de kommunale barnehagene i denne lovendringen vil svekke kommunens mulighet til \u00e5 kontrollere barnehagekapasiteten, da kommunen per i dag justerer barnetallet \u00e5rlig i de kommunale barnehagene for \u00e5 unng\u00e5 overkapasitet. 13 Kommunen mener at departementets forslag om \u00e5 vente ti \u00e5r f\u00f8r en ny reduksjon av antall barnehageplasser kan gjennomf\u00f8res, er for lang tid. Kommunen foresl\u00e5r at det b\u00f8r v\u00e6re mulig \u00e5 justere antall plasser hvert femte \u00e5r for \u00e5 sikre mer fleksibilitet og tilpasning til lokale behov. To \u00e5rs varslingstid er tilstrekkelig. Det er viktig at konsekvensene for den enkelte barnehages videre drift blir vurdert ved en reduksjon. Dette vil sikre en rettferdig behandling av alle ber\u00f8rte parter og vil ta hensyn til de mulige utfordringene og behovene som kan oppst\u00e5 i forbindelse med en reduksjon eller justering. Det b\u00f8r ogs\u00e5 v\u00e6re mulig for kommunen \u00e5 p\u00e5legge \u00e5 \u00f8ke barnetallet i en privat barnehage dersom det er behov og kapasitet i barnehagen. Det antas at forvaltning av dette forslaget vil medf\u00f8re \u00f8kt administrasjon med klagebehandling for kommunen. Kapittel 9: Troms\u00f8 kommune er enig i departementets argument med at det blir st\u00f8rre \u00f8konomisk forutsigbarhet for kommunene hvis de tidlig f\u00e5r melding om barn fra andre kommuner, eller egne barn som starter i andre kommuner. Det b\u00f8r defineres hva som menes med \u00abved opptak\u00bb. Ved tilbud om barnehageplass, eller n\u00e5r barnet tar plassen i bruk. Familier som planlegger \u00e5 flytte til kommunen neste barnehage\u00e5r vil v\u00e6re bosatt i annen kommune ved s\u00f8knadstidspunkt og n\u00e5r tilbudet om plass sendes ut ved hovedopptaket i mars, men vil v\u00e6re bosatt i kommunen n\u00e5r barnet starter i barnehagen. Troms\u00f8 kommune har f\u00e5 barn og barnehager ved kommunegrensen, og det er ikke mange barn som g\u00e5r i barnehage i nabokommunen. Ellers er Troms\u00f8 kommune positiv til at private barnehager skal melde fra til kommunene, med det form\u00e5l at kommunene skal f\u00e5 tidligere oversikt over hvilke refusjonskrav de kan forvente fra andre kommuner, og hva kommunen selv kan kreve av refusjon fra andre kommuner. Kapittel 10: Prioritering av barn ved opptak Troms\u00f8 kommune st\u00f8tter forslaget om at alle barnehager m\u00e5 prioritere rettighetsbarn i opptaket, og er enig i at kommunen kan lage egne forskrifter til opptakskriterier som gjelder for alle barnehager. Det vil v\u00e6re med \u00e5 sikre valgfrihet og en mangfoldig barnehagesektor. \u00c5pningstid Troms\u00f8 kommune st\u00f8tter forslaget om \u00e5 innf\u00f8re en forskrift som gir rammer om \u00e5pningstider for alle barnehager i kommunen. Kommunen mener det b\u00f8r v\u00e6re mulig for hver enkelt barnehage \u00e5 vedtektsfeste sine \u00e5pningstider innenfor forskriften, da foreldre kan ha ulike behov. Bemanning og krav til kompetanse Troms\u00f8 kommune st\u00f8tter forslaget om at kommunen kan etablere en forskrift som kan fastsette h\u00f8yere bemanningskrav i barnehager. Videre er kommunen positiv til \u00e5 ha mulighet til \u00e5 fastsette spesifikke krav til kompetanseniv\u00e5et blant personalet, inkludert andelen ansatte som skal inneha spesifikk kompetanse. Det vil kunne betraktes som et godt virkemiddel til \u00e5 styrke utviklingen av sektoren lokalt. Troms\u00f8 kommune ser positivt p\u00e5 muligheten for \u00e5 sette krav til kompetanse som overstiger det lovp\u00e5lagte minimumskravet. Makspris og kostpenger Troms\u00f8 kommune er positiv til forslaget om \u00e5 lovfeste at kommunen kan gi forskrift om lavere foreldrebetaling enn nasjonalt bestemt makspris. Kommunen er ogs\u00e5 positiv til det kan gis en \u00f8vre grense for kostpenger, men at den m\u00e5 v\u00e6re tilstrekkelig h\u00f8y for mulighet \u00e5 gi et godt mat-tilbud, til en fornuftig pris. 14 Kapittel 11: Troms\u00f8 kommune er enig i departementets forslag. Det gir en god mulighet for \u00e5 pr\u00f8ve ut forsvarlig tiltak som kan medvirke til \u00f8kt kvalitet i sektoren. Det st\u00f8ttes at det er lik rett for alle barnehager til \u00e5 s\u00f8ke om dette. Kapittel 12: Troms\u00f8 kommune er i tvil om forslaget om lokal forskrift om driftstilskudd b\u00f8r innf\u00f8res. Kommunen antar at en lokal forskrift kan bidra til \u00e5 skape un\u00f8dig mye splid mellom kommunen og de private barnehagene. Det kan oppst\u00e5 uenighet om hvordan forskriften skal utformes og i ettertid h\u00e5ndheves. Dette kan i verste fall resultere i \u00f8kt mengde klagesaker og mulige rettsaker. Det antas at klagebehandling b\u00e5de hos kommunene og hos statsforvalter kan bli utfordrende da det kan v\u00e6re ulike vurderinger og l\u00f8sninger som ligger til grunn i de i lokale forskrifter fra kommune til kommune. Vi viser her til rettsak som i dag p\u00e5g\u00e5r mellom PBL og staten/kommunesektoren om h\u00e5ndheving av nasjonal forskrift. Lignende saker vil bli sv\u00e6rt krevende for en kommune \u00e5 st\u00e5 i alene dersom det blir aktuelt. Troms\u00f8 kommune mener at nasjonal forskrift om tilskudd til private barnehager b\u00f8r videref\u00f8res med noen endringer. Kommunen b\u00f8r kunne unnta i tilskuddsberegningen kommunale barnehager som har ekstra h\u00f8ye driftsutgifter, ekstraordin\u00e6re og tidsbegrensede utgifter og/eller utgifter private barnehager ikke har. Samtidig skal private barnehager som har tilsvarende h\u00f8ye utgifter kunne s\u00f8ke om ekstra tilskudd. Dette kan v\u00e6re barnehager som ligger i distrikt med f\u00e5 barn og har h\u00f8y bemanning eller barnehager med spesielt tilrettelagt tilbud. Dersom ny barnehagelov med lokal forskrift blir vedtatt har Troms\u00f8 kommune f\u00f8lgende tilbakemelding p\u00e5 forslaget: \u00c5 lage lokal forskrift om tilskudd vil v\u00e6re en ny og krevende oppgave for kommunen, s\u00e5 det vil v\u00e6re et stort behov for at lovtekst og forarbeider er tydelig og enkel \u00e5 tolke. Dret m\u00e5 utarbeides veiledere. Direktoratets forslag sier ikke noe om administrasjonsgebyr. Det m\u00e5 komme frem hvordan dette skal fastsettes. Dette gjelder ogs\u00e5 pensjonsp\u00e5slag. Pensjonsordningen er vanskelig allerede i dag. Her vil kommunene trenge god veiledning til utforming av forskrift. Det b\u00f8r utarbeides nasjonale satser som kommunen kan velge \u00e5 benytte. Det viser til punktene som skal vektlegges ved utarbeidelse av lokal forskrift (\u00ab... skal kommunen legge s\u00e6rlig vekt ...\u00bb). Begrepet \u00abskal\u00bb m\u00e5 endres til \u00abkan\u00bb eller \u00abb\u00f8r\u00bb i alle fall p\u00e5 punkene om vurdering av barnegruppenes sammensetning og behov samt vektlegging av ansattes l\u00f8nns-, pensjons- og arbeidsvilk\u00e5r. Forslaget slik det st\u00e5r vil medf\u00f8re en s\u00e6rlig stor arbeidsmengde knyttet til skj\u00f8nnsmessige vurderinger som kan bidra til konflikt mellom partene, og svekke likebehandlingsprinsippet. Troms\u00f8 kommune mener det b\u00f8r innf\u00f8res en overgangsordning dersom foresl\u00e5tte endringer blir vedtatt. Det m\u00e5 hensyntas at kommunen vil trenge tid til \u00e5 utarbeide lokal forskrift. Kapittel 13: Troms\u00f8 kommune er i tvil om forslaget om lokal forskrift om eiendomstilskudd b\u00f8r innf\u00f8res. Kommunen tror lokal forskrift kan skape un\u00f8dig mye splid mellom kommunen og de private barnehagene. Det kan bli uenighet om hvordan forskriften skal utformes, og i ettertid h\u00e5ndheves. Dette kan resultere i klagesaker og mulige rettsaker. Dersom ny barnehagelov med lokal forskrift blir vedtatt har Troms\u00f8 kommune f\u00f8lgende tilbakemelding p\u00e5 forslaget: 15 \u00c5 lage lokal forskrift om tilskudd vil v\u00e6re en ny og krevende oppgave for kommunen, s\u00e5 det vil v\u00e6re et stort behov for at lovtekst og forarbeider er tydelig og enkel \u00e5 tolke. Det m\u00e5 utarbeides veileder. Det b\u00f8r utarbeides nasjonale satser som kommunen kan velge \u00e5 benytte. Kapittel 22: Troms\u00f8 kommune mener at dersom forslagene vedtas vil dette medf\u00f8re \u00f8kte kostnader for kommunene, p\u00e5 grunn av \u00f8kning i administrative oppgaver. S\u00e6rlig knyttet til arbeid med utarbeidelse og h\u00e5ndheving av nye forskrifter. Kommunene vil ogs\u00e5 ha behov for veiledninger og st\u00f8ttemateriell. Kapittel 8, 14, 15, 16, 17, 18, 19, 20 og 21: Troms\u00f8 kommune er enig i departementets forslag. Vedtakskompetanse Oppvekst- og utdanningsutvalget Vedlegg Kort fortalt om de viktigste grepene - Kunnskapsdepartementet Endringer i lov og forskrifter - sammenligning mellom forslag til ny og gjeldende 16 "
}