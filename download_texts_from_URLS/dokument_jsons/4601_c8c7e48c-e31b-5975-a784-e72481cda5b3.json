{
  "dokument_id": "c8c7e48c-e31b-5975-a784-e72481cda5b3",
  "doc_type": "case_presentation",
  "kommune": 4601,
  "tittel": "Kalfarveien barnehage. Sluttmelding",
  "url": "https://bergen.kommune.no/politikere-utvalg/api/fil/bk360/9212210/Framstilling-Kalfarveien-barnehage-Sluttmelding",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/237704-3 Kalfarveien barnehage. Sluttmelding Hva saken gjelder: Investeringsprosjektet Kalfarveien barnehage er n\u00e5 gjennomf\u00f8rt og avsluttet. Kalfarveien barnehage hadde behov for totalrehabilitering. I tr\u00e5d med Bergen kommunes \u00f8konomireglement punkt 2.3 bokstav h) fremlegges sluttmelding for prosjektet til behandling i denne saken. Fagetatens vurdering og anbefaling: Bakgrunn Bygget i Kalfarveien 43 er en sveitservilla fra ca. 1870. Den har opp gjennom \u00e5rene v\u00e6rt brukt som b\u00e5de bolig, barnehjem og n\u00e5 de senere \u00e5rene har det v\u00e6rt barnehagedrift i bygget. Byggets har beliggenhet i villastr\u00f8ket p\u00e5 Kalfaret, omgitt av tidstypisk bebyggelse med h\u00f8y arkitektonisk verdi. Dette krevde at rehabiliteringen ble utf\u00f8rt i tr\u00e5d med Byantikvarens anbefalinger og at man etterstrebet at byggets s\u00e6rpreg ble tilbakef\u00f8rt og ivaretatt. Prosjektbeskrivelse: Fasader med utsmykking, vindusuttrykk og detaljer ble ivaretatt ved gjenbruk eller kopiering ved utskifte. Materialvalg er gjort i samr\u00e5d med Byantikvaren, herunder blant annet at taktekkingen tilbakef\u00f8res med sort glasert tegltekking. Alle tekniske anlegg er skiftet ut. Likeledes er alle innvendige overflater pusset opp og innerd\u00f8rer er skiftet ut eller pusset opp der dette var mulig. Dette ga et godt utgangspunkt til \u00e5 vurdere og eventuelt endre byggets planl\u00f8sning til \u00e5 bli mer hensiktsmessig for dagens barnehagedrift. Prosjektet har tilstrebet \u00e5 etterkomme de f\u00f8ringer som er gitt i Bergen Kommunes barnehagebruksplan 2016-2030, innenfor de begrensninger som tillates i et verneverdig bygg. 1 Bygget i Kalfarveien 43 ble fraflyttet i 2019. Det midlertidige barnehagebygget i Nyg\u00e5rdsparken ble benyttet som avlastningsbygg i byggetiden. Bygget i Nyg\u00e5rdsparken ble deretter fjernet i tr\u00e5d med bystyrevedtak. Prosjektet er n\u00e5 avsluttet. N\u00e6rmere beskrivelse av prosjektet, de ulike prosesser underveis, samt om prosjektevalueringen er inntatt i vedlagte fagnotat. \u00d8konomiske konsekvenser: I handlings- og \u00f8konomiplan 2019-2022 ble det p\u00e5 en egen sekkepost (BUD869) avsatt midler til strakstiltak for \u00e5 sikre kapasiteten i bydeler med barnehager som har omfattende rehabiliteringsbehov, hvor midler til prosjektering av Kalfarveien inngikk som en del av dette. Investeringsmidler for ombygging ble innarbeidet ved rullering av \u00f8konomiplan (BUD467). I handlings- og \u00f8konomiplan for 2020-2023 ble investeringsmidler for selve ombyggingen innarbeidet i sekkeposten \u00abHandlingsplan 1-2 \u2013 barnehage (BUD467) Der ble prosjektet totalrehabilitering av Kalfarveien barnehage lagt inn med en total investeringsramme p\u00e5 totalt MNOK 69,6. Av de var MNOK 0,25 avsatt tidligere \u00e5r (tom. 2019), mens resterende MNOK 69,35 ble budsjettert i \u00f8konomiplanperioden 2020 - 2023. Etter hvert som prosjektet ble konkretisert og hadde et kvalitetssikret kostnadsestimat, ble det skilt ut i egen budsjettpost (BUD869). Det ble gjort i 1. tertial 2020. Da var det blitt fattet gjennomf\u00f8ringsvedtak i bystyret (BY118/20) med vedtak om at MNOK 69,35 skulle disponeres fra sekkepost BUD467 Handlingsplan 1-2-barnehage, og MNOK 0,25 var fra sekkeposten for strakstiltak avsatt i 2019. I tertial 2022 ble totalrammen nedjustert med MNOK 5 til MNOK 64,6. 2 P\u00e5 tidspunkt ved sluttmelding er det p\u00e5l\u00f8pt totalt kr 60 070 368, se prosjektregnskap i vedlegg 1. Sammenlignet med estimert totalkostnad p\u00e5 tidspunkt for gjennomf\u00f8ringsvedtak (MNOK 69,6) utgj\u00f8r det et mindreforbruk p\u00e5 kr 9 529 632 som tilsvarer 13,7%. Byr\u00e5dets vurdering og anbefaling/konklusjon: Kalfarveien barnehage er blitt et flott bygg i byen. Prosjektet er utf\u00f8rt med stor respekt for de arkitektoniske og tidsriktige detaljene i bygget. Samtidig fungerer barnehagen godt etter intensjonene og er blitt en god og funksjonell sentrums-barnehage. Bygget fungerer bra som barnehage p\u00e5 dagtid, og utearealet blir benyttet av n\u00e6romr\u00e5det etter barnehagens \u00e5pningstid. Det er et flott omr\u00e5de med varierte lekemuligheter, tr\u00e6r og sittem\u00f8bler. Barnehagen har f\u00e5tt nye og st\u00f8rre personalfasiliteter noe som gj\u00f8r barnehagen til en mer attraktiv arbeidsplass og oppfyller arbeidsplassforskriftens bestemmelser. Det har v\u00e6rt et godt samarbeid med Bymilj\u00f8etaten i forbindelse med opparbeidelse av tilleggsarealer i Forskj\u00f8nnelsen. Begrunnelse for framleggelse til bystyret: Sluttmelding g\u00e5r til den besluttende instans som vedtok gjennomf\u00f8ringen av prosjektet, jfr. budsjettfullmaktenes pkt. 2.3 bokstav c). Byr\u00e5det innstiller til bystyret \u00e5 fatte f\u00f8lgende vedtak: 1. Sluttmelding for Kalfarveien barnehage - totalrehabilitering (budsjettpost BUD869) godkjennes. 2. Resterende midler p\u00e5 BUD869 trekkes inn n\u00e5r alle sluttoppgj\u00f8r er fullf\u00f8rt. Dato: 14. november 2023 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans Dokumentet er godkjent elektronisk. Vedlegg: Fagnotat av 6/10-23 Prosjektregnskap 3 "
}