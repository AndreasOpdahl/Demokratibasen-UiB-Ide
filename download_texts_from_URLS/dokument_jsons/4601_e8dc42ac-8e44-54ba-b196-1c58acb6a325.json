{
  "dokument_id": "e8dc42ac-8e44-54ba-b196-1c58acb6a325",
  "doc_type": "case_attachment",
  "kommune": 4601,
  "tittel": "Tilsvar til saksfremstilling Sletteneset.docx",
  "url": "https://bergen.kommune.no/politikere-utvalg/api/fil/bk360/9785432/Tilsvar-til-saksfremstilling-Sletteneset-docx",
  "tekst": "Tilsvar til Saksfremstilling Bygger\u00e5dsak /24 Referanse 2023/246219-7 datert 16 januar 2024 Bergen 29 januar 2024. 1. Innledning Vi viser til byr\u00e5dets vedtak i klagesaken vedr\u00f8rende Sletteneset 171/161 A gnr. 108 bnr. 108 i Bergen Kommune. Til tross for anmodning om innsyn i denne saksfremstilling, fikk vi saksfremstillingen ikke oversendt f\u00f8r vedtak ble truffet i m\u00f8te 18 januar 2024 og hvor vedtaket gikk ut p\u00e5 at: \u00abKlagen tas ikke til f\u00f8lge\u00bb. Det er derfor n\u00f8dvendig for klager igjen \u00e5 p\u00e5peke feil i faktum og juss. Vi tilf\u00f8yer at det er p\u00e5fallende at det er fagetaten som skriver utkastet til vedtak i Byr\u00e5det. Vi har anmodet om at kommunen benyttet Kommuneadvokaten som kvalitetssikring av fagetatens regelanvendelse. En representant for Byr\u00e5dens kontor opplyste i telefonen til klager at det ikke var aktuelt, idet fagetaten og byr\u00e5den r\u00e5det over tilstrekkelig juridisk kompetanse. Det er derfor ikke overraskende at den systematiske feilen i vurdering av riktig faktum og regelanvendelse ikke blir avdekket. Det er imidlertid overraskende at feilen beg\u00e5tt av Byggesakssjefen i 1999, som n\u00e5 fors\u00f8kes tilsl\u00f8rt, ikke blir tatt p\u00e5 alvor. V\u00e5r erfaring fra 1970 til i dag er at byggesaksavdelingen systematisk har gitt mangelfulle og direkte uriktige opplysninger om relevante momenter i s\u00f8knadsprosesser knyttet til behandlingen av s\u00f8knader i sonen rundt Flesland Flyplass. Dersom utvalget i kommunen som n\u00e5 skal behandle saken ikke griper fatt i dette problemet, vil ogs\u00e5 dette organet bidra til \u00e5 fremme en urett og derved medvirke til \u00e5 underbygge ukulturen som ha kunnet utvikle seg over lang tid. Saken er en ren juridisk sak som er uavhengig av politikk og partitilh\u00f8righet. Dette fordi kommunens ulike organer m\u00e5 forholde seg til gjeldende rett. 2. Gjeldende rett basert p\u00e5 riktig faktum Fagetaten tar direkte og trolig bevisst feil for \u00e5 tilsl\u00f8re egne feil i 1999 n\u00e5r det hevdes at meldingen (ikke s\u00f8knad) i 1999 ble behandlet som en s\u00f8knad om tilbygg til \u00abfritidsbolig\u00bb. Det som er korrekt, er at dagjeldende byggeforskrift gav hjemmel for \u00e5 melde p\u00e5bygg til fritidsbolig i samme omfang som boligbygg. At det fantes en slik hjemmel og at bygningsobjektet var historisk godkjent som fritidsbolig, er kun et rettslig og faktisk utgangspunkt som kommunen i 1999 skulle gitt melder veiledning om i form av at s\u00f8knad om bruksendring var n\u00f8dvendig, se forvaltningslovens 11. Meldingen er aldri blitt behandlet som s\u00f8knad / melding om \u00abfritidsbolig \u00abav noen saksbehandler som representerte byggesakssjefen i 1999 eller senere fram til 2006. Den udokumentert p\u00e5stand om at meldingen ble behandlet som \u00abfritidsbolig\u00bb er direkte i strid med samtlige dokumenter i saken i dette tidsrommet. Fagetaten har i sin begrunnelse utelukkende tatt utgangspunkt i tiltakshaver meldinger om p\u00e5bygg til bolig (benevnt av fagetaten som \u00abs\u00f8knad\u00bb). Det er ikke Byggesakssjefens svar datert 25 juni 1999 som er enkeltvedtaket som ikke kan endres til skade for klager. Det er derimot ferdigattesten datert 22 mars 2006 som er det relevante enkeltvedtaket. Dette er ikke kommentert av fagetaten overhode. Fagetaten og Byr\u00e5det har oversett det faktum at byggeobjektet er godkjent som p\u00e5bygget til boligbygg da ferdigattest datert 22 mars 2006 ble sendt til tiltakshaver. Dette ble igjen arkivert i planavdelingens eget register som \u00abNybygg Bolig\u00bb. Til alt overm\u00e5l har Byggesakssjefen selv benevnt og behandlet meldingen i 1999 som \u00abBoligeiendom\u00bb. Vedtaket om godkjennelse til \u00abNybygg Bolig\u00bb har Byggesakssjefen eksplisitt gitt utrykk for hva som er godkjent. Det er definitivt noe annet enn \u00abFritidsbolig\u00bb i plan og bygningslovs forstand. Det er dette vedtaket kommunen skal vurdere om kan omgj\u00f8res etter forvaltningslovens \u00a7 35. Feilen som hefter ved vedtaket er det Byggesakssjefen som er ansvarlig for. Feilen er uten betydning for vedtakets innhold da bruksendring ville v\u00e6rt gitt i 1999, se forvaltningsloven \u00a7 41. Med andre ord ville kommunen i vedtaket fra 2006, forutsatt korrekt behandling, innvilget slik bruksendring. Ferdigattesten hadde da selvsagt hatt det samme materielle innhold. Vedtaket om godkjent ferdigattest lyder: \u00abNybygg Bolig\u00bb. Dette er vedtaket fra 2006. Da manglende bruksendring i 1999 ikke har hatt betydning for gyldigheten av vedtaket om ferdigattest i 2006 slik som nevnt, er vedtaket fra 2006 ikke ugyldig under henvisning til Forvaltningslovens \u00a741 (feil lovhenvisning til \u00a749 i Byr\u00e5dets vedtak). 3. Irrelevant problemstilling som uansett ikke kan f\u00f8re til frem for kommunen Det er p\u00e5fallende at b\u00e5de Fagavdelingen og Byr\u00e5det ikke refererer til det rette vedtaket i 2006, men i stedet uriktig forholder seg til tilbakemeldingene p\u00e5 innsendte meldinger fra Tiltakshaver i 1999 og i tillegg anvender regler uriktig. Det tilbakemeldingen til tiltakshaver viser i brev av 25 juni 1999 er at byggesakssjefen opplyser at \u00abNybygg Bolig\u00bb ikke strider mot bestemmelser i plan og bygningsloven. Byggesakssjefen gir denne bekreftelsen til tross for kunnskap om at s\u00f8knad om bruksendring er n\u00f8dvendig. Dette har selvsagt sin \u00e5rsak i at byggesakssjefen (alle saksbehandlere som har signert dokumenter) har behandlet meldingen som p\u00e5bygg \u00abNybygg Bolig\u00bb og under forutsetning om at eiendommen hadde status som boligeiendom. Det er dette faktum byggesakssjefen f\u00f8rs\u00f8ker \u00e5 tilsl\u00f8re for \u00e5 dekke over feilene som ble beg\u00e5tt i 1999. Feilene best\u00e5r i: 1. Byggesakssjefen la til grunn at eiendommen i 1999 var en boligeiendom. 2. Manglende veiledning om at s\u00f8knad om bruksendring var n\u00f8dvendig -Forvaltningslovens \u00a7 11 fordi Byggesaksjefen oppgav og la til grunn at det var en boligeiendom. 3. At kommunen ikke vedtok at p\u00e5bygget ble nektet ferdigstilt som \u00abNybygg Bolig\u00bb senest i 2006 om man da mente p\u00e5bygget var behandlet som en \u00abfritidseiendom/ fritidsbolig\u00bb. 4. Avdelingens mangel p\u00e5 kontroll av rammeforutsetningene, jf plan og bygningslovens \u00a710-1. Byggesakssjefens manglende oversikt over status p\u00e5 eiendommer i Bergen kommune. Kommunen kan umulig f\u00e5 medhold i at denne eksplisitte bekreftelsen fra Byggesakssjefen om at rammeforutsetningene for p\u00e5bygget i 1999 var til stede, kan bebreides tiltakshaver som en rettsvillfarelse. Det er i beste fall, for kommunen, en faktisk villfarelse hos tiltakshaver i 1999 om behovet for s\u00f8knad om bruksendring, som er foranlediget av kommunens opplysning om uriktig status til eiendommen som \u00abboligeiendom\u00bb. Byr\u00e5dets rettsanvendelse er feil, idet reglene om rettsvillfarelse ikke er anvendelig n\u00e5r det dreier seg om en faktisk villfarelse hos tiltakshaver. Det kan tilf\u00f8yes at denne villfarelsen uansett var omfattet av kommunens lovp\u00e5lagte plikt til \u00e5 opplyse Tiltakshaver om n\u00f8dvendigheten av \u00e5 s\u00f8ke bruksendring i 1999, jf forvaltningslovens \u00a711. Se v\u00e5re \u00absupplerende kommentarer til fagnotat av 24 oktober 2023, datert 9 januar 2024, som forklarer plan og bygningslovens \u00a710-1. Villfarelsen er uansett unnskyldelig da det er kommunens egen handling som foranlediget tiltakshaver sin oppfatning av status p\u00e5 eiendommen. For \u00f8vrig er det ingen tvil om at en godkjennelse i 2006 til \u00abNybygg Bolig\u00bb er noe mer enn et vedtak om bruksendring. Ogs\u00e5 p\u00e5 dette punkt anvender Fagetaten og byr\u00e5det feil faktum og uriktig rettsanvendelse. Synspunktet er at en endelig ferdigattest, som det ikke knytter seg ugyldighet til og som er utgangspunktet for omgj\u00f8ring til skade, er noe mer enn en feil i et ledd i saksbehandlingen som f\u00f8rer frem til endelig ferdigattest. Byr\u00e5dets forst\u00e5else av likhetsprinsippet er ogs\u00e5 uriktig. Poenget med likhetsprinsippet er at saken skal sammenlignes med de eiendommer som s\u00f8kte og fikk tillatelse i 1999 til 2006, og ikke med eiendommer som ikke har s\u00f8kt og som er historiske fritidsboliger. Dette vitner om manglende forst\u00e5else for det likhetsprinsippet inneb\u00e6rer. Det er urovekkende at dette prinsipp som ble stadfestet av den gang Fylkesmannen i forbindelse med s\u00f8knad om byggetillatelse for min bolig Sletteneset 161, og som kommunen ble gjort oppmerksom p\u00e5, tilsynelatende enn\u00e5 ikke er forst\u00e5tt av Fagetaten eller Byr\u00e5det. Avslutningsvis p\u00e5pekes ogs\u00e5 at fagetaten fors\u00f8ker \u00e5 forlede politikerne og Statsforvalteren ved \u00e5 p\u00e5st\u00e5 f\u00f8lgende: \u00abDet er ingenting i veien for at boligen s\u00f8kes bruksendret til bolig\u00bb. For det f\u00f8rste merker vi oss at fagetaten selv i dag mener at eiendommen er en \u00abbolig\u00bb. F or det andre er har klager f\u00e5tt opplyst av byggesaksavdelingen i forh\u00e5ndskonferanser at bruksendring ikke vil bli gitt p\u00e5 grunn av karv knyttet til utvendig st\u00f8y. Slike krav gjelder ikke for eksisterende boligbygg. Resultatet er derfor at klager kun kan oppf\u00f8re p\u00e5bygg til fritidseiendom. Dette kan i fremtiden f\u00e5 betydning for bruken av eiendommen og eiendommens verdi. 4. Kommunen har ikke vist til hjemmel eller faktisk grunnlag for omgj\u00f8ring av vedtaket fra 2006. Vi konstaterer at kommunen ikke har anf\u00f8rt at det er hjemmel eller faktisk grunnlag for \u00e5 omgj\u00f8re vedtaket fra 2006. Det er ikke fattet et omgj\u00f8ringsvedtak. 5. Konklusjon 2006 vedtaket er ikke omgjort. Konsekvensen blir at klagen m\u00e5 tas til f\u00f8lge. Bergen 29 januar 2024 Per Magne Strandborg Grethe T Strandborg "
}