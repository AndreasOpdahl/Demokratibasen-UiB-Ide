{
  "dokument_id": "3ebb4868-adad-5f70-9a84-ddd2b87d5891",
  "doc_type": "case_presentation",
  "kommune": 5501,
  "tittel": "Troms\u00f8 kommunes uttalelse til H\u00f8ring av forslag til forvaltningstiltak i turistfiske",
  "url": "https://innsyn.tromso.kommune.no/application/getMoteDokument?dokid=2001970849",
  "tekst": "Arkivsaksnr. 25/01393-2 Saksbehandler Haakon Worum Saksgang M\u00f8tedato Milj\u00f8-, idrett-, kultur- og 25.02.2025 samfunnsutviklingsutvalget Formannskapet 04.03.2025 Troms\u00f8 kommunes uttalelse til H\u00f8ring av forslag til forvaltningstiltak i turistfiske Kommunedirekt\u00f8rens innstilling til vedtak: 1. Troms\u00f8 kommune uttaler seg til Fiskeridirektorats forslag til forvaltningstiltak i turistfiske slik det fremg\u00e5r av Fiskeriutvalgets forslag i konklusjonen i saksfremlegget. Stig Tore Johnsen Agnar Christensen Kommunedirekt\u00f8r Kst. Leder, seksjon for samfunnssikkerhet, n\u00e6ring og eierskap 1 Hva saken gjelder Fiskeridirektoratet har p\u00e5 vegne av N\u00e6rings- og fiskeridepartementet send forslag til forvaltningstiltak i turistfiske p\u00e5 h\u00f8ring. Fiskeriutvalget har vedtok i sitt m\u00f8te 03.02.25 forslag til Troms\u00f8 kommunes uttalelse i h\u00f8ringen. Fiskeriutvalgets forslag til h\u00f8ringsuttalelse fremg\u00e5r i sin helhet i konklusjons-kapittelet i denne saken. Administrasjonen legger med dette saken frem for \u00f8vrig utvalgsbehandling. Saksutredning Turistfiske har v\u00e6rt en viktig del avreiselivet i Nord-Norge i lang tid. I 2022 publiserte Nofima sin rapport Ringvirkninger av havbruk, fiskeri og fisketurisme i Troms og Finnmark1. Rapporten gir et innblikk i effektene fisketurismen har i Nord-Norge med hensyn til b\u00e5de sysselsetting og verdiskaping. Videre belyser den en del av de negative konsekvensene knyttet til denne delen av reiselivsn\u00e6ringen. Rapporten til Nofima er basert p\u00e5 tall fra 2019. Rapporten inneholder ikke tall p\u00e5 kommuneniv\u00e5. Her er noen av hovedfunnene for Troms fylke: Tysktalende turister dominerer som bes\u00f8kende fisketurist i Troms. Andelen Tyskere i Finnmark er vesentlig lavere hvor det er \u00f8st-europeiske borgere som utgj\u00f8r den st\u00f8rste andelen. I l\u00f8pet av et \u00e5r er det ca. 25 000 bes\u00f8kende turistfiskere til Troms. Turistfiskere tilbringer jevnt over flere d\u00f8gn i Troms enn \u00f8vrige bes\u00f8kende. Turistfiskere i Troms st\u00e5r for totalt 190 000 gjested\u00f8gn, noe som betyr at en gjennomsnittlig fisketurist tilbringer 7 dager i Troms. Den gjennomsnittlige turistfisker bruker i gjennomsnitt 320 kroner per dag p\u00e5 andre aktiviteter enn selve fisket og overnattingen. Dette er vesentlig mindre enn andre grupper turister. Samtidig er det ikke uvanlig at bespisning skjer i tilknytting til turistfiskeanlegget, og s\u00e5ledes vil dette sl\u00e5 skjevt ut n\u00e5r en sammenligner forbruket mellom havfisketurister og andre grupper turister. Sysselsetting knyttet til turistfisket i Troms er p\u00e5 totalt 190 \u00e5rsverk fordelt p\u00e5 b\u00e5de direkte og indirekte sysselsetting. Verdiskapingen av aktiviteten i Troms bel\u00f8per seg til totalt 80 MNOK \u2013 50 p\u00e5 direkte- og 30 p\u00e5 indirekte verdiskaping. Utover disse tallene skapes det og en del ringvirkninger i form av sysselsetting og verdiskaping andre steder av landet som f\u00f8lge av aktiviteten i Troms. Rapporten til Nofima tar og for seg forskjellen mellom verdiskaping og sysselsettingen fra turistfisket sammenlignet med n\u00e6ringsfiske. Rapporten viser til Menon Economics\u2019 rapport2 hvor det ansl\u00e5s en verdiskaping knyttet til n\u00e6ringsfiske p\u00e5 ca. 10 MNOK per 1000 tonn fanget fisk. Havfisketurisme genererer i motsetning 125 MNOK i verdi per 1000 tonn fanget fisk. Det betyr at for hver kilo fisk som landes i havfisketurismen, er verdiskapingen over 10 ganger st\u00f8rre i turistfisket enn i n\u00e6ringsfisket. Dette m\u00e5 imidlertid nyanseres betraktelig da n\u00e6ringsfiske drives mest mulig effektivt, med et press fra markedet p\u00e5 betalingsvillighet for r\u00e5stoffet. Hvis en regner verdiskaping per \u00e5rsverk mellom de to n\u00e6ringene, vil et \u00e5rsverk i n\u00e6ringsfisket v\u00e6re verdt i underkant av 1,6 MNOK, mens et \u00e5rsverk i havfisketurismen er verdt ca. 0,6 MNOK. I f\u00f8lge Nofimas beregninger ble det fanget til sammen ca. 350 000 fisk innen havfisketurismen Troms i 2019. Dette er alts\u00e5 enheter, og ikke m\u00e5lt i vekt. Av disse ble ca. 40% sluppet ut igjen, noe som gir et totalt uttak p\u00e5 ca. 210 000 fisk. I overkant av 95% av fisken var torsk eller sei. 1 Robertsen, R., Iversen, A., Nyrud, T., Hogrenning, E., Erraia, J., Fjose, S., Gr\u00f8nvik, O. (2022). Rapport 1/2022. Ringvirkninger av havbruk, fiskeri og fisketurisme i Troms og Finnmark. 2 Johansen, P.F., Erraia, J., FJOSE, S., Gr\u00f8nvik, O., Blomgren,A., Fjelldal, \u00d8., Robertsen, R., Iversen, A. & Nyrud, T. (2021). Menon Publikasjon Nr 105/2021, Oslo. Ringvirkninger av sj\u00f8matn\u00e6ringen i 2020. 2 Fangsttallene for 2019 tilsvarte en \u00f8kning p\u00e5 5% sammenlignet med data for 2018. Rapporten ansl\u00e5r at ca. 12% av det totale uttaket av fisk, kommer fra ulovlig fiske. Fiskeridirektoratets forslag Hovedpunktene i Fiskeridirektoratets forslag til endringer i forvaltningen er f\u00f8lgende: \u2022 Utf\u00f8rselskvoten reduseres fra 18 til 10 kg fisk/fiskevarer to ganger pr. \u00e5r, og innf\u00f8ring av en aldersgrense p\u00e5 12 \u00e5r for rett til utf\u00f8rselskvote. \u2022 Innf\u00f8ring av et generelt innfrysingsforbud for personer som ikke er bosatt i Norge, med unntak for gjester ved registrert turistfiskevirksomhet \u2013 som vil kunne fryse inn et kvantum som samsvarer med utf\u00f8rselskvoten. Innfryst fisk skal v\u00e6re tydelig merket med eier og fiskeslag. \u2022 Forbud mot innfrysing- og utf\u00f8rsel av skjell og skalldyr. \u2022 Rapporteringskravet innskjerpes, ved at det endres fra \u00abl\u00f8pende\u00bb til \u00abdaglig\u00bb rapportering av fangst. \u2022 Det innf\u00f8res krav til standardisert utf\u00f8rselsdokumentasjon, og i tilfeller hvor gjester bryter regelverket skal virksomhetene nekte utstedelse av utf\u00f8rselsdokumentasjon. Forslaget om reduksjon i utf\u00f8rselskvote kan oppleves inngripende b\u00e5de for turistfiskere i den tilknyttede n\u00e6ringen. Det er imidlertid opplevelsen som er viktig for de bes\u00f8kende turistfiskerne, og ikke n\u00f8dvendigvis mat-auk, noe Nofimas rapport ogs\u00e5 underbygger. Den gjennomsnittlige turistfisker er i Troms i 7 dager, og har gode muligheter for \u00e5 fylle utf\u00f8rselskvoten p\u00e5 18 kilo. De h\u00f8ye tallene for gjenutsetting kan underbygge dette. De bes\u00f8kende kommer sannsynligvis til Nord-Norge p\u00e5 grunn av det gode fisket, og ikke n\u00f8dvendigvis for \u00e5 fylle fryseren. De \u00f8vrige forslagene til Fiskeridirektoratet kan betegnes som informasjonstiltak. Det vil si forslag som gj\u00f8r de ulike forvaltningsniv\u00e5ene i stand til \u00e5 samle inn mer og bedre data om turistfisket, slik at man kan gj\u00f8re gode valg basert p\u00e5 best mulig kunnskap. I tillegg vil forslaget legge opp til at Fiskeridirektoratet f\u00e5r en n\u00f8yaktig oversikt over hvor mye fisk som f\u00f8res ut av landet fra havfisketurismen, gjennom Tolletaten. Konklusjon Troms\u00f8 kommune st\u00f8tter Fiskeridirektoratets forslag om forvaltningstiltak i turistfisket. Videre anmodes Fiskeridirektoratet \u00e5 gj\u00f8re en grundig utredning p\u00e5 hvorvidt 2 ganger per \u00e5r er en god frekvens for hvor mange ganger regelverket kan praktiseres av en og samme person med hensyn til utf\u00f8rsel av fisk, ved inn og utreise flere ganger samme \u00e5r. Troms\u00f8 kommune mener videre at hensikten med \u00e5 st\u00f8tte forslaget ikke er \u00e5 gj\u00f8re det vanskeligere for bes\u00f8kende fiskere eller n\u00e6ringslivet, men heller \u00e5 gj\u00f8re forvaltningen i stand til \u00e5 ta gode valg for \u00e5 tilrettelegge for denne viktige delen av reiselivet i fremtiden, slik at ressursene kan forvaltes p\u00e5 en mest mulig b\u00e6rekraftig m\u00e5te. Det oppfordres i tillegg til at det innf\u00f8res sterke konsekvenser for bes\u00f8kende som ikke etterlever regelverket, da fors\u00f8k p\u00e5 utf\u00f8rsel utover kvotene representerer sl\u00f8sing av fiskeressurser. Til slutt oppfordrer kommunen Fiskeridirektoratet om \u00e5 innf\u00f8re regelverk og rapporteringssystem som er enkelt, og minst mulig byr\u00e5kratisk. Vedtakskompetanse FSK 3 Vedlegg 4 "
}