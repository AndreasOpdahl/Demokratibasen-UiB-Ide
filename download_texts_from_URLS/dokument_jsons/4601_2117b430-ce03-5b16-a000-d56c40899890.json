{
  "dokument_id": "2117b430-ce03-5b16-a000-d56c40899890",
  "doc_type": "case_attachment",
  "kommune": 4601,
  "tittel": "Planbestemmelser_140624",
  "url": "https://bergen.kommune.no/politikere-utvalg/api/fil/bk360/10698899/Planbestemmelser-140624",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Bergenhus, gnr. 163 bnr. 577 mfl. M\u00f8llendalsveien 63 Nasjonal arealplan-ID 4601_64970000 Saksnummer PLAN-2022/20491 (201528407) Siste revisjonsdato bestemmelser 14.06.2024 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder REGULERINGSBESTEMMELSER (pbl \u00a7 12-7) \u00a71 Planens hensikt Planen regulerer for boligform\u00e5l i tillegg til kombinert bebyggelse- og anleggsform\u00e5l, herunder forretning, tjenesteyting og kontor. Den tilrettelegger for \u00e5 binde sammen eksisterende og ny bebyggelse gjennom etablering av et felles uteoppholdsareal p\u00e5 dekke over et felles parkeringsanlegg. Dagens overflateparkering flyttes til felles parkingsanlegg under dekket. Planen skal sikre h\u00f8y arkitektonisk og materiell kvalitet p\u00e5 bebyggelse og utearealer i samspill med omgivelsene. Planen sikrer at Cementst\u00f8periet videref\u00f8res og gjenbrukes gjennom \u00e5 regulere en bruksendring av bygget. Det skal \u00e5pnes opp og tilgjengeliggj\u00f8res arealer mot M\u00f8llendalselven for beboere og allmennheten. Flomsikringstiltak mot elven er sikret som del av tiltaket. B\u00e6rekraft skal v\u00e6re et f\u00f8rende prinsipp for transport, energibruk og materialvalg. Ved gjennomf\u00f8ring av anleggsarbeid innenfor planomr\u00e5det skal det legges til rette for en fossilfri anleggsplass og at bygningsmaterialer gjenbrukes. For utfyllende opplysninger vises det til planbeskrivelsen. Side 1 av 9 Reguleringsbestemmelser Arealplan-ID 4601_64970000 \u00a72 Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) \u00a7 2.1 Estetisk utforming \u00a7 2.1.1 Bygg skal gis en god materialbruk og en utforming med h\u00f8y estetisk og arkitektonisk kvalitet. Det skal benyttes organiske materialer som tre, stein, tegl og murpuss. Farger p\u00e5 bygg skal v\u00e6re innenfor en dempet fargepallett. Reflekterende materialer tillates ikke. \u00a7 2.2 Terrengbehandling \u00a7 2.2.1 Ubebygde arealer skal ha en terrengbehandling som gir en estetisk tiltalende form. Murer som vender mot f_SGT1, f_BUT1, o_G, f_SGG eller o_VFV skal v\u00e6re av naturstein eller ha forblending i naturstein. Foran murer som vender mot felles gatetun og felles uteoppholdsareal skal det etableres en sone med stedegen vegetasjon som skal sikres gode vekstvilk\u00e5r. \u00a7 2.2.2 Terrenginngrep skal skje mest mulig sk\u00e5nsomt. Un\u00f8dvendig utsprengning eller oppfylling skal unng\u00e5s. \u00a7 2.2.3 Stedegen vegetasjon skal reetableres langs elvebredden innenfor o_VFV, o_G og under ramper/repos i f_SGG. \u00a7 2.3 Overvannsh\u00e5ndtering \u00a7 2.3.1 Overvannsh\u00e5ndtering skal l\u00f8ses i henhold til den til enhver tid gjeldende VA-norm for Bergen kommune. VA-rammeplan datert 08.11.21, skal v\u00e6re retningsgivende for videre detaljprosjektering og byggesaksbehandling innenfor planomr\u00e5det. \u00a7 2.4 Milj\u00f8kvalitet (\u00a7 12-7 nr. 3) \u00a7 2.4.1 Masser som ikke benyttes innenfor planomr\u00e5det skal transporteres bort og deponeres p\u00e5 forsvarlig m\u00e5te. Milj\u00f8tekniske unders\u00f8kelser skal v\u00e6re f\u00f8rende for h\u00e5ndtering av forurensende masser. Det m\u00e5 gj\u00f8res tiltak i planomr\u00e5det i tr\u00e5d med anbefalingene i rapporten \u00abMilj\u00f8tekniske unders\u00f8kelser M\u00f8llendalsveien 63\u00bb, datert 08.03.17. \u00a7 2.5 Samfunnssikkerhet (\u00a7 12-7 nr. 1, 2, 4) \u00a7 2.5.1 Nybygg, garasjeanlegg og utomhusanlegg skal dimensjoneres og konstrueres for \u00e5 t\u00e5le flom. Utarbeidet flomvurdering datert 05.01.22 skal v\u00e6re retningsgivende for utforming av flomsikringstiltak. \u00a7 2.5.2 f_SGT1, f_SGT2 og f_BUT2 skal etableres med kj\u00f8rbart dekke for tilkomst med utrykningskj\u00f8ret\u00f8y, inkludert brannvesenets h\u00f8yderedskap (stigebil). Det skal etableres oppstillingsplass for brannvesenets h\u00f8yderedskap i f_SGT1 og f_BUT2. \u00a7 2.6 Uteoppholdsareal og lekeplasser \u00a7 2.6.1 Det skal etableres minimum 40 m2 uteoppholdsareal per boenhet for BBB1 og BBB2. \u00a7 2.6.2 f_BUT2 skal opparbeides som felles uteareal for BBB1, BBB2, BKB2 og BKB3 med gangtilkomst fra f_SGT1, f_SGG, og M\u00f8llendalsveien via f_SGT2. \u00a7 2.6.3 f_BUT1 skal opparbeides som felles uteoppholdsareal for BKB2 og BKB3. \u00a7 2.6.4 Minimum 50 % av uteoppholdsareal skal ligge p\u00e5 bakkeplan innenfor f_BUT2, f_SGT1, f_SGG og BBB1 og BBB2. Felles uteoppholdsareal skal ha f\u00f8lgende kvaliteter: \u2022 Det skal v\u00e6re god gangatkomst fra bolig til uteoppholdsarealene. \u2022 Arealet skal ha praktisk og varig brukskvalitet med tilrettelegging og m\u00f8blering for alle aldersgrupper. Omr\u00e5der tilrettelagt for barn skal ha de beste kvalitetene. \u2022 Areal brattere enn 1:3 skal ikke regnes med, med mindre disse har spesielle bruksverdier. \u2022 St\u00f8yniv\u00e5 skal ikke overstige grenseverdier gitt i T-1442 tabell 3, nedre grenseverdi for gul sone. Side 2 av 9 Reguleringsbestemmelser Arealplan-ID 4601_64970000 \u2022 Det skal legges vekt p\u00e5 variasjon i dekket og vegetasjon. Deler av felles uteareal skal opparbeides med jorddybde som er tilstrekkelig til \u00e5 plante tr\u00e6r, busker, blomster og annen vegetasjon. Illustrasjonsplan datert 20.03.2024 skal v\u00e6re retningsgivende for plassering og mengde opparbeidet areal for beplantning. All beplantning i felles uteoppholdsareal skal skje ved bruk av stedegne og pollinatorvennlige planter, og ved bruk av frukttr\u00e6r og b\u00e6rbusker. Vegetasjon skal benyttes som skjermingstiltak mot private uteoppholdsarealer. \u00a7 2.6.5 For \u00e5 tilfredsstille krav til sol p\u00e5 bakkeplan, kan offentlige opparbeidede uteoppholdsarealer innenfor en gangavstand p\u00e5 200 meter regnes inn som en del av felles uteoppholdsareal. \u00a7 2.6.6 Det tillates oppf\u00f8rt st\u00f8ttemurer med en h\u00f8yde p\u00e5 inntil 1,5 meter, i tillegg til ramper, trapper, rekkverk, lekeapparater og n\u00f8dvendig terrengbearbeiding innenfor form\u00e5lsgrensen. Illustrasjonsplan datert 20.03.2024 skal v\u00e6re retningsgivende for plassering. \u00a7 2.6.7 Minst 50% av enhetene skal ha privat uteareal. Privat uteoppholdsareal kan l\u00f8ses p\u00e5 balkong, altan eller terrasse. Det kan tillates mindre tilpasninger mellom fellesarealene og de private uteoppholdsarealene. \u00a7 2.7 Parkering og sykkelparkering \u00a7 2.7.1 Som erstatning for overflateparkering som fjernes i f_BUT1 kan det opparbeides 15 parkeringsplasser for BKB2 i parkeringsanlegg innenfor BBB1 og f_SPH. \u00a7 2.7.2 Det kan opparbeides 10 parkeringsplasser for BKB1 og BBB1 i parkeringsanlegg innenfor BBB1. \u00a7 2.7.3 Minimum 10% av plassene for BBB1, BBB2 og BKB1 skal v\u00e6re forbeholdt bildeling. \u00a7 2.7.4 Minimum 10% av plassene skal v\u00e6re tilrettelagt for bevegelseshemmede. \u00a7 2.7.5 Minimum 10% av plassene skal v\u00e6re forbeholdt gjesteparkering. \u00a7 2.7.6 Alle parkeringsplasser innend\u00f8rs skal v\u00e6re tilrettelagt med ladepunkt for el-bil. P\u00e5 grunn av fare for flom skal ladepunkt plasseres over kote +2,5. \u00a7 2.7.7 Det skal etableres minimum 2,5 sykkelparkeringsplasser pr. 100 m2 BRA bolig for BBB1 og BBB2. Sykkelparkering skal v\u00e6re tyverisikker og under tak. \u00a7 2.7.8 Det skal etableres minimum 12 sykkelparkeringsplasser pr. 1000 m2 BRA for BKB1. Sykkelparkering skal v\u00e6re tyverisikker og i st\u00f8rst mulig grad gi ly for nedb\u00f8r og vind. \u00a7 2.7.9 25 % av sykkelparkeringsplassene skal v\u00e6re tilrettelagt med ladepunkt for el-sykler. \u00a7 2.7.10 10% av sykkelparkeringsplassene skal v\u00e6re dimensjonert for lastesykler/sykkelvogner. \u00a7 2.8 Vannb\u00e5ren varme og fjernvarme (\u00a7 12-7 nr. 8) \u00a7 2.8.1 Nybygg i planomr\u00e5det skal knyttes til fjernvarmenettet, med mindre det kan dokumenteres energil\u00f8sninger som er bedre ut fra et milj\u00f8messig, energimessig og samfunns\u00f8konomisk synspunkt. Det skal legges til rette for \u00e5 legge solcellepanel p\u00e5 tak der dette er hensiktsmessig. \u00a7 2.9 Renovasjon (\u00a712-7 nr. 2) \u00a7 2.9.1 Ny boligbebyggelse skal knytte seg til felles nedgravd avfallsl\u00f8sning og milj\u00f8stasjon p\u00e5 M\u00f8llendalsallmenningen. Nedkast for restavfall plasseres innenfor bestemmelsesomr\u00e5de #4. \u00a7 2.9.2 Utarbeidet renovasjonsteknisk plan datert 21.09.21 er retningsgivende for utforming og etablering av renovasjonsanlegg. \u00a73 Bestemmelser til arealform\u00e5l \u00a7 3.1 Bebyggelse og anlegg (\u00a7 12-5 nr. 1) \u00a7 3.1.1 Fellesbestemmelser for bebyggelse og anlegg Side 3 av 9 Reguleringsbestemmelser Arealplan-ID 4601_64970000 \u00a7 3.1.1.1 Byggegrenser (\u00a7 12-7 nr. 2) \u00a7 3.1.1.1.a Byggegrense er vist i plankartet. Der disse ikke er vist i plankartet g\u00e5r byggegrensene i form\u00e5lsgrensen. \u00a7 3.1.1.1.b Trapper og ramper kan etableres utenfor byggegrensene. Illustrasjonsplan datert 20.03.2024 er retningsgivende for plassering, jf. dog \u00a7 3.2.3.1.f. Funksjons- og kvalitetskrav (\u00a7 12-7 nr. 4, 7) \u00a7 3.1.1.2 Parkering \u00a7 3.1.1.2.a Parkeringsanlegg skal utformes slik at flomvann kan str\u00f8mme inn og ut uten hindringer. \u00a7 3.1.1.3 Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) \u00a7 3.1.1.3.a Ved s\u00f8knad om rammetillatelse for oppf\u00f8ring/ombygging av bygg innenfor BBB1 og BBB2 og BKB1 etter pbl \u00a7 20-1 skal det sendes inn: (i) Utomhusplan, som viser: \u2022 plassering og utforming av felles gatetun, lekearealer, veger, gangareal langs elv, VA- anlegg og overvannsh\u00e5ndtering, nettstasjon, avfallsl\u00f8sning, materialbruk, beplantning og forst\u00f8tningsmurer. \u2022 at utomhusarealene oppfyller fastsatte krav til st\u00f8rrelse og kvalitet, samt oppfyller prinsipper for universell tilgjengelighet. \u2022 utforming og opparbeiding av terreng. Planen skal vise hvordan forskjeller i h\u00f8ydeniv\u00e5 tas opp ved terrengtilpassing. \u2022 Flomsikringstiltak. (ii) Godkjent renovasjonsteknisk avfallsplan (RTP). (iii) Godkjent VA-rammeplan. (iv) Godkjente tekniske detaljplaner for adkomst og offentlige vegarealer. Tekniske detaljplaner skal vise hvordan kravene til vegteknisk standard blir oppfylt, herunder lengde- og tverrprofiler, veglys, skiltplan og overvannsh\u00e5ndtering. Plassering av nye og eksisterende avkj\u00f8rsler skal fremg\u00e5. (v) En detaljert takplan som viser disponering av takflater p\u00e5 nybygg. (vi) Farge- og materialpalett som skal v\u00e6re bindende for gjennomf\u00f8ringen. (vii) Belysningsplan for utomhusanlegg. Det skal ikke oppf\u00f8res belysning som kan forstyrre fisk og gyting i elven. \u00a7 3.1.1.4 Dokumentasjonskrav og s\u00e6rskilt underlag f\u00f8r igangsettingstillatelse (\u00a7 12-7 nr. 12) \u00a7 3.1.1.4.a Ved s\u00f8knad om igangsettingstillatelse skal det sendes inn: (i) Godkjent tiltaksplan for h\u00e5ndtering av forurensede masser. (ii) Avtale om levering av overskuddsmasser til deponi. (iii) Godkjent tiltaksplan for \u00e5 hindre avrenning til M\u00f8llendalselven i anleggsfasen. (iv) Godkjent plan for sikring av omr\u00e5det som bl.a. angir avb\u00f8tende tiltak for omgivelsene mot st\u00f8y, st\u00f8v og andre ulemper i bygge- og anleggsperioden. Planen forutsetter en fossilfri byggeplass. (v) Dokumentasjon p\u00e5 overvanns- og flomsikringstiltak i garasje/kjeller. (vi) Tekniske detaljplaner for arbeid p\u00e5 offentlige vegareal/avkj\u00f8rsler, herunder veglys, skiltplan og overvannsh\u00e5ndtering, godkjent av rette vegmyndighet. \u00a7 3.1.2 Boligbebyggelse - blokkbebyggelse (felt BBB1 og BBB2) Utforming (\u00a712-7 nr. 1) \u00a7 3.1.2.1 Byggeh\u00f8yder Side 4 av 9 Reguleringsbestemmelser Arealplan-ID 4601_64970000 \u00a7 3.1.2.1.a Tekniske installasjoner skal trekkes tilbake fra gesims og skal integreres i bygningskroppen. \u00a7 3.1.2.1.b Sm\u00e5 takoppbygg for tekniske l\u00f8sninger og ventilasjonshetter kan rage inntil 1,5 m over maksimal tillatt m\u00f8neh\u00f8yde og skal ha en avstand p\u00e5 minimum 0,9 m fra gesims. \u00a7 3.1.2.2 Takform og/eller m\u00f8neretning \u00a7 3.1.2.2.a Tak skal utformes som skr\u00e5tak med retning som angitt i plankart. Skr\u00e5tak skal ha vinkel p\u00e5 minimum 25 grader. Boligbygg nord i BBB1 skal ha skr\u00e5tak med vinkel p\u00e5 minimum 35 grader mot f_SGG. \u00a7 3.1.2.2.b Det tillates inntil to private altaner integrert i skr\u00e5tak (takterrasser). Hver av disse skal ikke overstige 20 m2. Takterrassene skal v\u00e6re innfelt i takflaten slik at de i sin helhet ligger innenfor takflatens avgrensning med en avstand p\u00e5 minimum 0,9 m fra gesims. Det tillates synlig rekkverk med maksimal h\u00f8yde p\u00e5 60 cm over takflaten. \u00a7 3.1.2.3 Balkonger og byggegrense \u00a7 3.1.2.3.a Det tillates utkraging av balkonger utover byggegrense for BBB1 p\u00e5 inntil 1,5 meter over f_SGT1 og f_SGG. \u00a7 3.1.2.3.b Det skal v\u00e6re minimum 5 meter fri h\u00f8yde mellom bakkeplan/dekke og balkonger. Innenfor fem meter fri h\u00f8yde tillates franske balkonger. \u00a7 3.1.2.3.c Det tillates etablert privat uteoppholdsareal p\u00e5 dekke innenfor BBB2. Boligkvalitet (\u00a7 12-7 nr. 5) \u00a7 3.1.2.4 Tetthet, antall og boligsammensetning/st\u00f8rrelse \u00a7 3.1.2.4.a Krav til boligsammensetning er som f\u00f8lger: (i) Maksimum 50% av boenhetene kan ha bruksareal under 50 m2. (ii) Maksimum 10% av boenhetene kan ha bruksareal under 40 m2. (iii) Minimum 20% av boenhetene skal ha bruksareal over 80 m2. (iv) Nye boenheter skal ikke v\u00e6re mindre enn 35 m2 BRA + bodareal iht. gjeldende teknisk forskrift. (v) Boenheter under 50 m2 kan ikke ha mer enn ett soverom. \u00a7 3.1.3 Kombinert bebyggelse- og anleggsform\u00e5l (felt BKB1, BKB2 og BKB3) Utforming (\u00a712-7 nr. 1): \u00a7 3.1.3.1 Type bebyggelse \u00a7 3.1.3.1.a Innenfor form\u00e5l BKB1 tillates forretning, tjenesteyting og kontor. Det tillates ikke dagligvareforretning eller andre transportintensive virksomheter. Det skal etableres publikumsrettet virksomhet i deler av 1. etasje. \u00a7 3.1.3.1.b BKB2 og BKB3 omfatter eksisterende bebyggelse og reguleres med eksisterende byggeh\u00f8yder og grad av utnytting. Innenfor feltet tillates boligbebyggelse - blokkbebyggelse, kontor, forretning og/eller tjenesteyting. Kontor, forretning og tjenesteyting skal v\u00e6re i plan 1. Det tillates oppf\u00f8rt parkeringsplasser, sykkelparkering, teknisk rom og trapp/heis i underetasjen. \u00a7 3.1.3.1.c BKB1 reguleres til bygg som skal bevares. Fotavtrykk, volum og takform skal opprettholdes. Endringer i fasade, planl\u00f8sning og interi\u00f8r tillates s\u00e5fremt tiltaket ikke forringer kulturhistorisk verdi. Byantikvaren skal gis anledning til \u00e5 uttale seg om alle byggetiltak innenfor BKB1. \u00a7 3.1.3.1.d I deler av 1. etasje i BKB1 skal det etableres utadrettet virksomhet. Det tillates etablering av markise/baldakin over innganger og utadrettet virksomhet i BKB1. Side 5 av 9 Reguleringsbestemmelser Arealplan-ID 4601_64970000 \u00a7 3.2 Samferdselsanlegg og teknisk infrastruktur (\u00a7 12-5 nr. 2) \u00a7 3.2.1 Veg (felt f_SV) Funksjons- og kvalitetskrav (\u00a7 12-7 nr. 4) \u00a7 3.2.1.1 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) \u00a7 3.2.1.1.a f_SV er felles for BKB2 og BKB3. \u00a7 3.2.2 Gatetun (felt f_SGT1 og f_SGT2) Utforming (\u00a712-7 nr. 1) \u00a7 3.2.2.1 Arealbruk \u00a7 3.2.2.1.a Felles gatetun f_SGT1 skal benyttes til uteoppholdsareal for boliger i planomr\u00e5det. Illustrasjonsplan datert 20.03.2024 er retningsgivende for utforming av arealet. \u00a7 3.2.2.1.b Det tillates kj\u00f8ring over f_SGT1 til parkeringsplasser i f_SPH, BKB2 og BBB1. \u00a7 3.2.2.1.c Det tillates ikke parkering innenfor f_SGT1 og f_SGT2. \u00a7 3.2.2.1.d Det tillates publikumsrettet virksomhet, slik som uteservering o.l., i f_SGT1 tilknyttet fasade i BKB1. Funksjons- og kvalitetskrav (\u00a7 12-7 nr. 4) \u00a7 3.2.2.2 Krav til type dekke \u00a7 3.2.2.2.a f_SGT1 og f_SGT2 skal ha kj\u00f8rbart dekke. Dekket skal etableres med steinbelegning eller tilsvarende. Asfalt tillates ikke. \u00a7 3.2.2.3 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) \u00a7 3.2.2.3.a f_SGT1 er felles for BKB1, BKB2, BKB3, BBB1 og BBB2. \u00a7 3.2.2.3.b f_SGT2 er felles for BKB2 og BKB3. \u00a7 3.2.3 Gangveg/gangareal/g\u00e5gate (felt f_SGG) Utforming (\u00a712-7 nr. 1) \u00a7 3.2.3.1 Arealbruk \u00a7 3.2.3.1.a f_SGG skal fungere som et tilgjengelig gangareal langs o_VFV. Kj\u00f8ring innenfor form\u00e5let er ikke tillatt. \u00a7 3.2.3.1.b Utforming av f_SGG skal bidra til st\u00f8rre opplevd tilgjengelighet for forbipasserende, og gi \u00f8kt bokvalitet for beboere. \u00a7 3.2.3.1.c Det tillates ikke avsperringer som hindrer fri ferdsel. \u00a7 3.2.3.1.d Arealet skal opparbeides p\u00e5 en tiltalende m\u00e5te med beplantning, belysning og m\u00f8blering. Dekket skal etableres med steinbelegning, treverk eller tilsvarende. Asfalt tillates ikke. \u00a7 3.2.3.1.e Repos og ramper skal v\u00e6re utkraget eller p\u00e5 s\u00f8yler der det er hensiktsmessig for \u00e5 unng\u00e5 reduksjon av elvens bredde. \u00a7 3.2.3.1.f Flomsikring, etablering av stedegen vegetasjon samt forholdet til fisken skal v\u00e6re bestemmende for omfanget av opparbeidelsen langs elven. Opparbeidelsen skal ha s\u00e6rlig h\u00f8y arkitektonisk og materiell kvalitet. Omfanget, som er vist i illustrasjonsplan datert 20.03.2024 skal vurderes n\u00e6rmere i forbindelse med byggesaken, herunder kan bredder p\u00e5 gangvegen samt reduserte krav til universell utforming bli aktuelt. Side 6 av 9 Reguleringsbestemmelser Arealplan-ID 4601_64970000 Funksjons- og kvalitetskrav (\u00a7 12-7 nr. 4) \u00a7 3.2.3.2 Flomsikring \u00a7 3.2.3.2.a Det skal etableres flomsikring innenfor f_SGG. Denne skal utformes i tr\u00e5d med prinsipp beskrevet i flomvurdering datert 05.01.22 og utomhusplan jf. \u00a7 3.1.1.4.a. \u00a7 3.2.3.3 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) \u00a7 3.2.3.3.a f_SGG er felles for BKB1, BBB1 og BBB2. \u00a7 3.2.4 Annen veggrunn - gr\u00f8ntareal (felt f_SVG1) Funksjons- og kvalitetskrav (\u00a7 12-7 nr. 4) \u00a7 3.2.4.1 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) \u00a7 3.2.4.1.a f_SVG1 skal v\u00e6re felles for BKB2 og BKB3. \u00a7 3.2.5 Parkeringshus/-anlegg (felt f_SPH) Utforming (\u00a712-7 nr. 1) \u00a7 3.2.5.1 Arealbruk \u00a7 3.2.5.1.a Det tillates etablert parkeringsplasser, sykkelparkering, tekniske rom, boder og trapp/heis innenfor form\u00e5let. \u00a7 3.2.5.1.b Regulert tilkomst innenfor f_SPH til parkeringsanlegg i BKB2 og BKB3 skal v\u00e6re tilgjengelig med tilkomst fra f_SGT1. Funksjons- og kvalitetskrav (\u00a7 12-7 nr. 4) \u00a7 3.2.5.2 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) \u00a7 3.2.5.2.a f_SPH skal v\u00e6re felles for BBB1, BBB2, BKB1, BKB2 og BKB3. \u00a7 3.2.6 Kombinerte form\u00e5l for samferdselsanlegg og/eller tekniske infrastrukturtras\u00e9er (felt o_SKF1 og o_SKF2) Utforming (\u00a712-7 nr. 1) \u00a7 3.2.6.1 Arealbruk \u00a7 3.2.6.1.a o_SKF1 og o_SKF2 angir kombinerte form\u00e5l for veg og fortau. Fortau skal v\u00e6re gjennomg\u00e5ende i felt o_SKF2, og skal ha nedsenket kantstein. \u00a7 3.3 Gr\u00f8nnstruktur (\u00a7 12-5 nr. 3) \u00a7 3.3.1 Bl\u00e5/gr\u00f8nnstruktur, (felt o_G) Utforming (\u00a712-7 nr. 1) \u00a7 3.3.1.1 Arealbruk \u00a7 3.3.1.1.a Arealet skal beplantes med stedegen og pollinatorvennlig vegetasjon. \u00a7 3.4 Bruk og vern av sj\u00f8 og vassdrag med tilh\u00f8rende strandsone (\u00a7 12-5 nr. 6) \u00a7 3.4.1 Bestemmelser for Friluftsomr\u00e5de (felt o_VFV) Side 7 av 9 Reguleringsbestemmelser Arealplan-ID 4601_64970000 \u00a7 3.4.1.1 Utforming og vilk\u00e5r for bruk av arealer (\u00a7 12-7 nr. 1, 2) \u00a7 3.4.1.1.a Innenfor friluftsomr\u00e5de i sj\u00f8 og vassdrag, omr\u00e5de o_VFV, tillates inngrep som ledd i opprydding av forurensning, etablering av ny elvebunn med terskler og nye elvekanter. \u00a74 Bestemmelser til hensynssoner (\u00a7\u00a7 12-6, 12-7 og 11-8) \u00a7 4.1 Faresone (\u00a7 11-8 a) (sone H320 - flomfare) \u00a7 4.1.1 Hensynssone H320 angir flomfare, og omfatter arealer som oversv\u00f8mmes ved stormflo med 200 \u00e5rs returperiode og klimap\u00e5slag. \u00a7 4.1.2 Innenfor hensynssonen er det tillatt med flomsikringstiltak, nybygg, garasjeanlegg og utomhusanlegg. \u00a75 Bestemmelser til bestemmelsesomr\u00e5der \u00a7 5.1 Gangforbindelser (omr\u00e5de #1, #2 og #3) \u00a7 5.1.1 Det skal etableres trapp mellom f_SGT1 og f_BUT2 innenfor bestemmelsesomr\u00e5de #1. \u00a7 5.1.2 Innenfor bestemmelsesomr\u00e5de #2 skal det etableres en trapp som forbinder f_SGG og uteoppholdsareal innenfor BBB1 og BBB2. \u00a7 5.1.3 Det skal etableres en gangpassasje innenfor bestemmelsesomr\u00e5de #3. Passasjen skal ha minimum bredde p\u00e5 2 meter, og skal ivareta tilkomst mellom M\u00f8llendalsvegen og f_SGG. Passasjen skal utformes med rampel\u00f8sning fra f_SGG til f_BUT2. Porter og gjerder som hindrer fri ferdsel tillates ikke. \u00a7 5.2 Tekniske anlegg (omr\u00e5de #4) \u00a7 5.2.1 Det skal etableres nedkast for restavfall innenfor bestemmelsesomr\u00e5de #4. \u00a76 Rekkef\u00f8lgebestemmelser (\u00a7 12-7 nr. 10) \u00a7 6.1 F\u00f8r rammetillatelse (feltene BBB1, BBB2 og BKB1) \u00a7 6.1.1 Det skal fremlegges en avtale som viser at tiltakshaver har de privatrettslige rettigheter s\u00f8knaden forutsetter for gjennomf\u00f8ring av en samlet utbygging i henhold til reguleringsplanen, jf. Illustrasjonsplan datert 20.03.2024 som er retningsgivende. \u00a7 6.1.2 Trinnvis utbygging \u00a7 6.1.2.1 Dersom hjemmelshaverne til gnr. 163/577 og 163/17 ikke oppn\u00e5r enighet om en avtale som sikrer en samlet utbygging i henhold til reguleringsplanen, kan det tillates en trinnvis utbygging, jf. Illustrasjonsplan \u2013 uten dekke datert 20.03.24 som er retningsgivende. En st\u00f8rre andel av n\u00e6rliggende offentlige arealer m\u00e5 da medregnes for \u00e5 oppn\u00e5 tilstrekkelig mengde og kvalitet p\u00e5 uteoppholdsarealene, jf. M\u00f8llendal allmenning og eksisterende/fremtidige parkarealer. \u00a7 6.1.2.2 Det skal dokumenteres at en trinnvis utbygging ikke er til hinder for en senere full utbygging i samsvar med reguleringsplanen. \u00a7 6.1.3 Fagkyndig skal dokumentere tilfredsstillende flomsikringstiltak. \u00a7 6.2 F\u00f8r igangsettingstillatelse (feltene BBB1, BBB2 og BKB1) \u00a7 6.2.1 Tiltak innenfor planomr\u00e5det Side 8 av 9 Reguleringsbestemmelser Arealplan-ID 4601_64970000 \u00a7 6.2.1.1 Detaljprosjektering for overvann skal utf\u00f8res, basert p\u00e5 VA-rammeplan datert 08.11.21, og l\u00f8ses i henhold til den til enhver tid gjeldende VA-norm for Bergen kommune. \u00a7 6.2.1.2 Stabilitet i byggegrunn skal unders\u00f8kes av firma med relevant kompetanse f\u00f8r utbygging, for \u00e5 sikre riktig og trygg fundamentering. \u00a7 6.2.2 Tiltak utenfor planomr\u00e5det \u00a7 6.2.2.1 Offentlige tiltak i og ved M\u00f8llendal elve- og strandpark, M\u00f8llendalsveien og M\u00f8llendalsbakken, fastsatt som rekkef\u00f8lgekrav i plan for M\u00f8llendal \u00f8st (planID 19410000), skal v\u00e6re gjennomf\u00f8rt eller sikret gjennomf\u00f8rt. Disse rekkef\u00f8lgekravene anses som sikret gjennomf\u00f8rt dersom tiltakshaver/grunneier har inng\u00e5tt utbyggingsavtale med Bergen kommune og oppfylt sine forpliktelser i henhold til avtalen. \u00a7 6.3 F\u00f8r bebyggelse tas i bruk (feltene BBB1, BBB2 og BKB1) \u00a7 6.3.1 Alle delfelt og tiltak i henhold til reguleringsplanen skal v\u00e6re opparbeidet/utf\u00f8rt. \u00a7 6.3.2 Dersom det tillates en trinnvis utbygging, jf. \u00a7 6.1.2, skal kravene i \u00a7 6.3.1 tilpasses situasjonen. Dokumenter som gis juridisk virkning gjennom henvisning i bestemmelsene 1. VA-rammeplan, datert 08.11.21 2. Flomvurdering, datert 05.01.22 3. Milj\u00f8teknisk grunnunders\u00f8kelse, datert 08.03.2017 Side 9 av 9 Reguleringsbestemmelser Arealplan-ID 4601_64970000 "
}