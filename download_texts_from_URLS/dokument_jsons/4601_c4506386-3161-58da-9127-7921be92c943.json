{
  "dokument_id": "c4506386-3161-58da-9127-7921be92c943",
  "doc_type": "case_attachment",
  "kommune": 4601,
  "tittel": "\u00a7 4-1 Link Bergen og omegn, Livsmestring og fellesskap i samtalegrupper",
  "url": "https://bergen.kommune.no/politikere-utvalg/api/fil/bk360/9614727/-4-1-Link-Bergen-og-omegn-Livsmestring-og-fellesskap-i-samtalegrupper",
  "tekst": "#603405 S\u00f8knad - 2 - Frivillige og private - Ordin\u00e6r s\u00f8knad - 2024 SKJEMAINFORMASJON S\u00f8knadsid 603405 Utlysning Tilskudd til inkludering av barn og unge 2024 Skjematype S\u00f8knad - 2 - Frivillige og private - Ordin\u00e6r s\u00f8knad - 2024 Opprettet 30.10.2023 Innsendt 03.11.2023 Innsendt av MARIA HORN HANSTVEIT S\u00f8kerorganisasjon LINK BERGEN OG OMEGN Organisasjonsnummer 923 623 876 INFORMASJON OM PROSJEKTET Kort beskrivelse av dere som s\u00f8kerorganisasjon. LINK Bergen og omegn er en ideell og frivillig organisasjon som tilbyr gratis samtalegrupper for alle over 18 \u00e5r. Deltakere tar selv kontakt med oss, og man trenger ikke diagnose eller henvisning for \u00e5 delta i en gruppe. Gruppene blir satt i gang av LINK og deretter fortsetter de p\u00e5 egenh\u00e5nd. Det gj\u00f8r at vi kan starte mange grupper med mindre bruk av ressurser. Vi har startet 40 samtalegrupper siden oppstarten i 2021 og har opparbeidet oss solid kompetanse p\u00e5 b\u00e5de forarbeid, igangsetting og oppf\u00f8lging av gruppene. I samtalegruppene v\u00e5re er m\u00e5let \u00e5 gi deltakerne mulighet til \u00e5 \u00f8ve p\u00e5 \u00e5 v\u00e6re en del av en gruppe, bli mer kjent med seg selv og sine handlings- og tankem\u00f8nstre, samt skape et fellesskap og en st\u00f8tte som bidrar til at den enkelte i st\u00f8rre grad kan mestre eget liv. Vi starter samtalegruppene p\u00e5 deltakernes premisser. Det betyr at vi starter grupper p\u00e5 de tidspunktene som passer den enkelte deltaker, og at deltakerne kan komme med \u00f8nsker for gruppesammensetning. Navn p\u00e5 prosjektet. Livsmestring og fellesskap i samtalegrupper Hvilken kommune Bergen kommune /bydel er s\u00f8knaden knyttet til? Mottar dere allerede ett eller flere fler\u00e5rig(e) tilskudd gjennom tilskuddsordningen \"Tilskudd til inkludering av barn og unge\" i 2022 eller 2023? Nei AKTIVITETSTYPER OG VARIGHET Prosjektets varighet. 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-1 Kultur-, fritids- og ferieaktivitet BESKRIVELSE AV PROSJEKTET Fyll ut informasjon om aktivitetstypen dere har valgt. \u00a74-1 Kultur-, fritids- og ferieaktiviteter Utskriftsdato: 27.35.2023 Skjemaid: 467810153 Side 1 av 7 S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby kultur-, fritids- eller ferieaktiviteter for barn, unge og eventuell familie, organisert som et gruppetilbud. Dere skal prioritere m\u00e5lgruppen i rekruttering av deltakere til aktiviteten. Dere skal avholde aktiviteten i deltakernes fritid og ha lave eller ingen kostnader for m\u00e5lgruppen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett Flere prosjekt eller flere delprosjekter under denne aktivitetstypen? Nummerer delprosjektene dere s\u00f8ker om st\u00f8tte til under denne aktivitetstypen. N\u00e5r dere svarer p\u00e5 sp\u00f8rsm\u00e5lene under, ber vi dere for hvert sp\u00f8rsm\u00e5l oppgi hvilket delprosjekt informasjonen gjelder. For sp\u00f8rsm\u00e5l hvor dere m\u00e5 oppgi en tallverdi, for eksempel antall deltakere, ber vi dere oppgi et samlet antall for alle delprosjektene. Utskriftsdato: 27.35.2023 Skjemaid: 467810153 Side 2 av 7 Gi en konkret beskrivelse av innholdet i aktivitetstilbudet i dette prosjektet og hvordan prosjektet skal gjennomf\u00f8res. I dette prosjektet skal vi jobbe m\u00e5lrettet mot \u00e5 rekruttere unge voksne i aldersgruppen 18-24 \u00e5r til samtalegrupper. Vi skal tilrettelegge samtalegruppene for m\u00e5lgruppen, og gi de valget mellom ordin\u00e6re samtalegrupper eller samtalegrupper som har mer struktur og rammer (arbeidsgrupper). Vi skal utarbeide egne informasjons-moduler tilpasset m\u00e5lgruppen, og vi vil fokusere ekstra p\u00e5 rekruttering av ungdom som st\u00e5r utenfor studie- og arbeidsliv. Vi vet at uf\u00f8retrygd g\u00e5r i arv, og vi vet at det er vanskelig for barn av lavt utdannede foreldre \u00e5 bryte m\u00f8nsteret i familien og ta h\u00f8yere utdanning. Ny forskning viser at 1 av 3 studenter har psykiske helseutfordringer, og om man overf\u00f8rer det til resten av den unge befolkningen s\u00e5 betyr det at mange unge voksne og studenter mangler den st\u00f8tten eller fellesskapet de trenger for \u00e5 enten kunne ta steget til \u00e5 ta tak i sine utfordringer f\u00f8r de vokser seg for store, melde seg opp til h\u00f8yere utdanning, g\u00e5 inn i arbeidslivet, eller generelt \u00e5 takle tilv\u00e6relsen. LINK skal legge til rette for samtale-arenaer og arbeidsfellesskap der unge voksne kan samles i sm\u00e5, lukkede grupper for \u00e5 prate om de vanskelige tingene de trenger \u00e5 snakke om, og for \u00e5 kunne utf\u00f8re oppgaver de synes er krevende. I gruppene blir de unge voksne gitt verkt\u00f8y for kommunikasjon og bevisstgj\u00f8ring, og i arbeidsgruppene vil vi i tillegg utarbeide egne informasjons-moduler for gruppene; ut fra erfaringer vi innhenter oss i f\u00f8rste del av prosjektet. Vi vil sette sammen en arbeidsgruppe best\u00e5ende av deltakere i student/unge voksne-grupper, for \u00e5 r\u00e5dgi oss i oppbyggingen av modulene. Delprosjekt 1: Tilby ordin\u00e6re samtalegrupper for deltakere 18 - 24 \u00e5r. Gruppene blir satt sammen av faste deltakere og igangsatt av LINK som er med gruppen de f\u00f8rste 3-5 m\u00f8tene. I igangsettingen f\u00e5r deltakerne utfyllende informasjon om verkt\u00f8y for bevisstgj\u00f8ring og kommunikasjon, b\u00e5de for egen l\u00e6ring og for \u00e5 kunne drive gruppen videre p\u00e5 egen h\u00e5nd. LINK er tilgjengelig for gruppene ved behov, og vil g\u00e5 inn i gruppene ca. 8-10 uker etter avsluttet igangsetting, evt.tidligere dersom det blir vurdert som n\u00f8dvendig. Gruppene er gratis, varer s\u00e5 lenge deltakerne selv vil, og blir i hovedsak satt sammen av deltakere p\u00e5 tvers av \u00e5rsak til deltakelse. I tillegg tilbyr vi samtalegrupper for deltakere med samme \u00f8nsker om sammensetning (f eks. eks. diagnosespesifikk, situasjonsspesifikk). Vi vil ogs\u00e5 ha skjult sortering ved behov; vi vil for eksempel ikke sette en deltaker som er utenfor arbeids og studieliv alene i en gruppe med kun studenter. LINK vil ha gruppeforberedende samtaler (\u00e9n-til-\u00e9n) med hver deltaker for \u00e5 kartlegge den enkeltes behov og mulighet for \u00e5 v\u00e6re med i en selvstyrt samtalegruppe p\u00e5 tidspunkt for kontakt. Vi kartlegger samtidig om deltakerne er i stand til \u00e5 delta i en selvstyrt samtalegruppe, og dersom det er andre tilbud som er mer aktuelle enten pga.problemstilling eller alvorlighetsgrad, vil vi henvise deltaker videre. Delprosjekt 2: Tilby strukturerte samtalegrupper (arbeidsgrupper) for deltakere 18-24 \u00e5r med videref\u00f8ring til Modul 1 og Modul 2. I delprosjekt 2 vil premissene v\u00e6re mye det samme som i delprosjekt 1, bortsett fra at det vil v\u00e6re tydeligere rammer rundt gruppene. Igangsettingen vil v\u00e6re 3-5 uker som i delprosjekt 1. Modul 1: Etter at m\u00e5lgruppen har f\u00e5tt god innf\u00f8ring i v\u00e5re ordin\u00e6re verkt\u00f8y skal de g\u00e5 inn i Modul 1. Vi g\u00e5r inn med modul 1 etter at gruppen har m\u00f8ttes alene 3 ganger, slik at de har kommet i gang og f\u00e5tt jobbet med verkt\u00f8y de har f\u00e5tt i igangsettingen. I modul 1 skal de f\u00e5 utdypet informasjon om probleml\u00f8sning, sunne relasjoner og vold, samt grensesetting. M\u00e5let er \u00e5 styrke deres kunnskap om disse temaene for \u00e5 forebygge og forhindre at de etablerer usunne relasjoner, og for \u00e5 l\u00e6re hvordan de kan endre sin tiln\u00e6rming til utfordringer og problemer de vil m\u00f8te b\u00e5de i hverdagen, p\u00e5 fest og gjennom relasjoner. Modul 2: Modul 2 vil innf\u00f8res i gruppen 6 uker etter modul 1. Modul 2 vil ha mer fokus p\u00e5 strukturert gjennomgang av kunnskapen man har, og skal opparbeide seg, om temaene grensesetting, sunne relasjoner og vold. Dersom vi oppdager andre relevante problemstillinger gjennom prosjektets varighet vil ogs\u00e5 disse tas inn i modul 2. Den strukturerte gjennomgangen vil utf\u00f8res gjennom individuell oppgavel\u00f8sning, tema-dialog og praktiske gruppe\u00f8velser. Utvikling av moduler: I utviklingen av de to modulene vil vi hente inn kompetanse fra RVTS Vest n\u00e5r det gjelder temaet sunne relasjoner, vold og grensesetting. LINK har ogs\u00e5 gjennom prosjektmidler fra Konfliktr\u00e5det jobbet mot m\u00e5lgruppen voldsutsatte, s\u00e5 erfaringer fra denne m\u00e5lgruppen vil ogs\u00e5 tas inn. Vi vil benytte SAMMEN psykisk helse til r\u00e5dgivning ang.oppbygging av modulene, og andre organisasjoner/instanser vil kontaktes ved behov og dersom vi i l\u00f8pet av prosjektet ser at det er andre problemstillinger som b\u00f8r implementeres i modulene. Hvis aktiviteten skal gjennomf\u00f8res i noen av skolens ferier, kryss av for hvilke. P\u00e5skeferie Vinterferie Sommerferie H\u00f8stferie Juleferie Utskriftsdato: 27.35.2023 Skjemaid: 467810153 Side 3 av 7 Hvor skal aktiviteten gjennomf\u00f8res? Aktiviteten vil i hovedsak gjennomf\u00f8res i Bergen kommune da vi har lokaler midt i Bergen sentrum. Vi vet at mange ungdommer kvier seg for \u00e5 snakke om vanskelige ting med de n\u00e6rmeste, b\u00e5de familie og venner. Det er ogs\u00e5 en fordel om deltakerne i gruppen ikke er en del av hverandres hverdagsliv, derfor kan ikke all aktivitet foreg\u00e5 i n\u00e6rmilj\u00f8et. S\u00e5 \u00e5 ha en sentral base i v\u00e5re lokaler for v\u00e5rt generelle tilbud tenker vi er et pluss for rekruttering. I tillegg krever ikke samtalegrupper annet enn igangsetter og lokaler, s\u00e5 vi \u00f8nsker ogs\u00e5 \u00e5 jobbe ut mot andre omr\u00e5der av kommunen for \u00e5 se p\u00e5 muligheten til \u00e5 starte grupper der hvor ungdommene m\u00f8tes allerede, for de ungdommene som ikke kvier seg til \u00e5 snakke h\u00f8yt om utfordringer sammen med de som de allerede kjenner. LINK Trondheim hadde tidligere et prosjekt hvor de la opp til mulighet om samtalegruppe etter annen aktivitet, feks. bowling/pizza med stor suksess. Aktiviteten skal ha lave eller ingen kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. Oppgi ogs\u00e5 hvor mye hver deltaker utenfor m\u00e5lgruppen m\u00e5 betale. Gruppedeltakelse skal v\u00e6re gratis for alle. Deltakelse vil derfor v\u00e6re gratis for b\u00e5de m\u00e5lgruppen og andre som ikke er i m\u00e5lgruppen. En av v\u00e5re suksessfaktorer er at tilbudet v\u00e5rt er et lavterskeltilbud som ikke koster noe; som igjen senker stigmaet for deltakelse for de med d\u00e5rlig \u00f8konomi siden ingen betaler noe uansett. Reisekostnader: Vi skal legge til rette for at LINK kan dekke busstransport for enkelte deltakere ved behov. Vi vil informere alle nye deltakere i m\u00e5lgruppen om denne muligheten slik at de som ikke kan dekke ukentlige transportkostnader til lokalet, f\u00e5r dekket det. Hvor ofte skal dere tilby aktivitet per \u00e5r? Delprosjekt 1: ukentlige m\u00f8ter i s\u00e5 lang tid som gruppen varer/deltakeren selv \u00f8nsker. Delprosjekt 2: ukentlige m\u00f8ter i s\u00e5 lang tid som gruppen varer/deltakeren selv \u00f8nsker. Det er ikke noe m\u00e5l om lengst mulig eller kortest mulig forl\u00f8p for den enkelte deltaker, men heller at de skal v\u00e6re bevisst p\u00e5 eget behov for hvor lenge de \u00f8nsker \u00e5 delta. De fleste ordin\u00e6re gruppene v\u00e5re varer mellom 3 - 9 m\u00e5neder, men noen grupper har vart i b\u00e5de 1 og 2 \u00e5r. Dersom gruppene etter hvert f\u00e5r f\u00e6rre deltakere kan de resterende deltakerne selv be om p\u00e5fyll. Gruppen vil kun motta p\u00e5fyll av minimum tre nye deltakere. Eventuell kommentar til antall overnattinger. Hvilke aldersgrupper retter tilbudet deres seg spesielt mot? 17-19 \u00e5r 20-24 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Antall jenter i 65 m\u00e5lgruppen. Antall gutter i 45 m\u00e5lgruppen. Antall 8 familiemedlemmer som deltar. Utskriftsdato: 27.35.2023 Skjemaid: 467810153 Side 4 av 7 REKRUTTERING Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. I v\u00e5r ordin\u00e6re drift f\u00e5r vi deltakere via sosiale medier og samarbeidspartnere. I dette prosjektet vil vi satse enda mer opp mot sosiale medier som Instagram, Facebook, TikTok og evt. andre relevante medier. Der kan vi n\u00e5 mange av de unge voksne som andre organisasjoner og instanser ikke kommer i kontakt med. Vi vil ogs\u00e5 videref\u00f8re og opprette nye informasjonssamarbeid med instanser og akt\u00f8rer som vi vet er i kontakt med unge voksne i m\u00e5lgruppen. I rekrutteringen vil vi fremstille tilbudet likt for alle. Vi vil formidle at i en LINK-gruppe vet ingen hvorfor du er der, f\u00f8r du selv forteller det - og man deler det man selv \u00f8nsker. Vi vil fortsette \u00e5 ha fokus p\u00e5 hvordan vi kommuniserer tilbudet v\u00e5rt; det handler om \u00e5 f\u00e5 et sted \u00e5 lufte tankene, snakke mer med flere, l\u00e6re mer om seg selv, delta i en samtalegruppe o.l. Vi avst\u00e5r bevisst fra \u00e5 bruke ordet selvhjelp, selv om det er termen p\u00e5 hva som skjer i gruppene, da vi vet at det i mange sammenhenger har blitt et negativt ladet ord. Vi bruker heller ikke ord som problemer, psykisk helse, mental helse o.l i rekrutteringen, da dette ogs\u00e5 er ord som mange ikke tenker gjelder dem selv, og som gjerne bidrar til at personer unnlater \u00e5 ta kontakt. Beskriv hvem dere eventuelt skal samarbeide med for \u00e5 rekruttere m\u00e5lgruppen. Vi vil som nevnt bruke sosiale medier i st\u00f8rre grad for \u00e5 rekruttere unge voksne i m\u00e5lgruppen. Dette blir et ekstra fokus fordi vi vil n\u00e5 dem som ikke har noen arena \u00e5 g\u00e5 til, som feks unge som er utenfor arbeids-og studieliv og som er fors\u00f8rget av foresatte, og som dermed ikke er registrert i skolesystemet/NAV. Vi vil gi informasjon/legge ut brosjyrer p\u00e5 helsestasjoner for unge, hos fastleger, hos idrettslag, hos dps/bup og andre relevante steder. I tillegg vil vi opprette gjensidig informasjonsamarbeid med Psykt\u00c6rlig, PitStop, Kirkens SOS og Rask Psykisk helsehjelp. Vi har allerede etablerte informasjonssarbeid med Bergen Sanitetsforening, ADHD Hordaland, Krisesenteret Bergen og omegn, St\u00f8ttesenter for kriminalitetsutsatte, Sammen psykisk helse, Bl\u00e5 Kors kompasset, Nav nye muligheter m.fl. og vil ogs\u00e5 informere de om dette prosjektet. Beskriv hvem prosjektet retter seg spesielt mot. M\u00e5lgruppen er unge voksne 18-24 \u00e5r, og tilbudet om b\u00e5de ordin\u00e6re grupper og arbeidsgrupper vil v\u00e6re tilgjengelig for dem. Vi \u00f8nsker \u00e5 jobbe spesifikt opp mot de som faller utenfor ulike arenaer i samfunnet; de som ikke er en del av arbeidslivet eller et studiel\u00f8p, og de som er i risikosonen for \u00e5 falle ut av studie/arbeidsl\u00f8pet, de som mangler nettverk og ikke deltar i andre fritidsaktiviteter. N\u00e5r man ikke er delaktig i disse arenaene mister man viktige omr\u00e5der for sosial kompetanse og relasjonsbygging. Hos LINK skal de f\u00e5 \u00f8ve seg p\u00e5 \u00e5 v\u00e6re del av en gruppe, \u00f8ve seg p\u00e5 \u00e5 bli bevisst p\u00e5 egne handlingsm\u00f8nstre/tankem\u00f8nstre for \u00e5 bryte de, og f\u00e5 kjennskap til hvordan man kan komme seg ut av d\u00e5rlige m\u00f8nstre som kan f\u00f8re til flukt fra f\u00f8lelser o.l. Deltakerne skal f\u00e5 oppleve livsmestring, f\u00e5 st\u00f8tte til \u00e5 orke \u00e5 st\u00e5 i situasjonen/studier/lavinntekt, og til \u00e5 bryte ut av m\u00f8nstre i familien (ref.uf\u00f8rearv,voldsarv, h\u00f8yere utdanning). I gruppen skal de f\u00e5 oppleve \u00e5 v\u00e6re en del av et fellesskap med gjensidig st\u00f8tte, som vil kunne forebygge b\u00e5de utenforskap og ensomhet. \u00d8KONOMI Utskriftsdato: 27.35.2023 Skjemaid: 467810153 Side 5 av 7 Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Budsjett FINANSIERING 2024 2025 2026 Total St\u00f8tte fra Bufdir 620 000 660 000 690 000 1 970 000 Egenfinansiering 31 000 33 000 34 000 98 000 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 651 000 693 000 724 000 2 068 000 UTGIFTER 2024 2025 2026 Total L\u00f8nn til ansatte 561 000 581 000 605 000 1 747 000 Husleie/str\u00f8m/renhold 65 000 67 000 72 000 204 000 Utgifter til inngangsbilletter/deltakelse 0 0 0 0 Reise/transport og opphold 5 000 5 000 5 000 15 000 Innkj\u00f8p av utstyr 0 0 0 0 Andre kostnader (spesifiser under) 20 000 40 000 42 000 102 000 Delsum 651 000 693 000 724 000 2 068 000 Total 0 0 0 0 Utskriftsdato: 27.35.2023 Skjemaid: 467810153 Side 6 av 7 Spesifiser eventuelle inntekter fra prosjektet og prosjekttilskudd fra andre. Pr.s\u00f8ketidspunkt har vi ogs\u00e5 s\u00f8kt SPV om midler til m\u00e5lgruppen, men det foreligger ikke svar f\u00f8r i desember. Spesifiser eventuelle andre kostnader. Andre kostnader \u00e5r 1: Annonsering/informasjonsmateriell Andre kostnader \u00e5r 2: Annonsering/informasjonsmateriell 20 000, revisjonskontroll 20 000 Andre kostnader \u00e5r 3: Annonsering/informasjonsmateriell 25 000, revisjonskontroll 22 000 OPPSUMMERING OG BEKREFTELSER Kort oppsummering av prosjektet. I prosjektet skal LINK Bergen og omegn tilby ordin\u00e6re samtalegrupper og arbeidsgrupper for m\u00e5lgruppen 18-24 \u00e5r. LINK skal jobbe ekstra for \u00e5 n\u00e5 de som st\u00e5r utenfor arbeids- og studieliv. Prosjektet skal \u00f8ke deltakernes sosiale kompetanse og gi livsmestring. \u00c5 \u00f8ve seg p\u00e5 \u00e5 v\u00e6re en del av en gruppe hos LINK gj\u00f8r at deltakerne kan styrke egen mulighet og tro p\u00e5 at de kan v\u00e6re en del av en gruppe ogs\u00e5 andre steder; som i en vennegjeng, i fritidsaktiviteter, og i arbeids- og studieliv. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har etiske retningslinjer og gode rutiner som s\u00f8rger for at vi ivaretar m\u00e5lgruppen(e) med driften eller v\u00e5re aktiviteter p\u00e5 en trygg m\u00e5te. Vi f\u00f8lger opp eventuelle avvik rutinemessig. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 27.35.2023 Skjemaid: 467810153 Side 7 av 7 "
}