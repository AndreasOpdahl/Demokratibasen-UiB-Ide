{
  "dokument_id": "fbc5d3db-6037-5073-81dd-0890d9b570e4",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Fana. Gnr. 9 bnr. 302 m.fl., Eikelund",
  "url": "https://bergen.kommune.no/politikere-utvalg/api/fil/bk360/11576345/Fagnotat-offentlig-ettersyn-Fana-Gnr-9-bnr-302-m-fl-Eikelund",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: Saksnummer Saksbehandler: Saksbehandler Dato: Dato Klikk eller trykk her for \u00e5 skrive inn tekst. Forslag til detaljregulering \u2013 offentlig ettersyn Fana. Gnr. 9 bnr. 302 m.fl. Eikelund arealplan-ID 71160000 Om planforslaget Multiconsult AS i samarbeid med Kime Arkitektur og Landskap AS foresl\u00e5r p\u00e5 vegne av Opphus AS detaljregulering for et omr\u00e5de ved Myravatnet p\u00e5 Paradis i Fana bydel. Figur 1: Kartutsnitt. Planomr\u00e5det markert i gr\u00f8nt. Intensjonen med planforslaget er \u00e5 fortette tomten med 30 nye boliger, i form av eneboliger, tomannsboliger og rekkehus. Eksisterende bebyggelse fra 60- og 70-tallet forutsettes revet. Planforslaget legger opp til \u00e5 \u00e5pne bekk som i dag ligger i r\u00f8r. Langs Sandbrekkevegen etableres det gang- og sykkelvei, som videref\u00f8ring av tiltak i reguleringsplan for Sandbrekkevegen (arealplan-ID: 65310000). I nord ligger planomr\u00e5det i ytre fortettingssone og gr\u00f8nnstruktur i KPA 2018. S\u00f8rlig del av planomr\u00e5det omfattes av b\u00e5ndleggingssone H720; Rambj\u00f8ra, landskapsvernomr\u00e5de med plante- og dyrelivsfredning. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planomr\u00e5det er uregulert i dag. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Planprosess og medvirkning Det ble varslet oppstart 03.10.2022. Komplett planforslag til behandling ble mottatt 04.09.2024. I planprosessen har forslagsstiller utarbeidet et medvirkningsprogram med m\u00e5l om \u00e5 unders\u00f8ke barn og unges bruk av gr\u00f8ntomr\u00e5dene rundt Rambj\u00f8ra og Myravatnet, samt kartlegge kvalitetene og eventuelle behov for utbedring av tiltak i n\u00e6romr\u00e5det. Det har blitt gjennomf\u00f8rt befaring med Paradis barnehage i form av felles g\u00e5tur til planomr\u00e5det. I tillegg har det blitt gjennomf\u00f8rt sp\u00f8rreunders\u00f8kelse med elever ved Hop ungdomsskole, Tveiter\u00e5s skole og Paradis skole. For mer informasjon om dette vises det til vedlagt Medvirkningsrapport datert 20.03.2024 og planbeskrivelsen kapittel 2.3.4, Medvirkning. Merknader til kunngj\u00f8ring og varsling av oppstart Til varsel om oppstart ble det mottatt 14 private merknader og 12 uttalelser fra h\u00f8ringsinstanser. Disse er oppsummert og kommentert av forslagsstiller i merknadsskjema datert 06.01.2023. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: - Natur: Naboer er negativ til \u00e5 bygge ned naturomr\u00e5det, planforslaget m\u00e5 hensynta bl\u00e5gr\u00f8nne verdier, omr\u00e5det har rikt biologisk mangfold, utbygging vil p\u00e5virke Rambj\u00f8ra landskapsvernomr\u00e5de (med plante- og dyrelivsfredning), m\u00e5 ikke skje inngrep i \u00f8kologisk korridor, det er positivt at bekk \u00e5pnes, Naturvernforbundet mener tiltaket m\u00e5 konsekvensutredes mtp natur og dyreliv. - Friluftsomr\u00e5de: omr\u00e5det brukes som turomr\u00e5de og m\u00e5 sikres tilgjengelighet for allmennheten. Utbygging m\u00e5 ikke f\u00f8re til at omr\u00e5det \u00abprivatiseres\u00bb. - Bebyggelse: Byantikvaren er kritisk til riving av eksisterende bebyggelse, planen m\u00e5 tilpasse seg stedets omgivelser og historie, byggeh\u00f8yder og antall boenheter virker for omfattende, tiltaket vil p\u00e5virke n\u00e6rmeste naboer, det er positivt at byggene er plassert for \u00e5 optimalisere gr\u00f8ntdraget, noen bygg b\u00f8r imidlertid fjernes. - Samferdsel: Planen m\u00e5 sikre trygg skolevei med fortau og overgangsfelt, det m\u00e5 ses p\u00e5 l\u00f8sninger for bilparkering og sykkel, m\u00e5 unng\u00e5 mer trafikk i planomr\u00e5det, Myravegen b\u00f8r ikke belastes mer. - Barn og unges interesser: naboer p\u00e5peker at ballbane er i bruk, om ballbane tas ut m\u00e5 den erstattes med annet areal for lek, nabo mener planen vill begrense barns frie lek i natur. - Kulturminne: hensynssone H570 historisk veifar. - Renovasjon: m\u00e5 l\u00f8ses p\u00e5 adkomst- og parkeringsomr\u00e5det med hensyn til Statspeds brukere. - Plangrense: BME anbefaler \u00e5 ta ut verneomr\u00e5det av planomr\u00e5det bortsett fra hvor bekken skal lede ned til Myravatnet. Saksnummer PLAN-2022/23281 Side 2 av 15 I prosessen har det kommet innbyggerforslag for \u00e5 stanse planarbeidet. Dette begrunnes i hensyn til natur- og dyreliv, samt stedets historie. Det vises til journalpostnummer 28 merknad til planforslag og 38 orientering av vedtak \u2013 saken til videre oppf\u00f8lging for bystyrets behandling av saken. I bystyrets vedtak ble det besluttet at innbyggerforslaget skal bli behandlet som en del av planprosessen. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss i utgangspunktet til hovedform\u00e5let og hovedgrepet i planforslaget. Dette er forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling (2. gangsbehandling). Form\u00e5l I foreliggende planforslag foresl\u00e5s boliger, i form av eneboliger, rekkehus og tomannsboliger samt n\u00f8dvendig infrastruktur og uteareal. Det er ikke vurdert behov for at det skal avsettes areal til frivillighet, kultur og idrettsaktiviteter i planforslaget. Vi slutter oss til foresl\u00e5tt form\u00e5l. Utforming og arkitektur Plangrepet baserer seg p\u00e5 etablering av sm\u00e5husbebyggelse i vest og \u00f8st i planomr\u00e5det, som strekker seg fra nord til s\u00f8r og rammer inn et gr\u00f8ntdrag i midten. Prinsippene for plassering av bebyggelsen er i stor grad fulgt opp fra anbefalingskartet i stedsanalysen, datert 20.04.2022, men antall boenheter er redusert fra 36 til 30 i foreliggende planforslag. Det er utarbeidet en formingsveileder som del av planforslaget. Den viser prinsipp for utforming og materialbruk i prosjektet. I bestemmelsene er det sikret at bebyggelsen skal ha fasader i tre og tegl. Det skal brukes en nedtonet fargepalett for \u00e5 harmonere med omkringliggende omgivelser. Det er ogs\u00e5 sikret at bebyggelsen skal ha vinduer vinklet mot tr\u00e6r, felles uteoppholdsareal eller Myravatnet. I formingsveileder er det vist til prinsipper for kantsoner, dette er imidlertid ikke sikret i bestemmelsene. PBE vurderer at det er sikret gode kvaliteter i planforslaget. Intensjonene med kantsonene i formingsveilederen m\u00e5 sikres i bestemmelsene til 2. gangsbehandling. N\u00e5r det gjelder takform angis det i bestemmelsene at tak skal utformes i form av pulttak eller skr\u00e5tak med minimum 15 graders vinkel. I formingsveilederen er det vist at takformene kan kombineres. Se figur under. Saksnummer PLAN-2022/23281 Side 3 av 15 Figur 2: Til venstre prinsipp for takutforming i formingsveileder. Til h\u00f8yre perspektiver av bebyggelsen i felt BF2 og BF3. I vedlagte perspektiv er pulttakene i felt BF2 og BF3 trukket lenger enn prinsipper som er vist i formingsveilederen. Kombinasjon av saltak og pulttak gjenspeiles ikke i perspektivene. Til 2.gangsbehandling m\u00e5 perspektiver ogs\u00e5 vise prinsipper fra formingsveilederen. Bruk av pulttak gjenspeiler ikke eksisterende bygningsmilj\u00f8, som hovedsakelig har saltak. Se figur under. Vi har ikke tatt endelig stilling til foresl\u00e5tt takform, men vi ber om at det i bestemmelsene sikres at det ikke tillates takopplett / inngrep i takflaten. Dette for \u00e5 sikre en helhetlig utforming av bygningsmassen i planomr\u00e5det, ogs\u00e5 i fremtiden. Vi \u00f8nsker innspill p\u00e5 temaet gjennom offentlig ettersyn. Figur 3: Flyfoto av planomr\u00e5det og omkringliggende bebyggelse. Sett fra nord. Grad av utnytting og byggeh\u00f8yder I planprosessen har utbyggingsomfang blitt diskutert. Til oppstartsvarselet ble det mottatt merknader om at foresl\u00e5tt utbygging var for stor for omr\u00e5dets t\u00e5leevne, s\u00e6rlig med tanke p\u00e5 stedets gr\u00f8nne preg og n\u00e6rhet til landskapsvernomr\u00e5det. Dette med henvisning til planskissene som viste 30-40 boenheter. I foreliggende planforslag er det foresl\u00e5tt 30 boenheter. Grad av utnytting er 21% BRA, som er lavere enn hva KPA \u00e5pner opp for i ytre fortettingssone. PBE vurderer at det er positivt at forslagsstiller har nedjustert omfang av utbygging etter tilbakemeldinger, og etter v\u00e5r vurdering er planforslaget godt tilpasset omr\u00e5dets karakter og landskap. Bebyggelsen rammer inn et tydeligere gr\u00f8nt drag enn Saksnummer PLAN-2022/23281 Side 4 av 15 tidligere forslag, ved at bebyggelsen er trukket lenger vekk fra skog med s\u00e6rs h\u00f8y bonitet og matjord. I dag har eksisterende bebyggelse i planomr\u00e5det 1-2 etasjer. Ny bebyggelse er planlagt i varierende h\u00f8yder og etasjeantall. Det vises til vedlagte snitt. Tomannsboligene i felt BF1 skal etableres i eksisterende byggegroper og er satt maks m\u00f8neh\u00f8yde fra k+ 49,5 til k+ 57. Dette skal sikre tre etasjer, med romslig h\u00f8yde under taket. Snitt Ff viser at byggene blir h\u00f8yere enn eksisterende bygg. Rekkehusene i felt BB har maksimal m\u00f8neh\u00f8yde p\u00e5 k+ 47,5. I planbeskrivelsen angis det at dette tilsvarer 3,5 etasjer. Figur 4: Snitt Ff. Bl\u00e5 stiplet linje viser eksisterende byggeh\u00f8yde. Til venstre er felt BF1, til h\u00f8yre felt BB. Eneboligene i felt BF2 har maksimal m\u00f8neh\u00f8yde k+ 44 til k+ 46,5, og skal v\u00e6re 2,5 etasjer. Figur 5: Snitt Ff viser felt BF2. Bl\u00e5 stiplet linje viser eksisterende byggeh\u00f8yde. Eneboligene i BF3 planlegges med maks m\u00f8neh\u00f8yde fra k+49,5 til k+ 51, som \u00e5pner for 2,5 etasjer. Eksisterende bebyggelse har \u00e9n etasje. Saksnummer PLAN-2022/23281 Side 5 av 15 Figur 6: Snitt Hh. Bl\u00e5 linjer viser eksisterende bygg, p\u00e5 kollen er felt BF3. Vi har ingen innvendinger til foresl\u00e5tte byggeh\u00f8yder og grad av utnytting. Bebyggelsen vil v\u00e6re h\u00f8yere enn eksisterende situasjon, men vil ikke ha stor p\u00e5virkning p\u00e5 naboers solforhold, det vises til vedlagte sol- og skyggestudier. Det er positivt at det foresl\u00e5s romslige boliger i n\u00e6rheten av Paradis sentrum, hvor det i hovedsak fortettes med leilighetsbygg. Vi er imidlertid uenig i forslagsstillers vurderinger av etasjeantall. Vi viser til veilederen Grad av utnytting. Her fremg\u00e5r det at etasjetall i en bygning er alle m\u00e5lverdige plan som ligger over hverandre og som utgj\u00f8r bygningens hoveddel og tilleggsdel. Alle m\u00e5lverdige plan som bare inneholder tilleggsdel og som har himling h\u00f8yere enn 1,5 meter over planert terreng, skal regnes med i etasjetallet. Underjordiske etasjer skal ogs\u00e5 telle med i etasjetall. PBE vurderer derfor at de halve etasjene som er oppgitt i planbeskrivelsen skal anses og omtales som fullverdige etasjer. Uteoppholdsarealer KPAs mengdekrav til uteoppholdsareal med minimum 75m2 per boenhet er sikret i bestemmelsene, som tilsier krav om totalt 2250 m2 uteoppholdsareal. Det er sikret at minst 40 % skal v\u00e6re fellesareal og maksimum 40 % kan legges p\u00e5 altan. Alle boenhetene skal ha noe privat areal. Det vises til vedlagt MUA-plan, som viser at skisseprosjektet overg\u00e5r mengdekravet. Felles uteareal er m\u00e5lt til 3400 m2 og i snitt er det 79 m2 privat uteareal fordelt p\u00e5 bakke og altan. For \u00e5 \u00f8ke kvalitetene i prosjektet ber vi om at det vurderes \u00e5 sette et minimumskrav for privat uteareal i bestemmelsene, som gjenspeiler skissert konsept. Barn og unges interesser Planomr\u00e5det har blitt vurdert i barnetr\u00e5kkregistreringer i 2008/2009, og som del av planarbeidet ble det i 2023 gjennomf\u00f8rt medvirkningsarbeid for barn og unge. Det vises til kap. 4.12 i planbeskrivelsen for detaljer og resultater av unders\u00f8kelsene. Natur- og kulturlandskapet ved Myravatnet og Rambj\u00f8ra vurderes som et viktig sted for barns lek og utforsking. Omr\u00e5det brukes \u00e5ret rundt. Planforslaget inneb\u00e6rer at dagens grusbane som benyttes av unge foresl\u00e5s bygget ned. I bestemmelsene sikres det at deler av felt f_UTE1 skal avsettes til gresslette for ballspill og annen lek, som erstatning for at dagens grusbane forsvinner. Bestemmelsene angir ogs\u00e5 at Saksnummer PLAN-2022/23281 Side 6 av 15 det tillates etablering av grillhytte, gapahuk eller lignende sm\u00e5 bygg p\u00e5 inntil 15 m2, etter innspill fra medvirkningsarbeidet. Det er ogs\u00e5 sikret at utforming av bekk skal gi muligheter for lek. Skoleveien langs Sandbrekkevegen blir utbedret ved at det i planforslaget reguleres ny gang- og sykkelvei langs veiens \u00f8stlige side, med krav til opparbeiding. Det er ogs\u00e5 intensjon om \u00e5 etablere overgangsfelt over Sandbrekkevegen. PBE vurderer at barn og unges interesser er ivaretatt i foreliggende planforslag. St\u00f8rrelse p\u00e5 gressbanen som skal etableres m\u00e5 sikres i planen. Skole og barnehage N\u00e6rmeste barneskole er Paradis skole (ca. 1,2 km gange) og n\u00e6rmeste ungdomsskole er Storetveit ungdomsskole (ca. 1,9 km). Grunnet kapasitetsutfordringer og lite hensiktsmessige arealer disponerer Paradis skole arealer i Fana Gymnas. Rehabilitering av skolen er prioritert i skolebruksplanen. I handlings- og \u00f8konomiplan 2021-2024 er det avsatt utredningsmidler til prosjektering av Paradis skole. Ved rehabilitering av skolen, settes normalkapasitet til 550 elever. Dette forutsetter arealer i Fana gymnas i tillegg til egne. For Storetveit skole er det vedtatt rehabilitering av skolen. I handlings- og \u00f8konomiplan 2021-2024 er det avsatt utredningsmidler til prosjektering av skolen. P\u00e5 sikt vil skolen ta imot elever som fra st\u00f8rre utbyggingsprosjekter som Mindemyren. Det er usikkerhet knyttet til den faktiske elevtallsutviklingen i skolekretsen, men det kan forventes \u00f8kt elevtall p\u00e5 Storetveit p\u00e5 lengre sikt. I forbindelse med planlagt byggeprosjekt \u00f8kes skolekapasiteten i prosjektet til 600 elever, i dag er normalkapasiteten 450 elever. Paradis barnehage er n\u00e6rmeste barnehage (ca. 800 meter). For Fana bydel ble det i 2022 rapportert om en barnehagekapasitet til 93% av barna i alderen 1-5 \u00e5r. Ved \u00e5 legge til grunn dagens kapasitetsbehov mangler det rundt 220 barnehageplasser i 2035. I barnehagebruksplanen st\u00e5r det at det er behov for \u00f8kt andel barnehageplasser p\u00e5 Paradis, grunnet stor utbygging i omr\u00e5det. I sluttbehandlingen til plansak Paradis Hage (plan-ID 64230000) bystyresak 362/23 viste bystyret til den store utbyggingen som har skjedd p\u00e5 Paradis og i Fana de siste ti\u00e5rene, og ba byr\u00e5det sikre tilfredsstillende skole- og barnehagekapasitet i omr\u00e5det. Vassdrag og byggegrenser Planforslaget inneb\u00e6rer at dagens bekk som ligger i r\u00f8r \u00e5pnes. I planprosessen har det v\u00e6rt dialog med BME vedr\u00f8rende \u00e5pning av bekk, og de har stilt seg positiv til forslaget. Det fremg\u00e5r av naturmangfoldsrapporten at det er et relativt lite nedb\u00f8rsfelt som sokner til bekken, og den vil normalt ha lav vannf\u00f8ring. Bergen Vann har i sin uttale til planforslagets VA-rammeplan uttalt at omr\u00e5der som vil bli oversv\u00f8mt ved ekstremnedb\u00f8r b\u00f8r avsettes med hensynssone i plankart. Dette er ikke fulgt opp. Bekken er ikke detaljprosjektert, og det er derfor ikke kartlagt n\u00f8yaktige flomsoner. Det er utf\u00f8rt en flomberegning for planforslaget, det vises til vedlegg \u00abFlomnotat (10224866-01-RIVA-NOT-002)\u00bb. Beregningene viser forel\u00f8pige muligheter for bekke\u00e5pning gjennom planomr\u00e5det, for \u00e5 finne minstetverrsnitt for bekke\u00e5pningen slik at den kan t\u00e5le 200 \u00e5rsflom inkludert klimap\u00e5slag. Beregningene kan ikke benyttes som et flomfarenotat. I notatet blir det foresl\u00e5tt et trapesformet tverrsnitt med en rektangul\u00e6rt senket bunn, for \u00e5 \u00f8ke sannsynligheten for rennende vann st\u00f8rstedelen av \u00e5ret, Saksnummer PLAN-2022/23281 Side 7 av 15 da det er liten vannf\u00f8ring i vannet normalt sett. I plankartet foresl\u00e5s bekken regulert med bestemmelsesomr\u00e5de. I bestemmelsene er det sikret at ny bekk og tilh\u00f8rende kulvert og brokonstruksjoner skal detaljutformes i henhold til flomnotatet eller senere oppdatert flomnotat utarbeidet av fagkyndige. I h\u00f8ringsperioden \u00f8nsker vi innspill fra Bergen Vann og NVE om h\u00e5ndtering av flom er tilstrekkelig sikret i planen. N\u00e5r det gjelder byggegrense til vassdrag, er det i KPA satt krav om 20 meter byggegrense i ytre fortettingssone, jf. \u00a7 6.2.2. Dette kravet er ikke mulig \u00e5 oppfylle for realisering av prosjektet. Bekken er tenkt integrert som en del av uteoppholdsarealet og ny bebyggelse. Minsteavstand mellom bestemmelsesomr\u00e5det til bekken og byggegrensen i felt BB er ca. 7,41 meter. Figuren under viser avstand mellom bestemmelsesomr\u00e5de bekk og byggeform\u00e5l. Figur 7: Avstander fra felt BB til bestemmelsesomr\u00e5de for bekk. I bestemmelsene er det sikret at bekken som er markert med bestemmelsesomr\u00e5de #3 i plankartet, skal g\u00e5 i r\u00f8r i anleggsperioden for \u00e5 hindre avrenning fra anleggsomr\u00e5det, og for \u00e5 unng\u00e5 videre utslipp til Myravatnet. Det tillates at bekken legges om med en annen plassering midlertidig i anleggsperioden. PBE aksepterer at byggegrensene gitt i KPA avvikes, slik at planforslaget kan \u00e5pne bekken som i dag ligger i r\u00f8r. PBE vurderer at bekke\u00e5pning er positivt og vil gi gode kvaliteter til boligomr\u00e5det, samt biologisk mangfold. Bestemmelsene skal sikre Myravatnet mot avrenning i anleggsperioden. Saksnummer PLAN-2022/23281 Side 8 av 15 Naturmangfold Store deler av planomr\u00e5det best\u00e5r av vegetasjon, og i KPA2018 er det registrert skog av s\u00e6rs h\u00f8y bonitet og en \u00f8kologisk korridor. I s\u00f8r er planomr\u00e5det omfattet av b\u00e5ndleggingssone H720 Rambj\u00f8ra, landskapsvernomr\u00e5de med plante- og dyrelivsfredning, hvor forskrift om landskapsvernomr\u00e5de, Bergen gjelder. Det er utarbeidet naturmangfoldsrapport til planforslaget. Den viser at omr\u00e5det inneholder flere hule eiker, som er en utvalgt naturtype og er omfattet av forskrift. I vest langs Sandbrekkevegen er det registrert ask, som er sterkt truet. If\u00f8lge rapporten er de fleste trolig infisert av askesyke. I rapporten vises det ogs\u00e5 at det er en del d\u00f8d ved i omr\u00e5det som er bra for en rekke moser, sopper, lav og insekter. Ved myr og fuktige omr\u00e5der ble det observert mange \u00f8yestikkere, og i rapporten blir det skissert naturlige vandringskorridorer for vilt i planomr\u00e5det. Det er ogs\u00e5 registrert flere fremmedarter. Vurdering etter naturmangfoldsloven (nml) \u00a78-12 \u00a7 8 \u2013 kunnskapsgrunnlaget Nml angir at offentlige beslutninger som ber\u00f8rer naturmangfold skal bygge p\u00e5 et kunnskapsgrunnlag som st\u00e5r i forhold til sakens karakter og risiko for skade p\u00e5 naturmangfoldet. I forbindelse med planforslaget er det utarbeidet en naturmangfoldsrapport, hvor det er gjennomf\u00f8rt befaring av biolog. Rapporten vurderes \u00e5 gi et godt bilde av dagens situasjon, og kunnskapsgrunnlaget vurderes \u00e5 v\u00e6re tilstrekkelig for \u00e5 belyse virkningene og konsekvensene av planforslaget. Kravet til kunnskapsgrunnlag etter nml. \u00a7 8 anses som oppfylt. \u00a7 9 \u2013 f\u00f8re-var-prinsippet I nml stilles det krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Foreligger en risiko, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. Kunnskapsgrunnlaget vurderes \u00e5 v\u00e6re tilstrekkelig for planforslaget. Det er sikret i bestemmelsene at det f\u00f8r anleggsarbeidet skal utarbeides en milj\u00f8oppf\u00f8lgingsplan som blant annet tar for seg tiltak for \u00e5 unng\u00e5 skade p\u00e5 dyreliv, ivaretaking av hule eiker og verdifull vegetasjon og h\u00e5ndtering av fremmede arter. PBE viser til naturmangfoldsrapporten som anbefaler at det b\u00f8r utf\u00f8res supplerende kartlegging av fremmedarter innenfor vekstsesongen, n\u00e6rt anleggsstart. Vi ber om at kartlegging og eventuelle tiltak sikres i bestemmelsene. \u00a7 10 \u2013 \u00d8kosystemtiln\u00e6rming og samlet belastning Nml angir at p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for. Fortetting av tomten vil medf\u00f8re belastning for \u00f8kosystemet. Prosjektet bidrar til bit-for-bit nedbygging av natur. I nord plasseres noe av rekkehusbebyggelsen i omr\u00e5de med skog av s\u00e6rs h\u00f8y bonitet. Det er estimert at bebygd areal vil \u00f8ke fra ca. 2170 m2 i eksisterende situasjon til ca. 3160 m2 i planlagt situasjon. Samtidig planlegges det for at mengde grus og asfalt reduseres fra ca. 4920 m2 til 3360 m2. Deler av dette skal tilbakef\u00f8res med \u00e5pning av bekk og tilh\u00f8rende kantsone. Ny bebyggelse vil ogs\u00e5 p\u00e5virke vandringskorridorene for viltet i omr\u00e5det, b\u00e5de direkte i form av fysiske barrierer, men ogs\u00e5 indirekte i form av belysning, bevegelse og st\u00f8y rundt boligene. I bestemmelsene er det sikret at det ikke tillates etablering av gjerder eller lignende hindringer utenfor byggegrense av felt BF2, og det skal sikres \u00e5pent omr\u00e5de for dyrepassasje i sammenhengende gr\u00f8ntkorridor. Planforslaget ivaretar hule eiker med hensynsone H560 Saksnummer PLAN-2022/23281 Side 9 av 15 bevaring naturmilj\u00f8 og det er i bestemmelsene sikret at asketr\u00e6r s\u00e5 langt det er mulig bevares, og dersom de fjernes skal de erstattes med nye tr\u00e6r. S\u00f8rlig del av planomr\u00e5det er omfattet av b\u00e5ndleggingssone H720 i KPA. Her gjelder forskrift om landskapsvernomr\u00e5de, Bergen. Det legges ikke opp til nye tiltak innenfor b\u00e5ndleggingssonen, annet enn \u00e5 \u00e5pne bekk som i dag ligger i r\u00f8r. PBE vurderer at dette er et positivt tiltak. I planprosessen har \u00e5pning av bekk blitt diskutert med b\u00e5de BME og Statsforvalteren i Vestland. P\u00e5virkningen p\u00e5 naturmangfoldet vurderes som akseptabel, men etter v\u00e5r vurdering m\u00e5 avb\u00f8tende tiltak som angitt i naturmangfoldsrapporten sikres bedre i bestemmelsene. \u00a7 11 - Kostnadene ved milj\u00f8forringelse skal b\u00e6res av tiltakshaver Nml krever at tiltakshaver selv skal b\u00e6re kostnadene ved \u00e5 hindre eller begrense tiltakets naturskader. Det oppgis i naturmangfoldsrapporten at tiltakshaver er kjent med dette. \u00a7 12 \u2013 Milj\u00f8forsvarlige teknikker og driftsmetoder Nml sier at for \u00e5 unng\u00e5 eller begrense skade p\u00e5 naturmangfoldet skal det tas utgangspunkt i driftsmetoder, teknikk og lokalisering som gir beste samfunnsmessige resultater. Bebyggelsen som er planlagt er lokalisert slik at det ikke kommer i direkte konflikt med vandringskorridorer for vilt som er skissert i figur 20 i naturmangfoldsrapporten. Langs felt BF1 er det flere hule eiker. Her skal ny bebyggelse bygges i eksisterende byggegroper for \u00e5 ikke skade de hule eikene. Videre er verdifulle eiker omfattet av hensynssone H560 bevaring naturmilj\u00f8 og landskapsvernomr\u00e5det er videref\u00f8rt med b\u00e5ndleggingssone H720 i plankartet. I bestemmelsene er det sikret at detaljutformingen av bekk skal utf\u00f8res av landskapsarkitekt i samarbeid med vassdragskyndig biolog og hydrolog. Det er ogs\u00e5 sikret at det skal utarbeides milj\u00f8oppf\u00f8lgingsplan for anleggsarbeidene som skal angi hensiktsmessige og risikoreduserende tiltak, som nevnt under \u00a79. I naturmangfoldsrapporten anbefales det at stammer og grove greiner av tr\u00e6r som m\u00e5 felles legges igjen mest mulig hele i omr\u00e5det, dette \u00f8nsker vi sikret i bestemmelsene. Milj\u00f8forsvarlige teknikker og driftsmetoder vurderes med dette som ivaretatt. Til 2. gangsbehandling m\u00e5 tiltak som er opplistet i bestemmelse 2.5.4 milj\u00f8oppf\u00f8lgingsplan konkretiseres i bestemmelsene. Det m\u00e5 i det videre arbeidet vurderes om byggegrensen i nord-vest av felt BF2 m\u00e5 trekkes lenger s\u00f8r for \u00e5 hensynta r\u00f8tter til asketr\u00e6r som skal bevares. Vi vurderer at hensyn til naturmangfold er tilstrekkelig ivaretatt i foreliggende planforslag med forutsetninger nevnt over. Jordvern I KPA2018 er det registrert fulldyrka jord i planomr\u00e5det. Noen av rekkehusene i nord er planlagt plassert p\u00e5 denne jorden. Til planforslaget er det utarbeidet en landbruksvurdering som sl\u00e5r fast at den fulldyrka marken er god nok til \u00e5 ta i bruk igjen til kommersiell landbruksdrift, forutsatt at jorden blir gr\u00f8ftet, men at det vil v\u00e6re vanskelig blant annet fordi det er innenfor et etablert boligomr\u00e5de. I rapporten blir det anbefalt at jorden brukes til etablering av vegetasjonsdekke og beplantning i prosjektet, dette er sikret i bestemmelsene. Gang- og sykkelvei Som del av planforslaget foresl\u00e5s det \u00e5 etablere gang- og sykkelvei langs \u00f8stsiden av Sandbrekkevegen, som videref\u00f8ring av tiltak i reguleringsplan for Sandbrekkevegen Saksnummer PLAN-2022/23281 Side 10 av 15 (arealplan-ID: 65310000). Det vises til planbeskrivelsen kapittel 4.7.2 for beskrivelse av utforming samt normal- og tverrprofiler som ligger vedlagt. For \u00e5 kunne oppn\u00e5 jevne stigningsforhold for gang- og sykkelveien er det vurdert at Sandbrekkevegen m\u00e5 utvides og at det m\u00e5 etableres ny mur med rekkverk. Muren som foresl\u00e5s vil variere med en h\u00f8yde p\u00e5 3-5 meter, viser til vedlagte tverrprofiler. I KPA2018 er Nattlandsbotn og Sandbrekkevegen s\u00f8r for Nattlandsbotn angitt som hensynssonekulturmilj\u00f8 historiske veifar, da strekket er en del av \u00abDen Stavangerske postvei\u00bb. Langs Nattlandsbotn er det i dag en eldre natursteinmur. Planlagt gang- og sykkelvei vil komme i konflikt med deler av muren, se figur under. I bestemmelsene er det sikret at eksisterende natursteinmur i felt o_AVG11 skal bevares i s\u00e5 stor grad som mulig og gjenoppbygges dersom muren ikke bevares. Figur 8: Utsnitt fra planlagt tiltak. Gang- og sykkelvei er vist i rosa. \u00d8kologisk korridor er vist med prikker. I dag er det sideareal til vei med vegetasjon der gang- sykkelvei er planlagt. Det vises til naturmangfoldsrapporten som viser at det er ask (sterkt truet) langs Sandbrekkevegen. I rapporten fremg\u00e5r det imidlertid at flere av dem trolig har askesyke. Det er ogs\u00e5 registrert \u00f8kologisk korridor over Sandbrekkevegen, hvor det planlegges veiutvidelse. Figur 9: Viser dagens situasjon i Sandbrekkevegen. Langs vest hvor det er planlagt utvidelser med gang- og sykkelvei, g\u00e5r det i dag et gjerde. Saksnummer PLAN-2022/23281 Side 11 av 15 PBE vurderer at det er n\u00f8dvendig med videref\u00f8ring av gang- og sykkeltiltak langs Sandbrekkevegen n\u00e5r omr\u00e5det skal fortettes. Vi har ingen innvendinger p\u00e5 utforming av tiltaket. Vi vurderer at bestemmelsen om bevaring av natursteinmur ogs\u00e5 m\u00e5 gjelde for felt o_GS1. Videre ser vi at muren som m\u00e5 etableres som f\u00f8lge av tiltaket er h\u00f8y og at dette kan v\u00e6re barriere for dyrs vandringsmuligheter. I h\u00f8ringsperioden \u00f8nsker vi innspill p\u00e5 avb\u00f8tende tiltak for den \u00f8kologiske korridoren som tiltaket kommer i konflikt med. Klima og energi I klimagassberegningene er det vurdert utslipp for bevaring av eksisterende bebyggelse og riving og etablering av nybygg. Rapporten viser at totalt utslipp i byggets levetid er h\u00f8yere for nybygg og riving enn for bevaring og rehabilitering, som viser henholdsvis 9366 tonn CO2e og 1666 tonn CO2e. Planforslaget foresl\u00e5r \u00e5 rive eksisterende bebyggelse og etablere nybygg. Transport i drift er den st\u00f8rste utslippsfaktoren. Vesentlig naturinngrep er ogs\u00e5 vurdert i klimagassberegningene, da det i planforslaget legges opp til nedbygging av verdifull natur. Utbyggingen forutsetter nedbygging av skog som tar opp ni tonn karbon. Totalt vil nedbyggingen av natur medf\u00f8re 69 tonn CO2e utslipp i byggets levetid. I klimanorm er det kategorien \u00abenergi\u00bb som f\u00e5r d\u00e5rligst score, etterfulgt av \u00abmaterialer\u00bb. Planforslaget har bestemmelser som bidrar til \u00e5 begrense utslipp, blant annet med lav parkeringsdekning og bruk av tre som bygningsmateriale. Det er ogs\u00e5 sikret at teglstein fra eksisterende bebyggelse skal ombrukes i s\u00e5 stor grad som mulig i prosjektet. Dette vurderer vi som positivt. I den videre planprosessen oppfordrer vi til \u00e5 vurdere ytterligere tiltak, som solenergianlegg p\u00e5 tak, gr\u00f8nne vegger/tak samt \u00e5 etterstrebe utslippsfri anleggsplass. Parkering KPA2018 har et minimumskrav p\u00e5 2,5 sykkelparkeringsplasser per 100 m2 BRA bolig. I planforslaget legges det opp til store boenheter og det er sikret i bestemmelsene at det skal etableres minst fire sykkelparkeringsplasser per boenhet. PBE vurderer at sykkeldekningen er akseptabel. For bil er det sikret minimum 0,5 til maksimum 0,8 parkeringsplasser per 100 m2 bolig. 15 % av dem skal avsettes til gjesteparkering og 10% for bevegelseshemmede. Dette \u00e5pner for at alle boenhetene f\u00e5r \u00e9n parkeringsplass hver. Bilparkering skal l\u00f8ses i felles innend\u00f8rs parkeringsanlegg, privat garasje og utend\u00f8rs overflateparkering. Maksimalt 15 biler kan parkere ute. Foreliggende planforslag legger til rette for en lavere parkeringsdekning enn f\u00f8ringer gitt av KPA. Som del av planforslaget tilrettelegges det for gang- og sykkelvei langs Sandbrekkevegen, som bedrer forbindelsen for myke trafikanter til Birkelundsbakken og Paradis sentrum og kollektivtilbud. Etter v\u00e5r vurdering ligger forholdene til rette for at nye beboere vil kunne velge b\u00e6rekraftige mobilitetsm\u00f8nster, som gange og sykkel, fremfor \u00e5 velge bil i hverdagen. Vi slutter oss s\u00e5ledes til foresl\u00e5tt parkeringsdekning for bil. I planprosessen har plassering av parkeringsareal blitt diskutert. Det legges opp til at eneboligene i felt BF2 og BF3 skal kj\u00f8re gjennom planomr\u00e5det for \u00e5 parkere i felt f_PP1. Dette har PBE v\u00e6rt kritisk til, da vi \u00f8nsker minst mulig kj\u00f8ring gjennom gr\u00f8ntdraget. Forslagsstiller har forklart at det ikke er mulig \u00e5 l\u00f8se all parkering i vest av planomr\u00e5det, ved tilkomsten. Vi \u00f8nsker innspill p\u00e5 foresl\u00e5tt parkeringsl\u00f8sning i h\u00f8ringsperioden. Saksnummer PLAN-2022/23281 Side 12 av 15 Internvei I planprosessen har PBE \u00f8nsket at veien som g\u00e5r gjennom planomr\u00e5det (f_V1) skal utformes med et dekke som medvirker til at kj\u00f8ring skal foreg\u00e5 p\u00e5 fotgjengernes premisser og redusere farten p\u00e5 kj\u00f8ret\u00f8y. Eksisterende vei f_V1 utvides mot innersving ved mur i felt f_AVG3, fra bekken g\u00e5r f_V1 i en ny tras\u00e9 \u00f8stover til feltene BF2 og BF3 Forslagsstiller har svart at veien er smal (breddene varierer hovedsakelig fra 3,5 til 5 meter) og at det kan settes en lav fartsgrense. Tilbakemeldingen v\u00e5r er fors\u00f8kt im\u00f8tekommet med bestemmelsesomr\u00e5de #7 som sier at breddeutvidelse av veien skal opparbeides med et annet dekke/fargekontrast enn eksisterende asfalt. Dette skal bidra til at veien oppleves smalere, slik at farten p\u00e5 kj\u00f8ret\u00f8y holdes lav. I bestemmelsene er det ogs\u00e5 sikret at veiarealet over bro i bestemmelsesomr\u00e5de #3 skal ha annen materialbruk i dekket. Til 2.gangsbehandling \u00f8nsker PBE at bestemmelse (3.2.2.a) om dekke over veiareal konkretiser ytterligere med materialbruk, herunder brostein. Vi fastholder v\u00e5re tilbakemeldinger om at veien burde utformes med et annet dekke enn asfalt. Renovasjon Renovasjon foresl\u00e5s l\u00f8st i form av nedgravde bunnt\u00f8mte containere. Renovasjonspunktet er l\u00f8st ved inngangen av planomr\u00e5det i felt f_RA. Bestemmelsesomr\u00e5de #4 er midlertidig bygge- og anleggsomr\u00e5de for etablering av renovasjonspunktet. Felt f_RA og bestemmelsesomr\u00e5det strekker seg inn i regulert gr\u00f8nnstruktur i KPA. PBE har gitt tilbakemelding om at tiltak m\u00e5 holde seg utenfor omr\u00e5de avsatt til gr\u00f8nnstruktur. Forslagsstiller begrunner at inngrep i gr\u00f8nnstruktur begrenser seg til ny fylling fra renovasjonsareal og gjesteparkering, samt gr\u00f8ft og skj\u00e6ring i eksisterende knaus bak dagens garasje. Omr\u00e5det ny utfylling er planlagt i, er en gruset traktorsti/gressareal hvor det i dag hensettes utstyr. Forslagsstiller vurderer derfor at en kan strekke seg inn i regulert gr\u00f8nnstruktur i dette omr\u00e5det. I bestemmelsene er det sikret at bestemmelsesomr\u00e5de #4 skal tilpasses tilgrensende terreng og tils\u00e5s. Omr\u00e5det skal ogs\u00e5 snarest, og senest 1 \u00e5r etter ferdigstilling av renovasjonsarealet tilbakef\u00f8res til sitt opprinnelige arealform\u00e5l eller stedstilpasses til den stand det var i f\u00f8r inngrepet. Figur 10: Bilde fra planbeskrivelsen som viser dagens situasjon hvor renovasjonspunket er planlagt. Bildet til venstre viser planlagt utfylling i bestemmelsesomr\u00e5de #4. Renovasjonsl\u00f8sningen g\u00e5r utover TEK sine preaksepterte avstandskrav til anlegget for flere boliger. For bebyggelsen lengst vekk fra anlegget p\u00e5 h\u00f8ydedraget i \u00f8st og vest vil avstanden fra bolig til nedkast v\u00e6re maksimalt 200 meter. Forslagstiller forsvarer avviket med renovasjonspunktets plassering, ved at g\u00e5ende, syklende og kj\u00f8rende som skal ut av omr\u00e5det vil naturlig passere anlegget. Planforslaget avviker ogs\u00e5 TEK n\u00e5r det gjelder Saksnummer PLAN-2022/23281 Side 13 av 15 stigning, og har stigning p\u00e5 internveier over 1:15. Boligene vil dermed ikke ha universell tilkomst til renovasjonspunktet, men det er trinnfri tilkomst. Se figur under. Figur 11: Vei med strekninger med stigning over 1:15 innenfor r\u00f8de stiplet linje. Renovasjonspunktet er innenfor bl\u00e5 sirkel. PBE aksepterer at planforslaget avviker TEK p\u00e5 overst\u00e5ende punkter. Det er positivt at renovasjonspunktet er samlet p\u00e5 ett sted, vest i planomr\u00e5det, da det begrenser trafikk av store kj\u00f8ret\u00f8y inn i boligomr\u00e5det. PBE mener det er uheldig at renovasjonsl\u00f8sningen inneb\u00e6rer tiltak innenfor regulert gr\u00f8nnstruktur i KPA. Vi ser imidlertid at omr\u00e5det i dag benyttes til lagring og trolig ikke har h\u00f8ye naturverdier, se figur 10. Etter v\u00e5re vurderinger er det viktig at renovasjon l\u00f8ses i vest, for \u00e5 hindre kj\u00f8ring av renovasjonskj\u00f8ret\u00f8y i boligomr\u00e5det og vurderer derfor at avvik fra arealform\u00e5l i KPA kan aksepteres. Reguleringsbestemmelser Etter at planforslaget ble sendt inn til 1.gangsbehandling, har Bergen kommune kunngjort eksempelsamling for reguleringsbestemmelser. I det videre arbeidet med planforslaget, m\u00e5 bestemmelsene ses i sammenheng med eksempelsamlingen. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Fana. Gnr. 9 bnr. 302 m.fl., Eikelund, arealplan-ID 71160000 vist p\u00e5 plankart, datert 14.08.2024 b. Tilh\u00f8rende reguleringsbestemmelser, datert 02.09.2024 Etat Plan- og bygningsetaten Saksnummer PLAN-2022/23281 Side 14 av 15 Avdelingsleder Aslaug Aalen Etatsdirekt\u00f8r Dette dokumentet er godkjent elektronisk. Tarje I. Wanvik Vedlegg: Plankart datert 14.08.2024 Reguleringsbestemmelser datert 02.09.2024 Planbeskrivelse datert 02.09.2024 Merknadsskjema datert 06.01.2023 Illustrasjonsplan datert 12.06.2024 Snitt og oppriss datert 12.06.2024 Perspektiv datert 30.05.2024 Sol- og skyggeillustrasjoner datert 30.05.2024 Mobilitetskart g\u00e5ende og syklende datert 07.06.2024 MUA-plan datert 30.05.2024 Formingsveileder datert 30.05.2024 Stedsanalyse 20.04.2022 ROS-analyse datert 02.09.2024 VA-rammeplan datert 23.02.2024 Uttalelse fra Bergen Vann datert 26.03.2024 Renovasjonsteknisk plan datert 29.02.2024 Uttale fra BIR datert 14.03.2024 Kulturminnedokumentasjon datert 06.06.2023 Uttale fra byantikvaren datert 28.02.2023 Klimagassberegning datert 21.03.2024 Fourensingsvurdering datert 11.01.2023 Innledende geologisk vurdering parkeringsanlegg datert 24.09.2021 Landbruksvurdering datert 25.08.2023 Medvirkningsrapport datert 20.03.2024 Naturmangfoldsrapport datert 19.03.2024 Tilstandsanalyse Sandbrekkevegen 1-5 m. vedlegg datert 18.09.2023 Tilstandsanalyse Sandbrekkevegen 6-7 m. vedlegg datert 18.09.2023 Tilstandsanalyse Sandbrekkevegen 8-9 m. vedlegg datert 18.09.2023 Ombrukskartlegging datert 04.09.2023 Vurdering omr\u00e5destabilitet datert 13.09.2021 Skredfarerapport datert 31.10.2022 Tverrprofiler U01-U022 datert 21.03.2024 Plan- og profiler C001_D001-D002 datert 21.03.2024 Normalprofil Sandbrekkevegen og Nattlandsbotn F001 datert 21.03.2024 Plangrep datert 30.05.2024 Flomnotat (10224866-01-RIVA-NOT-002) datert 02.09.2024 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: Saksnummer Saksnummer PLAN-2022/23281 Side 15 av 15 "
}