{
  "dokument_id": "43acab8a-4ba2-582b-afd7-4444fc8357b1",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 53 fra Katrine Berg N\u00f8dtvedt (MDG) om Kristianborg uteoppholdsareal - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9630209/Svar-pa-skriftlig-sporsmal-nr-53-fra-Katrine-Berg-Nodtvedt-MDG-om-Kristianborg-uteoppholdsareal-Utvalg-for-miljo-og-byutvikling",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor (Arbeidssted) V\u00e5r referanse: 2023/285314-3 Saksbehandler: Malene Nesse Gr\u00f8nningen Fra Dato: 5. januar 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 53 fra Katrine Berg N\u00f8dtvedt (MDG) om Kristianborg uteoppholdsareal - Utvalg for milj\u00f8 og byutvikling I sak 146/23, i utvalg for finans, kultur og n\u00e6ring, 4. oktober 2023, ble f\u00f8lgende merknad vedtatt: \u00abUtvalg for finans, kultur og n\u00e6ring ber om at det aktuelle lekearealet for Kristianborg barnehage ikke skal godkjennes som uteoppholdsareal for boliger p\u00e5 felt S1/S2, jamf\u00f8r KPA 2018 \u00a7 14, i den videre reguleringsplanprosessen.\u00bb. Representanten \u00f8nsker \u00e5 bli opplyst om hvordan merknaden har blitt fulgt opp, for eksempel om den er oversendt plan- og bygningsetaten. Sp\u00f8rsm\u00e5l til byr\u00e5den: Hvordan har merknaden blitt fulgt opp av plan- og bygningsetaten? Svar fra byr\u00e5den: Merknaden ble formidlet til Plan- og bygningsetaten da den ble vedtatt i oktober 2023, og blir vurdert i p\u00e5g\u00e5ende planarbeid for S1/S2. Ved en inkurie ble ikke merknaden formelt sendt over til Plan- og bygningsetaten, men den er n\u00e5 ogs\u00e5 formelt ekspedert i brev datert 03.01.2024. Christine Kahrs - Byr\u00e5d for byutvikling Dokumentet er godkjent elektronisk. "
}