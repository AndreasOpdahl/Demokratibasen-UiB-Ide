{
  "dokument_id": "2e00a58c-1ad1-5a5a-940b-dd9efaeb9146",
  "doc_type": "case_attachment",
  "kommune": 5501,
  "tittel": "Rom- og funksjonsprogram",
  "url": "https://innsyn.tromso.kommune.no/application/getMoteDokument?dokid=2001871669",
  "tekst": " Rom- og funksjonsprogram Kroken sykehjem: mulighetsstudie Dato: 04.07.2024 asplanviak.no Versjon: 01 Dokumentinformasjon Oppdragsgiver: Troms\u00f8 Kommune Tittel p\u00e5 rapport: Rom- og funksjonsprogram Oppdragsnavn: Kroken Sykehjem Oppdragsnummer: 639241-31 Utarbeidet av: Bonnie Casteleyn Oppdragsleder: Bonnie Casteleyn Tilgjengelighet: \u00c5pen Kort sammendrag Utgangspunkt for denne mulighetsstudien er en behovsmelding for oppgradering av tidligere Kroken sykehjem utarbeidet av Troms\u00f8 Kommune. M\u00e5let er \u00e5 utnytte tidligere Kroken sykehjem med en opprusting av bygget som er tilpasset behovene til pasienter med APSD (37 plasser) og en vurdering av samlokalisering med andre tjenester innenfor psykisk helse-, rus- og institusjonstjeneste (15 plasser). Asplan Viak har p\u00e5 vegene av Troms\u00f8 kommune tatt en innledende vurdering av prosjektet med tanke p\u00e5 hvilke muligheter det eksisterende bygget har for innvendig utforming og rominndeling. Det er laget mulighetsskisser for 4 alternativer, et romprogram og en grov kostnadskalkyle for de aktuelle alternativene. Rapport \u2013 Rom- og funksjonsprogram 1 Innholdsfortegnelse 1. Innledning 3 1.1. Det eksisterende bygget 3 1.2. Behovsmelding 3 1.3. Brukerprosess og metode 5 1.4. Relevante lover, forskrifter og veiledere 5 2. Rom- og funksjonsprogram 9 2.1. Organisering og hovedfunksjoner 9 2.2. Bogrupper 11 2.3. Personalfasiliteter 12 2.4. Utomhus 12 2.5. Romprogram 13 3. Alternativer 15 3.1. Alternativ A 15 3.2. Alternativ B 16 3.3. Alternativ C 17 3.4. Alternativ D 18 3.5. Oppsummering 19 4. Kostnadskalkyle 20 Rapport \u2013 Rom- og funksjonsprogram 2 1. Innledning Kroken sykehjem (gnr/bnr 15/1185) er et eksisterende bygg i Troms\u00f8 kommune som planlegges oppgradert. Asplan Viak har p\u00e5 vegne av Troms\u00f8 kommune tatt en innledende vurdering av prosjektet med tanke p\u00e5 hvilke muligheter man har for innvendig utforming og rominndeling. Den innledende vurderingen omfatter utarbeidelse av: - Romprogram - Mulighetsskisser \u2013 plantegning for hver etasje med forslag til rominndeling\u2013 4 alternativer - Grovt kostnadsestimat Disse vurderingene vil benyttes videre for \u00e5 utarbeide konkurransegrunnlaget for neste fase i prosjektet. 1.1. Det eksisterende bygget Sykehjemmet ble bygget i 1986 og har v\u00e6rt brukt som sykehjem til 2018. Etter dette har det v\u00e6rt brukt til blant annet Corona senter. Sykehjemmet skal n\u00e5 oppgraderes til dagens standarder og krav. Bygget best\u00e5r av et hovedbygg i 3 etasjer og 2 sidefl\u00f8y i 1 etasje. Hovedetasjen best\u00e5r hovedsakelig av beboerrom, fellesarealer og kontorer. I andre etasje i hovedbygget er det varemottak, avfallsrom, vaskerom, kontor, vaktmesterrom, storkj\u00f8kken, og kantine. I underetasjen i hovedbygget er det tekniske rom og garderober for ansatte. Ventilasjonsrom er etablert p\u00e5 loftet til hovedbygget og begge sidefl\u00f8yer. Det er utarbeidet en tiltaksrapport for Kroken sykehjem av Cowi i 2022. Tiltaksrapporten er brukt som grunnlag for denne mulighetsstudien. 1.2. Behovsmelding Utgangspunkt for denne mulighetsstudien er \u00abBehovsmelding for oppgradering av tidligere Kroken sykehjem\u00bb, datert 19.07.2023. Innledning av behovsmeldingen er kopiert inn i kursiv i avsnittet under. H\u00f8sten 2021 ble det igangsatt et planleggingsarbeid for opprettelse av gjennomgangsbygg for held\u00f8gnsomsorg tilpasset pasienter med adferdsforstyrrelser og psykiske symptomer ved demens \u2013 Rapport \u2013 Rom- og funksjonsprogram 3 APSD, ved tidligere Kroken sykehjem. Arbeidet ble utsatt i tid og tiltaket ble tatt ut av HAP 2022- 2025. Troms\u00f8 kommune trenger \u00e5 etablere midlertidige l\u00f8sninger med forsterket tilbud til pasienter med adferdsforstyrrelser og psykiske symptomer med demens -APSD. I tillegg er det behov for \u00e5 \u00f8ke kompetansen p\u00e5 dette omr\u00e5det. Det er satt i gang et arbeid for \u00e5 vurdere mulighetene til \u00e5 etablere et forsterket tilbud. Tilbudene m\u00e5 vurderes i sammenheng med dagens tjenester innenfor psykisk helse og rus, samt institusjonstjenesten. Som en del av arbeidet m\u00e5 det gj\u00f8res en vurdering av bygg, organisasjon og driftsform, \u00f8konomi, samt kompetanse. Tiltakene vil inng\u00e5 som en del av arbeidet til kommunens behovsmelding for fremtidige helse og omsorgsbygg. M\u00e5let er \u00e5 utnytte tidligere Kroken sykehjem p\u00e5 en gunstig m\u00e5te i en periode p\u00e5 inntil 20-30 \u00e5r, med en opprusting av bygget som er tilpasset behovene til pasienter med APSD og andre nevnte utfordringer. Prosjektet inkluderer ogs\u00e5 en vurdering av samlokalisering med andre tjenester innenfor psykisk helse-, rus- og institusjonstjeneste. 1.2.1. Umiddelbart behov I november/desember 2022 ble det gjennomf\u00f8rt en kartlegging i samarbeid med forvaltningskontoret i Troms\u00f8 kommune. Kartleggingen avdekket f\u00f8lgende umiddelbare behov: \u2022 Spesialiserte institusjonsplasser: Det er behov for plasser p\u00e5 spesialiserte sykehjemsavdelinger for 15 pasienter. Disse pasientene har akutt behov for denne type omsorg. Inkluderer ogs\u00e5 private kj\u00f8p. \u2022 Pasienter som m\u00e5 risikovurderes: Det er en uavklart gruppe pasienter som har utpreget voldshistorikk med alvorlige konsekvenser. En faglig vurdering av deres behov krever spesialistkompetanse. \u2022 Pasienter p\u00e5 Jadevegen sykehjem: 37 1.2.2. Langsiktig behov Samtidig med \u00e5 dekke det umiddelbare behovet, er det viktig \u00e5 planlegge for ytterligere tjenestetilbud. Dette kan inkludere f\u00f8lgende: \u2022 Inkorporering i et nytt bo- og velferdssenter: Behovet for spesialiserte omsorgstjenester kan ogs\u00e5 tas med i planleggingen og byggingen av et nytt bo- og velferdssenter p\u00e5 Kval\u00f8ya. Dette vil kunne v\u00e6re del av en strategi om mer differensierte institusjonsplasser, hvor de ulike BOV\u2019ene f\u00e5r anledning til \u00e5 opparbeide et solid fagmilj\u00f8 og spesialkompetanse. \u2022 Langsiktig tjenestebudsjett: Det er n\u00f8dvendig \u00e5 utvikle en \u00f8konomisk plan som tar hensyn til de langsiktige behovene for slike tjenester. Dette vil inkludere kostnader knyttet til bemanning, infrastruktur, vedlikehold og drift over en periode p\u00e5 20-30 \u00e5r. Rapport \u2013 Rom- og funksjonsprogram 4 \u2022 Samarbeid med spesialister: For pasienter som krever risikovurdering p\u00e5 grunn av voldshistorikk, m\u00e5 Troms\u00f8 kommune samarbeide med spesialister innenfor dette feltet for \u00e5 utvikle egnede omsorgsstrukturer og sikkerhetstiltak. Det er viktig \u00e5 merke seg at de identifiserte behovene kan endre seg over tid, og det er derfor avgj\u00f8rende \u00e5 oppdatere kartleggingen og tilpasse omsorgstjenestene i tr\u00e5d med pasientenes behov. Videre planlegging og implementering b\u00f8r ogs\u00e5 involvere n\u00f8kkelpersoner fra helsevesenet, p\u00e5r\u00f8rende og relevante fagfolk for \u00e5 sikre at tjenestene er effektive og gir god omsorg til m\u00e5lgruppen. 1.2.3. Oppgave Oppgaven til Asplan Viak har i f\u00f8rste omgang v\u00e6rt \u00e5 se p\u00e5 muligheter for \u00e5 l\u00f8se de umiddelbare behov. Mulighetsstudien, kostnadskalkylen og romprogrammet som er utarbeidet viser muligheter for \u00e5 utnytte tidligere Kroken sykehjem p\u00e5 best mulig m\u00e5te. 1.3. Brukerprosess og metode Prosjektet har hatt f\u00f8lgende organisasjon: Troms\u00f8 kommune Silje Rypdal Ramberg Byggherre / Prosjektansvarlig Troms\u00f8 kommune Iris Kruitwagen \u2013 R\u00f8nning R\u00e5dgiver helse og omsorg, pleie og omsorg Asplan Viak Jana Liebig arkitekt og r\u00e5dgiver Asplan Viak Bonnie Casteleyn arkitekt og r\u00e5dgiver Asplan Viak Line Juul ekspert Helsebygg Asplan Viak har hatt m\u00f8te og kontakt med brukergruppen, representert av Iris Kruitwagen-R\u00f8nning, r\u00e5dgiver i avdeling for helse og omsorg, pleie og omsorg. Asplan Viak har hatt intern gjennomgang av prosjektet med deres fagspesialister innfor helse- og omsorgsbygg. Det er avhold befaring p\u00e5 Kroken sykehjem sammen med prosjektleder i kommunen. 1.4. Relevante lover, forskrifter og veiledere 1.4.1. Generelt Prosjektet omfattes av Forskrift om milj\u00f8rettet helsevern i offentlige virksomheter og eiendommer. Form\u00e5l med forskriften er \u00e5 fremme folkehelse og bidra til gode milj\u00f8messige forhold og \u00e5 sikre befolkningen mot faktorer i milj\u00f8et, blant annet biologiske, kjemiske, fysiske og sosiale, som kan ha Rapport \u2013 Rom- og funksjonsprogram 5 negativ innvirkning p\u00e5 helsen. Forskriften regulerer ogs\u00e5 kommunens arbeid og virkemidler innen milj\u00f8rettet helsevern, kfr. forskriften \u00a7 4 til \u00a7 6. Virksomheten vil omfattes av en rekke forskrifter og veiledninger i Arbeidsmilj\u00f8loven. Det ligger en egen veileder for arbeidsmilj\u00f8 i helseinstitusjoner som skal legges til grunn. Arbeidsmilj\u00f8 i helseinstitusjoner (arbeidstilsynet.no) Annet lovverk kan ogs\u00e5 har bestemmelser som vil gjelde for virksomheten. Selve bygningen skal ogs\u00e5 tilfredsstille relevante lover og forskrifter som plan- og bygningsloven (PBL) og byggteknisk forskrift (TEK17). 1.4.2. Veileder for lokalisering og utforming av omsorgsbygg \u2013 Husbanken N\u00e5r Husbanken gir kommuner investeringstilskudd til institusjonsplasser, omsorgsboliger og andre tiltak som favnes av ordningen, skal det v\u00e6re kvaliteter som gj\u00f8r boligene til gode hjem og gode arbeidsplasser. De overordnete prinsipper og grunnleggende krav som Husbanken stiller er tatt som utgangspunkt for utarbeidelse av mulighetsstudien. Det er spesielt tatt hensyn til generell tilrettelegging for personer med kognitiv svikt: \uf0b7 Boenheter som er organisert i sm\u00e5 bogrupper med hjemlige og oversiktlige fellesrom \uf0b7 Ingen gjennomgangstrafikk i bogrupper \uf0b7 Enkel og trygg mulighet til \u00e5 komme utend\u00f8rs \uf0b7 Tilstrekkelig med dagslys i varige oppholdsrom \uf0b7 Det skal v\u00e6re lett \u00e5 orientere seg \uf0b7 Bogruppe b\u00f8r kunne skilles helt av ved behov I tillegg er det tatt hensyn til f\u00f8lgende utforming av boform for sykehjem: \uf0b7 Mellom 4 og 10 boenheter i bogruppe \uf0b7 Fellesarealer for felles opphold og aktiviteter, samt kj\u00f8kken med spiseplass dimensjoneres for felles opphold av samtlige beboere + minimum to ansatte \uf0b7 St\u00f8rrelsen p\u00e5 fellesarealer b\u00f8r v\u00e6re p\u00e5 cirka 7 til 10 kvadratmeter per beboer \uf0b7 Fellesareal m\u00e5 v\u00e6re i direkte tilknytning til bogruppe og sentralt plassert ved boenhetene \uf0b7 Minimumskravet per private boenhet er 28 kvadratmeter. \uf0b7 Soverom/oppholdsrom m\u00e5 minimum ha plass for seng i pleiestilling og sittegruppe, skap og hyller til personlige ting. \uf0b7 Bad skal ha plass for hjelpere ved alle baderomsfunksjoner (MIN. 2,4x2,4m) Rapport \u2013 Rom- og funksjonsprogram 6 Prinsippskisse utforming bogruppe fra Klyvejordet skisseprosjekt- Asplan Viak 1.4.3. Reguleringsplan og kommuneplan Gjeldende reguleringsplan er plan 504-525 fra 1987 Reguleringsplan for Kroken S\u00f8r med f\u00f8lgende bestemmelser. Utklipp av reguleringsplan Rapport \u2013 Rom- og funksjonsprogram 7 Utklipp av bestemmelser 1.4.4. Kommuneplanens arealdel Eiendommen 15/1185 er avsatt til \u00aboffentlig eller privat tjenesteyting\u00bb med omr\u00e5denavn AOF og ligger i hensynsone H810_3 med krav om fellesplanlegging i Kommuneplanens arealdel 2017- 2026. Utklipp av planbestemmelser til kommuneplanens arealdel Rapport \u2013 Rom- og funksjonsprogram 8 2. Rom- og funksjonsprogram I dette kapitelet beskrives funksjonskravene for de enkelte rommene og funksjonene i bygget. Disse beskrivelsene er i samsvar med retningslinjer fra Husbanken, men er tilpasset det eksisterende bygget. 2.1. Organisering og hovedfunksjoner Bygget skal best\u00e5 av f\u00f8lgende hovedfunksjoner: \uf0b7 Bogruppe med beboerrom og fellesareal \uf0b7 Avdelingsfunksjoner \uf0b7 Administrasjon \uf0b7 Fellesareal \uf0b7 Personalrom \uf0b7 Driftsarealer \uf0b7 Tekniske rom Formen av det eksisterende bygget styrer funksjonsfordeling. Rapport \u2013 Rom- og funksjonsprogram 9 F\u00f8lgende prinsipper gjelder: \uf0b7 Det skal legges til rette for attraktive fellesarealer (sosial interaksjon og fellesskap) lett tilgjengelig for beboere og gjester. \uf0b7 Personalrom: lett tilgjengelig og sentralt \uf0b7 Bygget skal v\u00e6re fleksibelt \uf0b7 Lett tilgjengelig uteareal Det er utarbeidet 4 alternativer for funksjonsfordeling i det eksisterende bygget. For alternativ C og D er det tegnet tilbygg for \u00e5 \u00f8ke antall bogrupper. Rapport \u2013 Rom- og funksjonsprogram 10 2.2. Bogrupper En bogruppe best\u00e5r av beboerrom og fellesareal (stue, spiseplass og kj\u00f8kken). F\u00f8lgende prinsipper gjelder: \uf0b7 Kort vei fra fellesareal til beboerrom \uf0b7 Oversiktlig fellesareal for personale \uf0b7 Delt spiseplass og stua \uf0b7 Kort vei fra fellesareal til uteareal \uf0b7 Mulighet for vandreruter \uf0b7 Mulighet for \u00e5 lukke kj\u00f8kken \uf0b7 Mulighet for \u00e5 skjerme 1-2 rom Rapport \u2013 Rom- og funksjonsprogram 11 2.3. Personalfasiliteter Det er lagt opp til personalrom, garderobe og t\u00f8ylager for de ansatte. Det er tatt utgangspunkt i f\u00f8lgende bemanning (for gruppen demens/APSD 37 pas.) \u2022 73,9 \u00e5rsverk fordelt p\u00e5 dag/aften. Vil anta at fordelingen er ca. 60/40 mellom dag og aften \u2022 12,6 \u00e5rsverk natt \u2022 1 enhetsleder \u2022 2 avd. ledere \u2022 5 andre (HR/adm/kostvert ol.) \u2022 Anslag: 80% kvinner-20% menn Dagskift: 44,34 \u00e5rsverk Aftenskift: 29,56 \u00e5rsverk Det vil omtrentlig v\u00e6re 10-12 stk. samtidig i garderoben (ansatte fordelt p\u00e5 to avdelinger). Disse vil skifte p\u00e5 morgenen 07.30. Deretter vil ca. 8-10 stk bruke garderoben rundt kl. 14.30 (aftenvakten) og dagvakten g\u00e5r av ca. 15.00. Det er satt av plass i garderoben til samtidig bruk av 10 personer, men plass til ca. 100 skap. 2.4. Utomhus Det er i Husbanken sin veileder lagt stor vekt p\u00e5 lett tilgang til utomhusareal for beboere. Det er \u00f8nskelig at alle boenheter har tilgang til utearealer fra felles oppholdsrommene. Utomhusarealene skal v\u00e6re universell utformet. Etablering av utomhusareal for alle bogruppene er for dette bygget utfordrende. Det er lite plass p\u00e5 s\u00f8rsiden av bygget der det er \u00f8nskelig med uteareal. I tillegg er terrenget relativt bratt mot s\u00f8r. Eksisterende adkomstveier reduserer ogs\u00e5 muligheter til uteareal. Vi har i mulighetsstudien angitt mulig plassering for utomhusareal mot s\u00f8r til de forskjellige alternativene. Det er ikke tegnet utomhusareal for alle bogrupper, men det er eventuelt mulig ved etablering av utomhusareal mot nord. Det er en utfordring \u00e5 f\u00e5 til stort nok utomhusareal for beboergruppene, men det er mulig \u00e5 dele opp arealet i forskjellige mindre deler. Rapport \u2013 Rom- og funksjonsprogram 12 Vi har i mulighetsstudien skissert utomhusareal som sm\u00e5 sansehager. Sansehagene vil gi beboere mulighet til \u00e5 oppholde seg i kjente og avgrensede omgivelser utend\u00f8rs, uten \u00e5 g\u00e5 seg bort. En annen mulighet for utomhusareal kan v\u00e6re \u00e5 etablere platting eller terrasse i tilknytting til felles oppholdsrommene inne. 2.5. Romprogram Forslag til romprogram f\u00f8lger p\u00e5 neste side. Romprogrammet er \u00e5 oppfatte som et forslag og m\u00e5 revideres og justeres i neste fase i tett dialog med oppdragsgiver. Arealene er oppgitt per rom, antall rom er angitt p\u00e5 plantegningene i mulighetsstudien. Rom med lysegr\u00e5 tekst er rom som ikke er tatt med i denne mulighetsstudien, men kan vurderes \u00e5 ha med i neste fase. Rapport \u2013 Rom- og funksjonsprogram 13 Rapport \u2013 Rom- og funksjonsprogram 14 3. Alternativer Det er tegnet 4 alternativer for utforming av det eksisterende sykehuset. Konseptskisser, plantegninger, utomhusplanen og oppsummering av fordeler og ulemper er vist i vedlagt mulighetsstudie. Dette kapitelet er \u00e5 regne som en oppsummering av mulighetsstudien. 3.1. Alternativ A Alternativ A er det alternativet som f\u00f8lger oppdelingen av det eksisterende bygget mest. Beboerrom ligger som i det eksisterende bygget langs en korridor som ligger p\u00e5 begge sider av midtkjernen. Konseptskisse plan 1_alt A Antall boenheter: 36 FORDELER: - samme struktur som i det eksisterende bygget - mange boenheter lik fordelt - 2 like bogrupper for 1 avdeling - badene ligger i samme omr\u00e5det som eks. bad ULEMPER: - trafikk av personale gjennom 2 bogrupper - eks. vindusinndeling kan ikke f\u00f8lges - rommene blir litt for store Ulempen med \u00e5 ha trafikk gjennom 2 bogrupper er s\u00e5pass stor at dette alternativet ikke skal vurderes n\u00e6rmere. Det blir derfor ikke utarbeidet en kostnadskalkyle heller. Rapport \u2013 Rom- og funksjonsprogram 15 3.2. Alternativ B Alternativ B er et alternativ uten tilbygg og uten trafikk gjennom bogruppene. Garderobene er tegnet 1.etasje som en \u00f8velse, men kan gjerne beholdes i u.etasje som foresl\u00e5tt i alternativ A, C og D. Det vil frigj\u00f8re mer areal i plan 1. Konseptskisse plan 1_alt B Antall boenheter: 35 FORDELER: - ingen trafikk gjennom bogrupper - mindre bogrupper - garderobe i plan 1 - vindusinndeling kan bevares - rommene er bedre brukbart - fleksibel oppdeling av de ytterste bogruppene (5/5-10) ULEMPER: - gangareal er noen plasser minimalt (1,5m) - line\u00e6r oppbygging av bogruppen (mindre mulighet til vandrerute) - bad flyttet ut mot fasaden Rapport \u2013 Rom- og funksjonsprogram 16 3.3. Alternativ C Alternativ C er tegnet opp med to tilbygg. For begge tilbygg er det behov for store utgravinger i terrenget som vil v\u00e6re kostnadskrevende. Konseptskisse plan 1_alt C Antall boenheter: 45 FORDELER: - antall - ingen trafikk gjennom bogrupper - mindre bogrupper - vindusinndeling kan bevares - rommene er bedre brukbart ULEMPER: - gangareal er noen plasser minimalt (1,5m) - kostnader og usikkerhet ved nybygg - bad flyttet mot fasade Rapport \u2013 Rom- og funksjonsprogram 17 3.4. Alternativ D Alternativ D er tegnet opp med et st\u00f8rre tilbygg. Tilbygget er plassert der det er mest plass p\u00e5 tomten. Ulempen er at et velfungerende varemottak m\u00e5 flyttes til en mindre gunstig plass ved hovedinngang. Konseptskisse plan 1_alt D Konseptskisse plan 2_alt D Rapport \u2013 Rom- og funksjonsprogram 18 Antall boenheter: 41 FORDELER: - antall - ingen trafikk gjennom bogrupper - mindre bogrupper - vindusinndeling kan bevares - rommene er bedre brukbart ULEMPER: - gangareal er noen plasser minimalt (1,5m) - bad flyttet mot fasaden - kostnader og usikkerhet ved nybygg - behov for ny driftsinngang (n\u00e6r hovedinngang) - for n\u00e6r tomtegrense (behov for avstandserkl\u00e6ring) 3.5. Oppsummering Det er i alle alternativene fors\u00f8kt \u00e5 f\u00e5 inn s\u00e5 mange boenheter som mulig. Det er derfor (i alle alternativene) lagt inn en bogruppe med 4 beboerrom i 2.etg i hovedbygget. Det er b\u00e5de for organisasjonen og arealmessig ikke ideell og er \u00e5 regne som en ulempe for alle alternativene. Behovsmeldingen er opprinnelig 37+15= 52 boenheter. Det er utfordrende \u00e5 f\u00e5 til mer enn 36 boenheter uten noe form for tilbygg. Alternativ C og D er to alternativer hvor det er fors\u00f8kt \u00e5 f\u00e5 opp antall boenheter ved \u00e5 etablere tilbygg til det eksisterende bygget. Ingen av alternativene klarer 52 beboerrom som ligger i behovsmeldingen. Det alternativet som gir flest beboerrom er alternativ C. (45 stk) Det er viktig at en eventuell samlokalisering av pasienter med APSD og pasienter tilknyttet rus og psykiatri utredes n\u00f8ye. Vi som r\u00e5dgiver er i utgangspunktet skeptisk til \u00e5 samlokalisere disse gruppene. En samlokalisering kan oppleves som utrygt og kan redusere livskvaliteten for b\u00e5de beboere og bes\u00f8k. Rapport \u2013 Rom- og funksjonsprogram 19 4. Kostnadskalkyle Det er utarbeidet en kostnadskalkyle for alternativ B, C og D p\u00e5 overordnet niv\u00e5 som f\u00f8lger p\u00e5 neste side. I kalkylen er f\u00f8lgende inkludert: innvendig etterisolering av yttervegger, nye vinduer og etterisolering av loft. Det er ikke inkludert l\u00f8st inventar, finansiering og prisregulering. Nederst i kalkylen en kostnad per boenhet angitt. (Til sammenligning vil et nytt sykehjem med 88 boenheter koste ca. 6 mill. pr enhet) Rapport \u2013 Rom- og funksjonsprogram 20 Rapport \u2013 Rom- og funksjonsprogram 21 Kilder \uf0b7 Kroken sykehjem, tiltaksrapport 12-2022 Cowi \uf0b7 Behovsmelding for oppgradering av tidligere Kroken sykehjem, 19.07.2023, Troms\u00f8 Kommune \uf0b7 Veileder for lokalisering og utforming av omsorgsbygg, Husbanken, januar 2024 Rapport \u2013 Rom- og funksjonsprogram 22 Rapport \u2013 Rom- og funksjonsprogram 23 "
}