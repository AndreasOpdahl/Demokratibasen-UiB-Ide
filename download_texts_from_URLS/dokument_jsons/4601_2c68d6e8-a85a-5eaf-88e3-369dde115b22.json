{
  "dokument_id": "2c68d6e8-a85a-5eaf-88e3-369dde115b22",
  "doc_type": "case_attachment",
  "kommune": 4601,
  "tittel": "Utfyllende klage p\u00e5 avslag gnr 158 bnr 400.pdf",
  "url": "https://bergen.kommune.no/politikere-utvalg/api/fil/bk360/9653697/Utfyllende-klage-pa-avslag-gnr-158-bnr-400-pdf",
  "tekst": "Bergen kommune Byr\u00e5det V\u00e5r referanse: Ansvarlig advokat: Dato: 1121831502/2745648 Ingrid S\u00e6vold Moe 19. oktober 2023 UTFYLLENDE KLAGE P\u00c5 AVSLAG P\u00c5 S\u00d8KNAD OM DISPENSASJON \u2013 GNR 158 BNR 400 I BERGEN KOMMUNE 1. Innledning Det vises til oversendt sak vedr\u00f8rende klage p\u00e5 avslag p\u00e5 s\u00f8knad om dispensasjon fra KDP Puddefjorden-Damsg\u00e5rdssundet (heretter \u00abKDP\u00bb) \u00a7 7.1 for \u00e5 oppf\u00f8re en bod p\u00e5 gbnr. 158/400 i Bergen kommune. Harris Advokatfirma AS representerer tiltakshaver og eier av gbnr. 158/400, Sigurd Jan Eriksen, i saken. P\u00e5 vegne av tiltakshaver inngis en utfyllende klage p\u00e5 avslaget. Vi ber om at Byr\u00e5det tar opplysningene i betraktning ved vurdering av klagen. 2. Kort om planlagt hagebod Planlagt oppf\u00f8rt hagebod p\u00e5 gbnr. 158/400 skal oppf\u00f8res i bakkant av eiendommen. Foto nedenfor viser planlagt plassering. Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.:55 30 27 00 1121831502/2745648 harris.no Side 1 av 7 Som vist p\u00e5 tegninger nedenfor har hageboden en BRA p\u00e5 21,6 m2 og skal best\u00e5 av to boder hvor hver av dem har et areal p\u00e5 10,8 m2. Innvendig h\u00f8yde er 2,0 meter. Bygget har ellers en maksimal h\u00f8yde p\u00e5 3,0 meter med skr\u00e5tak. Fasaden vil v\u00e6re ikledd mur og tre. Tiltakshaver er \u00e5pen for at det gis tillatelse p\u00e5 vilk\u00e5r av at bodens st\u00f8rrelse reduseres. Form\u00e5let med hageboden er at de to godkjente boenhetene i S\u00f8ndre Skogveien 35A, som i sak 202012439 er godkjent utvidet i st\u00f8rrelse, skal kunne ha bodareal for utem\u00f8bler, sportsvogner, sykler og lignende st\u00f8rre gjenstander eller redskaper som det er naturlig \u00e5 plassere i en utvendig bod. Dette vil i enda st\u00f8rre grad tilrettelegge for at boenhetene kan brukes av barnefamilier. Det presiseres at boenhetene i tillegg vil ha innend\u00f8rs boder i tr\u00e5d med rammetillatelsen datert 12.04.2021. Utend\u00f8rs bod bygges derfor ikke for \u00e5 erstatte innvendige boder, men skal v\u00e6re et supplement til innvendige boder. Det viser seg \u00e5 v\u00e6re et reelt behov for utvendig bod til de to familieleilighetene. St\u00f8rre og tyngre gjenstander er verken praktisk eller mulig \u00e5 lagre i de innvendige bodene. Dette m\u00e5 ses i lys av at det er en trapp opp til boligens inngangsparti og innvendige boder vil v\u00e6re plassert i boligens underetasje, som vist p\u00e5 foto til h\u00f8yre. Utend\u00f8rs hagebod vil ha trappefri adkomst. En utend\u00f8rs bod gj\u00f8r det derfor atskillig lettere for t\u00f8rr oppbevaring av f.eks. el-sykkel, hagem\u00f8bler, barnevogn og lignende tyngre og st\u00f8rre gjenstander som kommer til \u00e5 st\u00e5 utend\u00f8rs. Hageboden vil med andre ord forlenge levetiden av boenhetenes gjenstander og sikre en trygg oppbevaring. 1121831502/2745648 harris.no Side 2 av 7 I tillegg \u00f8nsker tiltakshaver \u00e5 etablere vannboren varme i seksjonene via et energiborehull. En av bodene vil i den forbindelse ogs\u00e5 kunne nyttes til \u00e5 tilrettelegge for selve borehullet og infrastrukturen rundt. 3. Vilk\u00e5rene for \u00e5 innvilge dispensasjon fra KDP \u00a7 7.1 er oppfylt 3.1 Hensynet bak bestemmelsen blir ikke vesentlig tilsidesatt Hensynet bak KDP \u00a7 7.1 (at rom for oppbevaring og boder skal sikres innenfor bygningskroppen) er \u00e5 ivareta \u00e5penhet mellom byggene og bevaring av eksisterende hageanlegg og verne om en gjennomf\u00f8rt og helhetlig id\u00e9 som gir s\u00e6regen kvalitet og arkitektonisk verdi. I kommunen sitt avslag kan vi ikke se at kommunen foretar en vurdering av om hensynene bak bestemmelsen det dispenseres fra, blir vesentlig tilsidesatt. Det p\u00e5pekes imidlertid at hensynet bak KDP \u00a7 7.1 som gj\u00f8r seg gjeldende i dette tilfellet er \u00abhensynet til \u00e5 ta vare p\u00e5 gjenv\u00e6rende hageareal i omr\u00e5de\u00bb. Kommunen fremhever videre at \u00abHagebyidealet et typisk kjennetegn for kulturmilj\u00f8et p\u00e5 Solheim og balanserer samspillet mellom terreng, hus og hage. Med unntak av noen uheldige inngrep i omr\u00e5dets oppholdsarealer, er stort sett gr\u00f8ntarealene imellom husrekkene godt bevart. Planmessige f\u00f8ringer for omr\u00e5det tilsier at gr\u00f8ntstruktur og hageareal m\u00e5 ivaretas og ikke utbygges. Nedbyggingen av hagen vurderes meget uheldige og kommer i strid med intensjonene for omr\u00e5det og ikke minst bebyggelsens kulturminneverdier.\u00bb P\u00e5 vegne av tiltakshaver gj\u00f8res det gjeldende at det er oppf\u00f8rt flere boder p\u00e5 omkringliggende eiendommer i omr\u00e5det, som vist p\u00e5 foto til h\u00f8yre med gul markering. To av bodene er oppf\u00f8rt etter vedtakelsen av KDP, mens resterende er oppf\u00f8rt f\u00f8r denne ble vedtatt. Det bestrides dermed at oms\u00f8kt hagebod i vesentlig grad tilsidesetter intensjonene for omr\u00e5det og med bebyggelsens kulturminneverdier, da det allerede er oppf\u00f8rt flere boder p\u00e5 omkringliggende eiendommer. Allerede oppf\u00f8rte boder i omr\u00e5det gir videre uttrykk for at det er mulig \u00e5 ha bod i hagen og samtidig ivareta tilstrekkelig hageareal. P\u00e5 vegne av tiltakshaver understrekes det at tiltakshaver har konkrete planer om gr\u00f8nn beplantning i hagen. Det vil dermed v\u00e6re st\u00f8rre gr\u00f8ntomr\u00e5der i hagen, selv etter hageboden er oppf\u00f8rt. Eiendommen kan da sammenlignes med omkringliggende eiendommer med utend\u00f8rs boder. Det p\u00e5pekes videre at gbnr. 158/400 er en eiendom p\u00e5 enden av en rekke, og at eiendommen derfor har st\u00f8rre areal p\u00e5 utearealet, enn omkringliggende eiendommer som ligger inneklemt i husrekken. Dette m\u00e5 for slike eiendommer i st\u00f8rre grad kunne tillates at det oppf\u00f8res utvendige boder, s\u00e5 lenge krav til gjenv\u00e6rende uteoppholdsareal er ivaretatt. Oms\u00f8kt eiendom har et uteoppholdsareal p\u00e5 ca. 260 m2. Ved oms\u00f8kt bod vil uteoppholdsareal utgj\u00f8re ca. 235 m2. Iht. KPA2018 \u00a7 14.3.3 skal det i byfortettingssoner (BY2) etableres minimum 40 m2 1121831502/2745648 harris.no Side 3 av 7 uteoppholdsareal per boenhet. Iht. KDP \u00a7 7.3 skal nye boliger ha 25 m2 uteoppholdsareal per 100 m2 boligareal, og ved bruksendring skal det v\u00e6re 15 m2 uteoppholdsareal pr. 100 m2 boligareal. Boenhetene p\u00e5 oms\u00f8kte eiendommer er 102 m2 (leilighet 1) og 92 m2 (leilighet 2). Det er dermed klart at krav til uteoppholdsareal p\u00e5 eiendommen er innfridd ved oms\u00f8kt hagebod. Dette taler mot at hensynene bak KDP \u00a7 7.1 blir vesentlig tilsidesatt. B\u00e5de vedtak om avslag og fagnotatet viser til at tidligere uttalelser fra Byantikvaren tilsier at hensynene ved en dispensasjon fra KDP \u00a7 7.1 blir vesentlig tilsidesatt. P\u00e5 vegne av tiltakshaver gj\u00f8res det gjeldende at uttalelsene ikke kan sammenlignes med foreliggende sak da Byantikvaren ikke har uttalt seg konkret om foreliggende tiltak tidligere. Det vises videre til at Byantikvaren i uttalelse datert 25.06.2018, som retter seg mot flere ulike tiltak p\u00e5 eiendommen, uttaler: \u00abByantikvaren vurderer at summen av alle tiltakene i for stor grad svekker de kulturhistoriske verdiene for bygningen og det omkringliggende kulturmilj\u00f8et som helhet. KDP retningslinjer for omr\u00e5det tilsier at rekkehusbebyggelsen b\u00f8r f\u00e5 beholde sitt ensartede uttrykk og at hagene ikke skal utbygges. En tillatelse til oms\u00f8kt tilbygg med terrasse og omrammende rekkverk, dobbel garasje med tilh\u00f8rende biloppstillingsplasser og ombygging av bod, vil i for stor grad gjenbygge hagearealet, samt gi en sv\u00e6rt uheldig presedens for omr\u00e5det. Vi frar\u00e5der tiltakene.\u00bb [v\u00e5r utheving] Byantikvaren kom her etter en samlet vurdering til at de da oms\u00f8kte tiltakene svekket de kulturhistoriske verdiene. Det er ikke gitt at Byantikvaren ville kommet til samme konklusjon for en s\u00f8knad som kun omhandler en enkel utend\u00f8rs bord. P\u00e5 bakgrunn av det ovennevnte er v\u00e5r vurdering at hensynene bak KDP \u00a7 7.1 ikke blir \u00abvesentlig\u00bb tilsidesatt ved oms\u00f8kt dispensasjon, jf. pbl. \u00a7 19-2. 3.2 Fordelene er klart st\u00f8rre enn ulempene P\u00e5 vegne av tiltakshaver gj\u00f8res det gjeldende at fordelene med \u00e5 innvilge dispensasjon fra KDP \u00a7 7.1 er klart st\u00f8rre enn ulempene. Ulempene ved \u00e5 gi dispensasjon er at en grunnflate p\u00e5 ca. 25 m2 blir bebygget med en hagebod. P\u00e5 den andre siden vil utvendige boder heve bokvalitetene betraktelig. Oms\u00f8kte hagebod sikrer trygg og sikker oppbevaring av gjenstander og utstyr som benyttes ute. Som nevnt ovenfor i punkt 2 vil en utvendig bod ha s\u00e6rlig stor verdi for eiendommen ettersom det er en trapp opp til boligens inngangsparti og innvendige boder vil v\u00e6re plassert i boligens underetasje. Oms\u00f8kt hagebod vil derimot ha trappefri adkomst. En utend\u00f8rs bod gj\u00f8r det derfor atskillig lettere for t\u00f8rr oppbevaring av f.eks. el-sykkel, hagem\u00f8bler, barnevogn og lignende tyngre og st\u00f8rre gjenstander som kommer til \u00e5 st\u00e5 utend\u00f8rs, og som er hyppig brukt av barnefamilier. Hageboden vil med andre ord forlenge levetiden av boenhetenes gjenstander og sikre en trygg oppbevaring. 1121831502/2745648 harris.no Side 4 av 7 \u00c5 ha utend\u00f8rs bod for trygg og sikker oppbevaring av sykler, \u00f8ker ogs\u00e5 betraktelig sannsynligheten for at beboere p\u00e5 eiendommen sykler, fremfor \u00e5 kj\u00f8re bil, til eksempelvis barnehage, skole, jobb og fritidsaktiviteter. Som vist p\u00e5 sykkelkart til h\u00f8yre fra 2019, er det gode sykkel-forbindelser b\u00e5de nord og s\u00f8r for eiendommen. Sykkeltunell til Fyllingsdalen, \u00f8st for eiendommen, er ogs\u00e5 n\u00e5 opparbeidet. Oms\u00f8kte tiltak er dermed i tr\u00e5d med Gr\u00f8nn strategi som ble vedtatt av bystyret i januar i \u00e5r. Oms\u00f8kt hagebod skal videre oppf\u00f8res i bakkant av eiendommen, og vil ikke v\u00e6re lett synlig fra gateplan. Det m\u00e5 i denne sammenheng understrekes at krav til uteoppholdsareal iht. KPA2018 og KDP blir ivaretatt ved oms\u00f8kt bod, se ovenfor i pkt. 3.1. Som fremhevet i s\u00f8knaden er det videre planlagt \u00e5 etablere energiborehull med vannb\u00e5ren varme. Planlagt bod vil kunne tilrettelegge for selve borehullet og infrastrukturen rundt, og vil derfor v\u00e6re til fordel for boligen p\u00e5 eiendommen. P\u00e5 vegne av tiltakshaver vil det videre fremheves at bestemmelsen i KDP \u00a7 7.1 st\u00e5r i direkte motstrid med gjeldende TEK17. I TEK17 endret lovgiver tidligere minstekrav for krav om innvendig bod, men opprettholdt kravet til utvendig bod. If\u00f8lge TEK17 \u00a7 12-10 stilles et minimumskrav p\u00e5 5,0 m2 bod for sykler, sportsutstyr, barnevogner og lignende. Det fremg\u00e5r av veilederen, under preaksepterte ytelser pkt. 2, at bod eller oppbevaringsplass m\u00e5 ha lett atkomst for plassering av utstyr som benyttes ute. Oms\u00f8kte boder oppfyller TEK17 fullt ut, og sikrer at boenhetene har egnet utend\u00f8rs bodareal, i tr\u00e5d med lovgivers \u00f8nske. Kommunen legger i fagnotatet vekt p\u00e5 presedenshensyn. Vi vil i denne sammenheng understreke at presedensvirkningene ikke er relevante momenter i vurderingen av om fordelene er st\u00f8rre enn ulempene, jf. uttalelse fra Sivilombudet i sak 2022/1042. P\u00e5 bakgrunn av det ovennevnte er v\u00e5r vurdering i denne konkrete saken at fordelene ved \u00e5 gi dispensasjon fra KDP \u00a7 7.1 er klart st\u00f8rre enn ulempene, jf. pbl. \u00a7 19-2. 4. Kommunens fremheving av retningslinjene til KDP \u00a7 8.5 I avslaget fremhever kommunen retningslinjene til en annen bestemmelse i kommunedelplanen enn den det s\u00f8kes om dispensasjon fra. KDP \u00a7 8.5 fastsetter regler for arealbruk, byform, byrom, trafikk og parkering i Solheimslien-Gyldenpris. Kommunen p\u00e5peker at det i retningslinjene fremg\u00e5r at \u00abde tidlige bolighusene knyttet til industriframveksten i omr\u00e5det representerer en viktig del av byens historie, og har stor antikvarisk verdi. Hagebyidealet er ogs\u00e5 et viktig trekk ved bebyggelsen i omr\u00e5det. Det anbefales at bygninger s\u00f8kes bevart med sitt enkle uttrykk og hovedform, og tiltak m\u00e5 vurderes i forhold til hele bygningsrekken eller gruppen. Videre heter det at hagene ikke m\u00e5 utbygges og at tiltak ikke m\u00e5 v\u00e6re synlig fra offentlig rom eller gate.\u00bb [v\u00e5r kursivering] 1121831502/2745648 harris.no Side 5 av 7 Kommunen trekker ikke en konklusjon fra dette, annet enn \u00e5 p\u00e5peke det i avslaget. Vi tolker det slik at kommunen mener at retningslinjene til KDP \u00a7 8.5, om at hagebyidealet er et viktig trekk ved bebyggelsen, og at tiltak ikke m\u00e5 v\u00e6re synlig fra offentlig rom eller gate, har betydning for dispensasjonsvurderingen etter KDP \u00a7 7.1. Vi er uenig i en slik vurdering, og gj\u00f8r gjeldende at uttalelsen kun er retningslinjer og ikke regler som binder tiltakshaver. Ettersom kommunen fremhever retningslinjene, vil vi p\u00e5 vegne av tiltakshaver understreke at oms\u00f8kt bod ikke endrer karakteren av den karakteristiske boligbebyggelsen. Som vist ovenfor er det ogs\u00e5 flere andre utvendige boder p\u00e5 omkringliggende eiendommer. Oms\u00f8kt bod vil ikke redusere hagebyidealet. Vi vil ogs\u00e5 understreke at tiltakshaver har konkrete planer om beplanting i hagen, og at det dermed vil v\u00e6re st\u00f8rre gr\u00f8ntomr\u00e5der i hagen, selv etter boden er oppf\u00f8rt. Eiendommen kan da sammenlignes med omkringliggende eiendommer med utend\u00f8rs boder. Planlagt hagebod vil videre oppf\u00f8res i bakkant av eiendommen, og vil ikke v\u00e6re lett synlig fra gaten. Tiltakshaver vil ellers kunne beplante omr\u00e5det mellom oms\u00f8kt bod og gate med busker eller annen beplanting slik at oms\u00f8kt bod blir enda mindre synlig fra offentlig gate. Vi vil ellers understreke at det er flere boder i omr\u00e5det som allerede er synlig fra offentlig gate. To av dem ble ogs\u00e5 oppf\u00f8rt etter vedtakelsen av KDP. At det oppf\u00f8res en hagebod p\u00e5 oms\u00f8kt eiendom som kan bli synlig fra gateplan, utgj\u00f8r dermed ikke et s\u00e6regent forhold, sett i lys av omr\u00e5det for \u00f8vrig. 5. \u00d8vrig N\u00e5r det gjelder kommunens merknad om at tiltaket ligger i et omr\u00e5de hvor massene i grunnen kan v\u00e6re forurenset, kan kommunen i tillatelsen stille vilk\u00e5r om at grunnen m\u00e5 utredes f\u00f8r igangsettingstillatelse. Oms\u00f8kt hagebod vil videre oppf\u00f8res p\u00e5 allerede etablert grunnmur, og vil dermed ikke medf\u00f8re gravearbeid i grunnen. Hagebod vil oppf\u00f8res 1 meter fra nabo med gbnr. 158/398. For ordens skyld er det innhentet et samtykke fra nabo hvor vedkommende er varslet om tiltaket og tillater at denne plasseres n\u00e6rmere grensen enn 1 meter, jf. SAK10 \u00a7 4-1 (1) bokstav a), jf. pbl. \u00a7 29-4. Vedlegg: Samtykke fra nabo gbnr. 158/398 Vi kan ikke se at tiltaket ber\u00f8rer \u00f8vrige naboers interesse og det er derfor ikke innhentet samtykke fra eller nabovarslet disse, jf. pbl. \u00a7 19-1 tredje pkt. 6. Avslutning P\u00e5 bakgrunn av det ovennevnte anmodes det om at kommunens vedtak datert 30.06.2023 omgj\u00f8res med hjemmel i fvl. \u00a7 33, slik at det gis dispensasjon fra KDP \u00a7 7.1 for oms\u00f8kt hagebod. 1121831502/2745648 harris.no Side 6 av 7 Med vennlig hilsen Harris Advokatfirma AS Hanne Bentzen Advokatfullmektig hab@harris.no 92423649 1121831502/2745648 harris.no Side 7 av 7 "
}