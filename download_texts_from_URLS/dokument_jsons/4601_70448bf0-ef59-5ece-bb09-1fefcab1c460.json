{
  "dokument_id": "70448bf0-ef59-5ece-bb09-1fefcab1c460",
  "doc_type": "case_attachment",
  "kommune": 4601,
  "tittel": "Notat fra kommuneadvokaten datert 14. mai 2024: Ekspropriasjon til utbygging av vann- og avl\u00f8psanlegg i Mynteviken",
  "url": "https://bergen.kommune.no/politikere-utvalg/api/fil/bk360/9984144/Notat-fra-kommuneadvokaten-datert-14-mai-2024-Ekspropriasjon-til-utbygging-av-vann-og-avlopsanlegg-i-Mynteviken",
  "tekst": " KOMMUNEADVOKATEN Til Intern korrespondanse BBU - Seksjon klima, milj\u00f8 og samfunn V\u00e5r referanse: 2024/24918-2 (Arbeidssted) v/Rune Morten B\u00f8rslid Saksbehandler: Kristin Harstad Dato: 14. mai 2024 Fra Kommuneadvokaten Forslag til innstilling \u2013 ekspropriasjon til utbygging av vann- og avl\u00f8psanlegg i Mynteviken Hva saken gjelder Saken gjelder ekspropriasjon av n\u00f8dvendige rettigheter i forbindelse med etablering av kommunalt vann- og avl\u00f8psnett som skal betjene bebyggelse i Mynteviken. Omr\u00e5det er ett av f\u00e5 i Bergen kommune uten offentlig vann- og avl\u00f8psanlegg. Bebyggelsen i omr\u00e5det best\u00e5r av boliger, hytter og naust samt en av universitetets forskningsstasjoner. Etablering av hovedledninger for vann- og avl\u00f8p skal sikre betryggende vannforsyning og avl\u00f8psh\u00e5ndtering i omr\u00e5det. Tiltaket er forankret i hovedplan for vannforsyning og hovedplan for avl\u00f8p og vannmilj\u00f8 2019- 2028 vedtatt av bystyret i sak 205/19. Byr\u00e5det behandlet sak 62/23 \u00abGjennomf\u00f8ringsvedtak for Mynteviken VA-anlegg\u00bb den 30. mars 2023. Anlegget skal i all hovedsak etableres p\u00e5 privat grunn og ber\u00f8rer totalt 26 grunneiendommer, hvorav gnr 107 gnr 389 er den eneste hvor det ikke er oppn\u00e5dd minnelig l\u00f8sning. Bergen Vann har v\u00e6rt i forhandlinger med hjemmelshaver \u00d8kland Fiskeb\u00e5trederi Holding AS uten at det har v\u00e6rt mulig \u00e5 komme til enighet. Forh\u00e5ndsvarsel om ekspropriasjon ble sendt 3. juli 2023. Det er ikke innkommet merknader. Det ble sendt forh\u00e5ndsvarsel vedr\u00f8rende ekspropriasjon av veirett p\u00e5 eiendommen 30. april 2024. Det innkom ingen merknader til dette innen merknadsfristen. Eiendommen gnr 107 bnr 389 er ikke omfattet av reguleringsplan. I \u00abYtrebygda. Gnr 107, Kommunedelplan Birkeland, Liland, \u00c5dland og Espeland\u00bb med planID 61020000 er eien- dommen i hovedsak regulert som LNF-omr\u00e5de. Tiltaket medf\u00f8rer ikke behov for \u00e5 erverve grunn fra eiendommen. Det skal legges vann- og avl\u00f8psledninger i grunnen p\u00e5 areal som i dag benyttes som kj\u00f8revei. Areal over ledningene m\u00e5 b\u00e5ndlegges og det m\u00e5 sikres rett til \u00e5 kj\u00f8re med bil i forbindelse med drift og vedlikehold av anlegget. Oreigningsloven \u00a7 2 f\u00f8rste ledd nr. 47 gir generell hjemmel for ekspropriasjon til vannforsyn- ing og avl\u00f8p utenfor regulert omr\u00e5de. Kommuneadvokaten vurderer tiltaket til \u00e5 v\u00e6re klart mer til gagn enn til skade og at vilk\u00e5rene etter oreigningsloven \u00a7 2 er oppfylt. Postadresse: Telefon: Postboks 7700, 5020 Bergen 55 56 61 03 Kontoradresse: E-post: Allehelgens gate 2 post.kab@bergen.kommune.no Dersom byr\u00e5det treffer vedtak i samsvar med kommuneadvokatens anbefaling og stats- forvalteren samtykker til ekspropriasjon, vil det bli inngitt begj\u00e6ring om rettslig skj\u00f8nn til Hordaland tingrett for \u00e5 f\u00e5 fastsl\u00e5tt hva som utgj\u00f8r full erstatning, jf. Grunnloven \u00a7 105 og ekspropriasjonserstatningsloven. Kommuneadvokaten anmoder byr\u00e5det om \u00e5 gi Kommuneadvokaten fullmakt til \u00e5 s\u00f8ke Stats- forvalteren i Vestland om forh\u00e5ndstiltredelse av n\u00f8dvendig areal etter at skj\u00f8nnsbegj\u00e6ring er innsendt tingretten. Vedtakskompetanse Vedtak om ekspropriasjon og forh\u00e5ndstiltredelse: Kompetansen til \u00e5 vedta ekspropriasjon etter oreigningsloven \u00a7 2 nr. 47 tilligger Kongen, som kan delegere kompetansen videre etter reglene i lovens \u00a7 5. Etter forskrift av 2. juni 1960 nr. 1 er Kongens myndighet etter \u00a7 2 nr. 47 delegert til statsforvalteren for tiltak som gjelder av- l\u00f8p og tiltak som ikke faller inn under vannressursloven. Etablering av vann- og avl\u00f8psanlegg faller utenfor vannressurslovens virkeomr\u00e5de, jf. lovens \u00a7 3 bokstav a) og b). Kommunen m\u00e5 etter dette s\u00f8ke Statsforvalteren i Vestland om samtykke til ekspropriasjon etter oreignings- loven \u00a7 2 f\u00f8rste ledd nr. 47. Byr\u00e5dets fullmakter som vedtatt av bystyret 16. desember 2020 i sak 378-20, fastsl\u00e5r i \u00a7 18-1 at: \u00abInnenfor fagomr\u00e5dene klima, milj\u00f8, byggesak og byutvikling har byr\u00e5det fullmakter til \u00e5 ut\u00f8ve myndighet med utgangspunkt i Plan- og bygningsloven og annet relevant lovverk med unntak av saker der: a) myndigheten i henhold til lov ligger til kommunestyret selv b) bystyret har delegert myndighet til Komit\u00e9 for milj\u00f8 og byutvikling c) bystyret i kommunal plan eller vedtekt har fastsatt at myndigheten ligger til bystyret eller annet organ\u00bb I konkretisering av byr\u00e5dets fullmakter som kollegium, fastsatt av byr\u00e5det 22. april 2021 i sak 1119-21 er det innenfor ansvarsomr\u00e5det for byr\u00e5d for byutvikling fastsl\u00e5tt at: \u00abByr\u00e5det har myndighet etter plan- og bygningsloven til \u00e5 treffe vedtak i typer av saker som ikke er av prinsipiell betydning, med unntak av de saker der kompetansen er tillagt komite for milj\u00f8 og byutvikling.\u00bb Kommuneadvokaten kan ikke se at noen av unntaksbestemmelsene i fullmaktsreglementets \u00a7 18-1 kommer til anvendelse for ekspropriasjon etter oreigningsloven \u00a7 2 nr. 47. Form\u00e5let med tiltaket er \u00e5 sikre trygg vann- og avl\u00f8psh\u00e5ndtering, noe som omfattes av fagfullmaktens saklige virkeomr\u00e5de. Byr\u00e5det har myndighet til \u00e5 treffe vedtak om \u00e5 s\u00f8ke statsforvalterens samtykke til ekspropriasjon etter oreigningsloven \u00a7 2 nr. 47. Vedtak om rettergangsskritt (p\u00e5stevning av rettslig skj\u00f8nn) Byr\u00e5dets fullmakter vedtatt av bystyret 16. desember 2020 i sak 378-20 fastsl\u00e5r i \u00a7 10.1 at \u00abByr\u00e5det har fullmakt til \u00e5 ivareta kommunens interesser og treffe beslutninger om ethvert rettergangsskritt i alle saker hvor kommunen er part i tvister for domstoler, tvistel\u00f8sningsorganer, klagenemnder, Sivilombudsmann, mv.\u00bb Side 2 av 8 V\u00e5r ref.: 2024/24918-2 Forslag til vedtak Med den begrunnelsen som fremkommer i saksutredningen, foresl\u00e5r kommuneadvokaten at byr\u00e5d for byutvikling innstiller til byr\u00e5det \u00e5 treffe slikt Vedtak: 1. Med den begrunnelsen som fremkommer av kommuneadvokatens notat, vedtar byr\u00e5det med hjemmel i oreigningsloven \u00a7 2 f\u00f8rste ledd nr. 47 \u00e5 s\u00f8ke Statsforvalteren i Vestland om samtykke til \u00e5 ekspropriere rettigheter p\u00e5 gnr 149 bnr 15 i Bergen kommune som vist p\u00e5 arbeidskart datert 16. august 2021 og som beskrevet i kommuneadvokatens notat. 2. Kommuneadvokaten gis fullmakt til \u00e5 p\u00e5stevne skj\u00f8nn ved Hordaland tingrett til fastsettelse av full erstatning for erverv av grunn og rettigheter. 3. Kommuneadvokaten gis fullmakt til \u00e5 s\u00f8ke Statsforvalteren i Vestland om forh\u00e5ndstiltredelse av arealene i medhold av oreigningsloven \u00a7 25. Helge Strand Kommuneadvokat Kristin Harstad - advokat Dokumentet er godkjent elektronisk. Kopi til: BBU - Seksjon klima, milj\u00f8 og samfunn (Arbeidssted) v/Andr\u00e9 Listhaug Vedlegg: 1. Hovedplan for vannforsyning 2019-2028 2. Hovedplan for hovedplan for avl\u00f8p og vannmilj\u00f8 2019-2028 3. Informasjon til grunneier datert 11. oktober 2021 4. Henvendelse til grunneier vedr\u00f8rende forhandlinger datert 2. februar 2022 5. Foresp\u00f8rsel om bruk av vei/arbeidstillatelse datert 22. mai 2023 6. Varsel om ekspropriasjon datert 3. juli 2023 7. Gjennomf\u00f8ringsvedtak av 30. mars 2023 8. Signert arbeidstillatelse 1. november 2023 9. W-tegning datert 16. august 2021 Side 3 av 8 V\u00e5r ref.: 2024/24918-2 Saksutredning 1 Sakens bakgrunn Mynteviken er ett av f\u00e5 omr\u00e5der i Bergen kommune som ikke har etablert offentlig vann- og avl\u00f8psanlegg. Bebyggelsen i omr\u00e5det best\u00e5r av boliger, hytter og naust samt en forsknings- stasjon med overnattingsmuligheter. Eksisterende l\u00f8sning for h\u00e5ndtering av avl\u00f8psvann er private slamavskillere som via privat ledningsnett ledes til sj\u00f8. For \u00e5 sikre betryggende vannforsyning og avl\u00f8psh\u00e5ndtering skal private anlegg saneres og det skal etableres ett felles kommunalt vann- og avl\u00f8psnett. Tiltaket er forankret i \u00abHovedplan for vannforsyning 2019-2028\u00bb og \u00abHovedplan for avl\u00f8p og vannmilj\u00f8 2019-2028\u00bb vedtatt av bystyret 19. juni 2019 i sak 205/19. Hovedplan for vannfor- syning punkt 5.3.3.6 gjelder vannforsyning i spredt bebyggelse. Her fremg\u00e5r det at ca. 3 prosent av Bergen kommunes innbyggere har privat vannforsyning og at disse boligene i hovedsak ligger i omr\u00e5der med spredt bebyggelse. Det fremg\u00e5r ogs\u00e5 at avl\u00f8pssystemene i disse omr\u00e5dene som oftest er basert p\u00e5 infiltrasjonsl\u00f8sninger med fare for lokal forurensning av drikkevannskildene. Kommunen ved Bergen Vann initierer offentlige vann- og avl\u00f8psan- legg til spredt bebyggelse ut fra en \u00abtotalvurdering av forholdene p\u00e5 stedet; antall framtidige abonnenter, br\u00f8nnvannskvalitet, avl\u00f8psforhold, resipienttilstand mm.\u00bb Tiltaket omfatter sanering av eksisterende anlegg og etablering av hovedledninger for vann- og avl\u00f8p, etablering av pumpestasjon og tilrettelegging for p\u00e5kobling av private grunneiere som i dag har slamavskillere til kommunalt system. Vann- og avl\u00f8psledningene skal hoved- sakelig etableres p\u00e5 privat grunn. For \u00e5 f\u00e5 gjennomf\u00f8rt tiltaket har Bergen Vann behov for rett til \u00e5 etablere og ha liggende vann- og avl\u00f8psledninger i privat grunn med tilh\u00f8rende b\u00e5ndlegging, rett til fremtidig adkomst i forbindelse med drift og vedlikehold og rett til bruk av grunn i anleggsperioden. 2 Forhandlinger med grunneiere Tiltaket ber\u00f8rer totalt 26 grunneiendommer. Det er oppn\u00e5dd enighet om minnelige l\u00f8sninger med samtlige eiere bortsett fra eier av gnr 107 bnr 389 \u2013 \u00d8kland Fiskeb\u00e5trederi Holding 5 AS (996 325 520). Bergen Vann har v\u00e6rt i forhandlinger med eier ved daglig leder Torunn \u00d8kland siden oktober 2020 uten at det har v\u00e6rt mulig \u00e5 forhandle frem en minnelig l\u00f8sning. Grunneier signerte i november 2023 avtale om \u00abarbeidstillatelse\u00bb som gir Bergen Vann rett til \u00e5 bruke arealer til midlertidig anleggsareal i forbindelse med etablering av prosjektet. I forhandlinger har grunneier fremsatt krav om at s\u00f8knad om flytebrygge p\u00e5 gnr 104 bnr 77/ Skipanesvegen 106 blir godkjent som vilk\u00e5r for \u00e5 inng\u00e5 avtale. Dette er en boligeiendom hvor Torunn \u00d8kland er en av flere eiere. S\u00f8knad om \u00e5 utlegge flytebrygge er tidligere avsl\u00e5tt og s\u00f8knad om \u00e5 godkjenne utlagt flytebrygge ble avvist grunnet mangelfulle opplysninger1. Grunneier har ogs\u00e5 fremsatt krav om at planlagte kommunale vann- og avl\u00f8psledninger blir 1 Vedtak av 11. februar 2016 i sak 201531526 (dokument nr. 11), brev av 29. september 2017 i sak 201531526 (dokument nr. 36) Side 4 av 8 V\u00e5r ref.: 2024/24918-2 lagt helt frem til vegkryss ved gnr 107 bnr 458/Espelandsvegen 234. Dette er en privat boligeiendom eid av Torunn \u00d8klands datter. Bergen Vann har avsl\u00e5tt ogs\u00e5 dette kravet. 3 Varsel til ber\u00f8rt part Ved brev av 3. juli 2023 ble grunneier varslet om at det vil bli fremmet ekspropriasjonssak for Byr\u00e5det i Bergen, jf. forvaltningsloven \u00a7 16 og oreigningsloven \u00a7 12 annet ledd. Det varsles om ekspropriasjon av negativ servitutt i henhold til oreigningsloven \u00a7 2 nr. 47 samt forh\u00e5nds- tiltredelse etter oreigningsloven \u00a7 25. Det innkom ingen merknader innen merknadsfristen 25. august 2023. I brev av 30. april 2024 ble det varslet om ekspropriasjon av servitutt i form a veirett p\u00e5 eiendommen. Det innkom ingen merknader innen merknadsfristen. 4 Ekspropriaten og ekspropriasjonsinngrepet \u00d8kland Fiskeb\u00e5trederi Holding 5 AS (996 325 520) er hjemmelshaver til gnr 107 bnr 389. Det er ikke opplyst om andre rettighetshavere. Eiendommen er ubebygd og uregulert og best\u00e5r av tre teiger p\u00e5 henholdsvis 42 397, 7 760 og 31,9 kvm. Den st\u00f8rste teigen er gitt arealform\u00e5l LNF i kommunedelplanen2. Den minste teigen er en \u00f8y i fjorden og blir ikke ber\u00f8rt av tiltaket. Den nest st\u00f8rste teigen benyttes som veigrunn, og det er denne teigen som blir ber\u00f8rt av tiltaket. Vann- og avl\u00f8psledninger med tilh\u00f8rende kummer skal legges i veigrunnen. Kartutsnitt hvor r\u00f8dt markerer eiendommen (Visgi): 2 Plan \u00abYtrebygda. Gnr 107, Kommunedelplan Birkeland, Liland, \u00c5dland Og Espeland\u00bb Side 5 av 8 V\u00e5r ref.: 2024/24918-2 Inngrepet medf\u00f8rer ikke behov for \u00e5 erverve grunn fra eiendommen. Det m\u00e5 etableres en rett for kommunen til \u00e5 etablere og ha liggende vann- og avl\u00f8psledninger med tilh\u00f8rende installa- sjoner og det som st\u00e5r i forbindelse med disse. For \u00e5 sikre gjennomf\u00f8ring av drift og vedlike- hold av anlegget uten at kommunen er avhengig av \u00e5 innhente tillatelse fra grunneier, m\u00e5 det etableres rett til for fremtiden uhindret \u00e5 drifte, ha tilsyn med, vedlikeholde, reparere og foreta n\u00f8dvendige oppgraderinger av vann- og avl\u00f8psledningene med tilh\u00f8rende installasjoner og det som st\u00e5r i forbindelse med disse. Ved reparasjon og vedlikehold m\u00e5 kommunen ha rett til n\u00e5r som helst og uten vederlag \u00e5 grave opp ledningene. Avl\u00f8pspumpestasjon og biloppstill- ingsplass blir etablert p\u00e5 naboeiendom gnr 107 bnr 297. I forbindelse med drift og vedlike- hold m\u00e5 kommunen ha uhindret adkomst til anlegget med bil. Det m\u00e5 derfor etableres en vei- rett som gjelder i den utstrekning som vist p\u00e5 grunnervervskart \u2013 det vil si p\u00e5 eksisterende veigrunn (vei markert med bl\u00e5tt). Det m\u00e5 videre etableres en negativ servitutt i form av b\u00e5nd- legging av areal i henhold til Bergen kommunes VA-norm3. B\u00e5ndlagt areal utgj\u00f8r til sammen 1 908 kvm og b\u00e5ndleggingen omfatter f\u00f8lgende restriksjoner: - Forbud mot \u00e5 bygge og fundamentere n\u00e6rmere ledningsanlegg og tilh\u00f8rende Forbud installasjoner enn 2 meter m\u00e5lt fra ytterkant ledning og installasjon uten kommunens samtykke - Mur eller fundamenter m\u00e5 i tilfelle anbringes s\u00e5 dypt og utf\u00f8res p\u00e5 en slik m\u00e5te at byggverkene ikke lider skade i tilfelle ledningsanlegget eller installasjonene blir gravd opp - Forbud mot \u00e5 gj\u00f8re forandringer i terrengets niv\u00e5 eller plante tr\u00e6r av stor type over ledningsanlegg eller tilh\u00f8rende installasjoner mv. uten kommunens samtykke. Der- som det av hensyn til grunneiers interesser skulle bli aktuelt \u00e5 foreta en omlegging av ledningsanlegget eller tilh\u00f8rende installasjoner mv., vil slik omlegging ikke bli bekostet av kommunen. - I tillegg skal kommunens veirett omfatte all eksisterende veigrunn som markert p\u00e5 grunnervervskartet Utsnitt grunnervervskart (skravert bl\u00e5tt omr\u00e5de viser b\u00e5ndlagt areal over ledningsnettet): 3 VA-normen punkt 1.4 tredje avsnitt: \u00abP\u00e5 areal som ligger n\u00e6rmere enn 2m fra n\u00e6rmeste lednings ytterkant, m\u00e5 ikke terrenget bebygges eller arronderes uten at det er innhentet tillatelse fra Vann- og avl\u00f8psetaten.\u00bb Side 6 av 8 V\u00e5r ref.: 2024/24918-2 Utsnitt grunnervervskart for eiendommen gnr 107 bnr 279 \u2013 viser pumpestasjon (markert med bl\u00e5 og oransje rutenett): 5 Vurdering av grunnlaget for ekspropriasjon Hjemmelsgrunnlaget for ekspropriasjon er oreigningsloven \u00a7 2 nr. 47: \u00abMot vederlag etter skj\u00f8n til den det r\u00e5kar, kan oreigningsinngrep setjast i verk etter vedtak av eller samtykke fr\u00e5 Kongen, s\u00e5 langt det trengst til eller for: (47): Vassforsyning og avl\u00f8p\u00bb Bestemmelsen gir en generell ekspropriasjonsadgang til vannforsyning og avl\u00f8p. Vannfor- syningstiltak kan gjelde \u00abanlegg for uttak av vann fra vassdrag og grunnvann, for behandling av r\u00e5vannet og for magasinering og transport av vannet. Dette omfatter ogs\u00e5 rett til \u00e5 legge ledning eller gr\u00f8ft p\u00e5 andres eiendom\u00bb.4 Med avl\u00f8p \u00absiktes det til avl\u00f8p for b\u00e5de overvann og forurenset avl\u00f8psvann, og til tiltak som utvider eller \u00f8ker avl\u00f8pet for \u00e5 senke en innsj\u00f8\u00bb5. Bestemmelsen gir ogs\u00e5 hjemmel for \u00e5 etablere servitutter, jf. oreigningsloven \u00a7 1. I dette tilfellet skal det etablereres negativ servitutt i form av b\u00e5ndlegging av areal p\u00e5 og ved ledningsanlegget samt positiv servitutt i form av adkomstrett med bil. Etter oreigningsloven \u00a7 2 annet ledd kan vedtak om ekspropriasjon ikke gj\u00f8res uten at \u00abdet m\u00e5 reknast med at inngrepet tvillaust meir til gagn enn skade\u00bb. I formuleringen \u00abtvillaust\u00bb ligger det et skjerpet beviskrav i interesseavveiningen. Det skal v\u00e6re bevismessig klart at slik overvekt foreligger, jf. Rt-2009-1142. Utgangspunktet for den konkrete interesseavveiningen er at hensynet til allmenne samfunnsinteresser tilsier at ekspropriasjon skal finne sted, jf. rundskriv H-14/02 \u00abEkspropriasjon p\u00e5 plan- og bygningsrettens omr\u00e5de\u00bb og juridisk teori. Etter kommuneadvokatens vurdering taler vektige grunner for gjennomf\u00f8ring av planlagt til- tak i denne saken. Tiltaksomr\u00e5det er ett av f\u00e5 omr\u00e5der i kommunen hvor det ikke er etablert offentlig vann- og avl\u00f8psanlegg. Bebyggelsen i omr\u00e5det best\u00e5r av hytter, boliger, naust samt 4 Ot.prp. nr. 39 (1998\u201399) s. 373 Lov om vassdrag og grunnvann (vannressursloven) 5 Ot.prp. nr. 39 (1998\u201399) s. 373 Lov om vassdrag og grunnvann (vannressursloven), jf. forurensningsloven \u00a7 21 Side 7 av 8 V\u00e5r ref.: 2024/24918-2 en forskningsstasjon med overnattingsmuligheter for ansatte og studenter. Forurensningsfor- skriften del 4 om avl\u00f8p gjennomf\u00f8rer EUs avl\u00f8psdirektiv og stiller nasjonale minimumskrav til rensning av avl\u00f8psvann og kontroll med utslipp6. Etablering av ett felles vann- og avl\u00f8psan- legg vil redusere risikoen for utslipp og forurensning av drikkevannskilder. P\u00e5 den andre siden fremst\u00e5r ulempene for grunneier som sm\u00e5. Ledningsnettet skal legges i veigrunn og b\u00e5ndlegging av areal i form av begrensning av adgang til bygging m\u00e5 antas \u00e5 ha liten prak- tisk betydning. Det er ikke tvilsomt at hensynet til sikker vann- og avl\u00f8psh\u00e5ndtering tilsier at n\u00f8dvendige rettigheter m\u00e5 sikres ved ekspropriasjon. Kommuneadvokatens vurdering er at de samfunnsmessige interessene som begrunner ekspropriasjon klart veier tyngre enn ulempene tiltaket vil medf\u00f8re for ber\u00f8rt part. Inngrepet er samlet sett klart mer til gagn enn skade. Vilk\u00e5rene for ekspropriasjon etter oreigningsloven \u00a7 2 f\u00f8rste ledd nr. 47 jf. annet ledd er etter kommuneadvokatens vurdering oppfylt. 6 Forh\u00e5ndstiltredelse For det tilfelle at ekspropriasjon blir vedtatt, skal skj\u00f8nnsretten ta stilling til hvilket vederlag eksproprianten skal betale i erstatning til ekspropriaten. Det m\u00e5 p\u00e5regnes noe tid innen en sak behandles av skj\u00f8nnsretten. Avgj\u00f8relsen i skj\u00f8nnsretten kan ogs\u00e5 p\u00e5ankes til h\u00f8yere rettsinstans. Behandlingstiden i rettsapparatet frem til rettskraftig avgj\u00f8relse foreligger vil normalt ta noe tid. Det er stort behov for \u00e5 f\u00e5 etablert vann- og avl\u00f8psanlegg i Mynteviken. Manglende tiltredelse p\u00e5 gnr 107 bnr 389 vil komplisere gjennomf\u00f8ringen av prosjektet, s\u00e6rlig siden det er en betydelig del av anlegget som skal g\u00e5 over denne eiendommen. Vektige hensyn taler derfor for at arealet kan tiltres p\u00e5 et tidligere tidspunkt enn etter at ekspropriasjonserstatningen er endelig fastsatt. Etter kommuneadvokatens vurdering b\u00f8r derfor kommunen s\u00f8ke Statsforvalteren i Vestland om samtykke til forh\u00e5ndstiltredelse i medhold av oreigningsloven \u00a7 25. Det foresl\u00e5s at Kommuneadvokaten gis fullmakt til \u00e5 fremme slik s\u00f8knad. 6 Forskrift av 1. juni 2004 nr. 931 om begrensning av forurensning (forurensningsforskriften) Side 8 av 8 V\u00e5r ref.: 2024/24918-2 "
}