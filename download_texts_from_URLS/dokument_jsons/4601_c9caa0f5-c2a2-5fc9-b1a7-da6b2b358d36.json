{
  "dokument_id": "c9caa0f5-c2a2-5fc9-b1a7-da6b2b358d36",
  "doc_type": "case_attachment",
  "kommune": 4601,
  "tittel": "Klage datert 11.04.2024",
  "url": "https://bergen.kommune.no/politikere-utvalg/api/fil/bk360/10287966/Klage-datert-11-04-2024",
  "tekst": " Sivilingeni\u00f8r Atle Sundal Domkirkegaten 5 N-5017 Bergen Mobiltlf.: 95 08 72 99 NO 976 607 031 MVA Bergen kommune, Plan- og bygningsetaten Postboks 7700 5020 Bergen Bergen, 11.04.2024 GNR 271 BNR 5 MM. AVSLAG P\u00c5 S\u00d8KNAD OM RAMMETILLATELSE FOR MIDLERTIDIG LAGRING A V FLYTENDE KONSTRUKSJONER OG MODULER P\u00c5 LAND. KLAGE. SAKSNR: BYGG 2023/17649 Generelt. Vi viser til avslag p\u00e5 s\u00f8knad for ovennevnte prosjekt mottatt 22.03.2024, og innsender herved klage. Klage er levert rettidig innen klagefristen. Innsendt s\u00f8knad om rammetillatelse gjelder s\u00f8knad om legalisering/ tillatelse til fortsatt midlertidig plassering av elementer p\u00e5 sj\u00f8 og 3 moduler p\u00e5 land p\u00e5 gnr 271 bnr 31. De flytende konstruksjonene er: -Del av oppdrettsanlegg/ tomt merdanlegg ca 55x90 m. -St\u00e5lkonstruksjon p\u00e5 flytere, ca 2x60 m forankret p\u00e5 land p\u00e5 gnr 271 bnr 5. -En flyter ytterst ved st\u00e5lkonstruksjonen og en flyter p\u00e5 side innerst -4 flytere mellom st\u00e5lkonstruksjon og del av merdanlegget. Modulene p\u00e5 land p\u00e5 gnr 271 bnr 31: -Modul 1: 3 x 7,0 m -Modul 2: 3 x 2,6 m -Modul 1: 3 x 1,4 m Det ble s\u00f8kt om \u00e5 f\u00e5 beholde midlertidig plasseringen av merdanlegget til 31.12.2024. Resterende flytende konstruksjonene og modulene p\u00e5 land ble s\u00f8kt som midlertidige konstruksjoner frem til 01.07.2024. Kommentarer til avslaget. Kommunens vedtak: 2. VEDTAK S\u00f8knad om tillatelse til: \u2022 Midlertidig plassering av merdanlegg/ moduler p\u00e5 land - Modul 1: 3 x 7 meter - Modul 2: 2 x 1,6 meter - Modul 3: 3 x 1,4 meter \u2022 Midlertidig plassering av merdanlegg/ flytende konstruksjoner i sj\u00f8 - Del av oppdrettsanlegg/ tomt merdanlegg ca 55 x 90 meter - St\u00e5lkonstruksjon p\u00e5 flytere ca. 2 x 60 meter, forankret i land - En flyter ytterst ved st\u00e5lkonstruksjonen og en flyter p\u00e5 siden innerst - 4 flytere mellom st\u00e5lkonstruksjon og del av oppdrettsanlegg avsl\u00e5s, jf. kommuneplanens arealdel \u00a7 6.1.1 Byggegrense langs sj\u00f8 og plan- og bygningsloven \u00a7 11-6 Rettsvirkning av kommuneplanens arealdel S\u00f8knad avsl\u00e5s videre jf. plan- og bygningsloven \u00a7\u00a7 30-5.Midlertidige bygninger, konstruksjoner eller anlegg og \u00a7 29-2 visuelle kvaliteter 2.1. Dispensasjoner S\u00f8knad om dispensasjon fra kommuneplanens arealdel punkt 6.1.1 Byggegrense langs sj\u00f8 om avsl\u00e5s, jf. plan - og bygningsloven \u00a7 19-2. S\u00f8knad om dispensasjon fra kommuneplanens arealdel punkt 28.5 arealform\u00e5l Havn avsl\u00e5s, jf. plan- og bygningsloven \u00a7 19-2. side 1 av 3 Sivilingeni\u00f8r Atle Sundal Kommunens har betraktet s\u00f8knaden som et permanent anlegg. Det er ikke tatt tilstrekkelig hensyn til at dette er midlertidige anlegg som skal plasseres der maksimalt 2 \u00e5r. Da skal krav til visuelle kvaliteter ikke veie like tungt som for permanente tiltak. I avslaget er kommentarer til de visuelle kvalitetene n\u00e6rmest en hovedbegrunnelse. Kommunen har f\u00f8lgende begrunnelser/ kommentarer: \u2022 Skredfare. o I aktuelle sak er det er ikke dokumentert at det kan oppn\u00e5s tilstrekkelig sikkerhet mot skred for tiltaket. o Kommentar: Dette er ikke beboelse, men 3 st\u00e5lmoduler p\u00e5 land og flytende konstruksjoner. Her er ingen fare for mennesker om det g\u00e5r et skred. Det er ingen fornuftig grunn til at det skal dokumenteres sikkerhet mot skred. \u2022 Visuelle kvaliteter. o Etter v\u00e5r vurdering er ikke bestemmelsen ivaretatt for oms\u00f8kte tiltak. o Kommentar: P\u00e5 land er det 3 lave moduler som ikke tar utsikt fra noen og ikke er skjemmende. Merdanlegget er nesten nytt, og er et estetisk og visuelt flott anlegg. Det ligger forsvarlig forankret, og er forskriftsmessig merket med godkjente blinker i hvert hj\u00f8rne. Kommunen har ikke tatt hensyn til at dette er midlertidige anlegg. \u2022 Dispensasjon. o I vedtaket listes opp en rekke krav til dispensasjoner og til vesentlige ulemper, privatisering etc. o Kommentar: Det tas heller ikke i dette punktet hensyn til at det s\u00f8kes om midlertidig plassering i noen m\u00e5neder. Det argumenteres som om dette er store nybygg; og ikke 3 sm\u00e5 moduler p\u00e5 land og et nesten nytt merdanlegg. Plankravet har kommunen ikke behandlet, men kommenterer at her er det s\u00f8kt om midlertidig tillatelse og gir en positiv uttalelse: \u00abI denne konkrete saken gjelder det s\u00f8knad om midlertidig tillatelse, og hensynet bak plankravet vil ikke bli vesentlig tilsidesatt, og kommunen stiller oss positive til denne dispensasjonen, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne.\u00bb Avsluttende kommentarer. Vi mener at v\u00e5re fordeler til dispensasjoner er velbegrunnete og saklige. Kommunens opplisting av ulemper er etter v\u00e5r mening usaklige og ikke relevante ved s\u00f8knad om midlertidige anlegg. Vi henviser til v\u00e5re fordeler/ ulemper i s\u00f8knaden. Som en avrunding vil vi hevde f\u00f8lgende: \u2022 De 3 sm\u00e5 modulene p\u00e5 land f\u00f8rer ikke til vesentlige ulempe for omgivelsen, ikke et fysisk visuelt hinder for almenhetens tilgjengelighet, ikke medf\u00f8res en vesentlig forringelse av de estetiske landskapskvaliteter fra et naturestetisk perspektiv, ikkje medvirkes til fors\u00f8pling. De 3 modulene st\u00e5r p\u00e5 et omr\u00e5de som tidligere var et industriomr\u00e5de og som fortsatt fremst\u00e5r som et industriomr\u00e5de. Da m\u00e5 det tolereres at disse modulene kan f\u00e5 st\u00e5 midlertidig noen f\u00e5 m\u00e5neder. \u2022 Merdanlegget er nesten nytt, og er et estetisk og visuelt flott anlegg. Det ligger forsvarlig forankret, og er forskriftsmessig merket med godkjente blinker i hvert hj\u00f8rne. Merdanlegget har ikke p\u00e5 noe tidspunkt v\u00e6rt st\u00f8yende, og naboers p\u00e5stand om st\u00f8y fra anlegget er direkte feil. Anlegget er utstyrt med sammenkoplinger som ikke lager st\u00f8y. Eventuell st\u00f8y fra omr\u00e5det m\u00e5 ha kommet fra andre flytebrygger som ikke tilh\u00f8rer merdanlegget. \u2022 Merdanlegget eller fort\u00f8yningene til merdanlegget hindrer ikke ferdsel p\u00e5 sj\u00f8en, og utgj\u00f8r ingen fare for b\u00e5ttrafikk. Det har tidligere v\u00e6rt en fort\u00f8yning som gikk til land i overflaten, men denne er fjernet for en tid tilbake. \u00d8vrige fort\u00f8yninger er tilstrekkelig dyp til at b\u00e5ter kan ferdes rundt hele anlegget. Anlegget er som nevnt godt merket med godkjente lysblinker i alle hj\u00f8rner. side 2 av 3 Sivilingeni\u00f8r Atle Sundal \u2022 Plasseringen av merdanlegget er midlertidig og reversibel. Det lager ikke st\u00f8y, er ikke forurensende, og er ikke til hinder for allmenheten. Eier av merdanlegget har behov for at dette kan ligge i opplag ut 2024, og argumentet om at anlegget f\u00f8rer til visuell sjenanse for enkelte naboer b\u00f8r ikke veie tyngre enn den ulempen og merkostnaden det vil p\u00e5f\u00f8re eier \u00e5 m\u00e5tte flytte anlegget f\u00f8r planlagt tid. Eier er i en oppbyggingsfase, og anlegget er tiltenkt brukt p\u00e5 ny lokalitet som vil bidra til \u00e5 skape arbeidsplasser. Det er s\u00e5ledes av samfunnsnyttig verdi at anlegget kan ligge som oms\u00f8kt ut \u00e5ret. Vi viser til v\u00e5re begrunnelse foran og henstiller sterkt til Bergen kommune om \u00e5 ta klagen til f\u00f8lge og gi tillatelse til de midlertidige anleggene. Med vennlig hilsen Sivilingeni\u00f8r Atle Sundal Atle Sundal side 3 av 3 "
}