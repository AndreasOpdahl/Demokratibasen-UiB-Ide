{
  "dokument_id": "11f1be5c-abbe-5abd-80e0-ecff84da771c",
  "doc_type": "case_attachment",
  "kommune": 4601,
  "tittel": "4-2 KFUK-KFUM Ulriken, GenerasjonsCrew - BEVEGELSE E LIV",
  "url": "https://bergen.kommune.no/politikere-utvalg/api/fil/bk360/11636605/4-2-KFUK-KFUM-Ulriken-GenerasjonsCrew-BEVEGELSE-E-LIV",
  "tekst": "#736050 S\u00f8knad - 2 - Frivillige og private - Ordin\u00e6r s\u00f8knad - 2025 SKJEMAINFORMASJON S\u00f8knadsid 736050 Utlysning Tilskudd til inkludering av barn og unge 2025 Skjematype S\u00f8knad - 2 - Frivillige og private - Ordin\u00e6r s\u00f8knad - 2025 Opprettet 01.11.2024 Innsendt 01.11.2024 Innsendt av JOHN BERTIN HELLERSLIEN S\u00f8kerorganisasjon KFUK-KFUM ULRIKEN Organisasjonsnummer 990 141 770 Informasjon om prosjektet Kort beskrivelse av dere som s\u00f8kerorganisasjon. KFUK-KFUM Uriken er del av KFUK-KFUM Norge; En barne- og ungdomsorganisasjon som skaper \u00e5pne, trygge fellesskap, der barn og unge kan v\u00e6re seg selv, f\u00e5 opplevelser for livet og utvikle seg selv som hele mennesker. Gjennom YWCA og YMCA er KFUK-KFUM en del av verdens st\u00f8rste kvinne- og ungdomsbevegelse. KFUK-KFUM Ulriken arrangerer \u00e5rlig store og sm\u00e5 arrangementer og kurs for personer i alle aldre. Vi har en lang historie, men er stadig i vekst og treffer stadig flere med v\u00e5rt aktivitetstilbud. V\u00e5r tankegang \u201cF\u00f8rst hvem, s\u00e5 hva \u201dgj\u00f8r at vi til enhver tid strever etter \u00e5 tilpasse oss \u00f8nsker og behov. \u00c5rlig m\u00f8ter vi 40 000 unge p\u00e5 landsbasis. KFUK-KFUM er \u00e5pent for alle som vil delta uavhengig av kj\u00f8nn, seksuell orientering, religion, nasjonalitet, funksjonsevne og sosio\u00f8konomisk status. Vi jobber s\u00e6rlig med \u00e5 inkludere de av oss som av ulike grunner opplever utenforskap. Vi har et deltakerfond som gir deltakere mulighet til \u00e5 bli med p\u00e5 v\u00e5re aktiviteter uavhengig av familiens \u00f8konomi. Navn p\u00e5 prosjektet. GenerasjonsCrew - \"BEVEGELSE E LIV\u201d Hvilken kommune/bydel er BERGEN KOMMUNE s\u00f8knaden knyttet til? Aktivitetstyper og prosjektets varighet Hvor mange \u00e5r s\u00f8ker dere om tilskudd for? 3 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-2 Jobbtilbud og veiledning Beskrivelse av prosjektet Fyll ut informasjon om aktivitetstypen dere har valgt. \u00a74-2 Jobbtilbud og veiledning S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby barn og unge deltidsjobb, sommerjobb, jobbforberedende aktiviteter, eller en annen form for veiledning eller kurs, i deltakernes fritid. Dere skal prioritere m\u00e5lgruppen i rekruttering av deltakere. Dere skal ha en plan for oppf\u00f8lging av deltakere og eventuelle arbeidsgivere i perioden aktiviteten p\u00e5g\u00e5r. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Utskriftsdato: 11.11.2024 Skjemaid: 481709918 Side 1 av 10 Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett prosjekt Ett eller flere delprosjekter under denne aktivitetstypen? Hvilke av f\u00f8lgende aktiviteter skal dere tilby? Kurs Veiledning Jobbforberedende aktiviteter Deltidsjobb Gi en konkret beskrivelse av innholdet i tilbudet i dette prosjektet og hvordan prosjektet skal gjennomf\u00f8res. Vi vet at det er over 10% av unge som st\u00e5r utenfor arbeid og skole. Av disse er det ulike grunner til at man st\u00e5r utenfor. Det er ogs\u00e5 dokumentert at mange som kan og vil jobbe ikke f\u00e5r mulighet. GenerasjonsCrew er et arbeids- og l\u00e6ringsprogram som s\u00f8ker \u00e5 gi disse ungdommene en verdifull start p\u00e5 sin karriere med en f\u00f8rste linje p\u00e5 CV-en. Programmet bygger p\u00e5 KFUK-KFUMs UngdomsCrew-konsept og tilpasser det til \u00e5 gi praktisk arbeidserfaring p\u00e5 Land\u00e5s menighets eldresenter i Bergen. I prosjektet ansetter vi ungdommer som har arbeidssted p\u00e5 Land\u00e5s Menighets Eldresenter i Bergen. Ungdommene i prosjektet arbeider ikke med stell, eller har andre oppgaver som ligger til kjerneoppgaver i senterets drift. Ungdommen i prosjektet arbeider med aktivisering og sosialt arbeid p\u00e5 senteret. Gjennom sitt arbeid f\u00e5r de praktisk erfaring i b\u00e5de omsorgsarbeid og sosial interaksjon og f\u00f8rsteh\u00e5ndskunnskap om en sektor som har behov for mer arbeidskraft n\u00e5 og i fremtiden. Prosjektet kombinerer veiledning og modulbasert oppl\u00e6ring med praktiske arbeidsoppgaver, og gir ungdom verdifull arbeidserfaring samtidig som de bidrar til \u00e5 bedre livskvaliteten for de eldre. Etter hver jobb\u00f8kt er ungdommene ogs\u00e5 p\u00e5lagt \u00e5 skrive en sluttrapport, der de noterer om det har oppst\u00e5tt ubehagelige eller utfordrende hendelser p\u00e5 jobb. Vi bruker god tid til \u00e5 forklare forskjellen mellom en ubehagelig hendelse og en utfordrende hendelse, enten det gjelder for beboerne, de ansatte p\u00e5 eldresenteret, eller ungdommene selv. I tillegg gjennomf\u00f8rer ungdommene alltid en sirkelprat p\u00e5 slutten av arbeids\u00f8kten, hvor ungdommene deler \u00e9n ting som var bra eller positivt, og \u00e9n ting som var utfordrende eller negativt. Dette tiltaket har vi god erfaring med og ser at det styrker ungdommenes kommunikasjonsferdigheter og evne til \u00e5 reflektere over egne opplevelser. Vi s\u00f8ker personer som har lite eller ingen arbeidserfaring fra f\u00f8r og \u00f8nsker \u00e5 gi dem en reell sjanse til \u00e5 bygge erfaring. Dette er personer som ofte har m\u00f8tt mye motgang i jobbs\u00f8king og f\u00e5tt f\u00e5 muligheter. I Norge har det over tid v\u00e6rt nesten like mange registrert arbeidsledige som det har v\u00e6rt ledige jobber. Det er et paradoks som vi \u00f8nsker \u00e5 bidra til \u00e5 tette gapet i blant annet ved \u00f8kt arbeidsforberedende ferdigheter og samfunnsforst\u00e5else i lys av arbeidsmarked og arbeidsliv. GenerasjonsCrew er et m\u00e5lrettet tiltak som adresserer de komplekse utfordringene mange unge m\u00f8ter i dagens samfunn. I tr\u00e5d med regjeringens satsing p\u00e5 unge og jobb, som har som m\u00e5l \u00e5 redusere arbeidsledighet og sikre ungdom en bedre overgang fra skole til arbeidsliv, er GenerasjonsCrew en direkte respons p\u00e5 dette behovet. Regjeringen fremhever viktigheten av \u00e5 skape inkluderende arbeidsplasser og st\u00f8tte ungdom i \u00e5 f\u00e5 sin f\u00f8rste arbeidserfaring. Ved \u00e5 ansette ungdommer i GenerasjonsCrew gir vi dem ikke bare verdifull erfaring, men ogs\u00e5 en meningsfull tilknytning til lokalsamfunnet og en spennende arbeidsplass. Deltakelse i prosjektet bidrar til \u00e5 dempe risikofaktorene ved \u00e5 tilby et trygt og st\u00f8ttende milj\u00f8 der ungdom kan utvikle ferdigheter, bygge selvtillit og skape positive relasjoner. GenerasjonsCrew gir deltakerne en plattform for \u00e5 p\u00e5virke sin egen hverdag og se en annen fremtid enn den de ellers kunne ha m\u00f8tt. Gjennom denne modellen skaper vi en bro til arbeidslivet, og bidrar til \u00e5 redusere risikoen for kriminalitet blant s\u00e5rbare unge. Ved \u00e5 investere i ungdom gjennom dette prosjektet, bidrar vi til \u00e5 skape en positiv forandring i livene deres og i lokalsamfunnet. UngdomsCrew er derfor ikke bare et arbeidsprogram; det er en mulighet for \u00e5 svare opp unges uttalte behov om mulighet til \u00e5 tjene penger og opparbeide seg erfaring i arbeidslivet. Dette motvirker utenforskap og gir ungdom en bedre fremtid. Vi har \u00e5rlig m\u00e5l om 8 GenerasjonsCrew st\u00f8ttet gjennom dette prosjektet. Som hovedregel ansettes man som GenerasjonsCrew kun \u00e9n gang. \u00c5rstad bydel i Bergen har flere omr\u00e5der som scorer lavt p\u00e5 levek\u00e5rsunders\u00f8kelser, noe som indikerer utfordringer knyttet til sosio\u00f8konomiske forhold og helse. For \u00e5 adressere disse utfordringene er vi opptatt av \u00e5 rekruttere GenerasjonsCrew gjennom modellen av \"Credible Messengers,\" som betyr at vi s\u00f8ker troverdige budbringere og rollemodeller. GenerasjonsCrew har en viktig rolle, ikke bare p\u00e5 eldresenteret, men ogs\u00e5 i \u00e5 vekke interesse hos ungdommer for \u00e5 satse p\u00e5 eldreomsorgen som sin fremtidige arbeidsplass. Etter endt periode i GenerasjonsCrew kan de begynne \u00e5 jobbe innen eldreomsorgen, noe som er viktig da samfunnet vil ha stort behov for arbeidskraft i fremtiden. Selv om de ikke velger \u00e5 jobbe innen dette omr\u00e5det, kan de likevel v\u00e6re formidlere av gode opplevelser i eldreomsorgen. Utskriftsdato: 11.11.2024 Skjemaid: 481709918 Side 2 av 10 Hvor skal deltakerne jobbe og hvordan vil dere skaffe arbeidsplasser? Vi har et samarbeid med Land\u00e5s Menighets Eldresenter i \u00c5rstad bydel i Bergen, Land\u00e5sveien 26, 5097 Bergen. Se vedlegg for bekreftelese p\u00e5 samarbeidet. Ungdommene er ansatt i KFUK-KFUM, men har arbeidssted p\u00e5 eldresenteret. Kurs og andre aktiviteter avholdes ogs\u00e5 prim\u00e6rt p\u00e5 eldresenteret. V\u00e5r modell for GenerasjonsCrew gir hver enkelt ansatt 100 timer l\u00f8nnet arbeid fordelt over en periode p\u00e5 ett \u00e5r. I denne perioden f\u00f8lges hver enkelt ungdom som er ansatt som GenerasjonsCrew tett opp og jobber i snitt 2 timer per uke (Dette varierer med tanke p\u00e5 kapasitet hos ungdommene og hvilke perioder som er mer intense enn andre, men alltid i henhold til arbeidsmilj\u00f8loven). I 2024 har vi gjennomf\u00f8rt et pilotprosjekt sammen med Land\u00e5s Menighets Eldresenter hvor vi har ansatt 8 ungdommer, og sammen med eldresenteret arbeidet ut prosjektet som vi n\u00e5 s\u00f8ker tilskudd til. For \u00e5 sikre kontinuiteten i arbeidet, god onboarding og oppl\u00e6ring vil vi ha en modell hvor vi har to \u00e5rlige rekrutteringsperioder. En p\u00e5 h\u00f8st/vinter og en p\u00e5 v\u00e5r/sommer. Kontraktslengden p\u00e5 ansettelsene er for ett \u00e5r av gangen, med inntil 100 arbeidstimer. Dvs. at halvparten av ungdommene i prosjektet \"byttes ut\" ved hver rekrutteringsperiode. For \u00e5 sikre kontinuiteten fra piloten \u00f8nsker vi i all hovedsak \u00e5 lyse ut \u00e5tte stillinger ved f\u00f8rste rekruttering i 2025 hvor vi h\u00e5per \u00e5 kunne ansette fire ungdommer fra piloten som skal arbeide det f\u00f8rste halv\u00e5ret av 2025. I GenerasjonsCrew f\u00e5r hver enkelt en egen arbeidsavtale i henhold til arbeidsmilj\u00f8loven og timer brukt til oppl\u00e6ring og veiledning l\u00f8nnes p\u00e5 lik linje med arbeid i aktivitet. Det er en del av oppl\u00e6ringen \u00e5 g\u00e5 gjennom avtalen som et m\u00f8te med arbeidslivet og avdekke hvor mye av arbeidslivets rettigheter og plikter som finnes informasjon om akkurat i en slik avtale. V\u00e5r langtidsm\u00e5lsetting er \u00e5 etablere tilsvarende prosjekter p\u00e5 flere eldresentere i Bergen kommune. Vi jobber aktivt med \u00e5 etablere samarbeid med andre eldresenter, og vi planlegger \u00e5 ta kontakt med b\u00e5de Bergen kommune og KS for \u00e5 f\u00e5 st\u00f8tte til utvidelse og utvikling. Gjennom dette samarbeidet \u00f8nsker vi \u00e5 gi flere ungdommer muligheten til \u00e5 delta i prosjektet, samtidig som vi \u00f8ker antall eldresenter som drar nytte av ungdommenes arbeid. Ved \u00e5 \u00f8ke antall ungdommer i prosjektet, kan vi bedre h\u00e5ndtere eventuelle frafall som f\u00f8lge av sykdom eller oppsigelse. Dette vil sikre at prosjektet g\u00e5r som planlagt, samtidig som vi gir flere ungdommer muligheten til verdifull arbeidserfaring. Utskriftsdato: 11.11.2024 Skjemaid: 481709918 Side 3 av 10 Hvordan skal deltakerne og eventuelle arbeidsgivere f\u00f8lges opp i perioden aktiviteten p\u00e5g\u00e5r? GenerasjonsCrew er et arbeids- og l\u00e6ringsprogram. GenerasjonsCrew er unge ansatte medarbeidere som er ansatt i KFUK- KFUM, men har arbeidssted p\u00e5 Land\u00e5s menighets eldresenter, hvor de jobber tett sammen med \u00f8vrig stab og f\u00e5r egne ansvarsomr\u00e5der i forhold til planlegging og gjennomf\u00f8ring av aktiviteter for beboere og pasienter p\u00e5 senteret. En lokal koordinator er kontaktperson for ungdommene/deltakerne, men en nasjonal koordinator er faglig ansvarlig og vil f\u00f8lge opp rutiner, arbeidsmilj\u00f8et og innholdet i programmet. Nasjonal koordinator f\u00f8lger opp prosjektet og daglig leder i KFUK-KFUM Ulriken har arbeidsledelse for lokal koordinator i dette konseptet sammen med avdeling for HR og avdeling for \u00f8konomi, regnskap og l\u00f8nn i KFUK-KFUM Norge. Her inng\u00e5r blant annet oppl\u00e6ring og oppf\u00f8lging av rekrutteringssystem og app for timef\u00f8ring. Ungdommene f\u00e5r kontinuerlig veiledning og oppf\u00f8lging fra prosjektleder og de ansatte ved eldresenteret. Ungdommene f\u00f8lges opp av prosjektleder som er ansvarlig for b\u00e5de oppl\u00e6ring og evaluering av ungdommenes arbeid og trivsel. Det arrangeres regelmessige medarbeidersamtaler og evalueringsm\u00f8ter for \u00e5 sikre at ungdommene f\u00e5r n\u00f8dvendig st\u00f8tte i arbeidet. Arbeidsgiverne, representert ved aktivitetslederne p\u00e5 eldresentrene, er ogs\u00e5 involvert i ungdommenes oppl\u00e6ring og gir tilbakemeldinger om deres innsats. Ungdommene f\u00e5r l\u00f8nn etter enhver tid gjeldende tariff for KFUK-KFUM Norge. Prosjektet har en styringsgruppe best\u00e5ende av representanter fra Land\u00e5s menighets eldresenter (Daglig leder, aktivitetskoordinator), KFUK-KFUM Ulriken (daglig leder, prosjektleder) og KFUK-KFUM Norge (prosjektutvikler). Prosjektgruppen m\u00f8tes en gang i semesteret og ved behov utover dette. Ungdommene i prosjektet arbeider ikke med stell, eller har andre oppgaver som ligger til kjerneoppgaver i senterets drift. Ungdommen i prosjektet arbeider med aktivisering og sosialt arbeid p\u00e5 senteret. Gjennom sitt arbeid f\u00e5r de praktisk erfaring i b\u00e5de omsorgsarbeid og sosial interaksjon. Prosjektet kombinerer veiledning og modulbasert oppl\u00e6ring med praktiske arbeidsoppgaver, og gir ungdom verdifull arbeidserfaring samtidig som de bidrar til \u00e5 bedre livskvaliteten for de eldre. Rammer for GenerasjonsCrew - 100 timer l\u00f8nnet arbeid i 12 m\u00e5neder. - Jobber alltid i team med en annen ansatt og \u00f8vrige ansatte p\u00e5 eldresenteret. - Minst 3 veiledningstimer for selvutvikling og refleksjon med arbeidsleder Alle i GenerasjonsCrew deltar p\u00e5 onboarding ved oppstart knyttet til arbeidslivets rettigheter og plikter - om hvilke krav som settes til deg som arbeidstaker og hva kan du forvente av en arbeidsgiver. Dette for \u00e5 gi forst\u00e5else for og bakgrunnen til hvordan og hvorfor vi forholder oss til timelister, arbeidstid, arbeidskontrakt, tariff, feriepenger, skatt mm. Oppl\u00e6ringen er delt i moduler for \u00e5 kunne gj\u00f8re valg om n\u00e5r gjennom programmet man legger opp til \u00e5 ta en \u00f8kt eller to. Under oppl\u00e6ringen er det viktig \u00e5 implementere hvem KFUK-KFUM og Land\u00e5s menighets eldresenter er, hvordan vi jobber og invitere GenerasjonsCrew inn i denne sammenhengen; selvledelse, feedback, prosjektledelse og HMS. For \u00e5 bygge et godt arbeidsfellesskap m\u00e5 vi legge til rette for at de kan bli kjent med hverandre som team og koble p\u00e5 resten av staben. Det er avgj\u00f8rende med gjensidige forventningsavklaringer. I l\u00e6ringsprogrammet inng\u00e5r ogs\u00e5 f\u00f8lgende moduler: - Kurs om demens, levert av spesialvernepleier, som gir n\u00f8dvendig innsikt i \u00e5 arbeide med beboere med demens. - Kurs i f\u00f8rstehjelp, som dekker potensielle n\u00f8dsituasjoner. Ungdommene er ikke ansvarlige for f\u00f8rstehjelp p\u00e5 jobb, men deres rolle er \u00e5 varsle de ansatte p\u00e5 eldresenteret. - Kurs om d\u00f8d og sorg, da mange i helse- og omsorgssektoren m\u00f8ter denne virkeligheten p\u00e5 grunn av beboernes alder. I oppl\u00e6ringen forberedes GenerasjonsCrew p\u00e5 ulike oppgaver, og ulike caser. I tillegg til oppl\u00e6ring og l\u00e6ring gjennom arbeid, vil hver enkelt GenerasjonsCrew motta minimum 3 veiledningstimer for selvutvikling og refleksjon rundt eget l\u00e6ringsutbytte i ansattperioden, en medarbeidersamtale, samt tett oppf\u00f8lging i teamet de jobber med. GenerasjonsCrew gjennomf\u00f8rer ogs\u00e5 b\u00e5de effektm\u00e5ling ved start og slutt - og en evaluering n\u00e5r kontrakten og arbeidsforholdet opph\u00f8rer. Dette har vi en egen impact managementplan for og effektm\u00e5lingsskjemaer. Veiledning og oppf\u00f8lging er en avgj\u00f8rende innsatsfaktor for \u00e5 oppn\u00e5 den effekten vi \u00f8nsker og gj\u00f8r at vi kan reellt gi flere \u00f8kte muligheter for \u00e5 f\u00e5 og st\u00e5 i jobb over tid. Derav \u00f8ker vi tidsbruk og betalt tid for at dette skal prioriteres av prosjektleder. Vi utvikler GenerasjonsCrew konseptet i to spor vi i kommende periode. Begge bygger p\u00e5 Supported Employment: Arbeidet i prosjektet bygger p\u00e5 en femtrinns-modell: 1. Innledende kontakt og arbeidsavtale 2. Innf\u00f8ring, oppl\u00e6ring og arbeid i GenerasjonsCrew 3. Ambisjonskartlegging og karriereplanlegging 4. Koble med samarbeidspartner (ny arbeidsgiver eller l\u00e6rested) 5. Oppl\u00e6ring og arbeid videre utenfor v\u00e5r arena Utskriftsdato: 11.11.2024 Skjemaid: 481709918 Side 4 av 10 Hvor mange ganger skal dere tilby aktiviteten til hvert enkelt barn/ungdom i m\u00e5lgruppen? V\u00e5r modell for GenerasjonsCrew gir hver enkelt ansatt 100 timer l\u00f8nnet arbeid fordelt over en periode p\u00e5 12 m\u00e5neder. I denne perioden f\u00f8lges hver enkelt ungdom som er ansatt som GenerasjonsCrew tett opp og jobber i snitt 2 timer per uke (Dette varierer med tanke p\u00e5 kapasitet hos ungdommene og hvilke perioder som er mer intense enn andre men alltid i henhold til arbeidsmilj\u00f8loven). Vi lyser ut stillinger to ganger i \u00e5ret, hvor vi rekrutterer 4 ungdommer hver gang, slik at det er utskiftning og kontinuitet i teamet. I GenerasjonsCrew f\u00e5r hver enkelt en egen arbeidsavtale i henhold til arbeidsmilj\u00f8loven og timer brukt til oppl\u00e6ring og veiledning l\u00f8nnes p\u00e5 lik linje med arbeid i aktivitet. Det er en del av oppl\u00e6ringen \u00e5 g\u00e5 gjennom avtalen som et m\u00f8te med arbeidslivet og avdekke hvor mye av arbeidslivets rettigheter og plikter som finnes informasjon om akkurat i en slik avtale. Som hovedregel tilbys hver ungdom stilling som GenerasjonsCrew kun \u00e9n gang. Dette for at vi stadig \u00f8nsker \u00e5 gi nye sjansen til sin f\u00f8rste linje p\u00e5 CVen Hvis aktiviteten skal gjennomf\u00f8res i noen av H\u00f8stferie skolens ferier, kryss av for Vinterferie hvilke. P\u00e5skeferie Skal dere tilby deltakerne Ja l\u00f8nnet arbeid? Vi ber om at dere gj\u00f8r dere kjent med bestemmelsene om arbeid og barn i arbeidsmilj\u00f8loven kapittel 11, hvor dere blant annet finner hvilke bestemmelser som gjelder for barn i ulike aldersgrupper. Eventuelle sp\u00f8rsm\u00e5l om dette m\u00e5 rettes til Arbeidstilsynet, som er rette instans. Hvilke aldersgrupper retter tilbudet deres seg spesielt 20-24 \u00e5r mot? 17-19 \u00e5r 10-16 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Merk at tilskuddsordningens m\u00e5lgruppe er barn og unge som av ulike grunner st\u00e5r i fare for \u00e5 havne i utenforskap. Antall jenter i m\u00e5lgruppen. 12 Antall gutter i m\u00e5lgruppen. 12 Antall barn/unge utenfor 24 m\u00e5lgruppen. Utskriftsdato: 11.11.2024 Skjemaid: 481709918 Side 5 av 10 Rekruttering Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. All virksomhet i KFUK-KFUM har som m\u00e5l \u00e5 n\u00e5 ut til ALLE barn og unge, men med et s\u00e6rlig fokus p\u00e5 \u00e5 n\u00e5 de av oss som opplever utenforskap. Vi har mange og gode metoder for rekruttering og har allerede en bred kontaktflate med m\u00e5lgruppen for dette programmet. Vi sikrer at rekrutteringen n\u00e5r bredt ved \u00e5 bruke b\u00e5de egne kanaler og gjennom samarbeidspartnere. Rekruttering til dette prosjektet vil skje gjennom personlig kontakt, publisering i v\u00e5re digitale flater og i samarbeid med partnere og nettverk, eksempelvis Flyktningetjenesten, videreg\u00e5ende skoler, oppf\u00f8lgingstjenesten, NAV, kommunens m\u00f8teplasser for unge, mangfoldsr\u00e5dgivere, barnevern, mv. Det er et m\u00e5l i kriteriene for \u00e5 bli ansatt at vi ser videre l\u00f8p i skole og arbeid, slik at vi kan v\u00e6re en god st\u00f8ttespiller for nevnte overgang. Derav er det f\u00e5 som er under 17 \u00e5r. Vi \u00f8nsker ogs\u00e5 \u00e5 v\u00e6re et tilbud til de av oss som opplever ekstra mange barrierer grunnet navn, bostedsadresse eller andre identitetsmark\u00f8rer. Som nevnt er modellen om \u201ccredible messenger\u201d en tydelig m\u00e5lsetting for \u00e5 sikre stor bredde og mangfold i GenerasjonsCrew. Rekruttering p\u00e5 egne arenaer: Forandringshuset V13 og Loddefjord i Bergen har flere aktuelle deltakere innom deres aktiviteter i l\u00f8pet av et \u00e5r, og n\u00e5r vi utlyser stillinger som GenerasjonsCrew synliggj\u00f8res dette p\u00e5 alle v\u00e5re hus samt at ansatte og frivillige kan oppfordre de av ungdommene som kanskje mest av alt trenger \u00e5 v\u00e6re del av dette programmet, men som ikke har tro nok p\u00e5 seg selv, til \u00e5 s\u00f8ke. For \u00e5 sikre l\u00e6ring i s\u00f8keprosessen tilbyr vi jevnlig faglig oppf\u00f8lging p\u00e5 jobbs\u00f8king gjennom s\u00f8knad- og CV kurs, samt veiledning p\u00e5 denne prosessen. Dette opplever vi at mange \u00f8nsker og er interessert i. Det viktigste vi gj\u00f8r her er \u00e5 utfordre de p\u00e5 \u00e5 spr\u00e5ksette hva de kan og hvilke ferdigheter de har som er gode bidrag, selv om de ikke har mye arbeidserfaring. Rekruttering gjennom v\u00e5re samarbeidspartnere: KFUK-KFUM er radikale p\u00e5 samarbeid og har i dag aktive samarbeidspartnere i v\u00e5rt n\u00e6romr\u00e5de. Mange av v\u00e5re samarbeidspartnere har etablerte tiltakskjeder eller andre definerte roller i m\u00f8te med m\u00e5lgruppen som gj\u00f8r det enkelt for oss \u00e5 jobbe med rekruttering. KFUK-KFUM Ulriken har tett samarbeid med den norske kirke og skolene i n\u00e6romr\u00e5det som kan videreformidle muligheten for jobb som GenerasjonsCrew. Likevel skal vi ikke stoppe her, det er flere som er aktuelle \u00e5 kontakte gjennom prosjektets levetid. Alle som \u00f8nsker \u00e5 jobbe i GenerasjonsCrew m\u00e5 selv sende inn s\u00f8knad til oss. Ingen vil kunne ansettes uten det. Vi legger opp til god veiledning for \u00e5 skrive denne og st\u00f8tter p\u00e5 innhold for \u00e5 kunne beskrive hvem den enkelte er og at de selv kan sette ord p\u00e5 hva de kan bidra med inn i stillingen. Og i forkant av intervju er v\u00e5re lokalt ansatte gode sparringspartnere for \u00e5 forberede p\u00e5 en slik situasjon. Slik vi kjenner behovet lokalt p\u00e5st\u00e5r vi at utfordringen for dette programmet ikke vil v\u00e6re \u00e5 finne deltakere i m\u00e5lgruppen, men v\u00e5r kapasitet med tanke p\u00e5 hvor mange vi kan inkludere i programmet. Derfor s\u00f8ker vi b\u00e5de om styrking av egen stab og l\u00f8nnsmidler til \u00e5 ansette flere unge mennesker. I promoteringen vil vi bruke en del promomateriell utviklet nasjonalt til SOME og organisajonens egenproduserte videoer som gir informasjon om arbeid for unge i KFUK-KFUM. Utskriftsdato: 11.11.2024 Skjemaid: 481709918 Side 6 av 10 Beskriv hvem dere eventuelt skal samarbeide med for \u00e5 rekruttere m\u00e5lgruppen. For GenerasjonsCrew-prosjektet har vi etablert og \u00f8nkser \u00e5 opprette kontakt med en rekke lokale akt\u00f8rer som er i direkte kontakt med m\u00e5lgruppen. Vi samarbeider aktivt med lokale videreg\u00e5ende skoler, Oppf\u00f8lgingstjenesten, helse- og forebyggende tjenester, kommunale m\u00f8teplasser, barnevernet, og andre relevante organisasjoner i Bergen. Gjennom disse partnerskapene kan vi n\u00e5 unge som st\u00e5r i fare for utenforskap og s\u00f8rge for at informasjon om GenerasjonsCrew n\u00e5r frem til dem. Samarbeid med skoler og andre utdanningsinstitusjoner er spesielt viktig for \u00e5 rekruttere ungdom i m\u00e5lgruppen. Vi har etablert kontakt med videreg\u00e5ende skoler i omr\u00e5det og mottar st\u00f8tte fra r\u00e5dgivere og l\u00e6rere som informerer elever om prosjektet og kan hjelpe med \u00e5 rekruttere ungdom som har utfordringer med \u00e5 komme seg inn i arbeidslivet. I tillegg planlegger vi \u00e5 sende ut informasjon til skoler i n\u00e6rliggende omr\u00e5der for \u00e5 n\u00e5 ut til et bredere spekter av ungdommer som kan ha nytte av \u00e5 delta i GenerasjonsCrew. V\u00e5re samarbeidspartnere i kommunen bidrar med verdifull st\u00f8tte. Kommunen deler v\u00e5r m\u00e5lsetning om \u00e5 redusere ungdomsledighet og fremme sosial deltakelse for unge mennesker i Bergen. Dette samarbeidet muliggj\u00f8r bred spredning av informasjon om GenerasjonsCrew-prosjektet i kommunale kanaler og gjennom relevante tjenester. Frivillige organisasjoner og andre lokale nettverk spiller ogs\u00e5 en viktig rolle i v\u00e5r rekruttering. Vi samarbeider tett med flere organisasjoner og idrettsmilj\u00f8er som kan anbefale unge til GenerasjonsCrew og hjelpe med \u00e5 n\u00e5 ut til ungdom i lokalsamfunnet som ellers kunne ha blitt oversett. Dette inkluderer samarbeid med Forandringshuset, som har bred erfaring med inkluderende rekruttering og har utviklet metoder for \u00e5 n\u00e5 ungdom gjennom troverdige budbringere eller \"Credible Messengers.\" Internasjonale samarbeid og erfaringsutveksling med organisasjoner som Fryshuset i Sverige og Farihuset i Danmark, gir oss tilgang til beste praksis og innsikt som kan styrke GenerasjonsCrew. Gjennom jevnlige erfaringsutvekslinger med disse organisasjonene, som deler v\u00e5r misjon om \u00e5 engasjere unge i meningsfulle aktiviteter og arbeidserfaring, f\u00e5r vi inspirasjon til \u00e5 videreutvikle prosjektet og styrke v\u00e5r tiln\u00e6rming til inkluderende arbeidsplasser. Gjennom disse samarbeidene sikrer vi at rekrutteringen er b\u00e5de m\u00e5lrettet og inkluderende. Beskriv hvem prosjektet retter seg spesielt mot. M\u00e5lgruppen for KFUK-KFUM er 0-26 \u00e5r. For GenerasjonsCrew vil deltakerne v\u00e6re ungdom og unge voksne i alderen 16- 24 \u00e5r, og den prim\u00e6re m\u00e5lgruppen er ungdommer i alderen 17-23 \u00e5r. I prosjektet GenerasjonsCrew \u00f8nsker vi \u00e5 v\u00e6re brobygger for de av oss som av ulike grunner st\u00e5r utenfor eller er i risikosonen for \u00e5 havne i utenforskap. For m\u00e5lgruppen \u00f8nsker tilbudet \u00e5 bidra til bedre levek\u00e5r og/eller komme inn i organisert aktivitet, utdanning eller arbeid. Unge m\u00e5 selv s\u00f8ke og l\u00e6ringsprogrammet starter allerede fra utlysningen. De som f\u00e5r tilbud om jobb hos oss trenger ikke \u00e5 ha forkunnskaper, men v\u00e6re rusfri og klare for oppl\u00e6ring og motiverte for \u00e5 jobbe. Vi etterstreber \u00e5 ha et spenn i hvilke ungdommer som utgj\u00f8r GenerasjonsCrew b\u00e5de i alder, bakgrunn, interesser og tilh\u00f8righet. Dette er med \u00e5 skape en dynamikk i teamet og bidrar til utvikling innad i teamet og en st\u00f8rre bredde av ideer, aktiviteter og nettverk \u00e5 rekruttere fra. Arbeid i GenerasjonsCrew skal kunne kombineres med skolegang eller annet virke, men det er ogs\u00e5 GenerasjonsCrew hos oss som har droppet ut av skolen. Disse er en gruppe vi er s\u00e6rlig opptatt av og som nettopp trenger denne alternative mestringsarenaen. Organisasjonen er kontinuerlig i forandring for \u00e5 kjenne barn og unges behov. Vi benytter Ungdata, annen kartlegging, samt egne erfaringer for \u00e5 v\u00e6re oppdatert. Over 102 000 barn (10% av alle barn i Norge) vokser opp i vedvarende lavinntekt. Vi jobber alltid med \u00e5 v\u00e6re et tilbud for alle for \u00e5 kunne tilby et fellesskap \u00e5 inkluderes i, og dermed \u00f8ke sjansen for sosial mobilitet. Vi vet at psykisk uhelse er en viktig faktor for opplevd utenforskap og en viktig \u00e5rsak til at m\u00e5lgruppen for denne ordningen ikke kommer i jobb eller opplever d\u00e5rlige levek\u00e5r. Ungdata viser at mer enn 1 av 10 elever i videreg\u00e5ende oppl\u00e6ring ikke har en fortrolig venn. 11% av gutter og 34% av jenter rapporterer om mange psykiske helseplager de siste syv dagene (UngData 2021). Unge voksne er en gruppe med betydelige utfordringer knyttet til psykisk helse, men som ofte blir oversett. Det s\u00e5 vi tydelig i pandemien hvor de over 20 ikke ble prioritert i tilbud til organisert fritid. Utskriftsdato: 11.11.2024 Skjemaid: 481709918 Side 7 av 10 \u00d8konomi Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Dette m\u00e5 legges inn i budsjettet. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. L\u00f8nn til deltakere: Utgifter til l\u00f8nn til tilskuddsordningens m\u00e5lgruppe knyttet til \u00a74-2 Jobbtilbud- og veiledning skal fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Utskriftsdato: 11.11.2024 Skjemaid: 481709918 Side 8 av 10 Budsjett FINANSIERING 2025 2026 2027 Total St\u00f8tte fra Bufdir 683 000 628 000 628 000 1 939 000 Egenfinansiering 70 000 65 000 65 000 200 000 Inntekter fra prosjektet (spesifiser under) 0 0 0 0 Prosjekttilskudd fra andre (spesifiser under) 0 0 0 0 Delsum 753 000 693 000 693 000 2 139 000 UTGIFTER 2025 2026 2027 Total L\u00f8nn til ansatte 230 000 230 000 230 000 690 000 L\u00f8nn til deltakere 244 000 244 000 244 000 732 000 Husleie/str\u00f8m/renhold 0 0 0 0 Utgifter til inngangsbilletter/deltakelse 7 000 7 000 7 000 21 000 Reise/transport og opphold 0 0 0 0 Innkj\u00f8p av utstyr 12 000 12 000 12 000 36 000 Andre kostnader (spesifiser under) 260 000 200 000 200 000 660 000 Delsum 753 000 693 000 693 000 2 139 000 Total 0 0 0 0 Ja, vi bekrefter at vi har f\u00f8rt opp p\u00e5krevd egenfinansiering i budsjettet. Ja Spesifiser eventuelle inntekter fra prosjektet og prosjekttilskudd fra andre. Spesifiser eventuelle andre kostnader. De 660 000 kronene i andre kostnader best\u00e5r av; 30 000 til Bevertning - sosiale sammenkomster for GC 570 000 til kurs/oppl\u00e6ring (oppf\u00f8lgning og veiledning + oppl\u00e6ring av GC) 60 000 til andre administrasjonskostnader (onboarding engangsum) Utskriftsdato: 11.11.2024 Skjemaid: 481709918 Side 9 av 10 Oppsummering og bekreftelser Kort oppsummering av prosjektet. GenerasjonsCrew er et arbeids- og l\u00e6ringsprogram for ungdom uten arbeidserfaring, som gir deltakerne en f\u00f8rste linje p\u00e5 CV-en. Gjennom oppl\u00e6ring og aktivisering av eldre ved Land\u00e5s menighets eldresenter i Bergen, f\u00e5r ungdommene praktisk erfaring og innsikt i eldreomsorg, samtidig som de bidrar til \u00e5 redusere ensomhet og styrke fellesskap. Programmet gir verdifull arbeidserfaring og fremmer inkluderende arbeidsplasser, med m\u00e5l om \u00e5 inspirere ungdom til \u00e5 satse p\u00e5 helse- og omsorgssektoren. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har skriftlige etiske retningslinjer og rutiner som s\u00f8rger for at vi ivaretar rettighetene og tryggheten til m\u00e5lgruppen(e). Vi har skriftlige rutiner for \u00e5 forebygge, h\u00e5ndtere, dokumentere og f\u00f8lge opp eventuelle avvik og u\u00f8nskede hendelser. Vi gir oppl\u00e6ring i slike rutiner og systemer og rutiner for \u00e5 h\u00e5ndtere personopplysninger. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 11.11.2024 Skjemaid: 481709918 Side 10 av 10 "
}