{
  "dokument_id": "3b01529c-bb91-51c7-97d5-42ecfb8fef4c",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 11/25, L\u00f8nns- og arbeidsvilk\u00e5r for ansatte i serveringsbransjen",
  "url": "https://bergen.kommune.no/politikere-utvalg/api/fil/bk360/12048959/Innstilling-vedtak-Lonns-og-arbeidsvilkar-for-ansatte-i-serveringsbransjen",
  "tekst": "L\u00f8nns- og arbeidsvilk\u00e5r for ansatte i serveringsbransjen Bergen bystyre behandlet saken i m\u00f8tet 29.01.2025 sak 11/25 og fattet f\u00f8lgende vedtak: 1. Gjennom faste m\u00f8teplasser skal kommunen samarbeide tettere med relevante fagforeninger, for \u00e5 bidra til at arbeidstakernes rettigheter blir ivaretatt. 2. Kommunen skal g\u00e5 i dialog med Arbeidstilsynet for \u00e5 fremme hyppigere kontroller. Det er Arbeidstilsynets oppgave \u00e5 utf\u00f8re tilsyn med serveringssteder for \u00e5 sikre at arbeidsgiverne gir sine ansatte rettferdige l\u00f8nnsvilk\u00e5r. 3. Gjennom Etablerersenteret skal kommunen tilby m\u00e5lrettet etablereroppl\u00e6ring for nye akt\u00f8rer i serveringsbransjen for \u00e5 bidra til \u00e5 forbedre arbeidsgivers kunnskap om, og forst\u00e5else for, lovverk og arbeidsmilj\u00f8krav. 4. Kommunen skal informere b\u00e5de arbeidstakere og arbeidsgivere om rettigheter og plikter knyttet til l\u00f8nns- og arbeidsvilk\u00e5r, samt allmenngj\u00f8ring av tariffavtale for overnattings, serverings- og cateringvirksomhet (Riksavtalen) for \u00e5 bidra til at alle blir klar over hva som er forventet og rettferdig. Kommunen skal g\u00e5 i dialog med Forbrukertilsynet, som er h\u00e5ndhever av \u00e5penhetsloven, for \u00e5 samarbeide om \u00e5 fremme slik informasjon. Bergen bystyres behandling F\u00f8lgende representanter tok ordet: Fabian Emil Stang (H), Rune Bakervik (A), Hlin-S\u00e5ga Brosvik Kyrkje\u00f8y (SV), Trond Tystad (BL), Magne Hages\u00e6ter (R), Martin Virkesdal Jonsterhaug (FrP), Richard Martin Laloo Storevik (A), Martin Virkesdal Jonsterhaug (FrP). Forslag fremsatt i bystyret: Rune Bakervik (A) fremsatte p\u00e5 vegne av A f\u00f8lgende alternative forslag til innstillingens punkt 4: Nytt pkt. 4. skal informere b\u00e5de arbeidstakere og arbeidsgivere om rettigheter og plikter knyttet til l\u00f8nns- og arbeidsvilk\u00e5r, samt allmenngj\u00f8ring av tariffavtale for overnattings, serverings- og cateringvirksomhet (Riksavtalen) for \u00e5 bidra til at alle blir klar over hva som er forventet og rettferdig. Kommunen skal g\u00e5 i dialog med Forbrukertilsynet, som er h\u00e5ndhever av \u00e5penhetsloven, for \u00e5 samarbeide om \u00e5 fremme slik informasjon. Magne Hages\u00e6ter (R) fremsatte p\u00e5 vegne av R f\u00f8lgende tilleggsforslag: Det skal stilles krav om landsomfattende tariffavtale for \u00e5 f\u00e5 skjenkel\u00f8yve i Bergen kommune. Merknader fremsatt i bystyret: Rune Bakervik (A) fremsatte p\u00e5 vegne av A f\u00f8lgende merknad: Bystyret merker seg at dersom en arbeidsavtale innen serveringsbransjen skal v\u00e6re lovlig, m\u00e5 man ha l\u00f8nns- og arbeidsvilk\u00e5r ihht allmenngj\u00f8ringsforskriften for Riksavtalen. Votering: Innstillingen punkt 1 \u2013 3 ble vedtatt enstemmig. Alternativt forslag til punkt 4 fra A fremsatt av Rune Bakervik (A), ble vedtatt med 34 stemmer (A, SV, MDG, BL(2), V, R, KrF). Innstillingen punkt 4, fikk 33 stemmer (H, FrP, BL(2), INP, Sp, PP), og var dermed falt. Tilleggsforslag fra R fremsatt av Magne Hages\u00e6ter (R), fikk 16 stemmer (A, R), og var dermed falt. Merknad fra A fremsatt av Rune Bakervik (A), fikk 27 stemmer (A, SV, MDG, BL(2), R), og var dermed falt. Utvalg for finans, kultur og n\u00e6ring behandlet saken i m\u00f8tet 15.01.2025 sak 9/25 og avga f\u00f8lgende innstilling: 1. Gjennom faste m\u00f8teplasser skal kommunen samarbeide tettere med relevante fagforeninger, for \u00e5 bidra til at arbeidstakernes rettigheter blir ivaretatt. 2. Kommunen skal g\u00e5 i dialog med Arbeidstilsynet for \u00e5 fremme hyppigere kontroller. Det er Arbeidstilsynets oppgave \u00e5 utf\u00f8re tilsyn med serveringssteder for \u00e5 sikre at arbeidsgiverne gir sine ansatte rettferdige l\u00f8nnsvilk\u00e5r. 3. Gjennom Etablerersenteret skal kommunen tilby m\u00e5lrettet etablereroppl\u00e6ring for nye akt\u00f8rer i serveringsbransjen for \u00e5 bidra til \u00e5 forbedre arbeidsgivers kunnskap om, og forst\u00e5else for, lovverk og arbeidsmilj\u00f8krav. 4. Kommunen skal informere b\u00e5de arbeidstakere og arbeidsgivere om rettigheter og plikter knyttet til l\u00f8nns- og arbeidsvilk\u00e5r, for \u00e5 bidra til at alle blir klar over hva som er forventet og rettferdig. Kommunen skal g\u00e5 i dialog med Forbrukertilsynet, som er h\u00e5ndhever av \u00e5penhetsloven, for \u00e5 samarbeide om \u00e5 fremme slik informasjon. Byr\u00e5det behandlet saken i m\u00f8tet 19.12.2024 sak 379/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}