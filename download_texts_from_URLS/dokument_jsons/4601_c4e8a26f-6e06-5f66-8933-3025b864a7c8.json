{
  "dokument_id": "c4e8a26f-6e06-5f66-8933-3025b864a7c8",
  "doc_type": "case_attachment",
  "kommune": 4601,
  "tittel": "Fagnotat datert 18.10.2024",
  "url": "https://bergen.kommune.no/politikere-utvalg/api/fil/bk360/11372493/Fagnotat-datert-18-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/16227-3 (Arbeidssted) Saksbehandler: Herman Gr\u00f8m Dato: 18.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 209/543/0/0 V\u00e5ganeset 36B. Klage p\u00e5 avslag. Treplatting p\u00e5 gruset uteplass Ansvarlig s\u00f8ker Target Consulting AS klager, p\u00e5 vegne av tiltakshaver Hvem klager? Trond Gr\u00f8nhaug, i brev datert 13.09.2024. Oppf\u00f8ring av platting, ca. 65 m2 BYA, trapp med rapo og badestige. Det Tiltaket er s\u00f8kt om dispensasjoner fra KPA2018 \u00a7 6 om byggegrense mot sj\u00f8 og \u00a7 32.9.1 om forbud mot inngrep og faste installasjoner. Det ble gitt avslag den 21.08.2024, jf. KPA2018 \u00a7 6 om byggegrense mot Vedtaket sj\u00f8 og \u00a7 32.9.1 om forbud mot inngrep og faste installasjoner. Eiendommen omfattes av reguleringsplan 9770000 \u00c5sane. Gnr 209 bnr 3 mfl., V\u00e5ganeset (1994) og er regulert til boliger. Kommuneplanens Planstatus arealdel viser eiendommen som \u00f8vrig byggesone, og innenfor hensynssonene funksjonell strandsone p\u00e5 land, og kombinerte form\u00e5l i sj\u00f8 og vassdrag p\u00e5 sj\u00f8arealene. Klagen anf\u00f8rer at det kan gis dispensasjoner. Tiltaket er for lite konkret vurdert, og vil dessuten ikke ha st\u00f8rre privatiserende virkning enn Klagegrunner eksisterende situasjon. Tiltaket er lite synlig sj\u00f8 eller land. Fagetatens uttalelser er ikke anvendt riktig. Det er st\u00f8rre fordeler ved tiltaket, og f\u00e6rre ulemper, enn vedtaket vektlegger. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Avslag datert 21.08.2024 opprettholdes. Klagen f\u00f8rer ikke fram. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble f\u00f8rst mottatt 02.04.2024, og gjaldt treplatting, trapp og badestige i sammenheng. Underveis i s\u00f8knadsomgangen ble s\u00f8knaden supplert med enkelte opplysninger, inkludert med nye plan- og snittegninger og mer utf\u00f8rlig dispensasjonss\u00f8knad, Tiltakenes utforming har v\u00e6rt lik gjennom s\u00f8knadsprosessen, og det er ikke nabovarslet p\u00e5 nytt. Treplatting best\u00e5r av flere deler i sammenheng, og har ujevn utforming hvor den st\u00f8rste delen har st\u00f8rste lengde p\u00e5 17,2 meter og bredde p\u00e5 2,8 meter. Den mindre delen har p\u00e5 det st\u00f8rste lengde p\u00e5 2,765 m og bredde p\u00e5 1,944 m. Til sammen er det lagt til grunn at platting, trapp og tilh\u00f8rende strukturer som s\u00f8knaden omfatter utgj\u00f8r bebygd areal tilsvarende ca. 65 m2. Til venstre: situasjonsplan datert 22.03.2022. Til h\u00f8yre: Plantegning datert 08.05.2024. Tiltaket er allerede gjennomf\u00f8rt. V\u00e5re unders\u00f8kelser viser at platting og trapper var oppf\u00f8rt i 2019 eller 2020. Kommunen mottok melding om mulig ulovlige tiltak p\u00e5 eiendommen i november 2020. Det ble gjennomf\u00f8rt befaring i januar 2022, og den 01.03.2022 ble det fattet p\u00e5legg om retting og ilegging av tvangsmulkt for flere tiltak p\u00e5 eiendommen, inkludert treplatting og trapp. Badestige var ikke vurdert som ulovlig i saken. V\u00e5re saksnumre er ULOV-2022/21628 og 202026849. Tiltakshaver har opplyst at flere av tiltakene som ble fulgt opp i saken er rettet. Det er tidligere s\u00f8kt om lignende tiltak p\u00e5 eiendommen. I sak BYGG-2022/24180 ble det i juni 2022 s\u00f8kt om treplatting med tilh\u00f8rende strukturer, og to trapper. S\u00f8knaden ble avsl\u00e5tt 29.09.2022 som f\u00f8lge av at det ikke kunne dispensere fra KPA2018 \u00a7 6 om byggegrense mot sj\u00f8 og \u00a7 32.9 om forbud mot inngrep og faste installasjoner. Vedtaket ble p\u00e5klaget, og utvalg for milj\u00f8 og byutvikling tok klagen til f\u00f8lge den 25.04.2023, og innvilget de n\u00f8dvendige dispensasjonene. Statsforvalteren i Vestland klaget p\u00e5 utvalgets tillatelse, og den 19.10.2023 omgjorde settestatsforvalter tillatelsen til et avslag, ettersom det ikke var anledning til \u00e5 innvilge oms\u00f8kte dispensasjoner. Det ble ogs\u00e5 anmodet om omgj\u00f8ring av vedtaket, som Statsforvalteren i Rogaland ikke tok til f\u00f8lge 09.11.2023. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Saksnummer KLAGE-2024/16227 Side 2 av 9 Statsforvalteren i Vestland har gitt uttale til s\u00f8knaden 20.06.2024. Statsforvalteren viser til nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en, og opplyser om at alle tiltak av karakter utbygging og privatisering i strandsonen bryter med nasjonale verdier i strandsonen is\u00e6r der presset er stort, som strandsonen i Bergen. Det pekes ogs\u00e5 p\u00e5 en innskjerpet praksis p\u00e5 saker knyttet til dispensasjoner i strandsonen, og vises til Fylkesmannen i Hordaland sin uttale fra 05.11.2018. I denne saken viser Statsforvalteren til behandling av tidligere sak med lignende tiltak, og vurderer at foreliggende s\u00f8knad gjelder mindre omfattende tiltak. Det vurderes likevel at tiltakene i sum fremdeles er av s\u00e5 privatiserende karakter at de er i strid med Statlige planretningslinjer og det nasjonale strandsonevernet. Det vises til at selve plattingen \u00e5pner for opphold og en bruk av privatiserende karakter, men at trappen i seg selv representerer et mindre fremmed element i landskapet. Badestigen er isolert et mindre tiltak som ogs\u00e5 kan representere et gode for allmennheten. Fjerning av elementer som virker privatiserende vil \u00e5pne for mer allmenn bruk av strandsonen. Strandsonen ved Eidsv\u00e5gneset vurderes som s\u00e6rlig verdifull for friluftsliv og naturmangfold, og under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen oppfordres til \u00e5 f\u00f8re en streng praksis n\u00e5r det gjelder strandsonen i kommunen, og s\u00e6rlig i omr\u00e5der som har relativt stor verdi for friluftsliv. Bymilj\u00f8etaten har gitt uttale til s\u00f8knaden 15.07.2024 og vurdert tiltakets mulige konsekvenser for natur, biologisk mangfold, landskap og friluftsliv. Friluftsomr\u00e5det i sj\u00f8en er vurdert \u00e5 v\u00e6re sv\u00e6rt viktig i henhold til kartlegging av friluftsomr\u00e5der i Bergen kommune. Tiltaket er plassert i et st\u00f8rre nabolagsomr\u00e5de hvor arealene som grenser til sj\u00f8en oppfattes i stor grad som privatisert, s\u00e6rlig i s\u00f8r\u00f8st p\u00e5 neset. Bymilj\u00f8etaten vurderer at tiltaksomr\u00e5det kan virke unaturlig \u00e5 bruke av kajakkpadlere og andre brukere av friluftsomr\u00e5det, og at omr\u00e5de avsatt til gr\u00f8nnstruktur i KPA nordvest er et mer naturlig sted \u00e5 benytte seg av. For det \u00f8kologiske funksjonsomr\u00e5det for \u00e6rfugl regnes ikke tiltaket \u00e5 utgj\u00f8re nevneverdige negative virkninger. Bymilj\u00f8etaten vil under tvil ikke frar\u00e5 at det gis dispensasjon for det oms\u00f8kte tiltaket. Til supplert s\u00f8knad har s\u00f8ker framlagt uttale vedr\u00f8rende badetrapper og sikkerhet p\u00e5 V\u00e5ganeset fra Arne Berven. Merknaden g\u00e5r ut p\u00e5 at omr\u00e5det mellom Stor\u00f8yen og V\u00e5ganeset blir brukt hele \u00e5ret i forbindelse med aktiviteter for barn og unge tilknyttet \u00c5sane Seilforening og kajakklubben. Landsiden mot V\u00e5ganeset er sv\u00e6rt krevende \u00e5 redde seg i land p\u00e5, og store deler av omr\u00e5det er sv\u00e6rt bratt og utilgjengelig. Badestiger p\u00e5 privat eiendom langs V\u00e5ganeset er eneste mulighet for b\u00e5t eller kajakk som kantrer. Innsender ser en helt klar fordel i sikkerhet for brukere av sj\u00f8arealene med badestige og tilrettelegging av de bratte terrengene. I klagen har s\u00f8ker framsatt uttalelse fra \u00c5sane seilforening underskrevet av Henning K Fr\u00f8nsdal. Det vises til selforeningens aktivitet i Eidsv\u00e5gen, og behov for \u00e5 ta seg i land ved uforutsette hendelser. Seilforeningen vurderer tiltaket som et positivt sikkerhetstiltak med flest mulig redningsstiger der terrenget er til hinder for selvredning. Seilforeningen vurderer ogs\u00e5 synligheten av tiltaket som lite og viser til det bratte terrenget. 2. Om klagen Ansvarlig s\u00f8ker Target Consulting AS klager, p\u00e5 vegne av tiltakshaver Trond Gr\u00f8nhaug, i brev datert 13.09.2024. Det redegj\u00f8res f\u00f8rst for mottak og innsendelse av klagen. Saksnummer KLAGE-2024/16227 Side 3 av 9 Klager opplever overordnet at avslaget har v\u00e6rt sv\u00e6rt selektivt, og at det i liten grad har blitt gjort konkrete vurderinger. Det anf\u00f8res at tiltaket ikke vil ha en st\u00f8rre privatiserende virkning enn eksisterende situasjon, ettersom arealet allerede er privatisert. Samtidig vil ikke tredekket v\u00e6re synlig fra sj\u00f8 eller land. Plassering annet sted p\u00e5 eiendommen ville ikke medf\u00f8rt s\u00f8knadsplikt, noe som tilsier at tiltaket er lite og har neglisjerbare konsekvenser for naboer. Knyttet til trapp og badestige viser klagen til at Statsforvalteren vurderer disse delene av tiltaket som et mindre fremmedelement, og viser til at disse har et sikkerhetsaspekt for aktivitet i sj\u00f8. Det vises ogs\u00e5 til merknad fra seilforeningen. Det vises til bymilj\u00f8etatens uttale og anbefaling, og vurderes at tiltaket i sin helhet som f\u00f8lge av denne ikke kan v\u00e6re vesentlig i strid med regionale eller nasjonale interesser, og hensynene bak bestemmelsene kan ikke v\u00e6re vesentlig tilsidesatt. Det er heller ingen ting som tyder p\u00e5 at omr\u00e5de er av interesse for allmennheten. Det vises samtidig til at omr\u00e5det i nordvest ytterst p\u00e5 V\u00e5ganeset, som i kommuneplanen er avsatt til gr\u00f8nnstruktur, som ivaretar allmennhetens interesser i omr\u00e5det. Klagen viser til at flere av ulempene som fagetaten har vist til ikke kan tillegges s\u00e5 stor vekt, samt at det er flere fordeler som ikke er nevnt. Det vises til klagen i sin helhet. 3. Vurdering av klagen Om behandling av klagen Klager har redegjort for at tiltakshaver mottok vedtaket om avslag per post den 27.08.2024, 6 dager etter journalf\u00f8ringsdato. Klagen fra s\u00f8ker er innsendt 13.09.2024, som tilsvarer 23 dager fra journalf\u00f8ringsdato, og 17 dager fra dagen tiltakshaver mottok brev. Klagefristen p\u00e5 vedtaket er 3 uker, se fvl. \u00a7 29. Fagetaten har unders\u00f8kt og funnet at brevet ble sendt per post til tiltakshaver, og ikke har blitt sendt til ham p\u00e5 annen m\u00e5te. S\u00f8ker har mottatt brevet via SvarUt. Ettersom klagen er framsatt p\u00e5 vegne av tiltakshaver, vurderer vi klagefristen som overholdt, og har tatt klagen til behandling. Dispensasjoner Det er s\u00f8kt om dispensasjon fra byggegrense mot sj\u00f8 i KPA2018 \u00a7 6 for tiltak p\u00e5 land, treplatting og trapp, og dispensasjon fra forbud mot inngrep og faste installasjoner i \u00a7 32.9.1. Tiltakene p\u00e5 land og ved sj\u00f8 vurderes i utgangspunktet som uavhengige av hverandre, og dispensasjonene likes\u00e5. Tiltakene er likevel oms\u00f8kt som sammenhengende utomhusomr\u00e5de, og fagetaten har derfor vurdert s\u00f8knaden p\u00e5 denne m\u00e5ten. I s\u00f8knaden er det nevnt at badestige i utgangspunktet ikke vurderes som et s\u00f8knadspliktig tiltak, ettersom den er enkel \u00e5 demontere. Det er ikke opplyst om inngrep i terrenget eller andre faste installasjoner som n\u00f8dvendiggj\u00f8res av tiltaket. Fagetaten har ikke tatt stilling til dette, men Saksnummer KLAGE-2024/16227 Side 4 av 9 behandler s\u00f8knaden slik den er framsatt med flere tiltak i sammenheng i strandsonen, inkludert n\u00f8dvendige dispensasjoner fra plangrunnlaget. Etter pbl. \u00a7 19-2 kan kommunen gi dispensasjon fra bestemmelser fastsatt i eller i medhold av loven, s\u00e5fremt en dispensasjon ikke vil vesentlige tilsidesette hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene. Nasjonale interesser Statsforvalteren i Vestland har vurdert at tiltaket strider mot Statlige planretningslinjer for differensiert forvaltning av strandsonen langs sj\u00f8. Det vises til at tiltakene i foreliggende sak er mindre omfattende i tidligere s\u00f8knader, men at tiltakene i sum likevel er av for privatiserende karakter. Det vises videre til at selve plattingen \u00e5pner for opphold og bruk av privatiserende karakter i konflikt med strandsonevernet. For tiltaket trapp vil dette i seg selv representere et mindre fremmed element i landskapet, og tiltaket badestige vurderes isolert som et mindre tiltak som ogs\u00e5 kan representere et gode for allmennheten. Fagetaten vurderer at Statsforvalterens vurdering i hovedsak gjelder tiltaket treplatting, i tillegg til summen av tiltakene. Fagetaten vurderer derfor at tiltaket treplatting, og tiltakene som oms\u00f8kt til sammen, vesentlig tilsidesetter nasjonale interesser i strandsonen. Hensynene bak bestemmelsen Hensynene bak byggegrense langs sj\u00f8 er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag og reduseres. Forbudet mot inngrep og faste installasjoner skal sikre naturmangfold, og at allmennhetens interesser blir ivaretatt i sj\u00f8. Fagetaten viser overordnet til at vi ikke ser rommet for realisering av nedbyggende tiltak i strid med plangrunnlaget i strandsonen, som s\u00e6rlig stort. Utbyggingspresset langs strandsonen i hele kommunen er stort, og s\u00e6rlig i omr\u00e5dene n\u00e6rmere sentrum, inkludert langs Eidsv\u00e5gen. Utbygging i strandsonen b\u00f8r derfor l\u00f8ses gjennom planlegging, der forutsetningene er bedre for \u00e5 avklare helhetlige l\u00f8sninger, og ikke gjennom dispensasjoner i enkeltsaker. Statsforvalteren har som sektormyndighet for strandsoneinteressene uttalt at tiltaket platting i seg selv, i tillegg til alle tiltakene samlet, vil bidra til nedbygging og privatisering av arealene. Bymilj\u00f8etaten har som kommunal fagetat for naturmangfold og friluftsinteresser uttalt i hovedsak at tiltaket ikke vil negativt p\u00e5virke interessene de skal beskytte. Fagetaten er enig med s\u00f8ker og bymilj\u00f8etaten i deres vurdering av friluftsinteressene p\u00e5 land p\u00e5 eiendommen. Topografien er bratt skr\u00e5nende ned mot vannet, og eiendommen p\u00e5 sj\u00f8siden av boligen har i liten grad noen verdi for allmennheten i fysisk utfoldelse. Vi er samtidig enig i at enkel tilrettelegging i form av sikkerhetstiltak for ilandstigning fra sj\u00f8, s\u00e6rlig i form av badestigen, kan v\u00e6re en fordel for friluftsinteressene i sj\u00f8en. Saksnummer KLAGE-2024/16227 Side 5 av 9 Fagetaten ser likevel annerledes p\u00e5 fjernvirkningene av tiltaket, i form av opplevd grad av privatisering av arealene i strandsonen. Tiltakene legger opp til en bruk som muliggj\u00f8r st\u00f8rre privat bruk av de sj\u00f8n\u00e6re arealene, og fagetaten finner det derfor naturlig \u00e5 omtale tiltaket som privatiserende. Forholdet til tidligere tilrettelagt bruk adresseres nedenfor. Denne fjernvirkningen utgj\u00f8r en ulempe s\u00e6rlig i form av opplevelsen av det naturlige terrenget fra sj\u00f8siden. Dette nyanseres noe av at terrenget gj\u00f8r at de fysiske inngrepene blir mindre synlig som f\u00f8lge av terrenget og h\u00f8ydekurvene i fjellet, men vi ser det likevel som sannsynlig at den \u00f8kte bruken tiltaket legger opp til i stor grad vil v\u00e6re synlig. Anf\u00f8rsel om grad av privatisering og alternative plasseringer Klagen anf\u00f8rer at plattingen andre steder i hagen ikke ville medf\u00f8rt s\u00f8knadsplikt, og at dette tilsier at tiltaket er lite, og har neglisjerbare konsekvenser for naboer og gjenboere. Boligen og bebyggelsen p\u00e5 eiendommen ble f\u00f8rst gitt tillatelse i november 2015, i sak 201527398. Tillatelsen omfattet enebolig og parkeringsareal, i tillegg til 3 st\u00f8ttemurer. Det var tidligere gitt dispensasjon fra kommuneplanens arealdel i sak 201222519. Situasjonsplan vedlagt s\u00f8knaden viste uteoppholdsareal p\u00e5 s\u00f8r og \u00f8stsiden av boligen, og \u00f8vrige deler som gr\u00f8nnstruktur. En av murene l\u00e5 i gr\u00f8nnstruktur. Tiltaksomr\u00e5det i foreliggende sak ligger i helhet i omr\u00e5de vist som gr\u00f8nnstruktur, og ikke i omr\u00e5de angitt som uteoppholdsareal. Etter byggesaksforskriften \u00a7 4-1 f\u00f8rste ledd bokstav f nr. 7 er det unntak fra s\u00f8knadsplikt for mindre fylling eller planering av terreng utend\u00f8rs som ikke f\u00f8rer til mer enn 3,0 m avvik fra opprinnelig terrengniv\u00e5 i spredtbygd str\u00f8k eller 1,5 m i tettbygd str\u00f8k, forutsatt at tiltaket ikke er strider med bestemmelser i blant annet loven, forskrifter eller kommunale planer eller tillatelser. Etter kommuneplanens arealdel av 2010 var byggegrense til sj\u00f8 for eiendommen i funksjonell strandsone 25 m, som tilsvarer hele gr\u00f8nnstrukturen vist foran boligen p\u00e5 eiendommen. Det ble ogs\u00e5 gitt dispensasjon fra funksjonell strandsone i KPA2010 b\u00e5de i 2009 og 2012, som ble lagt til grunn som gjeldende for tillatelsen til boligen. Dispensasjonens varighet utl\u00f8p h\u00f8sten 2016. I perioden fram til vedtakelse av ny kommuneplan (2019) kunne lignende tiltak ikke oppf\u00f8res p\u00e5 sj\u00f8siden av boligen. Etter ny kommuneplan er det gitt samme byggegrense p\u00e5 25 m i regulerte omr\u00e5der for \u00f8vrig byggesone, og den rettslige situasjonen er derfor uendret. Oppf\u00f8ring av lignende tiltak uten s\u00f8knadsplikt kunne tenkes p\u00e5 vestsiden av bolig, forutsatt at 4 meters-regelen i pbl. \u00a7 29-4 overholdes. Vi antar likevel at intensjonen med tiltaket ligger i n\u00e6rhet til sj\u00f8en, slik at plassering p\u00e5 et omr\u00e5de der tiltaket kunne v\u00e6rt unntatt s\u00f8knadsplikt ikke er \u00f8nskelig. Lignende tiltak p\u00e5 eiendommen er tidligere oms\u00f8kt i sak BYGG-2922/24180. Resultatet av denne ble at det ikke kunne dispenseres fra KPA2018 \u00a7 6 om byggegrense mot sj\u00f8 og \u00a7 32.9 om forbud mot inngrep og faste installasjoner, etter klageomgangen. Tiltaket i foreliggende sak er noe redusert i omfang, og omfatter ikke blomsterkasse, sittegruppe, \u00e9n trapp og levegg. Treplatting, \u00e9n trapp og badestige er likt. Tillatelsen fra 2015 ble i 2016 endret med hensyn til heving av gjennomsnittlig planert terreng, og vedlagt tegning viste et st\u00f8rre uteoppholdsareal med utstrekning n\u00e6rmere sj\u00f8en, og nye murer i det skr\u00e5nende terrenget. Tillatelsen ble ogs\u00e5 endret to \u00f8vrige ganger i 2016, uten betydning for arealene mot sj\u00f8linjen. Det ble gitt ferdigattest 18.10.2017, uten at det var opplyst om \u00f8vrige s\u00f8knadspliktige endringer. Vi legger med dette til grunn at det er den f\u00f8rste endringstillatelsen fra 2016 som s\u00f8ker viser til som referansepunkt for godkjente tiltak. Saksnummer KLAGE-2024/16227 Side 6 av 9 Plassering av godkjent bolig \u00f8verst p\u00e5 tomten medf\u00f8rer at allmennheten ikke har alminnelig tilgang til arealene p\u00e5 eiendommen i n\u00e6rhet til sj\u00f8en fra land. P\u00e5 denne m\u00e5ten er det derfor mulig \u00e5 si at videre tilrettelegging av disse arealene ikke vil redusere allmennhetens opplevelse av arealene, ettersom de uansett ikke har tilgang fra land. Fagetaten vil likevel trekke fram at allmennhetens interesser i arealene langs sj\u00f8 strekker seg videre enn kun fysisk tilgang og utfoldelse. Tilgang fra sj\u00f8 er fortsatt ikke begrenset eller privatisert som f\u00f8lge av fysiske tiltak p\u00e5 land. Videre vil en tilrettelegging for \u00f8kt bruk p\u00e5 land gi en opplevelse av privatisert omr\u00e5de for allmennheten fra sj\u00f8siden, og gj\u00f8re arealene mindre attraktive samt redusere det visuelt opplevde uttrykket av de naturlige omgivelsene. Betydning av annen bebyggelse i Eidsv\u00e5gen Klagen viser videre til at hvert enkelte tiltak m\u00e5 vurderes i den enkelte saken, og at det derfor ikke kan vektlegges \u00f8vrig utbygging i Eidsv\u00e5gen eller omr\u00e5det rundt. Fagetaten er enig i at utvikling i omr\u00e5det ikke i seg selv ikke vil p\u00e5virke allmennhetens bruk av sj\u00f8linjen p\u00e5 eiendommen i s\u00e6rlig grad. Vi viser likevel til Statlige planretningslinjer for differensiert forvaltning av strandsonen langs sj\u00f8, der det er en sentral f\u00f8ring at nedbygging og privatisering i enkeltsaker ikke skal f\u00f8re til en bit-for-bit-nedbygging av strandsonen, og at det derfor er behov for \u00e5 vurdere utbyggingspresset i st\u00f8rre omr\u00e5der. Forringelse av estetiske landskapskvaliteter Klager er uenig i at tiltaket bidrar til forringelse av estetiske landskapskvaliteter. Fagetaten vil for det f\u00f8rste trekke fram at vi ikke har vurdert at tiltaket strider med kravet til visuelle kvaliteter i seg selv eller i forhold til dets bygde og naturlige omgivelser, etter pbl. \u00a7 29-2. Fagetaten er enige i at de fysiske tiltakene i seg selv ikke forringer landskapskvalitetene i s\u00e6rlig grad, p\u00e5 grunn av de topografiske forholdene p\u00e5 eiendommen, der st\u00f8rstedelen av treplattingen vil skjermes i terrenget. Det er den \u00f8kte bruken og belastningen p\u00e5 arealene som tiltaket legger opp til som vil forringe landskapskvalitetene, og gj\u00f8re arealene mindre attraktive for allmennheten, s\u00e6rlig fra sj\u00f8. Vi vil samtidig trekke fram at vi er noe uenig med Statsforvalteren i deres vurdering av opplevelsen av tiltaket trapp mellom platting og badestige. Vi ser det som klart i s\u00f8knaden at denne vil v\u00e6re synlig fra sj\u00f8siden og bidra til nedbygging av det bratte terrenget n\u00e6rmest sj\u00f8en, men ser samtidig andre fordeler ved dette tiltaket. Vesentlig tilsidesette av hensynene bak bestemmelsen Fagetaten vurderer at en dispensasjon vil vesentlig tilsidesette hensynene bak bestemmelsen, og viser til redegj\u00f8relsen over. Det sentrale er den \u00f8kte bruken av arealene som tilrettelegging ved tiltakene vil legge opp til, og denne privatiserende brukens belastning for allmennhetens opplevde interesse i arealene. Fagetaten vurderer at denne bruken vil vesentlig tilsidesette hensynene bak bestemmelsene om byggegrense langs og forbud mot faste installasjoner og inngrep i den funksjonelle strandsonen. Fordeler og ulemper For at kommunen skal ha anledning til \u00e5 gi dispensasjon, kreves det i tillegg at tiltakets fordeler er klart st\u00f8rre enn ulempene. Klager anf\u00f8rer at vurderingen av fordeler og ulemper i vedtaket er begrenset, og at det eksisterer flere fordeler som m\u00e5 vektlegges. Flere av ulempene kan heller ikke tillegges vekt. Saksnummer KLAGE-2024/16227 Side 7 av 9 Det er for det f\u00f8rste klart at tilrettelegging p\u00e5 land vil v\u00e6re en stor fordel for tiltakshaver, og denne fordelen inkluderer \u00f8kt bokvalitet. Fagetaten vil likevel bemerke at subjektive fordeler av et tiltak, i liten grad kan vektlegges som en fordel i vurderingen. Vi er videre uenige i at tiltaket ikke vanskeliggj\u00f8r allmennhetens utnytting av arealene, se ovenfor. I tillegg presiseres at frav\u00e6ret av ulemper ikke kan utgj\u00f8re en fordel i vurderingen. Klagen viser til at tiltaket er lite. Vedr\u00f8rende st\u00f8rrelsen p\u00e5 tiltaket kan ikke fagetaten se at dette kan vektlegges som en betydelig fordel. Tiltaket er s\u00f8knadspliktig, og frav\u00e6ret av betydelig st\u00f8rrelse vil da ikke kunne vektlegges som en fordel. Samtidig vil vi trekke fram at tiltaket legger beslag p\u00e5 en relativt stor del av eiendommens sj\u00f8linje, i tillegg til at bruken tiltaket legger opp til vil gi \u00f8kt belastning. Klagen viser ogs\u00e5 til at det er en fordel med dispensasjonene at tiltakshaver f\u00e5r legalisert tiltakene sine. Fagetaten vil vise til at hvorvidt et tiltak allerede er realisert ulovlig, ikke kan vektlegges i vurderingen av s\u00f8knaden. S\u00f8knaden m\u00e5 behandles som om tiltaket ikke er realisert. Videre kan det vektlegges som en begrenset fordel \u00e5 f\u00e5 \u00abryddet opp\u00bb i forholdene p\u00e5 eiendommen. Denne fordelen har likevel sv\u00e6rt begrenset vekt, ettersom tiltakshaver ogs\u00e5 kunne \u00abryddet opp\u00bb i ulovligheter p\u00e5 eiendommen ved \u00e5 fjerne tiltakene. Vi vil samtidig trekke fram at tilrettelegging langs sj\u00f8linjen vil v\u00e6re en fordel for allmennhetens tilgang fra sj\u00f8siden. Presedensvirkninger Klagen anf\u00f8rer at presedensvirkninger av trapp til sj\u00f8 ikke kan vektlegges, og viser til at alle tilsvarende eiendommer allerede har trapp til sj\u00f8. Fagetaten har unders\u00f8kt enkelte n\u00e6rliggende eiendommer. Nabo p\u00e5 gnr 209 bnr 542, vest for tiltakseiendommen, fikk tillatelse til trapp med platting mot sj\u00f8 av UMBY i november 2023, i sak BYGG-2022/27998. Vedtaket er p\u00e5klaget av Statsforvalteren i Vestland, og ikke avgjort per tid. I denne saken ble det ogs\u00e5 vektlagt sikkerhetsaspekter ved tiltaket i det bratte terrenget, i tillegg til blant annet tilgjengelighet for allmennheten. Saken har likheter med foreliggende sak, ettersom terrenget er bratt og utilgjengelighet mot sj\u00f8en, samtidig som bolig p\u00e5 eiendommene sperrer naturlig tilkomst til sj\u00f8arealene fra land. Vi minner om at vedtaket ikke er forvaltningsmessig avgjort, og det b\u00f8r derfor utvises forsiktighet med \u00e5 vektlegge eller dedusere presedensvirkninger fra resultatet. P\u00e5 gnr 209 bnr 260, rett \u00f8st for tiltakseiendommen, ble tiltakene kai og gangvei til sj\u00f8en ulovlighetsvurdert, i september 2021 i sak 201209614. Det kunne ikke sl\u00e5s fast at tiltakene var lovlige, men forholdene ble ikke forfulgt videre. Dette betyr ikke at kaien er lovlig, men at den vil bli st\u00e5ende fram til eier gj\u00f8r s\u00f8knadspliktige endringer. Kaien er derfor tilgjengelig og kan bidra og sikre redning fra sj\u00f8 til land i omr\u00e5det. Avstand til badestige i foreliggende sak er ca. 60 meter. Det er videre klart at det eksisterer flere typer tilrettelegginger, inkludert trapper, p\u00e5 begge sider langs V\u00e5ganeset. Vi mener likevel det er uheldig dersom opplevelsen av hvilke tiltak som eksisterer, uavhengig av deres lovlige status, skal f\u00e5 avgj\u00f8rende vekt for hvilke forventninger innbyggerne har til \u00e5 f\u00e5 sine prosjekter godkjent. Fagetaten er enig i at Saksnummer KLAGE-2024/16227 Side 8 av 9 presedensvirkninger ikke kan vektlegges som en ulempe i seg selv i vurderingen. Vi mener likevel det er uheldig dersom det sprer seg en forventning blant innbyggerne i omr\u00e5de om at det er kurant \u00e5 f\u00e5 dispensasjon fra viktige bestemmelser i kommuneplanen. Tiltaks skal som hovedregel reguleres i plan, og dispensasjon skal kun gis i s\u00e6regne unntakstilfeller. Situasjonen p\u00e5 tiltakshavers eiendom kan sammenlignes med mange omr\u00e5der langs V\u00e5ganeset og Eidsv\u00e5gneset, og det ville v\u00e6rt uheldig om en tillatelse i denne saken ville f\u00e5tt virkninger for \u00f8vrige eiendommer. Sikkerhetsaspekter \u2013 forhold til redning til land fra aktiviteter i sj\u00f8 Klager anf\u00f8rer at tilrettelegging av arealer p\u00e5 land vil ha store fordeler ved behov for redning til land fra aktiviteter i sj\u00f8. Dette underbygges av merknad fra Arne Berven og uttale fra \u00c5sane Seilforening. Fagetaten mener i utgangspunktet at tilrettelegging for aktiviteter i sj\u00f8 b\u00f8r avklares gjennom planer der det er behov for s\u00f8knadspliktig tilrettelegging. I tillegg vil det v\u00e6re mulig \u00e5 gj\u00f8re enklere, ikke-s\u00f8knadspliktige, tilrettelegginger. Selv om fagetaten er enige i at \u00f8kt sikkerhet for aktiviteter i sj\u00f8 vil v\u00e6re en fordel med tiltaket, mener vi at dette vil v\u00e6re en fordel med begrenset vekt, s\u00e6rlig n\u00e5r det eksisterer andre tilrettelegginger i omr\u00e5det. Den \u00f8kte sikkerheten vil likevel v\u00e6re en fordel med noe vekt. Videre presiserer vi at sikkerhetsaspekter ved tiltaket ikke er en s\u00e6rlig relevant \u00e5 vektlegge knyttet til det f\u00f8rste vilk\u00e5ret for \u00e5 dispensere, vesentlighetsvurderingen, men vil f\u00e5 noe vekt ved vurderingen av fordeler og ulemper. Oppsummering Fagetaten kan ikke se at fordelene ved tiltaket vil v\u00e6re klart st\u00f8rre enn ulempene. Fordelene inkluderer i hovedsak betydelige subjektive fordeler for tiltakshaver, som ikke kan tillegges s\u00e6rlig vekt. I tillegg vil det gi enkelte andre fordeler, som sikkerhetsaspektet og allmennhetens tilgang fra sj\u00f8. Vi vurderer likevel at ulempene med nedbygging av strandsonen, grad av privatisering og allmennhetens interesse i tiltaket, f\u00f8rer til at fordelene ikke er klart st\u00f8rre enn ulempene. 4. Konklusjon Avslag datert 21.08.2024 opprettholdes. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 13.09.2024 5. Avslag datert 21.08.2024 6. Uttale Statsforvalteren i Vestland datert 20.06.2024 7. Uttale Fylkesmannen i Hordaland datert 05.11.2018 8. Uttale bymilj\u00f8etaten datert 15.07.2024 9. Merknad fra Arne Berven 10. S\u00f8knad 11. Tegninger Saksnummer KLAGE-2024/16227 Side 9 av 9 "
}