{
  "dokument_id": "6da26c3b-2cd5-5402-91b9-ef66aa5c6bb0",
  "doc_type": "case_attachment",
  "kommune": 4601,
  "tittel": "Klage datert 01.12.2024 med supplering og ny st\u00f8yrapport datert 16.12.2024",
  "url": "https://bergen.kommune.no/politikere-utvalg/api/fil/bk360/11874405/Klage-datert-01-12-2024-med-supplering-og-ny-stoyrapport-datert-16-12-2024",
  "tekst": "Bergen kommune Plan- og bygningsetaten Postboks 7700 5020 Bergen Sendes kun pr. e-post til postmottak.planogbygg@bergen.kommune.no Bergen, 1. desember 2024 V\u00e5r ref: 10559 Deres ref.: BYGG-2024/13968 BYGG-2024/13968 OLSVIKVEIEN 166 FRISTAVBRYTENDE KLAGE P\u00c5 AVSLAG Eiendom: Gnr. 141/5, 8 og 13 Tiltakets adresse: Olsvikveien 166 Tiltakets art: Nybygg bolig med utomhusanlegg, oppdragering avkj\u00f8rsel til kommunal veg. Riving fritidsbolig. Tiltakshaver: Thorbj\u00f8rn Holgersen 1. INNLEDNING Det vises til sak BYGG-2024/13968 hvor det i vedtak av 12. november d.\u00e5. ble gitt avslag p\u00e5 s\u00f8knad om riving av fritidsbolig og oppf\u00f8ring av 2 to-mannsboliger med utomhusanlegg. Advokatfirmaet Landsvik & Larsen AS representerer tiltakshaver Thorbj\u00f8rn Holgersen i denne saken. Avslaget p\u00e5 s\u00f8knaden p\u00e5klages med dette og bes omgjort. Da det i avslaget er rettet merknader til st\u00f8yvurdering vedlagt s\u00f8knaden, arbeides det med \u00e5 innhente ytterligere vurdering knyttet til tiltakets forhold til flyst\u00f8y. Utfyllende klage vil utarbeides og bli ettersendt s\u00e5 snart slik vurdering foreligger. 2. BEGRUNNELSE Vedtaket om avslag er begrunnet i at det ikke gis dispensasjon fra KPA \u00a7 22.2 c) om st\u00f8y p\u00e5 uteoppholdsareal og \u00a7 26.5.1 om at det ikke skal tillates vesentlig nybygging i \u00f8vrig byggesone. \u00d8vrige s\u00f8knader om dispensasjon er ikke behandlet, men det er i vedtaket p\u00e5pekt at kommunen i utgangspunktet er positive til \u00e5 gi tillatelse til disse. Kommunen har slik denne side ser det ikke vurdert de gjeldende hensyn bak KPA \u00a7 22.2 c) om st\u00f8y, og hvorvidt disse blir vesentlig tilsidesatt ved innvilgelse av dispensasjon, samt lagt feilaktige premisser til grunn for sin vurdering i forbindelse med KPA \u00a7 26.5.1. www.llco.no Kanalveien 7 org.nr. 924 394 420 5068 Bergen I avslaget vurderer kommunen at det ikke er mulig \u00e5 fravike gjeldende st\u00f8ykrav gitt i kommuneplanens bestemmelser, selv om dette gjelder en mulig, fremtidig tidshorisont med en rullebane nr. 2 ved Bergen Lufthavn Flesland. Det gis ingen begrunnelse for hvorfor kommunen vurderer at hensynene bak \u00a7 22 blir vesentlig tilsidesatt, ved at det tillates et tiltak hvor det i et hypotetisk utfall av en rullebane nr. 2 p\u00e5 Bergen Lufthavn Flesland vil genereres st\u00f8y som medf\u00f8rer at uteoppholdsarealene ikke tilfredsstiller krav i \u00a7 22. Den manglende vurderingen fra kommunens side medf\u00f8rer at avslaget ikke er tilstrekkelig begrunnet. Etter denne sides vurdering er det gode grunner for \u00e5 gi dispensasjon som oms\u00f8kt, blant annet da det foreligger st\u00f8yfaglig vurdering som tilsier at st\u00f8ysituasjonen er akseptabel og dermed ikke vil vesentlig tilsidesette hensynene bak bestemmelsen. N\u00e5r det videre gjelder s\u00f8knad om dispensasjon fra \u00a7 26.5.1 ang\u00e5ende vesentlig nybygging i \u00f8vrig byggesone begrunner kommunen sitt avslag med at det er potensiale for videre utstrakt boligbygging i omr\u00e5det. Denne side er uenig i dette, da det i hovedsak er tiltakseiendommene som er ubebygd, og de resterende omkringliggende eiendommer i all hovedsak er bebygd. Videre tilsier ogs\u00e5 kommunens praksis at det skal gis tillatelse til tiltaket, som ogs\u00e5 er av begrenset omfang. Basert p\u00e5 dette er tiltakshavers oppfatning at det b\u00f8r gis tillatelse til tiltaket som oms\u00f8kt. Dette vil bli utdypet n\u00e6rmere i den utfyllende klagen, som vil utarbeides og innsendes s\u00e5 snart det foreligger ny st\u00f8yvurdering i saken. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Med vennlig hilsen Kari Seglem Larsen Advokat MNA e-post: kari@llco.no mobil: 930 48 286 2 Bergen kommune Plan- og bygningsetaten Postboks 7700 5020 Bergen Sendes kun pr. e-post til postmottak.planogbygg@bergen.kommune.no Bergen, 19. desember 2024 V\u00e5r ref: 10559 Deres ref.: KLAGE-2024/18151 KLAGE-2024/18151 OLSVIKVEIEN 166 SUPPLERENDE KLAGE Eiendom: Gnr. 141 Bnr. 5, 8 og 13 Tiltakets adresse: Olsvikveien 166, 5184 Olsvik Tiltakets art: Nybygg bolig med utomhusanlegg, oppdragering avkj\u00f8rsel til kommunal veg. Riving fritidsbolig. Tiltakshaver: Thorbj\u00f8rn Holgersen 1. INNLEDNING Det vises til kommunens sak BYGG-2024/13968 hvor det i vedtak av 12. november d.\u00e5. ble gitt avslag p\u00e5 s\u00f8knad om riving av fritidsbolig og oppf\u00f8ring av 2 to-mannsboliger med utomhusanlegg p\u00e5 eiendommene gnr. 141 bnr. 5, 8 og 13 med adresse Olsvikveien 166, 5184 Olsvik. Advokatfirmaet Landsvik & Larsen AS representerer tiltakshaver Thorbj\u00f8rn Holgersen i denne saken. Avslaget p\u00e5 s\u00f8knaden p\u00e5klages med dette og bes omgjort. Avslaget ble p\u00e5klaget med en fristavbrytende klage den 1. desember d.\u00e5. Klagen suppleres med dette. I forbindelse med innsendelsen av klagen er det utarbeidet en ny st\u00f8yvurdering datert 16. desember d.\u00e5. som blant annet konkluderer med at tiltaket tilfredsstiller kravene til stille side og innend\u00f8rs st\u00f8y. Dette er det redegjort for n\u00e6rmere under punkt. Feil! Fant ikke referansekilden. 2. SAKENS BAKGRUNN 2.1 S\u00f8knad om tillatelse til tiltak av 06.04.2024 Saken gjelder avslag p\u00e5 s\u00f8knad om tillatelse til riving av eksisterende fritidsbolig p\u00e5 eiendommen gnr. 141 bnr. 5, og oppf\u00f8ring av to tomannsboliger med utomhusanlegg p\u00e5 eiendommene gnr. 141 bnr. 5, 8 og 13 med adresse Olsvikveien 166. Eiendommen er regulert til boligform\u00e5l i reguleringsplanen Gjerdingen bebyggelsesplan, plan-id 3335200, og inng\u00e5r i \u00f8vrig byggesone i kommuneplanens arealdel. www.llco.no Kanalveien 7 org.nr. 924 394 420 5068 Bergen Som det f\u00f8lger av f\u00f8lgebrev til s\u00f8knad om rammetillatelse av 4. juni d.\u00e5. s\u00e5 omfattet tiltaket f\u00f8lgende: - To tomannsboliger p\u00e5 totalt 575 kvm. BRA. med utomhusanlegg - Riving av eksisterende fritidsbolig p\u00e5 29 kvm BRA. - Etablering av VA-ledninger - Etablering av tilkomstveg - Utbedring av avkj\u00f8rsel til KV Olsvikveien S\u00f8knaden ble avsl\u00e5tt ved kommunens vedtak av 12. november d.\u00e5. med grunnlag i st\u00f8ykrav og forbud mot vesentlig nybygging i \u00f8vrig byggesone. S\u00f8knaden er videre avhengig av dispensasjon fra forbud mot vesentlig nybygging, regulert plassering av internveg og avkj\u00f8rsel, regulert byggegrense mot intern veg og nabogrense, samt regulert antall tillatte etasjer. Kommunen har ikke behandlet s\u00f8knad om dispensasjon fra ovennevnte bestemmelser, men har i avslaget stilt seg positive til dispensasjonss\u00f8knadene. Det vises for \u00f8vrig til sakens dokumenter. 2.2 Ny st\u00f8yrapport Til klagen er det utarbeidet en ny st\u00f8yrapport fra Brekke & Strand AS datert 16. desember d.\u00e5. som konkluderer med at; - Tiltakseiendommen er i dag ikke st\u00f8yutsatt - Ved en fremtidig utvidelse av Bergen Lufthavn Flesland med en rullebane nr. 2 vil tiltakseiendommen ha et utvendig st\u00f8yniv\u00e5 p\u00e5 54 dB, og kun overskride nedre grense for gul st\u00f8ysone med 2 dB. - Tiltaket vil ved en fremtidig utvidelse Flesland med en rullebane nr. 2 tilfredsstille kravene til stille side, innend\u00f8rs st\u00f8y og st\u00f8y p\u00e5 uteoppholdsarealer p\u00e5 kveld og natt - Krav til innend\u00f8rs st\u00f8yniv\u00e5 oerholdes uten s\u00e6rskilte tiltak Bilag 1: St\u00f8yrapport 16.16.2024 3. SAKENS RETTSLIGE SIDE 3.1 Innledning Som det fremkommer av kommunens vedtak i saken ble s\u00f8knaden avsl\u00e5tt under henvisning til kommuneplanens arealdel KPA2018 \u00a7 22.2 c om st\u00f8y p\u00e5 uteoppholdsareal, KPA2018 \u00a7 26.5.1 om vesentlig nybygging i \u00f8vrig byggesone, regulert plassering av internveg og utforming av avkj\u00f8rsel, regulert byggegrense mot internveg og nabogrense, samt reguleringsplanens \u00a7 2 om etasjeantall. I avslaget har kommunen unnlatt \u00e5 behandle s\u00f8knad om dispensasjon fra regulert plassering av internveg og utforming av avkj\u00f8rsel, regulert byggegrense mot internveg og nabogrense, samt 2 reguleringsplanens \u00a7 2 om etasjeantall. Kommunen skriver i avslaget at de er positive til \u00e5 innvilge dispensasjonene, og det legges derfor til grunn for klagen at s\u00f8knaden kun er avsl\u00e5tt med hjemmel i KPA2018 \u00a7\u00a7 22.2 c om st\u00f8y p\u00e5 uteoppholdsareal og 22.2 c om vesentlig nybygging i \u00f8vrig byggesone. Etter denne sides oppfatning er det ikke grunnlag for \u00e5 gi avslag som nevnt. De nevnte avslagsgrunner gjennomg\u00e5s i det f\u00f8lgende. 3.2 KPA2018 \u00a7 22.2 om st\u00f8y p\u00e5 uteoppholdsareal Innledning Tiltaket er for det f\u00f8rste avsl\u00e5tt med bakgrunn i KPA2018 \u00a7 22.2 om st\u00f8y p\u00e5 uteoppholdsareal. Avslaget er kun begrunnet med at kommunen ikke kan fravike kravet til st\u00f8y p\u00e5 uteoppholdsareal siden kravet er stilt for \u00e5 unng\u00e5 helseskadelig st\u00f8y. Det fremg\u00e5r f\u00f8lgelig ingen n\u00e6rmere konkret vurdering av hvorvidt den oms\u00f8kte dispensasjonen faktisk vil medf\u00f8re en vesentlig tilsidesettelse av hensynene bak bestemmelsen og om fordelene overstiger ulempene i tr\u00e5d med vilk\u00e5rene som oppstilles i pbl. \u00a7 19-2 ang\u00e5ende dispensasjoner. Etter denne sides vurdering er tiltaket i utgangspunktet i tr\u00e5d med gjeldende krav til st\u00f8y. For det tilfelle at tiltaket er avhengig av dispensasjon fra st\u00f8ykrav er denne sides vurdering at begrunnelsen b\u00e6rer preg av en mangelfull vurdering og begrunnelse knyttet til vilk\u00e5rene for dispensasjon, herunder den fremtidige st\u00f8yen p\u00e5 tiltakseiendommen, kompenserende tiltak i tiltaket og mulighet for etablering av kompenserende tiltak ved eventuell fremtidig st\u00f8y p\u00e5 eiendommen. Tiltaket er i tr\u00e5d med krav til st\u00f8y Etter KPA2018 \u00a7 22.1.2 skal nedre grenseverdi til gul st\u00f8ysone tilfredsstilles ved tiltak som \u00abgir nytt st\u00f8yf\u00f8lsomt bruksform\u00e5l\u00bb, herunder oppf\u00f8ring av boliger. I plankartet er det angitt hensynssoner for st\u00f8y. Disse hensynssone er aktsomhetsomr\u00e5der hvor det for st\u00f8yf\u00f8lsomt bruksform\u00e5l er krav om at \u00abtiltak skal utredes st\u00f8yfaglig\u00bb. Ut over krav til gjennomf\u00f8ring av st\u00f8yfaglig utredning har ikke hensynssonen i seg selv noen rettslig virkning. Ved gjennomf\u00f8ring av st\u00f8yfaglig utredning skal \u00abbeste tilgjengelige st\u00f8ydata [..] benyttes\u00bb. I KPA2018 ble det vedtatt at en rullebane nr. 2 p\u00e5 Flesland skulle legges til grunn for fremtidig arealplanlegging, men etter at Bergen Bystyre i vedtak av 27. mai 2020 i sak 17/20 vedtok \u00e5 si \u00abpermanent nei til utbygging av en ny rullebane p\u00e5 Bergen Lufthavn Flesland\u00bb er det ikke lenger aktuelt \u00e5 bygge ny rullebane, og det m\u00e5 legges til grunn at den oppdaterte og beste tilgjengelige st\u00f8ydata er st\u00f8ysituasjonen uten en fremtidig rullebane nr. 2. 3 Tiltaket er i dag ikke st\u00f8yutsatt og beste tilgjengelige st\u00f8ydata konkluderer med at tiltaket ikke vil bli st\u00f8yutsatt i fremtiden. Tiltaket er derfor i tr\u00e5d med krav til KPA2018 \u00a7 22.1.2 om krav til st\u00f8y, og forutsetter ikke dispensasjon fra st\u00f8ykravene. Vilk\u00e5rene for \u00e5 gi dispensasjon er innfridd For det tilfelle at tiltaket er avhengig av en dispensasjon fra KPA2018 \u00a7 22.1.2 er denne sides klare oppfatning at vilk\u00e5rene for \u00e5 gi slik dispensasjon er innfridd. Kommunen har i avslaget avsl\u00e5tt s\u00f8knaden om dispensasjon fra kravene til st\u00f8y kun med den begrunnelse at fordi \u00abtiltaket ikke oppfyller kommuneplanens bestemmelse i \u00a7 22, vurderer vi at oms\u00f8kt tiltak vesentlig vil tilsidesette de hensyn bestemmelsene skal ivareta.\u00bb. Denne side er uenig i kommunens begrunnelse, og vurderer at begrunnelsen er mangelfull og at den hverken vurderer den reelle st\u00f8ysituasjonen p\u00e5 eiendommen eller vurderer tiltakets kompenserende tiltak. Det f\u00f8lger av pbl. \u00a7 19-2 annet ledd at kommunen kan innvilge dispensasjon fra bestemmelser gitt med hjemmel i plan- og bygningsloven dersom hensynene bak bestemmelsen ikke blir vesentlig tilsidesatt med en dispensasjon, forutsatt at fordelene med \u00e5 gi dispensasjon er st\u00f8rre enn ulempene. 3.2.3.1 Om krav til vurdering av st\u00f8y i byggesaken Hensynet bak st\u00f8ybestemmelsene er overordnet \u00e5 sikre tilfredsstillende st\u00f8yniv\u00e5 i boligmilj\u00f8 slik at beboerne unng\u00e5r st\u00f8yplager og st\u00f8yinduserte helseplager. Slik det fremg\u00e5r av veilederen t-1442 pkt. 1.2 er gul st\u00f8ysone en vurderingssone hvor tillatelse til oppf\u00f8ring av nytt st\u00f8yf\u00f8lsomt bruksform\u00e5l som f.eks. bolig krever en vurdering av om arealene er egnet til bebyggelse. Det f\u00f8lger av st\u00f8yretningslinjen at f\u00f8lgende tre kvalitetskriterier gjennomg\u00e5ende er vektlagt for st\u00f8yf\u00f8lsom bebyggelse: 1. Tilfredsstillende st\u00f8yniv\u00e5 innend\u00f8rs 2. Tilgang til egnet uteoppholdsareal med tilfredsstillende st\u00f8yniv\u00e5 3. Stille side 4 Det fremheves i retningslinjen at \u00abDersom disse tre kvalitetskriteriene ikke kan oppn\u00e5s, b\u00f8r det vurderes om arealet er egnet for st\u00f8yf\u00f8lsomt form\u00e5l\u00bb. Videre m\u00e5 man foreta en helhetlig vurdering av st\u00f8ysituasjonen ute og inne, slik at st\u00f8y p\u00e5 utearealene i seg selv ikke er avgj\u00f8rende. Det er f\u00f8lgelig ikke slik at alle overskridelser av st\u00f8ykravene medf\u00f8rer at eiendommen er uegnet til beboelse, slik at kommunen m\u00e5 foreta en konkret helhetsvurdering av om arealet er egnet til bebyggelse. Dette f\u00f8lger ogs\u00e5 av at det ved vurdering av dispensasjon skal ses hen til hvorvidt hensynene bak st\u00f8ykravene vesentlig tilsidesettes ved en dispensasjon. 3.2.3.2 Overskridelsen er marginal og hypotetisk Som redegjort for ovenfor under punkt Feil! Fant ikke referansekilden. og 3.2.2 er det kun ved en fremtidig og hypotetisk utvidelse av Bergen Lufthavn Flesland med en rullebane nr. 2 at st\u00f8yen p\u00e5 uteoppholdsarealene vil overskride nedre grense for gul st\u00f8ysone, og overskridelsen vil da ogs\u00e5 kun v\u00e6re p\u00e5 2 dB og f\u00f8lgelig klart marginal. Det er som nevnt vedtatt av Bergen Bystyre et permanent nei til en rullebane nr. 2, og en etablering av rullebane nr. 2 m\u00e5 anses som tiln\u00e6rmet hypotetisk. At tiltakseiendommen i dag ikke er st\u00f8yutsatt, og at det kun er ved en fremtidig utvidelse av Bergen Lufthavn Flesland med en rullebane nr. 2 at kravene til st\u00f8y blir overskredet med 2 dB taler med betydelig tyngde for at det er forsvarlig \u00e5 bygge boliger p\u00e5 tiltakseiendommen og at hensynene bak kravet til st\u00f8y ikke blir vesentlig tilsidesatt med en dispensasjon 3.2.3.3 Krav til innend\u00f8rs st\u00f8y og stille side Som det fremg\u00e5r av st\u00f8yrapporten er kravene til innend\u00f8rs st\u00f8y og stille side ivaretatt i tiltaket. Dette medf\u00f8rer at det ikke vil v\u00e6re helseskadelig st\u00f8y innend\u00f8rs og at boligene kan luftes uten at lufting vil medf\u00f8re at det kommer st\u00f8y inn i boligens oppholdsrom. At tiltaket tilfredsstiller kravene til innend\u00f8rs st\u00f8y og stille side viser at de oms\u00f8kte boligene ikke vil v\u00e6re helseskadelig \u00e5 bo i med tanke p\u00e5 st\u00f8y, noe som taler med tyngde for at hensynet bak st\u00f8ykravet ikke blir vesentlig tilsidesatt med en dispensasjon. 3.2.3.4 Kompenserende tiltak I Milj\u00f8direktoratets veileder M-2061 Veileder om behandling av st\u00f8y i arealplanlegging fremg\u00e5r det i avsnitt 4.1 at det ved vurderingen av om en eiendom er egnet til bebyggelse kan vektlegges kompenserende kvaliteter og tiltak dersom ikke alle kravene til st\u00f8y kan innfris. Om forslag til kompenserende tiltak st\u00e5r det at \u00abdet kan ogs\u00e5 vurderes ekstra kvalitet i bebyggelsen. St\u00f8rre boenheter, mer takh\u00f8yde, hj\u00f8rneleiligheter med mye lys, kvalitativt gode fellesarealer innend\u00f8rs og andre kvalitetshevende tiltak p\u00e5 bebyggelsen kan ogs\u00e5 kompensere\u00bb for manglende oppfyllelse av krav til st\u00f8y. 5 I det oms\u00f8kte tiltaket er det lagt inn en rekke tiltak som kan kompensere for den fremtidige overskridelsen av st\u00f8y p\u00e5 uteoppholdsareal. Hver av tomannsboligene har b\u00e5de tv-stue i sokkeletasje og stue/kj\u00f8kken i \u00f8verste etasje. Rommet med stue/kj\u00f8kken ligger under saltak og har nesten dobbel takh\u00f8yde, noe som gir rommet en betydelig ekstra kvalitet som oppholdsrom. Utklipp fra snittegning. V\u00e5r markering av stue/kj\u00f8kken Videre er oppholdsrommet stue/kj\u00f8kken utstyrt med store vinduer i fasade samt takvinduer som gir overlys inn i rommet. Dette er sammen med den store takh\u00f8yden med p\u00e5 \u00e5 gi oppholdsrommet meget gode kvaliteter. Utklipp fra illustrasjon som viser vindu inn til oppholdsrom B\u00e5de \u00f8kt takh\u00f8yde og den gode tilgangen p\u00e5 dagslys er kvaliteter som iht. M-2061 kan kompensere for manglende oppfyllelse av krav til st\u00f8y. Dette taler for at tiltakets gode kvaliteter gj\u00f8r at en dispensasjon fra st\u00f8y p\u00e5 uteoppholdsareal ikke vesentlig tilsidesetter hensynet bak st\u00f8ykravet. 6 3.2.3.5 Mulighet for fremtidige tiltak Som redegjort for er det kun krav til st\u00f8y p\u00e5 uteoppholdsareal som ikke vil tilfredsstilles ved en fremtidig utbygging av rullebane nr. 2 p\u00e5 Bergen Lufthavn Flesland. Dersom rullebanen blir etablert og st\u00f8ykravene blir overskredet vil det v\u00e6re mulig \u00e5 etablere pergola over uteplassene. Dette vil medf\u00f8re at hver boenhet f\u00e5r gode uteoppholdsarealer skjermet for st\u00f8y, men siden st\u00f8yproblematikken i dag fremst\u00e5r helt hypotetisk har det ikke v\u00e6rt vurdert som hensiktsmessig \u00e5 innta pergola i s\u00f8knaden. At eiendommen i fremtiden kan skjermes for st\u00f8y p\u00e5 uteoppholdsarealer taler med tyngde for at hensynene bak en st\u00f8ykravet ikke blir vesentlig tilsidesatt med en dispensasjon. 3.2.3.6 Skjermede arealer p\u00e5 tomten Videre er det ogs\u00e5 som p\u00e5pekt i st\u00f8yrapporten arealer ved inngangsparti langs bygningenes vestside som vil v\u00e6re skjermet for st\u00f8y, og dermed vil kunne benyttes til uteopphold uten eventuell fremtidig st\u00f8yp\u00e5virkning. 3.2.3.7 Oppsummering Basert p\u00e5 ovennevnte er det klart at overskridelsen av krav til st\u00f8y kun er en marginal, fremtidig og hypotetisk overskridelse av kravet til st\u00f8y p\u00e5 uteoppholdsarealer med 2 dB. De oms\u00f8kte boligene har sv\u00e6rt gode kvaliteter som kompenserer for den fremtidige overskridelsen. Dersom det i fremtiden skulle komme st\u00f8y p\u00e5 uteoppholdsarealene vil det v\u00e6re mulig \u00e5 skjerme deler av uteoppholdsarealet eksempelvis ved oppf\u00f8ring av pergola. Samlet sett m\u00e5 tiltakseiendommen vurderes som egnet for bebyggelse, slik at en dispensasjon fra kravet til st\u00f8y p\u00e5 uteoppholdsarealene ikke vil tilsidesette hensynet bak bestemmelsen. Tilsvarende vil det v\u00e6re klare fordeler med tiltaket i form av oppf\u00f8ring av etterspurte boliger hvor st\u00f8yforholdene vurderes som gode samlet sett, og ulempene fremst\u00e5r som sv\u00e6rt begrensede basert p\u00e5 den minimale og hypotetiske overskridelsen av st\u00f8ykravene. Det vises for \u00f8vrig til s\u00f8knad om dispensasjon i saken. Etter dette er vilk\u00e5rene for dispensasjon fra \u00a7 22 for st\u00f8y p\u00e5 uteoppholdsareal oppfylt, slik at det kan og b\u00f8r gis tillatelse til dispensasjon for oppf\u00f8ring av tomannsboligene. 3.3 KPA2018 \u00a7 26.5.1 om vesentlig nybygging i \u00f8vrig byggesone Innledning Tiltaket er for det andre avsl\u00e5tt da det ikke ble gitt dispensasjon fra KPA2018 \u00a7 26.5.1 om forbudet mot vesentlig nybygging i \u00f8vrig byggesone under henvisning til at det oms\u00f8kte tiltaket vil v\u00e6re en bilbasert utbygging og medf\u00f8re en vesentlig forverring av trafikksituasjonen. 7 Denne side er uenig i kommunen begrunnelse. I utgangspunktet er denne sides oppfatning at tiltaket er i tr\u00e5d med arealform\u00e5let og at det ikke er behov for en dispensasjon. Videre vurderer denne side at begrunnelsen b\u00e6rer preg av en feilaktig forst\u00e5else av bestemmelsen, omfanget av tiltaket, resttomter i omr\u00e5det, betydningen av reguleringsplanen og trafikksituasjonen. Tiltaket er i tr\u00e5d med kravene til tiltak i \u00f8vrig byggesone Det f\u00f8lger av KPA2018 \u00a7 26.5.1 at; \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb Bestemmelsen m\u00e5 tolkes i lys av klarhetskravet til planbestemmelser om at rettsvirkningen av en arealplan m\u00e5 fremg\u00e5 p\u00e5 en tilstrekkelig klar og entydig m\u00e5te for \u00e5 kunne hjemle et avslag p\u00e5 en s\u00f8knad om tiltak, se blant annet Sivilombudets saker SOMB-2021-2112 og SOMB-1990-44. I Sivilombudets sak SOMB-1990-44 ble det om klarhetskravet uttalt at \u00abdet som ikke er uttrykkelig er forbudt er tillatt\u00bb. Det f\u00f8lger av en naturlig spr\u00e5klig tolkning av ordlyden at det tillates oppf\u00f8rt eneboliger eller tomannsboliger i \u00f8vrig byggesone, og ordlyden viser videre til at det er tillatt med flere bygninger jf. flertallsendringen \u00ab-boliger\u00bb (min understrekning). Ordlyden tyder videre p\u00e5 at det er selve bygningstypen som er ment regulert i bestemmelsen, slik at det ikke er \u00e5pnet for bygninger med flere boenheter enn \u00e9n eller to. Styring av utbygging i volum suppleres med krav til utnyttelsesgrad p\u00e5 45 % BRA ihht. \u00a7 26.5.3, krav til uteoppholdsareal og \u00f8vrige bestemmelser i KPA. Oms\u00f8kte tiltak i form av tomannsboliger fremst\u00e5r dermed nettopp som slik tiltak som det er \u00e5pnet for i \u00f8vrig byggesone. Dersom kommunen mente at slike tiltak skulle v\u00e6rt omfattet av forbudet i KPA skulle dette kommet direkte og tydelig frem av ordlyden, i tr\u00e5d med klarhetskravet til planbestemmelser. At det er \u00abvesentlig nybygging\u00bb som ikke er tillatt taler videre for at det f\u00f8rst er ved etablering av et betydelig antall nybygg at et prosjekt vil omfattes av forbudet. Etablering av to tomannsboliger og f\u00f8lgelig fire boenheter kan etter denne sides vurdering ikke i seg selv anses som vesentlig, heller ikke vurdert opp mot planstatus og eiendommens egenskap som resttomt i et ellers utbygd omr\u00e5de. I kommunens avslag er det lagt til grunn at omr\u00e5det har et betydelig fortettingspotensial, og at det dermed m\u00e5 vurderes krav om regulering av omr\u00e5det, uten at det er begrunnet hvordan tiltakseiendommen skiller seg fra andre omr\u00e5det avsatt til \u00f8vrig byggesone i KPA2018 hvor nettopp oppf\u00f8ring av eneboliger og tomannsboliger kan unntas plankrav etter KPA2018 \u00a7 3.3.2, jf. \u00a7 26.5.1. Utgangspunktet ved vurderingen om tiltaket oppfyller kravene i kommuneplanen er om tiltaket medf\u00f8rer vesentlig nybygging. Dersom det var meningen at KPA2018 \u00a7 26.5.1 skulle oppstille et forbud 8 mot oppf\u00f8ring av nye boenheter beliggende innenfor omr\u00e5det til eldre reguleringsplaner med potensiale for ytterligere fortetting m\u00e5tte dette fremg\u00e5tt eksplisitt av bestemmelsen, jf. klarhetskravet til planbestemmelser. Konsekvensen av kommunens feilaktige praksis av bestemmelsen er at de omr\u00e5dene i \u00f8vrig byggesone hvor det gjennomf\u00f8rt en planavklaring og er funnet egnet for utbygging ikke kan bebygges fordi det kan v\u00e6re gjenst\u00e5ende ubebygde deler av reguleringsplanen, mens de omr\u00e5dene hvor det ikke er gjennomf\u00f8rt en slik planavklaring tillates bebygd med eneboliger og tomannsboliger fordi det ikke finnes en reguleringsplan som avklarer utbyggingspotensialet. Oms\u00f8kte eiendom er beliggende i omr\u00e5det Gjerdingen, nord i Olsvik i Bergen vest. De deler av omr\u00e5det som ikke er avsatt til gr\u00f8nnstruktur fremst\u00e5r som stort sett fullt utbygget, slik at oms\u00f8kte eiendom fremst\u00e5r som en av f\u00e5 resttomter. Flyfoto n\u00e6romr\u00e5det, norgeibilder.no. Tiltaksomr\u00e5det vist med r\u00f8d ring. Etter denne sides vurdering omfattes f\u00f8lgelig ikke tiltaket av forbudet mot \u00abvesentlig nybygging\u00bb. 9 Vilk\u00e5rene for \u00e5 gi dispensasjon er innfridd For det tilfelle at tiltaket er avhengig av dispensasjon fra KPA2018 \u00a7 26.51 er denne sides klare oppfatning at vilk\u00e5rene for \u00e5 gi dispensasjon er innfridd. Som nevnt avslo kommunen s\u00f8knad om dispensasjon under henvisning til at det oms\u00f8kte tiltaket vil v\u00e6re en bilbasert utbygging og medf\u00f8re en vesentlig forverring av trafikksituasjonen. Denne side er uenig i kommunens begrunnelse, og vurderer at begrunnelsen b\u00e6rer preg av en feilaktig vurdering av trafikkmengden til tiltaket, fortettingsmulighetene i omr\u00e5det og betydningen av at tiltakseiendommen er regulert. Det f\u00f8lger av pbl. \u00a7 19-2 annet ledd at kommunen kan innvilge dispensasjon fra bestemmelser gitt med hjemmel i plan- og bygningsloven dersom hensynene bak bestemmelsen ikke blir vesentlig tilsidesatt med dispensasjonen, forutsatt at fordelene med \u00e5 gi dispensasjon er st\u00f8rre enn ulempene. 3.3.3.1 Vilk\u00e5ret \u00abvesentlig nybygging\u00bb I avslaget viser kommunen til at hensynet med bestemmelsen er \u00e5 \u00absikre at det ikke gis tillatelse til utstrakt boligbebyggelse i omr\u00e5der med d\u00e5rlig eller redusert kollektivdekning\u00bb. Kommunen har f\u00f8lgelig lagt til grunn at oppf\u00f8ring av to tomannsboliger i \u00f8vrig byggesone er utstrakt boligbygning som ikke kan tillates i \u00f8vrig byggesone. Etter denne sides vurdering er dette en feil vurdering av soneinndelingssystemet i kommuneplanens arealdel, samt betydningen av forbudet mot \u00abvesentlig nybygging\u00bb. I kommuneplanen er arealform\u00e5let bebyggelse og anlegg delt inn i de fire sonene sentrumskjerne, byfortettingssone, ytre fortettingssone og \u00f8vrig byggesone. I sentrumskjerne og i byfortettingssone skal omr\u00e5dene utvikles med h\u00f8y tetthet, i ytre fortettingssone er det tillatt med rekkehusbebyggelse og inntil 120 % BRA, mens det i \u00f8vrig byggesone tillates \u00abeneboliger eller tomannsboliger\u00bb forutsatt at blant annet utnyttelsesgraden ikke overstiger maksimalt 45 % BRA. Basert p\u00e5 systematikken i planen m\u00e5 det legges til grunn at eneboliger og tomannsboliger som er i tr\u00e5d med kravene til utnyttelsesgrad i utgangspunktet er tillatt innenfor byggesonen. Begrensningen i at det kun tillates eneboliger og tomannsboliger medf\u00f8rer i seg selv en begrensning som gj\u00f8r at det ikke tillattes utstrakt boligbebyggelse i omr\u00e5der med d\u00e5rlig eller redusert kollektivdekning. I avslaget har kommunen lagt til grunn at tiltaket vil medvirke til en fortetting av et omr\u00e5de som kommunen p\u00e5 \u00abet overordnet og helhetlig niv\u00e5 ikke har \u00f8nske \u00e5 fortett i gjeldende kommuneplan\u00bb, selv om eiendommen er avsatt til bebyggelse og anlegg og kommuneplanen \u00e5pner opp for fortetting av eneboliger og tomannsboliger. 10 Som vist til ovenfor \u00e5pner kommuneplanen opp for boligbygning i \u00f8vrig byggesone, og det finnes derfor ikke grunnlag for \u00e5 legge til grunn at det ikke \u00f8nskes fortetting innenfor \u00f8vrig byggesone som kommunen feilaktig har lagt til grunn. Kommunen har f\u00f8lgelig lagt til grunn feil rettslig utgangspunkt i vurderingen av dispensasjon fra bestemmelsen. 3.3.3.2 Kommunal praksis Ved vurdering av s\u00f8knaden om dispensasjon m\u00e5 det tas utgangspunkt i kommunens praksis. Det vises i denne forbindelse blant annet til sakene BYGG-2023/14102, klagesak KLAGE-2023/16793 BYGG- 2023/14103, klagesak KLAGE-2023/16794, BYGG-2023/14105, klagesak KLAGE-2023/16795 BYGG- 2023/14108, klagesak KLAGE-2023/16796, BYGG-2023/14106, klagesak KLAGE-2023/16797 BYGG- 2023/14107, klagesak KLAGE-2023/16798, BYGG-2023/14109, klagesak KLAGE-2023/16799 BYGG- 2023/14110, klagesak KLAGE-2023/16801, BYGG-2023/14084, klagesak KLAGE-2023/16802. Tiltakene gjaldt oppf\u00f8ring av 8 boenheter med carport og utomhusanlegg i \u00f8vrig byggesone i n\u00e6rheten av Drotningsvik senter. Det ble gitt rammetillatelse med dispensasjon fra KPA2018 \u00a7 26.5.1 for tiltaket. Tillatelsen ble p\u00e5klaget av Statens Vegvesen, og Statsforvalteren opphevet tillatelsen med begrunnelse i at tiltaket ville tilsidesette nasjonale interesser ved at tiltaket kunne overbelaste riksvei 555 og med det forsinke utbyggingen av Sotrasambandet. Opphevingsgrunnen i de nevnte sakene er ikke relevant for dette tiltaket, og den kommunale praksisen av hvilke tiltak som kommunen tillater som innenfor \u00f8vrig byggesone som de ovennevnte tiltakene er et utslag av m\u00e5 legges til grunn i vurderingen av dispensasjon i denne saken. 3.3.3.3 Tiltaket ligger p\u00e5 en resttomt I avslaget er det vist til vedtak fra Byr\u00e5d for Byutvikling i sak 2022/189312 hvor det er uttalt at \u00abi avsatt til \u00f8vrig byggesone er det foretatt en konkret vurdering om at ytterligere byutvikling begrenses til enkeltvis resttomter i etablerte bygningsmilj\u00f8er.\u00bb Videre uttales det i avslaget at denne uttalelsen tilsier at hensynene bak bestemmelsen kan bli vesentlig tilsidesatt dersom tiltaket medf\u00f8rer ytterligere utbygging enn enkeltvise resttomter i etablerte boligomr\u00e5der, uten at det i avslaget er dr\u00f8ftet n\u00e6rmere om tiltaket utgj\u00f8r en slik ytterligere utbygging. Som redegjort for ovenfor i punkt 3.3.2 er tiltakseiendommen beliggende i omr\u00e5det Gjerdingen, nord i Olsvik i Bergen vest. De deler av omr\u00e5det som ikke er avsatt til gr\u00f8nnstruktur fremst\u00e5r som stort sett fullt utbygget, slik at oms\u00f8kte eiendom nettopp fremst\u00e5r som en av f\u00e5 resttomter i omr\u00e5det hvor det kan tillates nybygging. 11 3.3.3.4 Tiltakets plassering I avslaget det lagt til grunn at tiltaket vil v\u00e6re \u00abbilbasert\u00bb og dermed i strid med \u00f8nsket utvikling. Oms\u00f8kt tiltak ligger som nevnt i \u00f8vrig byggesone, og har som alle \u00f8vrige omr\u00e5der i \u00f8vrig byggesone mer begrenset kollektivdekning. Det er ikke slik at utbygging i \u00f8vrig byggesone av denne grunner u\u00f8nsket slik kommunen legger til grunn, tvert imot er soneinndelingen basert p\u00e5 blant annet kollektivdekning. N\u00e5r det gjelder vurderingen av trafikk m\u00e5 det etter dennes sides oppfatning vektlegges at tiltaket kun omfatter oppf\u00f8ring av 4 boenheter, slik at det er begrenset med biltrafikk som vil genereres som f\u00f8lge av tiltaket. Tiltakseiendommen er ca. 5 minutters gange til busstoppet Gjeringsskjenet, som betjenes av linje 40 og 49, som har stopp b\u00e5de ved RV555, Vestkanten og Bergen sentrum samt til skoler og barnehager i n\u00e6romr\u00e5det. Beboere vil finne n\u00f8dvendige fasiliteter som skole og barnehage, dagligvare og helsetjenester i Olsvik f\u00e5 minutters buss eller kj\u00f8ring unna, og videre de fleste service- og rekreasjonstilbud p\u00e5 Vestkanten. Olsvik er ca. 15 minutters gange fra oms\u00f8kte eiendommer. Tiltaket vil dermed ikke legge opp til vidstrakt bruk av bil. Ved vurderingen m\u00e5 det ogs\u00e5 ses hen til at n\u00e6rliggende omr\u00e5der er avsatt til b\u00e5de ytre fortettingssone, byfortettingssone og sentrumsform\u00e5l. Avstand i luftlinje til ytre forettingssone er ca. 250 meter. Dette inneb\u00e6rer at eiendommer som har hovedsakelig samme beliggenhet og tilknytning til samme infrastruktur som oms\u00f8kte tiltak i utgangspunktet kan bebygges med blokkbebyggelse med en utnyttelse p\u00e5 inntil 120 % BRA ihht. KPA \u00a7 26.4.5, uten tilsvarende begrensning som etter KPA \u00a7 26.5.1. Dette tilsier klart at hensynet bak bestemmelsen ikke tilsidesettes for oms\u00f8kte tiltak. Utklipp av plankart, KPA2018. Oms\u00f8kt tiltak markert med svart prikk mot venstre 12 3.3.3.5 Trafikksituasjon og behov for planavklaring Kommunen har videre begrunnet avslaget med at tiltaket vil medf\u00f8re en forverret trafikksituasjon og bruk av krysset FV5210 og KV41915 og at det derfor m\u00e5 er behov for \u00e5 gjennomf\u00f8res en reguleringsendring for \u00e5 avklare om det er behov for rekkef\u00f8lgekrav om utbygging av veien. Oms\u00f8kt tiltak er som nevnt regulert, og tiltaket utbygges i tr\u00e5d med reguleringsplanen og avkj\u00f8ringstillatelsen gitt i reguleringsplanen. Trafikken tiltaket medf\u00f8rer er allerede beregnet inn i trafikkgrunnlaget i veien, og medf\u00f8rer derfor ingen \u00f8kt belastning enn det som vegen og det nevnte krysset er dimensjonert for. N\u00e5r det gjelder behovet for en planavklaring s\u00e5 er behovet for oppgradering og rekkef\u00f8lgekrav vurdert i den gjeldende reguleringsplanen uten at det er funnet behov for \u00e5 vedta rekkef\u00f8lgekrav. For det tilfelle at kommunen vurderer at det er behov for en planavklaring m\u00e5 kommunen enten revidere planen eller oppheve reguleringsplanen. Behovet for en planavklaring kan ikke avsl\u00e5 s\u00f8knad om tiltak som oms\u00f8kes i tr\u00e5d med reguleringsplanen. Videre foreligger det uttalelse fra Bymilj\u00f8etaten, og tiltaket vil ogs\u00e5 omfatte oppgradering av avkj\u00f8rsel til offentlig veg til fordel for trafikksituasjonen i n\u00e6romr\u00e5det. 3.3.3.6 Oppsummering Basert p\u00e5 at tiltaket er regulert, at tiltakseiendommene har avkj\u00f8ringstillatelse, at tiltaket gjelder oppf\u00f8ring av tomannsboliger, og at tiltaket ligger kort veg fra bussholdeplass er det klart at tiltaket ikke medf\u00f8rer en vesentlig tilsidesettelse av hensynet bak forbudet mot \u00abvesentlig nybygging\u00bb i KPA2018 \u00a7 26.5.1. Vurdering av konsekvenser For at kommunen skal kunne gi dispensasjon m\u00e5 fordelene med \u00e5 gi dispensasjon v\u00e6re klart st\u00f8rre enn ulempene etter en samlet vurdering, jf. pbl. \u00a7 19-2 annet ledd. I avslaget har kommunen vurdert at det er fordel at en kan benytte restareal til familieboliger innenfor et omr\u00e5de med gode bussforbindelser og relativt kort vei til aktuelle fasiliteter, men if\u00f8lge kommunen er ulempen med at tiltaket trenger flere dispensasjoner fra gjeldende reguleringsplan, og at tiltaket medf\u00f8rer fortetting i et omr\u00e5de kommunen ikke \u00f8nsker \u00e5 fortette samt at tiltaket vil kunne medf\u00f8re fremtidige helseplager ved at kravet til st\u00f8y p\u00e5 uteoppholdsareal ikke er oppfylt. Etter denne sides vurdering viser kommunens begrunnelse av fordeler at tiltaket faktisk er en resttomt med tilstrekkelig god kollektivdekning med kort vei til aktuell kvaliteter, men at kommunen har vurdert plansituasjonen og den potensielle helseskaden ved flyst\u00f8yen feil. Dette begrunnes n\u00e6rmere i det f\u00f8lgende. 13 Eiendommen ligger som kommunen p\u00e5peker p\u00e5 en resttomt innenfor \u00f8vrig byggesone der det er \u00e5pnet opp for oppf\u00f8ring av eneboliger og tomannsboliger. Det er stor mangel p\u00e5 st\u00f8rre familieboliger i Bergen, og det m\u00e5 vurderes som en klar og vektig fordel at det etableres to tomannsboliger innenfor Bergen kommune som ligger med kort avstand til bussholdeplass og med kort avstand til andre aktuelle fasiliteter. Som redegjort for ovenfor er det ikke grunnlag for \u00e5 legge til grunn at det ikke er \u00f8nskelig med boligbygning i \u00f8vrig byggesone all tid kommuneplanen \u00e5pner opp for oppf\u00f8ring av eneboliger og tomannsboliger innenfor \u00f8vrig byggesone. At det bygges tomannsboliger innenfor et omr\u00e5de hvor det er tillatt med tomannsboliger kan derfor ikke vurderes som en ulempe. Tvert om er dette som nevnt ovenfor en klar fordel at det tilf\u00f8res familieboliger i Bergen kommune. I bergensomr\u00e5det er det stor mangel p\u00e5 familieboliger, noe som medf\u00f8rer prisstigning og \u00f8kt utflytting til nabokommunene. Utflytting til nabokommuner medf\u00f8rer i det vesentlige bilbasert bebyggelse, og alternativet til boliger i \u00f8vrig byggesone m\u00e5 vurderes som en klar fordel at ny bebyggelse oppf\u00f8res i Bergen. N\u00e5r det gjelder den fremtidige st\u00f8yplagen s\u00e5 gjelder dette kun en overskridelse av st\u00f8ykravene med 2 dB ved en fremtidig utvidelse av Bergen Lufthavn Flesland med en rullebane nr. 2. Bergen Bystyre har som nevnt vedtatt et permanent nei til rullebane nr. 2. Vurdert opp i mot den forventede utviklingen med mindre st\u00f8y fra fly m\u00e5 den hypotetiske st\u00f8yen i fremtiden vurderes som en ulempe med liten vekt. Ulempen med flyst\u00f8yen reduseres ytterligere av at tiltakseiendommen er prosjektert med store oppholdsrom med h\u00f8y takh\u00f8yde og med rik tilgang p\u00e5 dagslys, noe som kan kompensere for overskridelsen av st\u00f8ykravene. For det tilfelle at det blir st\u00f8yproblematikk p\u00e5 tiltakseiendommen i framtiden kan ulempen med st\u00f8yen ytterligere avdempes ved etablering av pergola. Samlet sett er fordelene med \u00e5 gi dispensasjon klart st\u00f8rre enn ulempene. Vilk\u00e5rene for \u00e5 gi dispensasjon er dermed innfridd. 4. AVSLUTNING Basert p\u00e5 ovennevnte er dennes side oppfatning at det for det f\u00f8rste er gode grunner til \u00e5 gi tillatelse til tiltaket, samt at kommunens avslag baserer seg p\u00e5 en feilaktig forst\u00e5else av adgangen til \u00e5 oppf\u00f8re boliger i \u00f8vrig byggesone og vurderingen av den fremtidige st\u00f8yen p\u00e5 tiltakseiendommen. P\u00e5 denne bakgrunn bes Bergen kommune om \u00e5 omgj\u00f8re avslag i sak BYGG-2024/13968 og gi tillatelse som oms\u00f8kt. Ta gjerne kontakt med undertegnede ved eventuelle sp\u00f8rsm\u00e5l i saken. 14 Med vennlig hilsen Advokatfirmaet Landsvik & Larsen AS Med vennlig hilsen Kari Seglem Larsen Advokat MNA e-post: kari@llco.no mobil: 930 48 286 15 RAPPORT Olsvikveien 166 Vurdering av flyst\u00f8y for nye tomannsboliger Kunde: Thorbj\u00f8rn Holgersen Sammendrag: Det er foretatt en vurdering av flyst\u00f8y i forbindelse med bygges\u00f8knad for to nye tomannsboliger i Olsvikveien 166, gnr/bnr. 141/5-8-13 i Bergen kommune. Eiendommene ligger i \u00f8vrig byggesone nord\u00f8st for flyplassen og er utenfor gul flyst\u00f8ysone med en rullebane (\u00e5r 2019 og 2031). Eiendommene ligger i gul flyst\u00f8ysone for prognose med to rullebaner (\u00e5r 2040). Bergen kommune stiller derfor krav om st\u00f8yutredning for \u00e5 sikre at krav til utend\u00f8rs og innend\u00f8rs st\u00f8yniv\u00e5 blir ivaretatt. Bergen Bystyre har 27.05.2020 vedtatt at det ikke skal bygges en ny rullebane nr. 2 p\u00e5 Flesland. Utend\u00f8rs st\u00f8y vurderes etter Milj\u00f8verndepartementets retningslinje T-1442 og gjeldende kommuneplan for Bergen (KPA 2018). Innend\u00f8rs st\u00f8y vurderes mot grenser i NS 8175, klasse C. Krav til st\u00f8yskjermet uteareal i KPA 2018 i \u00f8vrig byggesone er 100m2 pr. boenhet. St\u00f8yskjermet uteareal ved Hus1 (mot nord) er 62 m2. Skjermet uteareal ved Hus2 (mot s\u00f8r) er 57 m2. Prosjektet har ikke tilstrekkelig uteareal med st\u00f8yniv\u00e5 under grenseverdi p\u00e5 bakkeplan som tilfredsstiller krav i KPA 2018 for en situasjon med en ny rullebane nr. 2. Krav i KPA til stille side og antall oppholdsrom/ soverom med vindu mot stille side oppfylles uten avb\u00f8tende tiltak. Det vil ikke v\u00e6re behov for fasadetiltak ut over normal byggestandard i TEK for \u00e5 ivareta minimumskrav til innend\u00f8rs st\u00f8yniv\u00e5. Oppdragsnr: 93715-00 Rapportnr: AKU - 01 Revisjon: 0 Revisjonsdato: 16. desember 2024 Oppdragsansvarlig: Nils Einar \u00d8ritsland Pedersen Utarbeidet av: Nils Einar \u00d8ritsland Pedersen Kontrollert av: Frode Eikeland Osl www.brekkestrand.no 071 Dersom figurer og/eller bilder fra rapporten brukes i andre sammenhenger, skal Brekke & Strand Akustikk krediteres. Olsvikveien 166 Vurdering av flyst\u00f8y for nye tomannsboliger Rev. Utarbeidet Kontrollert Kommentar Nr: Navn: Dato (Egenkontroll) Navn Dato 0 NPE 13.12.2024 FEI 13.12.2024 Dokument opprettet IT arkiv: AKU-01 R 241213 Olsvikveien 166 flyst\u00f8y_A.docx Innhold: 1 Bakgrunn ............................................................................................................................................ 3 2 Benevnelser for lydniv\u00e5 ...................................................................................................................... 3 3 Underlagsdokumentasjon .................................................................................................................. 3 4 Situasjonsbeskrivelse.......................................................................................................................... 4 4.1 Planlagt bebyggelse .................................................................................................................. 5 5 Grenseverdier ..................................................................................................................................... 6 5.1 Bergen KPA2018........................................................................................................................ 6 5.1.1 Krav i KPA til tiltak i \u00d8vrig byggesone. .................................................................................. 6 5.2 Byggteknisk forskrift (TEK17) v/NS 8175:2012 ......................................................................... 7 5.3 Praktisering av st\u00f8ygrenser flyst\u00f8y ........................................................................................... 7 6 Beregningsresultater .......................................................................................................................... 8 6.1 Flyst\u00f8y ....................................................................................................................................... 8 6.2 Flyst\u00f8yniv\u00e5 p\u00e5 utend\u00f8rs oppholdsareal .................................................................................... 8 6.3 Stille side ................................................................................................................................... 9 6.4 Innend\u00f8rs st\u00f8yforhold .............................................................................................................. 9 7 KONKLUSJON .................................................................................................................................... 10 Vedlegg 1: Utdrag fra Retningslinje for behandling av st\u00f8y i arealplanlegging, T-1442/2021 ........ 11 Vedlegg 2: Fasader Hus1 ................................................................................................................. 12 Vedlegg 3: Plantegninger Hus1 ....................................................................................................... 14 Vedlegg 4: Bystyret vedtak 24.03.2021........................................................................................... 15 Vedlegg 5: Bystyret vedtak 27.05.2020........................................................................................... 16 Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 2 av 16 Olsvikveien 166 Vurdering av flyst\u00f8y for nye tomannsboliger 1 Bakgrunn Brekke & Strand Akustikk AS har etter oppdrag fra Thorbj\u00f8rn Holgersen utf\u00f8rt en st\u00f8yvurdering av eiendommen Olsvikveien 166 som ligger i gul st\u00f8ysone fra flyst\u00f8y i bergenskart.no. Det er planlagt \u00e5 rive eksisterende fritidsbolig og f\u00f8re opp to nye tomannsboliger over to plan. Adresse/eiendom: Olsvikveien 166, 5184 Olsvik Gnr/bnr. 141/5-8-13, Bergen kommune I KPA 2018 er planomr\u00e5det gitt arealform\u00e5l: \u00d8vrig byggesone (\u00d8B) 2 Benevnelser for lydniv\u00e5 Lden A-veiet ekvivalent lydniv\u00e5 for dag-kveld-natt (day-evening-night) med 5 dB / 10 dB tillegg for st\u00f8y p\u00e5 kveld/natt. Lekv,24 D\u00f8gnekvivalentniv\u00e5et uttrykker det gjennomsnittlige lydtrykk over 24 timer. LAF,max Maksimalniv\u00e5. H\u00f8yeste A-veid maksimalniv\u00e5 med tidskonstant \u00abFast\u00bb. L5AS Maksimalniv\u00e5. A- hendelsene i l\u00f8pet av en n\u00e6rmere angitt periode, dvs. et statistisk maksimalniv\u00e5 i forhold til antall hendelser. MFN Tidligere benyttet st\u00f8yenhet for maksimalt flyst\u00f8yniv\u00e5. A-veid lydniv\u00e5 som regelmessig forekommer (dvs. min 3 g/uke). Ved innf\u00f8ring av ny st\u00f8yretningslinje i 2005 (T-1442) ble enheten erstattet av L5AS. Jf. veileder M-128 kap. 9.4.2 til st\u00f8yretningslinjen T-1442 skal L5AS beregnes som MFN p\u00e5 natt for tidsrommet kl. 23-07. 3 Underlagsdokumentasjon Tabell 1 Mottatt underlagsdokumentasjon Dokument Rev. Rev. Dato Mottatt dato Digitalt kart (sosi-filer) - - 11.12.2024 Dokument til rammes\u00f8knad. - - 10.02.2023 Skisser med situasjonsplan, plan- og fasadetegninger og perspektivskisser fra Hennig Larsen Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 3 av 16 Olsvikveien 166 Vurdering av flyst\u00f8y for nye tomannsboliger 4 Situasjonsbeskrivelse Eiendommene ligger i gul st\u00f8ysone for flyst\u00f8y. Oversiktskart er vist i Figur 1. Situasjonsplan for planlagt bebyggelse p\u00e5 eiendommene er vist i Figur 2. Figur 1: Oversiktskart. Olsvikveien 166 er markert. Fra norgeskart.no Figur 2: Situasjonsplan med planlagt bebyggelse p\u00e5 eiendommene. Fra ARK. Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 4 av 16 Olsvikveien 166 Vurdering av flyst\u00f8y for nye tomannsboliger 4.1 Planlagt bebyggelse Det er planlagt \u00e5 oppf\u00f8re to stk. tomannsboliger p\u00e5 eiendommene. Hus1 (bolig 1 og 2) er plassert mot nord og Hus2 (bolig 3 og 4) er plassert mot s\u00f8r p\u00e5 eiendommene. Adkomstvei og parkering er plassert mot \u00f8st. Plassering av bygninger er vist i Figur 3. Bygningene g\u00e5r over to plan med soverom mot \u00f8st og stue/kj\u00f8kken mot vest. Bygningene har like plantegninger og like fasader men ulike m\u00f8neretninger. Fasader for Hus1 er vist i vedlegg 2. Plantegninger for Hus1 er vist i vedlegg 3. HUS 1 HUS 2 Figur 3: Planlagt bebyggelse med markering av tomtegrense med r\u00f8d stiplet strek og byggegrense med svart stiplet strek. Bl\u00e5 markering viser fotavtrykk 1. etasje. Fra ARK. Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 5 av 16 Olsvikveien 166 Vurdering av flyst\u00f8y for nye tomannsboliger 5 Grenseverdier 5.1 Bergen KPA2018 Bergen kommune har i kommuneplanens arealdel 2018 (KPA) vedtatt \u00abBestemmelser og retningslinjer\u00bb. St\u00f8ygrenser i KPA er rettslig bindende og er de samme som gul og r\u00f8d sone i Klima- og Milj\u00f8verndepartementets retningslinje for st\u00f8y i arealplanlegging T- 14421. Mer utfyllende gjennomgang av T-1442 er gitt i vedlegg 1. R\u00f8d sone beskriver h\u00f8yeste st\u00f8yniv\u00e5 n\u00e6rmest lydkilden. Gul sone ligger utenfor r\u00f8d sone og er en vurderingssone med middels st\u00f8ybelastning. Hvit sone er utenfor gul sone og er definert som omr\u00e5der uten skadelig st\u00f8ybelastning. For \u00e5 tilfredsstille krav i KPA til st\u00f8y p\u00e5 utend\u00f8rs oppholdsareal og utenfor vinduer for bolig m\u00e5 grenseverdier i Tabell 2 oppfylles. Tabell 2: Grenseverdier for st\u00f8y p\u00e5 utend\u00f8rs oppholdsarealer og utenfor vinduer (innfallende lydtrykkniv\u00e5). St\u00f8yniv\u00e5 p\u00e5 uteoppholdsareal og utenfor vinduer St\u00f8yniv\u00e5 utenfor soverom, St\u00f8ykilde til rom med st\u00f8yf\u00f8lsomt bruksform\u00e5l natt kl. 23-07 Flytrafikk Lden 52 dB L5AS 80 dB 5.1.1 Krav i KPA til tiltak i \u00d8vrig byggesone. Tiltak i st\u00f8ybelastet omr\u00e5de tilsvarende gul st\u00f8ysone kan tillates dersom det dokumenteres at f\u00f8lgende kriterier er oppfylt: Alle boenheter skal ha minst en fasade som vender mot stille side der st\u00f8yniv\u00e5et ikke overstiger nedre grenseverdi for gul sone. Minimum halvparten av oppholdsrom og minst 1 soverom skal ha minst 1 vindu som kan \u00e5pnes mot stille side. St\u00f8yniv\u00e5 skal ikke overstige nedre grenseverdi for r\u00f8d sone ved st\u00f8yutsatt side. Bestemmelser stiller krav til gode og hensiktsmessige utend\u00f8rs oppholdsareal. I \u00f8vrig byggesone skal det etableres minimum 100 m2 uteoppholdsareal pr. boenhet utformet som privat uteareal p\u00e5 tomten. o Uteoppholdsareal i \u00f8vrig byggesone kan ikke v\u00e6re p\u00e5 tak/altan. o Uteoppholdsareal kan ikke v\u00e6re del av bebygd areal. o Uteoppholdsareal som medregnes i arealberegning skal ikke v\u00e6re st\u00f8yutsatt. o Minst 50% av uteoppholdsareal skal ha sol i 4 timer ved v\u00e5rjevnd\u00f8gn. 1T-1442/2021 Retningslinje for behandling av st\u00f8y i arealplanlegging, Klima- og milj\u00f8departementet, juni. 2021. 2 Grenseverdier til maksimalt st\u00f8yniv\u00e5 ute og innend\u00f8rs i nattperioden gjelder for 10 eller flere enkelthendelser som overskrider grenseverdien. Ikke enkelthendelser. Se definisjon av MFN i kapittel 2. Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 6 av 16 Olsvikveien 166 Vurdering av flyst\u00f8y for nye tomannsboliger 5.2 Byggteknisk forskrift (TEK17) v/NS 8175:2012 Innend\u00f8rs lydforhold reguleres av Byggteknisk forskrift (TEK17) til plan og bygningsloven. TEK sier f\u00f8lgende: \u00abLydforhold skal v\u00e6re tilfredsstillende for personer som oppholder seg i byggverk og p\u00e5 uteoppholdsareal avsatt for rekreasjon og lek. Krav til lydforhold gjelder ut fra forutsatt bruk, og kan oppfylles ved \u00e5 tilfredsstille lydklasse C i Norsk Standard NS 8175:2012 Lydforhold i bygninger Lydklasser for ulike bygningstyper.\u00bb TEK viser til lydkrav i Norsk Standard NS 8175:2012 (utdrag i tabell 3): Tabell 3: Lydklasser for boliger. Innend\u00f8rs lydniv\u00e5 fra utend\u00f8rs lydkilder, ref. NS 8175:2012 tab. 4. Type brukeromr\u00e5de Grenseverdi lydklasse C I oppholds- og soverom fra utend\u00f8rs lydkilder LAeq24t I soverom fra utend\u00f8rs lydkilder, i tidsrommet kl. 23-07 LAF,max * *Gjelder for 10 eller flere hendelser som overskrider grenseverdien pr. natt. Ikke enkelthendelser. 5.3 Praktisering av st\u00f8ygrenser flyst\u00f8y SINTEF har utf\u00f8rt beregninger av flyst\u00f8ysoner for omr\u00e5det rundt Bergen lufthavn, Flesland etter grenseverdier i T-1442. (Se utfyllende informasjon om T-1442 i vedlegg 1.) I perioden 2018-2021 la Bergen kommune til grunn den mest belastede st\u00f8ysituasjonen fra SINTEF beregning utf\u00f8rt i 20182. St\u00f8ysoner fra denne rapporten er tatt med som hensynsoner i kart til KPA 2018. St\u00f8yberegningene i 2018 er beregnet for 1 rullebane: Dagens trafikk \u00e5r 2017. 1 rullebane: Prognose for \u00e5r 2028. 2 rullebaner: Prognose for \u00e5r 2060. Praksisen med \u00e5 bruke perspektiv til \u00e5r 2060 er som Bystyresak 24.03.2021 foresl\u00e5tt endret til 10-20 \u00e5r frem i tid. Se vedlegg 4. Etter vedtak i Bergen bystyre i 2021 om \u00e5 endre perspektiv til 10-20 \u00e5r frem i tid har SINTEF34 utf\u00f8rt revidert beregning av flyst\u00f8y i 2021. Det er beregnet for: 1 rullebane: Dagens trafikkm\u00f8nster \u00e5r 2019. 1 rullebane: Framtidig situasjon med framskrevet trafikkm\u00f8nster og nye flytyper \u00e5r 2031. 2 rullebaner: Perspektiv med framtidig situasjon \u00e5r 2040. Fra medio 2021 har Bergen kommune lagt til grunn den mest belastede st\u00f8ysituasjonen fra SINTEF beregning utf\u00f8rt i 2021. Bergen Bystyre har 27.05.2020 vedtatt at det ikke skal bygges en ny rullebane nr. 2 p\u00e5 Flesland. Se vedlegg 5. 2 Rapport 2018:01063 St\u00f8ykartlegging for Bergen lufthavn, Flesland. I henhold til retningslinje T-1442/2016, datert 23.10.2018. 3 Rapport 2021:00321 St\u00f8yberegning for Bergen lufthavn Flesland, Situasjon etter 2040 med to rullebaner, datert 18.03.2021. 4 Rapport 2021:00685 St\u00f8yberegning for Bergen lufthavn Flesland 1RWY, datert 07.07.2021. Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 7 av 16 Olsvikveien 166 Vurdering av flyst\u00f8y for nye tomannsboliger 6 Beregningsresultater 6.1 Flyst\u00f8y I Tabell 4 vises SINTEF sine beregninger fra 2021 for eiendommene. Beregningsh\u00f8yden er +4 meter h\u00f8yde over eksisterende terreng uten bebyggelse. Tabell 4: Flyst\u00f8yniv\u00e5 for Olsvikveien 166, beregnet for 4 meters h\u00f8yde, uten bebyggelse. St\u00f8yprognose Lden LAeq,24h L5AS (MFN_NIGHT) 2019, dagens situasjon 46 dB 44 dB 62 dB 2031, situasjon med 1 rullebane 47 dB 44 dB 62 dB 2040, Perspektiv, situasjon med 2 rullebaner 54 dB 52 dB 71 dB Beregnet flyst\u00f8yniv\u00e5 for eiendommen viser at st\u00f8yniv\u00e5et for 2040 med to rullebaner er i nedre del av gul sone (Lden > 52 dB). For 2019 og 2031 ligger eiendommene klart utenfor gul st\u00f8ysone. 6.2 Flyst\u00f8yniv\u00e5 p\u00e5 utend\u00f8rs oppholdsareal Brekke & Strand har i tillegg foretatt en detaljert simulering av hvilken skjermingseffekt som kan forventes med planlagte bygninger plassert i terrenget. Beregningene er gjort for mottakerh\u00f8yde +1,5 meter over lokalt terreng som er vanlig h\u00f8yde ved st\u00f8yberegninger p\u00e5 uteoppholdsareal5. Terrenget er modellert og planert med de h\u00f8yder som er vist i mottatt tegningsunderlag. Flytras\u00e9ene er modellert basert p\u00e5 informasjon i flyst\u00f8yrapportene fra SINTEF. Den detaljerte vurderingen brukes i kombinasjon med SINTEF sine beregningsverdier i Tabell 4 til \u00e5 visualisere st\u00f8rrelse p\u00e5 skjermet uteoppholdsareal. Eiendommen Olsvikveien 166 vil havne innenfor gul st\u00f8ysone i prognose 2040 med to rullebaner. Den detaljerte simuleringen viser at deler av uteomr\u00e5der n\u00e6r fasade nord, \u00f8st og s\u00f8r for planlagte boliger vil ha st\u00f8yniv\u00e5 Lden Skjermet uteareal ved Hus1 (mot nord) er 62 m2. Skjermet uteareal ved Hus2 (mot s\u00f8r) er 57 m2. Skjermet uteareal for planlagte boliger er innenfor r\u00f8d strek i Figur 4. Mye av skjermet areal er p\u00e5 planlagt parkering og adkomstareal. ARK m\u00e5 vurdere om skjermet areal tilfredsstiller \u00f8vrige krav til uteoppholdsareal i KPA og om skjermet areal kan godkjennes som MUA (minste uteoppholdsareal). 5 T-1442-2021 kapittel 2.4, fjerde avsnitt. Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 8 av 16 Olsvikveien 166 Vurdering av flyst\u00f8y for nye tomannsboliger Figur 4 Visualisering av skjermet uteareal i +1,5 m h\u00f8yde over planlagt terreng. Areal innenfor r\u00f8d strek blir skjermet av bygningene. Grense for gul sone er satt til Lden 6.3 Stille side Boligene oppn\u00e5r stille side ved fasader mot nord, \u00f8st og s\u00f8r. Alle soverom har vindu mot stille side. Alle boliger er gjennomg\u00e5ende. Krav i KPA om planl\u00f8sning og stille side er oppfylt. 6.4 Innend\u00f8rs st\u00f8yforhold Normal fasadedemping for en bolig som tilfredsstiller TEK17 er mer enn 25 dB, dvs. at innend\u00f8rs st\u00f8yniv\u00e5 vil v\u00e6re minst 25 dB lavere enn st\u00f8yniv\u00e5et foran fasade (forutsatt lukket vindu). Dersom utend\u00f8rs lydniv\u00e5 er Lden 55 dB eller lavere vil krav til innend\u00f8rs lydniv\u00e5 v\u00e6re tilfredsstilt. Boligene ligger i nedre del av gul st\u00f8ysone fra flyst\u00f8y med beregnet st\u00f8yniv\u00e5 opptil Lden 54 dB p\u00e5 tak. Innend\u00f8rs st\u00f8yniv\u00e5 vil v\u00e6re tilfredsstilt med normal byggestandard. Dersom det er \u00f8nske om ekstra gode innend\u00f8rs lydforhold vil vi anbefale \u00e5 montere vinduer med lydreduksjonstall Rw + Ctr = 32 dB eller h\u00f8yere i oppholdsrom med vinduer i fasade mot s\u00f8r, vest og nord. Det er normalt liten \u00f8kning i kostnad mellom vinduer som klarer energikrav og lyddempende vinduer. Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 9 av 16 Olsvikveien 166 Vurdering av flyst\u00f8y for nye tomannsboliger Kommentar til maksimalniv\u00e5 innend\u00f8rs Det gj\u00f8res oppmerksom p\u00e5 at selv om krav til innend\u00f8rs st\u00f8yniv\u00e5 er ivaretatt, vil maksimalniv\u00e5 fra fly/helikopter som passerer n\u00e6r boligen kunne v\u00e6re godt h\u00f8rbare innend\u00f8rs. Eventuelle fasadetiltak for \u00e5 redusere st\u00f8yniv\u00e5et ytterligere omfatter typisk oppgradert fasadekonstruksjon, bedre lydvinduer og bedre lydisolasjon i taket. Dersom det er \u00f8nskelig med vurdering ut over krav, kan dette gj\u00f8res p\u00e5 foresp\u00f8rsel. 7 KONKLUSJON Boligprosjektet ligger utenfor gul st\u00f8ysone for flyst\u00f8y med en rullebane (\u00e5r 2019 og 2031). Boligprosjektet i nedre del av gul st\u00f8ysone for flyst\u00f8y med to rullebaner (\u00e5r 2040). Boligprosjektet overholder krav i KPA til planl\u00f8sning og stille side. Boligprosjektet har ikke tilstrekkelig antall kvadratmeter uteoppholdsareal for alle gjeldende flyst\u00f8yprognoser. \u00d8vrige krav til uteoppholdsareal i KPA m\u00e5 vurderes av ARK. Krav til innend\u00f8rs st\u00f8yniv\u00e5 jf. TEK kan overholdes uten tiltak utover normal byggestandard. Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 10 av 16 Olsvikveien 166 Vurdering av flyst\u00f8y for nye tomannsboliger Vedlegg 1: Utdrag fra Retningslinje for behandling av st\u00f8y i arealplanlegging, T-1442/2021 Klima- og Milj\u00f8departementets retningslinje for behandling av st\u00f8y i arealplanlegging T- 1442 skal legges til grunn ved arealplanlegging og behandling av enkeltsaker etter plan- og bygningsloven. For \u00e5 tilfredsstille retningslinjens krav til st\u00f8y p\u00e5 utend\u00f8rs oppholdsareal og utenfor vinduer for bolig m\u00e5 grenseverdier i tabell 5 oppfylles. Tabell 5 Grenseverdier for st\u00f8y, p\u00e5 utend\u00f8rs oppholdsarealer og utenfor vinduer, innfallende lydtrykkniv\u00e5. St\u00f8ykilde St\u00f8yniv\u00e5 p\u00e5 uteoppholdsareal St\u00f8yniv\u00e5 utenfor soverom, og utenfor vinduer til rom med natt kl. 23-07 st\u00f8yf\u00f8lsomt bruksform\u00e5l Fly Lden 52 dB L5AS 80 dB Videre er f\u00f8lgende presiseringer til grenseverdiene angitt i T-1442: Grenseverdien for uteplass m\u00e5 v\u00e6re tilfredsstilt for et n\u00e6romr\u00e5de i tilknytning til bygningen som er avsatt og egnet til opphold og rekreasjonsform\u00e5l. Beregningsh\u00f8yden skal v\u00e6re minimum 1,5 meter over terreng, eventuelt over balkong- eller terrassegulv. Krav til maksimalt st\u00f8yniv\u00e5 i nattperioden gjelder der det er mer enn 10 hendelser pr. natt. I retningslinjen er det definert grenseverdier for st\u00f8ysoner som gir f\u00f8ringer for planlagt arealbruk. Grenseverdiene er gitt i tabell 6. Tabell 6 Kriterier for soneinndeling. Alle tall i dB, innfallende lydtrykkniv\u00e5. St\u00f8ykilde Gul sone R\u00f8d sone Utend\u00f8rs Utend\u00f8rs Utend\u00f8rs Utend\u00f8rs st\u00f8yniv\u00e5 st\u00f8yniv\u00e5 i nattp. st\u00f8yniv\u00e5 st\u00f8yniv\u00e5 i nattp. kl. 23-07 kl. 23-07 Fly Lden 52 dB L5AS 80 dB Lden 62 dB L5AS 90 dB Gul sone er en vurderingssone hvor kommunene b\u00f8r vise varsomhet med \u00e5 tillate etablering av nye boliger, sykehus, pleieinstitusjoner, fritidsboliger, skoler og barnehager. I utgangspunktet b\u00f8r slik bebyggelse bare tillates dersom man gjennom avb\u00f8tende tiltak tilfredsstiller grenseverdiene i Tabell 5. Ved etablering av nye bygninger med st\u00f8yf\u00f8lsomt bruksform\u00e5l i gul sone, skal kommunen kreve en st\u00f8yfaglig utredning som synliggj\u00f8r st\u00f8yniv\u00e5er ved ulike fasader p\u00e5 de aktuelle bygningene og p\u00e5 uteoppholdsareal. Utredningen skal foreligge samtidig med planforslag i plansaker eller ved s\u00f8knad om rammetillatelse i byggesaker. Utredningen b\u00f8r belyse innend\u00f8rs og utend\u00f8rs st\u00f8yniv\u00e5er ved alternative l\u00f8sninger for plassering av bebyggelse, og aktuelle avb\u00f8tende tiltak. Det skal legges vekt p\u00e5 at alle boenheter f\u00e5r en stille side, og tilgang til egnet uteoppholdsareal med tilfredsstillende st\u00f8yforhold. R\u00f8d sone angir et omr\u00e5de som p\u00e5 grunn av det h\u00f8ye st\u00f8yniv\u00e5et er lite egnet til st\u00f8yf\u00f8lsomme bruksform\u00e5l. I r\u00f8d sone b\u00f8r kommunen derfor ikke tillate etablering av boliger, sykehus, pleieinstitusjoner, fritidsboliger, skoler og barnehager. Kommunen b\u00f8r ogs\u00e5 v\u00e6re varsom med \u00e5 tillate annen ny bebyggelse eller arealbruk med st\u00f8yf\u00f8lsomt bruksform\u00e5l. Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 11 av 16 Olsvikveien 166 Vurdering av flyst\u00f8y for nye tomannsboliger Vedlegg 2: Fasader Hus1 Figur 5: Hus1 fasade \u00f8st. (Hus2 har lik fasade i 1. etasje og 2. etasje men motsatt m\u00f8neretning.) Figur 6: Hus1 fasade s\u00f8r. (Hus2 har lik fasade i 1. etasje og 2. etasje men motsatt m\u00f8neretning.) Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 12 av 16 Olsvikveien 166 Vurdering av flyst\u00f8y for nye tomannsboliger Figur 7: Hus1 fasade vest. (Hus2 har lik fasade i 1. etasje og 2. etasje men motsatt m\u00f8neretning.) Figur 8: Hus1 fasade nord med Hus2 i bakgrunnen. (Hus2 har lik fasade i 1. etasje og 2. etasje men motsatt m\u00f8neretning.) Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 13 av 16 Olsvikveien 166 Vurdering av flyst\u00f8y for nye tomannsboliger Vedlegg 3: Plantegninger Hus1 Figur 9: Hus1 plantegning 1. etasje. (Hus2 har lik planl\u00f8sning.) Figur 10: Hus1 plantegning 2. etasje. (Hus2 har lik planl\u00f8sning men motsatt m\u00f8neretning.) Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 14 av 16 Olsvikveien 166 Vurdering av flyst\u00f8y for nye tomannsboliger Vedlegg 4: Bystyret vedtak 24.03.2021 Utdrag fra: https://www.bergen.kommune.no/politikere-utvalg/api/fil/bk360/4300266/Innstilling-vedtak- Interpellasjon-nr-11-fra-Didrik-Fasmer-H-vedrorende-bruk-av-retningslinjer-for-stoy-BEBY-24-03-2021 er vist under: Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 15 av 16 Olsvikveien 166 Vurdering av flyst\u00f8y for nye tomannsboliger Vedlegg 5: Bystyret vedtak 27.05.2020 Utdrag fra: https://www.bergen.kommune.no/politikere-utvalg/api/fil/bk360/3149395/Innstilling-vedtak- Interpellasjon-nr-17-fra-Odd-Arild-Viste-R-vedrorende-Nei-til-ny-rullebane-pa-Flesland-Bergen- bystyre-27-05-2020 er vist under: Rapportnr: AKU - 01 Revisjon: 0 Oppdragsnr.: 93715-00 16. desember 2024 Side: 16 av 16 "
}