{
  "dokument_id": "3f08c7a9-efb4-54d2-ac34-bdb56193b20b",
  "doc_type": "case_attachment",
  "kommune": 4601,
  "tittel": "Informasjon om ny handlingsplan for inkludering og arbeid.",
  "url": "https://bergen.kommune.no/politikere-utvalg/api/fil/bk360/10507609/Informasjon-om-ny-handlingsplan-for-inkludering-og-arbeid-",
  "tekst": " Ruspolitisk r\u00e5d Saksframstilling V\u00e5r referanse: 2024/34043-28 Saksbehandler: Rune Tj\u00f8svold Informasjon om ny handlingsplan for inkludering og arbeid. Hva saken gjelder: Byr\u00e5d for barnevern, sosiale tjenester og mangfold har startet arbeid med ny \u00abHandlingsplan for \u00f8kt inkludering og arbeid\u00bb. Planen skal erstatte \u00abHandlingsplan mot fattigdom med s\u00e6rlig vekt p\u00e5 barnefamiliers situasjon\u00bb som ble vedtatt i Bergen bystyre 16.11.2016 i sak 249/16. Planens form\u00e5l og forankring: Form\u00e5let med handlingsplan for \u00f8kt inkludering og arbeid er \u00e5 sikre at flere skal kunne skaffe seg utdanning eller jobb og klare seg selv. Videre skal planen sikre mulighet til deltakelse for innbyggere i Bergen gjennom \u00e5 prioritere utsatte grupper og utjevne sosiale forskjeller. I planen styres innsatsen for \u00e5 sikre at flere kommer seg ut av varig fattigdom, med m\u00e5l og tiltak innenfor omr\u00e5dene inntektssikring, arbeid og kvalifisering til arbeid, bolig, skole og barnehage, idrett og kultur, frivillighet og samordnet innsats. Planr\u00e5dgivere informerer om innspillsm\u00f8tet som ble gjennomf\u00f8rt den 7. mai 2024, og om status for planarbeidet s\u00e5 langt. R\u00e5det gis anledning til \u00e5 gi innspill i r\u00e5dsm\u00f8tet. Forslag til vedtak: Informasjon tas til etterretning. Dato: 27. mai 2024 1 "
}