{
  "dokument_id": "d2813ba8-4e96-56fe-84ff-1a193f87f043",
  "doc_type": "case_presentation",
  "kommune": 5501,
  "tittel": "Orientering om fremdrift og alternativer for permanent plassering av TRINT ",
  "url": "https://innsyn.tromso.kommune.no/application/getMoteDokument?dokid=2001896361",
  "tekst": "Arkivsaksnr. 24/11046-23 Saksbehandler Silje Johansen Elvenes Saksgang M\u00f8tedato Formannskapet 04.02.2025 Oppvekst- og utdanningsutvalget 31.01.2025 Orientering om fremdrift og alternativer for permanent plassering av TRINT Kommunedirekt\u00f8rens innstilling til vedtak: Informasjon om fremdrift og alternativer for permanent plassering av TRINT tas til orientering. Stig Tore Johnsen Mette Moh\u00e5g Kommunedirekt\u00f8r Direkt\u00f8r avdeling for bymilj\u00f8 1 Hva saken gjelder Det har over tid v\u00e6rt fokus p\u00e5 at Troms\u00f8 International School, TRINT, ikke har en permanent plassering, noe som skaper usikkerhet for skolens mulighet til \u00e5 drifte videre. Kommunen v/seksjon for eiendom har over lengre tid jobbet med \u00e5 finne en permanent lokasjon til skolen. Saksutredning TRINT holder i dag til i egen brakkerigg i Minnelundvegen 15, p\u00e5 eiendommen gnr. 119, bnr. 3570. Eiendommen eies av Universitetet i Troms\u00f8 \u2013 Norges arktiske universitet, UiT. Troms\u00f8 kommune leier arealet av UiT og fremleier til TRINT. Leieavtalen gjelder frem til 31.08.2026. Administrasjonen har vurdert flere ulike alternativer for \u00e5 finne en permanent plassering til skolen. For det f\u00f8rste har det v\u00e6rt vurdert om kommunen har tilgengelige arealer som kan festes bort til TRINT. Det er konkludert med at Troms\u00f8 kommune ikke eier arealer som er egnet, eller fra TRINT sin side ansett som aktuell til dette form\u00e5let. Videre har det v\u00e6rt vurdert om Troms\u00f8 kommune kan erverve arealet skolen bruker i dag av UiT, eventuelt gjennomf\u00f8re ett makebytte, slik at Troms\u00f8 kommune som eier av arealet kan feste det bort til TRINT. Det har v\u00e6rt god dialog med blant annet universitetets administrasjonsdirekt\u00f8r J\u00f8rgen Fossland. Det ble imidlertid tidlig avklart at det ikke var aktuelt \u00e5 g\u00e5 videre med makebytte. Dette fordi Troms\u00f8 kommune ikke har noen arealer UiT vurderer som egnet, og fordi UiT uansett ikke ser behov for mulige areal. Det er ogs\u00e5 avklart at Universitetet ikke ser det som aktuelt \u00e5 g\u00e5 videre med salg p\u00e5 n\u00e5v\u00e6rende tidspunkt. UiT vil kort sagt ikke avhende arealet. Selv om Troms\u00f8 kommune skulle f\u00e5tt h\u00e5nd om arealet vil arbeidet med \u00e5 f\u00e5 en permanent plassering av TRINT p\u00e5 denne eiendommen v\u00e6re b\u00e5de tid- og kostnadskrevende. Der er p\u00e5vist blyforurensing i grunnen i omr\u00e5det, noe som kan medf\u00f8re behov for tiltak. Videre har skolen v\u00e6rt avhengig av en rekke dispensasjoner for \u00e5 f\u00e5 den midlertidige byggetillatelsen de har i dag. Dersom skolen skal plasseres her permanent vil dette trolig kreve ny reguleringsplan. Dette vil v\u00e6re b\u00e5de tid- og kostnadskrevende, beheftet med reguleringsrisiko og dessuten m\u00e5 kostnadskrevende rekkef\u00f8lgekrav p\u00e5regnes. I forbindelse med at Troms\u00f8 kommune n\u00e5 jobber med en ny overordnet skolestruktur, ser vi p\u00e5 muligheten for \u00e5 plassere TRINT i en av kommunens eksisterende skolebygninger. P\u00e5 n\u00e5v\u00e6rende tidspunkt vet vi ikke hvilken skole som eventuelt kan v\u00e6re aktuell, men kartlegging viser at Troms\u00f8 kommune har god kapasitet i eksisterende skolebygninger. Hvis vi finner plass til TRINT p\u00e5 en egnet skole og saken holder forventet fremdrift, er det mulig at TRINT kan flytte inn i eksisterende skolelokaler til skolestart h\u00f8sten 2026. Det er forventet at ny skolestruktur skal behandles politisk i l\u00f8pet av v\u00e5ren 2025. Etter dette vil vi vite mer om hvilke l\u00f8sninger som er aktuelle. Ettersom TRINT har behov for forutberegnelighet, har seksjon for eiendom dialog med UiT om muligheten for \u00e5 inng\u00e5 avtale om opsjon p\u00e5 forlengelse av dagens leieavtale p\u00e5 inntil ett \u00e5r. Konklusjon Det jobbes videre med muligheten til \u00e5 plassere TRINT i en av kommunens eksisterende skolebygninger. For \u00e5 gi TRINT trygget for videre drift jobbes det videre med en opsjonsavtale som gir rett til \u00e5 forlenge dagens leieavtale med UiT i inntil ett \u00e5r. 2 Vedtakskompetanse Formannskapet Vedlegg 3 "
}