{
  "dokument_id": "e7de324b-e9c3-5353-962e-af31a6fb0da9",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for \u00c5sane nord avl\u00f8pssanering, entreprise 001",
  "url": "https://bergen.kommune.no/politikere-utvalg/api/fil/bk360/12471235/Framstilling-Gjennomforingsvedtak-for-Asane-nord-avlopssanering-entreprise-001",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/56793-32 Gjennomf\u00f8ringsvedtak for \u00c5sane nord avl\u00f8pssanering, entreprise 001 Hva saken gjelder: Bystyret behandlet konseptvalg for sanering av avl\u00f8psutslipp i \u00c5sane nord i sak 146/24. Vedtatt konsept for \u00e5 oppn\u00e5 sekund\u00e6rrensing i \u00c5sane nord er \u00e5 benytte eksisterende Kvernevik sekund\u00e6rrenseanlegg, og bygge nytt overf\u00f8ringsanlegg fra \u00c5sane nord til Kvernevik. Saneringen er delt opp i 12 entrepriser og denne saken gjelder gjennomf\u00f8ringsvedtak for f\u00f8rste entreprise for \u00c5sane nord avl\u00f8pssanering. Kartet nedenfor viser inndeling i entrepriser for overf\u00f8ringsledningene og plassering av avl\u00f8pspumpestasjoner i vedtatt tras\u00e9. Omr\u00e5de for Entreprise 001 er markert med r\u00f8d ring p\u00e5 kartet ovenfor. 1 Fagetatens vurdering og anbefaling: \u00c5sane nord omfatter et omr\u00e5de med totalt 5 600 PE (personekvivalenter) i dag, der ca. 50 % er tilknyttet eksisterende mekaniske renseanlegg p\u00e5 Hylkje, Steinest\u00f8 eller Tellevik. Resterende 50 % har private l\u00f8sninger. Med den l\u00f8sningen som ligger til grunn n\u00e5 vil totalt 5 300 PE av de 5 600 PE bli tilknyttet Kvernevik renseanlegg. Dette utgj\u00f8r en tilknytning p\u00e5 94 % for avl\u00f8p. Totalt vil utbyggingen omfatte bygging av 12-15 pumpestasjoner, 10 km pumpeledninger, 8,8 km selvfallsledninger og 1,6 km med borehull. Entreprise 001 omfatter etablering av nytt og omlegging av eksisterende vann- og avl\u00f8psanlegg, samt oppdimensjonering av avl\u00f8psnettet i Kvernevikstemma. Prosjektet omfatter 492 m avl\u00f8psledning og 432 m vannledning, etablering av 13 nye avl\u00f8pskummer og 9 vannkummer. I tillegg skal eksisterende h\u00f8yspentkabel legges om. Samarbeid Prosjektet gjennomf\u00f8res i samarbeid med kabeletat (omlegging av h\u00f8yspent). Bergen Vann er byggherre i prosjektet. Bergen Vann vil benytte intern byggeleder i prosjektet. Usikkerhetsanalyse Bergen Vann har gjennomf\u00f8rt en intern usikkerhetsanalyse for prosjektet. Marked, grunnforhold og prosjekteringsgrunnlag er identifisert som de st\u00f8rste usikkerhetsfaktorene. P50 for prosjektet er beregnet til 34,1 mill. og P85 er 40 mill. (avrundet). Fremdrift Planlagt byggetid er ansl\u00e5tt til 18 m\u00e5neder. Kontrakt vil bli inng\u00e5tt n\u00e5r gjennomf\u00f8ringsvedtak foreligger. Det er \u00f8nskelig med oppstart i 2. eller 3. kvartal 2025 og ferdigstillelse i l\u00f8pet av 2026. \u00d8konomiske konsekvenser: Prosjektet er innarbeidet i vedtatt Handlings- og \u00f8konomiplan (H\u00d8P) 2025-2028 under budsjettposten \u00c5sane nord avl\u00f8psnett trinn 1 som omfatter mer enn entreprise 001. Budsjettpost 2025 2026 2027 2028 2029 2030 2031 2032 Sum \u00c5sane nord avl\u00f8psnett trinn 1 1,2 1,3 11,0 0,0 0,0 1,2 1,2 10,5 26,2 \u00c5sane nord avl\u00f8psnett trinn 1 25,2 23,8 69,0 0,0 36,6 50,0 30,0 0,5 235,1 Sum 26,3 25,0 80,0 0,0 36,6 51,2 31,2 11,0 261,3 Prosjektet (entreprise 001) vil bli skilt ut som egen budsjettpost fra budsjettposten i tabellen ovenfor. Den nye budsjettposten vil f\u00e5 samme navn som selve prosjektet. Budsjettpost Prosjekt 2025 2026 2027 Sum \u00c5sane nord va- anlegg del 1 \u00c5sane nord va-anlegg del 1 Kvernevikstemma 823024 Kvernevikstemma 0,5 3,0 0,5 4,0 \u00c5sane nord va- anlegg del 1 \u00c5sane nord va-anlegg del 1 Kvernevikstemma 923024 Kvernevikstemma 3,5 27,0 5,5 36,0 Sum 4,0 30,0 6,0 40,0 2 Budsjettet vil, i revidert budsjett 2025 og rullering av H\u00d8P, bli periodisert p\u00e5 nytt i henhold til oppdatert fremdrift. Budsjettbel\u00f8p i 2027 utgj\u00f8r differansen mellom P50 og P85. Driftskostnader Endringer i driftskostnader vil bli dekket av budsjetterte midler til aktivitetsvekst pga. nye va- anlegg og ledningsnett. Kapitalkostnader Renter og avdrag av investeringen f\u00f8lger avskrivningstiden p\u00e5 40 og inng\u00e5r i fremtidige gebyr for abonnentene. Dette prosjektet tilsvarer, ved P85, en gebyr\u00f8king p\u00e5 kr. 2,- for vann og kr. 11,- for avl\u00f8p det f\u00f8rste \u00e5ret og vil deretter gradvis avta ettersom \u00e5rlige avdrag p\u00e5 gjelden vil redusere rentegrunnlaget for p\u00e5f\u00f8lgende \u00e5r. Denne \u00f8kingen m\u00e5 ogs\u00e5 ses i sammenheng med at ferdig nedbetalte prosjekter hvert \u00e5r g\u00e5r ut av gebyrgrunnlaget (reduserer gebyrene). I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5-\u00e5rige swap-rente med et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 3,9 29,6 33,6 Avdrag 2,0 38,1 40,0 Sum renter og avdrag 5,9 67,7 73,6 Bel\u00f8pene i tabellen er basert p\u00e5 de rentesatsene som ble lagt til grunn i H\u00d8P 25-28 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: I kommunens utslippstillatelse fra Statsforvalteren er det krav om sekund\u00e6rrensing av avl\u00f8p. Prosjektet er forankret i Hovedplan for avl\u00f8p og vannmilj\u00f8 2024/2033, enstemmig vedtatt av bystyret i m\u00f8te 29.01.2025 sak 20/25. Det f\u00f8lger av hovedplanens pkt. 6.2 at avl\u00f8psh\u00e5ndteringen i Bergen skal tilfredsstille krav i utslippstillatelsen fra Statsforvalter og Mattilsynet. Planens pkt. 6.3.4 Avl\u00f8psrensing forutsetter at \u00c5sane nord skal oppgraderes til sekund\u00e6rrensing Byr\u00e5det viser til at bystyret allerede har vedtatt konsept og tras\u00e9valg for hele \u00c5sane nord avl\u00f8pssanering i sak 146/24. N\u00e5 er det klart for \u00e5 starte opp med f\u00f8rste del i omr\u00e5det Kvernevikstemma. Byr\u00e5det anbefaler at prosjektet gjennomf\u00f8res. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3.g er det Utvalg for finans, kultur og n\u00e6ring som fatter gjennomf\u00f8ringsvedtak for investeringsprosjekt med en kostnadsramme mellom 20 og 50 mill. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjekt for \u00c5sane nord avl\u00f8pssanering entreprise 001 gjennomf\u00f8res med en kostnadsramme (P85) p\u00e5 40 mill. og en styringsramme (P50) p\u00e5 34,1 mill. 2. Prosjektkostnaden dekkes over vedtatt investeringsbudsjett i H\u00d8P 25-28, budsjettpost \u00c5sane nord avl\u00f8psnett trinn 1 med 3 a. 4 mill. over tjeneste 34510 Distribusjon av vann b. 36 mill. over tjeneste 35310 Avl\u00f8psnett/innsamling av avl\u00f8psvann Dato: 22. april 2025 Christine B. Meyer Eivind N\u00e6vdal-Bolstad Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 10.02.2025 Oversiktskart \u00c5sane Nord E001 Kvernevikstemma 4 "
}