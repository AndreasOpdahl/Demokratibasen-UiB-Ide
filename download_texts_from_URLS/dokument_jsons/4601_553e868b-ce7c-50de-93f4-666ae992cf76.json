{
  "dokument_id": "553e868b-ce7c-50de-93f4-666ae992cf76",
  "doc_type": "case_attachment",
  "kommune": 4601,
  "tittel": "Varsel om opph\u00f8r av bruk, datert 20.12.2023",
  "url": "https://bergen.kommune.no/politikere-utvalg/api/fil/bk360/10902261/Varsel-om-opphor-av-bruk-datert-20-12-2023",
  "tekst": " Plan- og bygningsetaten Til Intern korrespondanse EBE Eiendomsavdeling (Arbeidssted) V\u00e5r referanse: ULOV-2022/29291-13 Saksbehandler: Marie Hesjedal Fra Dato: 20.12.2023 PBE juss og tilsyn - Ulovlighetsoppf\u00f8lging (Arbeidssted) Unntatt offentlighet: Eiendom : Gnr 168 Bnr 681 Tiltakets adresse : Heien 29 Varsel om opph\u00f8r av bruk og ilegging av tvangsmulkt Vi har registrert en s\u00f8knadspliktig bruksendring p\u00e5 eiendommen hvor den midlertidige tillatelsen til bruksendring fra aldershjem til skole er utl\u00f8pt. Dette er et varsel om at vi vurderer \u00e5 p\u00e5legge dere \u00e5 opph\u00f8re den ulovlige bruken av eiendommen. Vi varsler samtidig at det kan bli vedtatt tvangsmulkt dersom forholdet ikke blir rettet opp. Beskrivelse av forhold i strid med plan- og bygningsloven Gjennom redegj\u00f8relse fra tidligere eier Sudmannske Stiftelse er det konstatert at bygget er i bruk som skole i dag. Den delen av eiendommen som brukes til skole er i kommunedelplan 15750000 \u00abBERGENHUS. KDP SANDVIKEN - FJELLSIDEN NORD\u00bb avsatt til \u00aballmennyttig form\u00e5l\u00bb. For den \u00f8vrige delen av eiendommen er arealene avsatt til friomr\u00e5de og LNF. I v\u00e5rt arkiv viser vedtak fra 19.05.2003 i sak 200302147 at det ble gitt midlertidig tillatelse til bruksendring av 1. og 2. etasje fra aldershjem til barneskole. Det ble presisert i tillatelsen at bruken er midlertidig frem til ca. \u00e5r 2008. I s\u00f8knaden er det angitt at bruken er midlertidig i 5 \u00e5r. Ferdigattest ble gitt 05.03.04, og tillatelsen til bruksendring utl\u00f8p dermed den 05.03.2009. Det er etter dens utl\u00f8p ikke s\u00f8kt om ny tillatelse og bygget har dermed ikke v\u00e6rt godkjent til bruk som skole etter dette. Bruksendring Plan- og bygningsloven \u00a7 20-1 bokstav d) sl\u00e5r fast at \u00abvarig og tidsbestemt bruksendring\u00bb og \u00abvesentlig endring av tidligere drift\u00bb er s\u00f8knadspliktig. Videre beskriver byggesaksforskriften (SAK10) \u00a7 2-1 en bruksendring som s\u00f8knadspliktig dersom \u00aba) byggverk eller del av byggverk tas i bruk til eller blir tilrettelagt for annet enn det som f\u00f8lger av tillatelse eller lovlig etablert bruk og b) endret bruk av byggverk eller del av byggverk kan p\u00e5virke de hensyn som skal ivaretas i eller med hjemmel i plan- og bygningsloven i forhold til byggverket, tilh\u00f8rende utearealer eller omgivelser\u00bb. En endring av bygget fra aldershjem skole er derfor s\u00f8knadspliktig. I dette tilfellet er bruksendringen oms\u00f8kt og det er gitt midlertidig tillatelse til bruksendring, men varigheten for bruksendringen er utl\u00f8pt. Et bortfall av den midlertidige brukstillatelsen f\u00f8rer til at dagens bruk krever ny s\u00f8knad om brukstillatelse, og en fortsatt bruk av bygget til skole utgj\u00f8r derfor et ulovlig forhold p\u00e5 eiendommen. Hvordan kan dere unng\u00e5 tvangsmulkt? Retter dere opp det ulovlige forholdet unng\u00e5s tvangsmulkt. Dette kan skje p\u00e5 f\u00f8lgende m\u00e5ter: Bruken av bygget til skole m\u00e5 opph\u00f8re snarest og senest innen 01.07.24. Det m\u00e5 sendes inn skriftlig bekreftelse innen 01.07.24 p\u00e5 at bruken er opph\u00f8rt. Bygget m\u00e5 ikke tas i bruk til skole f\u00f8r det eventuelt blir gitt en tillatelse til dette. Skal bruk av bygget gjenopptas uten ny tillatelse til bruksendring, kan det i henhold til godkjent situasjon kun tas i bruk som aldershjem. Vi skal underrettes skriftlig med bilder av utf\u00f8rt retting n\u00e5r arbeidet er gjort. Dere har rett til \u00e5 gi uttalelse Send oss en redegj\u00f8relse dersom dere har opplysninger om saken vi ikke er kjent med. Legg gjerne med dokumentasjon som kan underbygge forklaringen. Frist for uttalelse er 4 uker fra brevets dato. Etter fristen for uttale vil vi vurdere \u00e5 fatte vedtak om p\u00e5legg. Fristen i vedtaket vil v\u00e6re den samme som i dette varselet. Dere har i lengre tid v\u00e6rt leietakere av eiendommen, og har nylig overtatt som eiere av den aktuelle eiendommen. I redegj\u00f8relse av 18.12.23 erkjenner dere at eiendommen har v\u00e6rt brukt til skole uten de n\u00f8dvendige tillatelser og dere informerer om at det er igangsatt arbeid med \u00e5 f\u00e5 gjeldende bruk legalisert. Tiltaket kan oms\u00f8kes Dere eller en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. S\u00f8knaden m\u00e5 v\u00e6re komplett og mottatt hos oss innen 01.07.24. Om dere trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Dersom s\u00f8knaden tas til behandling, venter vi med \u00e5 f\u00f8lge opp v\u00e5rt p\u00e5legg om retting inntil s\u00f8knaden er ferdig behandlet. Dersom s\u00f8knaden ikke inkluderer alle tiltakene, gjelder fristen som varslet for \u00f8vrige tiltak. Blir s\u00f8knaden avvist gjelder fristen som blir gitt i varslet p\u00e5legg. Det m\u00e5 bekreftes av dere at bruken er opph\u00f8rt innen fristen 01.07.24 selv om det sendes inn s\u00f8knad. Godkjennes s\u00f8knaden avsluttes ikke ulovlighetsoppf\u00f8lgingen f\u00f8r det er gitt brukstillatelse/ferdigattest. Saksnummer Saksnummer Side 2 av 4 Hva skjer hvis dere ikke retter det ulovlige forholdet? Dersom vi ikke mottar nye opplysninger som gir grunnlag for \u00e5 avslutte saken helt eller delvis, vil det bli fattet vedtak i saken om 4 uker. Det vil bli gitt samme frist for retting og opph\u00f8r av bruk i vedtaket. Dersom det ulovlige forholdet ikke rettes innen de fristene som er satt, vil du/dere bli ilagt tvangsmulkt. Det kan bli fattet f\u00f8lgende vedtak om tvangsmulkt: Engangsmulkt p\u00e5 kr 150.000,- blir ilagt den 02.07.23 dersom ikke den ulovlige bruken til skole opph\u00f8rer innen fristen. L\u00f8pende dagmulkt p\u00e5 kr 3000,- fra og med 02.07.23 dersom ikke den ulovlige bruken til skole opph\u00f8rer innen fristen. Hvordan s\u00f8ke om tillatelse? Her finner dere mer informasjon om hva som er s\u00f8knadspliktig og hvordan man s\u00f8ker: Direktoratet for byggkvalitet: www.dibk.no Bergen kommune: https://www.bergen.kommune.no/innbyggerhjelpen/planer-bygg-og- eiendom/bygging/byggesak Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Hvilket ansvar har en eier av en eiendom? Den som eier en eiendom er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt Plikt til \u00e5 s\u00f8ke om tiltaket fremg\u00e5r av plan- og bygningsloven (pbl.) \u00a7 20-2 jf.\u00a7 20-1, f\u00f8rste ledd, bokstav d) og SAK 10 \u00a7 2-1. V\u00e5r rett til \u00e5 gi p\u00e5legg og tvangsmulkt sl\u00e5s fast i pbl. \u00a7 32-3 f\u00f8rste ledd og pbl. \u00a7 32-5. V\u00e5r plikt til \u00e5 forh\u00e5ndsvarsle eventuelle vedtak sl\u00e5s fast i pbl. \u00a7 32-2 Myndighet Saken er behandlet og avgjort administrativt i medhold av delegert myndighet. F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Ved all videre kontakt i denne saken, vennligst referer til saksnummer ULOV- 2022/29291. Saksnummer Saksnummer Side 3 av 4 Marie Hesjedal Saksbehandler Eva Marie Ramsvik Saksbehandler Dette dokumentet er godkjent elektronisk. Kopi: Ulv Tore Skaar og Etat for skole Saksnummer Saksnummer Side 4 av 4 "
}