{
  "dokument_id": "88aeb24d-b2bf-54bb-9605-17dd86847f21",
  "doc_type": "case_presentation",
  "kommune": 5501,
  "tittel": "Forskrift om vann- og avl\u00f8psgebyr, Troms\u00f8 kommune, Troms",
  "url": "https://innsyn.tromso.kommune.no/application/getMoteDokument?dokid=2001901699",
  "tekst": "Arkivsaksnr. 24/19906-1 Saksbehandler Erik Nilsen Saksgang M\u00f8tedato Formannskapet 03.12.2024 Kommunestyret 18.12.2024 Forskrift om vann- og avl\u00f8psgebyr, Troms\u00f8 kommune, Troms Kommunedirekt\u00f8rens innstilling til vedtak: Ny forskrift om vann- og avl\u00f8psgebyr vedtas Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r 1 Hva saken gjelder Ny forskrift om vann- og avl\u00f8psgebyr ble vedtatt i kommunestyret i Troms\u00f8 11.09.2024. Forskriften ble vedtatt med endringer der man fjernet abonnementsgebyret. Denne endringen vil ha utilsiktede konsekvenser, og er noe vi \u00f8nsker \u00e5 korrigere f\u00f8r forskriften trer i kraft 01.01.2025. Saksutredning I ny forskrift for beregning av vann- og avl\u00f8psgebyr er det endret metode for \u00e5 beregne stipulert forbruk for abonnentene. I gammel forskrift fra 24. september 2003 beregnet man stipulert forbruk etter bygg p\u00e5 eiendom som er tilknyttet vann- og/eller avl\u00f8p. I ny forskrift er det endret metode for dette. \u00c5rsgebyret skal betales for alle eiendommer som er tilknyttet vann- eller avl\u00f8psanlegg. Dette gjelder alle bygg p\u00e5 eiendommen selv om bare ett bygg p\u00e5 eiendommen er tilknyttet. Forskjellen fra gammel til ny forskrift er alts\u00e5 at i ny forskrift vil man stipulere alle bygg p\u00e5 eiendom som er tilknyttet vann- og/eller avl\u00f8p, mens i gammel forskrift stipulerer man kun bygg p\u00e5 eiendom som er tilknyttet. Vi foresl\u00e5r \u00e5 gj\u00f8re endringer i ny forskrift slik at man kun stipulerer bygg som er tilknyttet vann- og/eller avl\u00f8psanlegg, slik det ble beregnet i gammel forskrift fra 2003. Dette opplever vi som den mest rettferdige metoden for \u00e5 arealberegne eiendommene. Ved \u00e5 beholde metoden for beregning i ny forskrift vil mange kunne havne uheldig ut n\u00e5r vi stipulerer \u00e5rsforbruket og \u00e5rsgebyret basert p\u00e5 bruksareal. Eksempelvis kan en eiendom med mange bygg p\u00e5 eiendommen hvor bare ett bygg er tilknyttet f\u00e5 stipulert gebyret som om alle byggene var tilknyttet. I forslag til endring av forskriften vil dette tilfellet v\u00e6re l\u00f8st ved \u00e5 understreke at gebyret kun gjelder for bygg p\u00e5 eiendom som er tilknyttet. Selv om det kun er noen paragrafer som foresl\u00e5s endret, foresl\u00e5r vi at hele forskriften vedtas som helhet for \u00e5 unng\u00e5 misforst\u00e5elser eller feil. Endringer i forskriften \u00a7 1-3m Bruksareal (BRA): - Endret slik at bruksareal beregnes for bygg som er registrert i matrikkelen. \u00a7 1-7 Arealberegningsmetode: - Fjernet andre ledd som gjelder fritak for frittst\u00e5ende garasjer. Disse fritas uansett all den tid bygget ikke er tilknyttet vann- og/eller avl\u00f8p. \u00a7 3-1 Gebyrplikt: - \u00c5rsgebyret skal betales for alle bygg p\u00e5 eiendommer som er tilknyttet. \u00a7 3-3 Abonnementsgebyr: - Paragrafen som omfattet Abonnementsgebyr fjernes i sin helhet. Rekkef\u00f8lge i etterf\u00f8lgende paragrafene er endret som f\u00f8lger av dette i kapittel 3. 2 \u00a7 3-4 Forbruksgebyr (\u00a7 3-3 etter endring av rekkef\u00f8lgene): - Endret til \u00abFor bygg p\u00e5 eiendom med vannm\u00e5ler...\u00bb - Denne endringer gj\u00f8r det mulig for abonnentene \u00e5 ha vannm\u00e5ler p\u00e5 enkelte bygg p\u00e5 eiendommen, mens andre bygg p\u00e5 eiendommen kan stipuleres gitt at de er tilknyttet vann og/eller avl\u00f8p. \u00a7 3-6 Betaling etter stipulert forbruk (\u00a7 3-5 etter endring av rekkef\u00f8lgene): - Spesifisert at det gjelder for bygg p\u00e5 eiendom. - Fjernet bisetning om tilfeller hvor vannm\u00e5ler er i ustand eller man av andre \u00e5rsaker ikke har mottatt m\u00e5leravlesning. Dette ivaretas av kapittel 5 i forskriften. \u00a7 5-4 Avlesning av vannm\u00e5ler: - Fjernet siste setning i tredje ledd som omhandler at fjernavleste vannm\u00e5lere er unntatt paragrafen. Utredningsplikt, forh\u00e5ndsvarsling og uttalelser fra interesserte Forskriften som ble vedtatt i kommunestyret 11. september 2024 var sendt p\u00e5 h\u00f8ring og fullt alle prosessuelle regler iht. forvaltningsloven. Kommunestyret vedtok forskriften med endringer. Etter forskriften ble vedtatt har det tatt noe tid \u00e5 f\u00e5 oversikt over alle konsekvenser av forskriften med endringer. Vi anser at en del abonnenter kan f\u00e5 utilsiktede h\u00f8ye gebyrer som f\u00f8lger av forskriftens metode for \u00e5 arealberegne eiendommen. Vi foresl\u00e5r derfor \u00e5 endre praksisen tilbake til slik den er i eksisterende forskrift som gjelder ut 2024. Ny forskrift trer i kraft 01.01.2025, og det er ikke tid til \u00e5 sende endringsforslaget ut p\u00e5 h\u00f8ring til interessenter. Forrige h\u00f8ringsrunde ble gjennomf\u00f8rt uten h\u00f8ringssvar. Det er ikke grunn til \u00e5 anta at ny h\u00f8ring vil f\u00f8re til noen innvendinger. Endringene er kun til gunst for abonnentene, og er lik den praksis de er kjent med (jf. forskrift av 2003). I henhold til forvaltningslovens \u00a7 37 4.ledd bokstav a og c kan forh\u00e5ndsvarsling unntas dersom det ikke vil v\u00e6re praktisk gjennomf\u00f8rlig eller m\u00e5 anses \u00e5penbart un\u00f8dvendig. Unntaket i bokstav a tar sikte p\u00e5 de tilfeller det haster med forskriften, slik at det ikke er tid til \u00e5 avvente uttalelse fra interesserte organer og organisasjoner. I bokstav c gir hjemmel til \u00e5 unnlate for forh\u00e5ndsvarsling dersom endringene skjer til fordel for en n\u00e6rings- eller interessegruppe, og ingen andre interessegrupper blir skadelidende. Konklusjon Forskriften vedtas og kunngj\u00f8res. Vedtakskompetanse Kommunestyret Vedlegg Forskrift om vann- og avl\u00f8psgebyr, Troms\u00f8 kommune, Troms Forskrift om vann- og avl\u00f8psgebyr vedtatt 11.09.24 3 "
}