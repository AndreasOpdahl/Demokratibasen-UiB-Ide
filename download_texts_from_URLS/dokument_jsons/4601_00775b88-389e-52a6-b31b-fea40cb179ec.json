{
  "dokument_id": "00775b88-389e-52a6-b31b-fea40cb179ec",
  "doc_type": "case_attachment",
  "kommune": 4601,
  "tittel": "Avsluttende rapport matsvinn Private-ideelle sykehjem 2023",
  "url": "https://bergen.kommune.no/politikere-utvalg/api/fil/bk360/11369298/Avsluttende-rapport-matsvinn-Private-ideelle-sykehjem-2023",
  "tekst": " Sluttrapport: Reduksjon av matsvinn ved de Privat/ideelle sykehjemmene i Bergen 2023 Bilde: Ann Cathrin Ellingsen. Foto: Marianne J. Fager\u00e5s Rapport utarbeidet Bergen 18.12.23 Marianne Jebsen Fager\u00e5s Forord Dette er tredje gang det kj\u00f8res matsvinnprosjekt for sykehjem i Bergen kommune. \u00c5 redusere matsvinn er politisk forankret i Byr\u00e5dets politiske plattform og en del av vedtatte handlingsplan for mat, m\u00e5ltider og ern\u00e6ringsarbeid i pleie og omsorgstjenesten \u00abMaten servert (2018-2023)\u00bb F\u00f8rste prosjekt i 2021 var et pilot prosjekt mellom to sykehjem. Erfaring ble tatt videre gjennom et matsvinnprosjekt rettet mot alle de kommunale sykehjemmene i 2022. I 2023 ble det gitt st\u00f8tte til tilsvarende prosjekt for de private/ideelle sykehjemmene. Prosjektet er finansiert med tildelte midler fra Klimaetaten. Erfaring fra hvert prosjekt har gitt godt grunnlag for arbeidet videre, og totalbildet har gitt oss en oversikt og kunnskap rundt problemstillingen rundt matsvinn. Erfaringen er viktig \u00e5 ta med seg med tanke p\u00e5 veien videre og hvilke tiltak som kan iverksettes for \u00e5 n\u00e5 FNs klimam\u00e5let med 50% reduksjon av matsvinn p\u00e5 verdensbasis innen 2030. Prosjektgruppe Fra venstre: Rune Eidset (Etat for sykehjem), Marianne Fager\u00e5s (Slettebakken Menighets eldresenter), Mette Havre (Spis opp maten), Kjersti Sollund (Klimaetaten) og Cathrine Sommersten (Byr\u00e5dsavdeling for helse og omsorg). BILDE: NETTY ASK 2 Innholdsfortegnelse 1. Sammendrag 2. Prosjektplan 3. Inspirasjonsforedrag og workshop 4. Veiing av matsvinn 4.1 Resultat 4.2 Sammenligning 5. Avsluttende m\u00f8te for matsvinnprosjektledere 6. Hvordan kan sykehjemmene jobbe videre med matsvinn 6.1 M\u00e5ling av enkeltprodukter 6.2 Digital m\u00e5ling 6.3 Matvert 6.4 Informasjonsmateriell 7. Hvordan kan kommunen jobbe videre 7.1 Ressursgruppe 7.2 Maten servert 7.3 Kan vi kreve matsvinn engasjement? Sammendrag De privat/ideelle sykehjemmene er en mindre gruppe med totalt 13 sykehjem. 7 sykehjem var aktivt med hele veien. De som var med var ekstremt motiverte og jobbet bevist med veiing p\u00e5 alle avdelingene. Kravet var \u00e5 veie matsvinn fra alle m\u00e5ltider en dag med en m\u00e5neds mellomrom. Det ble kun veiet fast f\u00f8de i likhet med fjor\u00e5rets matsvinnprosjekt. Noen utvidet veiingen til flere dager for \u00e5 f\u00e5 et gjennomsnitt. Resultatet var relativt likt fra de to m\u00e5lingene med et gjennomsnitt p\u00e5 154,4 gr. matsvinn per beboer pr dag. M\u00e5lingen var basert p\u00e5 388 beboere. Til sammenligning hadde de kommunale sykehjemmene et snitt p\u00e5 171,7 gr. \u00e5ret f\u00f8r, da var det 1798 beboere med i statistikken. Til forskjell fra fjor\u00e5rets prosjekt, s\u00e5 hadde vi denne gang flere kj\u00f8kkensjefer med i prosjektet i tillegg til pleiepersonell, dette ga gode faglige diskusjoner og understreket hvor viktig kommunikasjon er i forst\u00e5elsen for matomsorg. I prosjektet m\u00f8tte deltakerne fysisk til Inspirasjonsdag og to faglige m\u00f8ter, dette skapte et godt engasjement. 3 Prosjektplan Juni \uf0b7 Informasjon om prosjektet til institusjonslederne ved private/ideelle sykehjem. August: \uf0b7 Institusjonsledere sender navn p\u00e5 to kontaktpersoner som representerer deres institusjon \uf0b7 Informasjon om prosjektet blir sendt til prosjektansvarlige. September: \uf0b7 Prosjektansvarlige starter jobben med og observere og tilrettelegge for veiing \uf0b7 Inspirasjonsdag med Matredder Mette Nyg\u00e5rd Havre Oktober: \uf0b7 Uke 40-41 Veiing av matsvinn en dag p\u00e5 alle avdelinger \uf0b7 Uke 42 Prosjektansvarlige m\u00f8tes i 2 timers m\u00f8te November: \uf0b7 1. november gjennomf\u00f8res 2. veiing av matsvinn \uf0b7 Avsluttende m\u00f8te for prosjektansvarlige Desember: \uf0b7 Sluttrapport sendes Klimaetaten 4 Inspirasjonsdag med Workshop Prosjektet fikk en inspirerende start med halvdagsm\u00f8te rundt matsvinn, ledet av Matredder Mette Nyg\u00e5rd Havre. Sykehjemmene stilte med 2-3 personer med forskjellig profesjon, dette ga grunnlag for gode diskusjoner hvor tema matsvinn kunne belyses fra b\u00e5de produksjons- og serveringspersonalets side. Foto: Kjersti Sollund Mette snakket om sitt engasjement som Matredder etter \u00e5 ha jobbet i BIR og sett hvilke mengder mat som ble kastet. Mette sluttet i sin jobb hos BIR og har siden jobbet full tid med foredrag og engasjement rundt matsvinn. Hennes engasjement smitter over p\u00e5 publikum og vi fikk enkle tips til hvordan mat kan reddes og gjenbrukes. Mette snakket ogs\u00e5 om forskjellen p\u00e5 \u00abbest f\u00f8r\u00bb og \u00abholdbar til\u00bb, betydningen av et pent dekket bord, individuell tilpasning av porsjonsst\u00f8rrelser, pynt og fargesammensetning med mere. Kjersti Sollund fra Klimaetaten holdt et interessant innlegg om matsvinn utfra et milj\u00f8perspektiv. Hva vi spiser p\u00e5virker klimagassutslipp, biomangfold og arealbruk. Klimaendring vil ogs\u00e5 p\u00e5virke avlinger og tilgangen p\u00e5 mat. I dag kastes ca 1/3 del av all mat som produseres i verden, ved \u00e5 f\u00e5 ned matsvinn sparer vi ogs\u00e5 klimafotavtrykket. I fjor ble det utarbeidet en plakat med \u00abSykehjemmenes 10 matreddertips\u00bb. Plakaten kom ikke i trykk da vi var usikker p\u00e5 utforming og hvordan vi best skulle f\u00e5 frem budskapet. I plenum gikk vi igjennom to varianter av plakaten og det var enighet om at plakaten som skilte seg ut fra en vanlig liste og hadde illustrasjoner absolutt var best. \u00abEn ser seg blind p\u00e5 alle listene p\u00e5 veggen, denne m\u00e5 brukes aktivt p\u00e5 m\u00f8ter og gjennomg\u00e5s med jevne mellomrom\u00bb var innspill vi fikk. Plakaten vil bli sendt til alle p\u00e5 mail slik at de kan kopiere den opp i den st\u00f8rrelse de vil ha og laminere den, det vil v\u00e6re et godt redskap n\u00e5r de skal inspirere sine medarbeidere til \u00e5 jobbe med reduksjon av matsvinn. 5 Med oss hadde vi ogs\u00e5 en representant fra \u00c5stveit sykehjem som fortalte om hvordan de tenkte som husm\u00f8dre og utnyttet resursene godt. De har faste personer som tar seg av bestilling og hadde kontroll p\u00e5 varelager. De var med p\u00e5 prosjektet i fjor og viste da til minimalt med matsvinn. Fra venstre: Asija Bakkalar (Domkirkehjemmet), Renate Iversen Knudsen (Slettebakken menighets eldresenter), Annike Dalsg\u00e5rd (Signo Konows senter), Ann Therese Berland (Johannessenteret). Foto: Kjersti Sollund Det viktigste med m\u00f8tet var kanskje workshop\u2019en hvor en ble inspirert av hverandre ang\u00e5ende l\u00f8sning p\u00e5 forskjellige problemstillinger. Flere av deltakerne har eget kj\u00f8kken og ulike m\u00e5ter \u00e5 servere maten p\u00e5, noen sykehjem f\u00e5r levert varmmat fra et annet sykehjem, mens noen varmer mat levert fra matvarehuset. Mangfoldet og ulikhetene skapte interessante diskusjoner og konkluderte med at det viktigste er kommunikasjon, et godt system, kunnskap og engasjement. Tilbakemelding i etterkant av inspirasjonsm\u00f8tet var at dette var veldig nyttig og engasjerende, men alt for kort tid, vi burde minst ha hatt en hel dag! 6 Veiing av matsvinn Det var stort engasjement rundt veiing av matsvinn. De fleste prosjektlederne sa at tiltaket ble godt mottatt og at det skapte engasjement. M\u00e5ling ble gjennomf\u00f8rt p\u00e5 alle avdelingene p\u00e5 institusjonen. Noen m\u00e5lte over flere dager og sendte inn en gjennomsnittsberegning, mens andre gjennomf\u00f8rte en veiing i oktober og en i november. Ved \u00e5 veie p\u00e5 alle avdelingene fikk de en oversikt over eventuelle forskjeller p\u00e5 institusjonen. Det ga et visst konkurans element og det var spennende \u00e5 se hvordan avdelingen gjorde det ved neste m\u00e5ling. Et enkelt resultat kan gi et helt feilt bilde, men gjennomf\u00f8res det flere veiinger s\u00e5 vil en f\u00e5 en viss indikasjon om hvilke sykehjem eller avdelinger som har spesielt h\u00f8yt matsvinn og som m\u00e5 jobbe aktivt med tiltak for forbedring. Rapporteringen var enkel \u00e5 gjennomf\u00f8re ved \u00e5 fylle ut et digitalt skjema. Ashraff Alio laget en graf som viste m\u00e5lingene opp mot hverandre. Det hadde v\u00e6rt \u00f8nskelig \u00e5 kunne tilby et enkelt digitalt skjema som kunne benyttes p\u00e5 institusjonene uten at de m\u00e5tte sende resultatet inn. Da ville de p\u00e5 egenh\u00e5nd kunne utf\u00f8re testveiing og sammenligne resultatene gjennom \u00e5ret. S\u00e5 langt har vi ikke funnet noen l\u00f8sning som er brukervennlig. Resultat fra to veiinger Et snitt for alle deltakerne i matsvinnprosjekt 2023. Alle deltakerne fikk sin kurve som de kan sammenligne mot den bl\u00e5 streken som er gjennomsnittet av alle. 7 En oversikt over hva matsvinnet utgj\u00f8r Resultatet i tabellen er et gjennomsnitt av begge m\u00e5lingene Snitt per beboer p\u00e5 1 \u00e5r: 55,5 kg Flytende n\u00e6ring som melk, juice, kaffe osv. kommer i tillegg Sammenligning av tidligere resultat Det ble kun veiet fast f\u00f8de i likhet med fjor\u00e5rets matsvinnprosjekt. I pilotprosjektet ble det m\u00e5lt b\u00e5de fastf\u00f8de og flytende, det er mer komplisert og krever mer organisering. Resultatet ble ogs\u00e5 litt un\u00f8yaktig, da de ikke alltid var sikker p\u00e5 om b\u00f8tten var trukket i fra. Pilotprosjektet gikk over flere uker med m\u00e5linger og med frikj\u00f8pte \u00abmatsvinnkontakter\u00bb som jobbet spesifikt med gjennomf\u00f8ring. De to siste prosjektene har v\u00e6rt gjennomf\u00f8rt over kortere tid, og derfor med et forenklet opplegg. Veieresultat fra de to m\u00e5lingene som ble gjort i \u00e5r var relativt lik med en liten \u00f8kning p\u00e5 andre m\u00e5ling. M\u00e5lingene ble utf\u00f8rt med kun en m\u00e5neds mellomrom s\u00e5 de hadde ikke mye tid til \u00e5 jobbe med tiltak imellom veiingene. Gjennomsnitt fra m\u00e5lingen ga et gjennomsnitt p\u00e5 154,4 gr. matsvinn per beboer pr dag. M\u00e5lingen var basert p\u00e5 388 beboere. Til sammenligning hadde de kommunale sykehjemmene et snitt p\u00e5 171,7 gr. \u00e5ret f\u00f8r, da var det 1798 beboere med i statistikken. 8 Avsluttende m\u00f8te for matsvinnprosjektledere Det var godt fremm\u00f8te p\u00e5 avsluttende m\u00f8te og ogs\u00e5 denne gang fikk vi mange gode samtaler og erfaringsutveksling mellom deltakerne. Det var enighet i at prosjektet hadde v\u00e6rt inspirerende \u00e5 v\u00e6re med p\u00e5 og at dette var noe de \u00f8nsket \u00e5 jobbe videre med. Resultatene fra begge veiingene ble vist og det ble diskutert mulige \u00e5rsaker og hvilke tiltak som kunne iverksettes. Med flere kj\u00f8kkenansvarlige tilsted, ble det en god diskusjon rundt \u00f8nskekost og spesialmat. Spesielt stor interesse var det for temaet \u00abformst\u00f8pt mat\u00bb som et tilbud til dem som m\u00e5 ha moset mat. Kj\u00f8kkenet p\u00e5 Olaviken har brukt dette lenge og de holdes innimellom kurs i hvordan mat kan st\u00f8pes i silikonformer slik at et most produkt ser ut som for eksempel p\u00f8lse, kylling eller gulr\u00f8tter. Slettebakken eldresenter har brukt dette over tid og har god erfaring, ikke bare ser det delikat ut, men de sparer ogs\u00e5 tid ved \u00e5 slippe \u00e5 mose hver dag, og det minker matsvinn, da rester kan utnyttes og mengde lettere beregnes. Produktene kan fryses og hentes ut ved behov. Foto: Marianne J. Fager\u00e5s Et eksempel p\u00e5 tilpasset st\u00f8rrelse p\u00e5 porsjonene og \u00f8nsker for spesial kost 9 Hvordan kan hvert enkelt sykehjem jobbe videre med matsvinn? Mat er kroppens \u00abnaturlige medisin\u00bb, uten mat og drikke s\u00e5 slutter kroppen \u00e5 fungere. Mange eldre mister appetitten og spiser mindre, det er derfor sv\u00e6rt viktig at maten de f\u00e5r tilbudt er n\u00e6ringsrik og tiltalene. Fargesammensetning, st\u00f8rrelse p\u00e5 porsjon, smak, og hyggelige omgivelser er alle faktorer som er med p\u00e5 \u00e5 gi matlyst. En kan m\u00e5le matsvinn og finne ut at det var alt for mye poteter eller at ingen likte gratengen. \u00c5rsaken trenger ikke \u00e5 v\u00e6re feilberegning, men kan skyldes uro rundt m\u00e5ltidet, underbemanning osv. M\u00e5ling av enkeltprodukter Vi har gjennom matsvinnprosjekt belyst mange av problemstillingene som sykehjemmene st\u00e5r overfor og gjort mange av de samme funnene som andre kommuner har funnet i sine matsvinnprosjekt. Middag er desidert der det er mest matsvinn og for dem som har sett p\u00e5 hva det kastes mest av, s\u00e5 er poteter og saus p\u00e5 topp. Det er mulig \u00e5 gj\u00f8re en m\u00e5ling som g\u00e5r p\u00e5 akkurat disse to produktene, og viser det seg at en jevnt over f\u00e5r for mye, s\u00e5 kan en jobbe mot leverand\u00f8r for \u00e5 endre porsjonssammensettingen. Det b\u00f8r alltid v\u00e6re mulig \u00e5 bestille eller be om mere av et enkeltprodukt der det trengs. Mange kaster ogs\u00e5 mye br\u00f8d, kanskje som et resultat av at det blir t\u00f8rt? Ved \u00e5 lage seg et lite prosjekt hvor en samler/notere alt br\u00f8d som kastes i en uke, s\u00e5 kan en rask f\u00e5 en oversikt og jobbe med tiltak. Det samme kan gj\u00f8res med juice, melk, kaffe med mer. En kan velge \u00e5 fokusere p\u00e5 et eller to produkt om gangen, det forenkler m\u00e5lingen og en f\u00e5r et synlig resultat som eventuelt kan omregnes i kroner. Digital m\u00e5ling Det finnes vekter som er spesialberegnet for \u00e5 m\u00e5le hva og hvor mye som kastes. Restavfall legges p\u00e5 en vekt koblet til en skjerm, en registrerer hva det er som ligger p\u00e5 vekten eller for eksempel at det er matsvinn fra frokost, lunsj eller middag. Det som registreres lagres digitalt i et register som kan leses av fra en PC. Da kan en se eksakt hva som var kastet til enhver tid og ved et tastetrykk, se hva det utgj\u00f8r i CO 2 utslipp eller kostnad. P\u00e5 steder med stort matsvinn vil en slik vekt v\u00e6re et godt hjelpemiddel til \u00e5 se hvor problemet ligger og virke motiverende for \u00e5 f\u00e5 ned matsvinnet steg for steg. Kostnaden ved \u00e5 lise en slik vekt, kan raskt tjenes inn igjen dersom en bruker den aktivt, men det krever engasjement og tilrettelegging. 10 Matverter kan anbefales Hva er en matvert og hva er deres rolle? Det er nok ulikt hva som ligger i en matverts oppgave og om en i det hele tatt har matvert. Et godt eksempel p\u00e5 suksess med matvert ellet matkontaktperson er Slettebakken menighets eldresenter. Der har de jobbet mye med ansvar og kommunikasjon mellom kj\u00f8kken og avdelinger. Alle avdelinger har oppnevnt en matkontakt bland helsepersonellet, denne personen har ansvar for bestilling av varer og tilbakemeldinger til kj\u00f8kkenpersonale rundt endringer i porsjonsst\u00f8rrelser, hvordan maten har v\u00e6rt mottatt osv. Ved \u00e5 ha en som har hovedansvaret s\u00e5 unng\u00e5r en over-bestilling og en vet at det blir utf\u00f8rt n\u00e5r vedkommende er tilstede. Er matkontakten borte, s\u00e5 overtar avdelingsleder ansvaret. Kj\u00f8kkensjef har satt opp faste m\u00f8ter for matkontaktene ca. hver 6. uke. P\u00e5 m\u00f8tene diskuteres det endringer, menyer, kostnader og tilbakemeldinger rundt maten. Dette er viktige m\u00f8ter som gir nyttig tilbakemelding begge veier. Matkontaktene har ogs\u00e5 ansvar for orden i kj\u00f8leskap, tilrettelegging og formidling av beskjeder mellom kj\u00f8kken og personale p\u00e5 avdelingen. P\u00e5 avdelingsm\u00f8ter bruker matkontakten muligheten til \u00e5 ta opp temaer rundt mat. En matvert har et ansvar og b\u00f8r t\u00e5le litt kritikk, det vil alltid v\u00e6re noen som mener at de har bestilt for lite eller feile varer. Det er viktig \u00e5 p\u00e5peke at en ikke m\u00e5 ha kj\u00f8leskapet fullt og at en kan improvisere ved \u00e5 servere noe annet, de f\u00e6rreste har alt de \u00f8nsker seg i sitt eget kj\u00f8leskap. Informasjonsmateriale \uf0b7 Kristiansand kommune kj\u00f8rte et matsvinn prosjekt i 2020-21 I den forbindelse ble det laget en flott brosjyre \u00abHvordan bli en matredder p\u00e5 omsorgssentrene\u00bb Denne kan lastes ned: https://www.miljodirektoratet.no/ansvarsomrader/klima/for- myndigheter/kutte-utslipp-av-klimagasser/klimasats/2020/redusere-matsvinn-ved- omsorgssentre/ \uf0b7 Sykehjemmenes 10 matredder tips Bergen Kommune o Dette er nyttige tips utarbeidet i matsvinnprosjektet, bruk plansjen aktivt i m\u00f8ter og diskusjoner. \uf0b7 Gode oppskrifter: Matvett.no \uf0b7 Matredder Mette Nyg\u00e5rd Havre: Facebook/Instagram/Blogg: @spisoppmaten \uf0b7 Mette Nyg\u00e5rd Havre har i oppdrag fra Bergen kommune laget 3 filmer o Mat skaper livsglede o Bli en matredder o Har det noe \u00e5 si hva vi gj\u00f8r i Bergen? Filmene vil v\u00e6re nyttig \u00e5 vise og diskutere p\u00e5 personalm\u00f8ter 11 Hva kan kommunen gj\u00f8re for \u00e5 f\u00e5 ned matsvinn og h\u00e5ndtere utfordringer rundt matservering for en stadig \u00f8kende eldregruppe? Matsvinn er en av mange brikker som g\u00e5r p\u00e5 helhetsbildet av maten som blir servert. Alle sykehjem har muligheten til \u00e5 servere god mat til beboerne uansett om de har eget kj\u00f8kken eller f\u00e5r maten fra en annen leverand\u00f8r, det handler om hvordan oppgaven l\u00f8ses og hvilke ressurser en har. Det stilles strenge krav til medisinering og hvem som kan dele ut medisin, p\u00e5 samme m\u00e5te b\u00f8r det settes krav til at den som serverer mat er kvalifisert til \u00e5 gi god matomsorg og har kunnskap om det de serverer, spisevaner og \u00f8nsker til den enkelte beboer. En ressursgruppe For \u00e5 n\u00e5 klimam\u00e5lene og i tillegg h\u00e5ndtere utfordringene som ligger foran oss med \u00f8kt behov for sykehjemsplasser og et differensiert behov for individuelle mat\u00f8nsker og dietter, s\u00e5 m\u00e5 det jobbes aktivt med en gjennomf\u00f8ringsplan. Det er masse kompetanse bland ansatte i eldreomsorgen, dette m\u00e5 benyttes og sees fra et overordnet perspektiv med vinkling fra alle sider. En faggruppe satt sammen av helsepersonell, ern\u00e6ringsfysiolog, \u00f8konom, kj\u00f8kkenpersonell, matredder, etatsansvarlige, innkj\u00f8pere med flere, vil utgj\u00f8re en fantastisk ressursgruppe som kan utarbeide en overordnet tiltaksplan gjennom faglige diskusjoner og innspill. Det er antageligvis ikke vanskelig \u00e5 f\u00e5 deltakere til en ressursgruppe, men det m\u00e5 settes av midler til \u00e5 ansette en engasjert leder som kan f\u00f8lge opp ressursgruppen og dra i tr\u00e5der. Leder b\u00f8r ha en h\u00f8y stillingsprosent i kommunen. \u00abMaten servert\u00bb Mat og matsvinn er aktuelle tema og uhyre viktig i omsorgssektoren. Hvert \u00e5r b\u00f8r det settes av midler til heldagsm\u00f8ter med mat som tema. Det m\u00e5 v\u00e6re varierte tema som ang\u00e5r b\u00e5de de som serverer og de som tilbereder. Alle sykehjem inviteres med et visst antall deltakere til en inspirerende fagdag rundt mat. 12 Kan vi kreve at alle sykehjem jobber aktivt med matsvinn? En kan innf\u00f8re krav til veiing et par ganger i \u00e5ret og det vil sette s\u00f8kelys p\u00e5 matsvinn. Om det har en stor effekt er uvisst. Erfaring fra matsvinnprosjektene vi har gjennomf\u00f8rt er at det viktigste er \u00e5 spille p\u00e5 lag og motivere til \u00e5 jobbe med temaet. Det kan v\u00e6re ulike \u00e5rsaker til at en ikke har kapasitet til \u00e5 jobbe med et prosjekt og da blir det demotiverende \u00e5 m\u00e5tte levere. Det viktigste er \u00e5 tilrettelegge og hjelpe dem som virkelig er motivert for \u00e5 jobbe med reduksjon av matsvinn p\u00e5 sin arbeidsplass. Matsvinn er et popul\u00e6rt tema som ang\u00e5r oss alle og det er ikke vanskelig \u00e5 f\u00e5 engasjerte medarbeidere dersom det forankres p\u00e5 hele huset og blir et satsningsomr\u00e5de. Mange er milj\u00f8bevisst og \u00f8nsker \u00e5 gj\u00f8re en forskjell for \u00e5 redusere CO2 utslipp. \u00d8konomi er ogs\u00e5 en motiverende faktor i en bransje med s\u00e5rt tiltrengte midler. 13 "
}