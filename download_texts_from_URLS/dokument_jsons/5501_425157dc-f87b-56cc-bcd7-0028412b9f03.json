{
  "dokument_id": "425157dc-f87b-56cc-bcd7-0028412b9f03",
  "doc_type": "case_presentation",
  "kommune": 5501,
  "tittel": "Kroken sykehjem \nGodkjenning av forenklet konseptutredning",
  "url": "https://innsyn.tromso.kommune.no/application/getMoteDokument?dokid=2001848719",
  "tekst": "Arkivsaksnr. 24/16751-1 Saksbehandler Silje Rypdal Ramberg Saksgang M\u00f8tedato Helse \u2013 og velferdsutvalget 30.10.2024 Formannskapet 03.12.2024 Kommunestyret 18.12.2024 Helse- og velferdsutvalget 27.11.2024 43/24 Eldrer\u00e5det 25.11.2024 44/24 Kroken sykehjem Godkjenning av forenklet konseptutredning Forslag til vedtak: 1. Forenklet konseptutredning for Kroken sykehjem godkjennes. Prosjektet arbeider videre med alternativ 1C fra konseptutredning (ombygging av eksisterende bygg til kapasitet p\u00e5 45 boenheter). 2. Prosjektet bevilges 11 MNOK til \u00e5 inng\u00e5 n\u00f8dvendige kontrakter for \u00e5 gjennomf\u00f8re forprosjekt og anbudskonkurranse for utf\u00f8rende entrepren\u00f8r. 3. Prosjektet fremmes til politisk behandling for BP3 Godkjenning forprosjekt og investeringsbeslutning etter gjennomf\u00f8rt forprosjekt og anbudskonkurranse. Stig Tore Johnsen Mette Moh\u00e5g Kommunedirekt\u00f8r Direkt\u00f8r for Bymilj\u00f8 1 Hva saken gjelder Saken gjelder gjen\u00e5pning av Kroken sykehjem, et eksisterende bygg, som ikke har v\u00e6rt i drift siden 2018. Det er et umiddelbart behov for \u00e5 etablere midlertidige forsterkede plasser til pasienter med adferdsforstyrrelser og psykiske symptomer ved demens (APSD), samt andre pasienter med psykiske lidelser, ruslidelser og samtidig sviktende helse. Saksutredning Det vises til utredning av saken med alternativer for bygget i forenklet KVU med vedlegg. Utredningen konkluderer med at det er behov for en full ombygging for \u00e5 dekke behovet til brukergruppen i behovsmeldingen. Som en del av utredningen har det blitt gjennomf\u00f8rt en mulighetsstudie med utarbeidelse av rom- og planl\u00f8sninger der gjeldene tekniske krav er tilfredsstilt. Det er ogs\u00e5 gjort et grovt kostnadsoverslag for de ulike alternativene. I behovsmeldingen er det angitte behovet 52 brukere, mens alternativene som er skissert dekker 35 til 45 boenheter. Alternativ 1C, med 45 boenheter, som omfatter noe utbygging, vil v\u00e6re det mest aktuelle alternativet \u00e5 g\u00e5 videre med. Beboere p\u00e5 nye Kroken sykehjem skal ha behov for og vedtak om held\u00f8gns helse- og omsorgstjenester. Usikkerhetsvurderinger Byggeprosjekter vil alltid medf\u00f8re usikkerheter som vil inntreffe eller elimineres gjennom prosjektering- og utf\u00f8relsesfasen. Under er noen av hovedmomentene som vurderes som s\u00e6rskilte usikkerheter i prosjektet: - Entrepriseform er ikke avklart for gjennomf\u00f8ring av prosjektet, men det antas at totalentreprise vil v\u00e6re det mest hensiktsmessige. Entrepriseform vurderes n\u00e6rmere i den innledende delen av forprosjektet. - Budsjettet er usikkert da kalkylen er grovt estimert og basert p\u00e5 kvadratmeterpris og erfaringstall. I tillegg er det et gammelt eksisterende bygg der det kan dukke opp uforutsette kostnader. Prosjektet vil arbeide aktivt med \u00e5 kartlegge og minimere usikkerheter etter hvert som prosjektet skrider fram. Fremdrift Det er ikke utarbeidet detaljert framdriftsplan for prosjektet. Overordnet kan framdriften settes opp som i tabellen under. Tabell 1: Overordnet framdriftsplan Prosjektfase Oppstart Ferdig Anskaffelse prosjekteringsgruppe nov. 2024 feb. 2024 Skisseprosjekt/forprosjekt feb. 2024 okt. 2025 Anskaffelse entrepren\u00f8r okt. 2025 feb. 2025 Byggetid feb. 2026 mai. 2027 2 \u00d8konomi Investering Investeringskostnad er beregnet til ca. 200 millioner kr (inklusive moms). Det vises til grovt kostnadsoverslag i tabell 2. Prosjektet vil s\u00f8ke om tilskudd fra Husbanken og er allerede i dialog med dem om dette. Prosjektet kvalifiserer ogs\u00e5 til momskompensasjon. Tabell 2: Grov kostnadskalkyle utarbeidet av Asplan Viak (ARK), utsnitt fra \u00abRom \u2013 og funksjonsprogram\u00bb Forprosjekt N\u00f8dvendig bevilgning i denne saken omfatter midler til \u00e5 utf\u00f8re forprosjekt. Tabell 3 viser oversikt over estimerte kostnader. Merverdiavgift finansieres ved momskompensasjon, \u00f8vrige kostnader m\u00e5 finansieres ved kommunalt l\u00e5neopptak. Tabell 3: Kostnader forprosjekt Kroken sykehjem Kostnadstype Estimert omfang Interne kostnader, prosjektledelse og anskaffelse 2 000 000,- Grunnunders\u00f8kelser og milj\u00f8kartlegging 1 000 000,- Forprosjekt prosjekteringsgruppe 6 000 000,- Merverdiavgift 1 750 000,- N\u00f8dvendig bevilgning 11 000 000,- 3 Drift Driftskostnader er ikke detaljert i denne fasen av prosjektet. Det er oppgitt grove driftskostnader i behovsmelingen til \u00e5 v\u00e6re litt i underkant av 2,2 mill kr per boenhet. Det p\u00e5pekes at dette kun er driftskostnader for tjenesteytelsen. Avdrag og renter p\u00e5 l\u00e5n samt FDV- kostnader er ikke medregnet her. For alternativ 1C vil dette v\u00e6re ca. 100 mill kr per \u00e5r. Det p\u00e5pekes at mesteparten av dette er driftskostnader som kommunen allerede har. Grovt estimert vil ca. 18 mill. kr av dette v\u00e6re kostnader utover det som allerede foreligger i dag. Tar man hensyn til at kommunen i dag har noen private kj\u00f8p, er de \u00f8kte kostnadene enda mindre. Konklusjon For \u00e5 kunne ta i bruk Kroken sykehjem til behovet som er avdekket i behovsmeldingen, er det n\u00f8dvendig med full ombygging slik at dagens krav til tekniske l\u00f8sninger ivaretas. I f\u00f8rste omgang m\u00e5 man sette i gang med et skisseprosjekt og forprosjekt. Forslag til vedtak er som f\u00f8lge: 1. Forenklet konseptutredning for Kroken sykehjem godkjennes. Prosjektet arbeider videre med alternativ 1C fra konseptutredning (ombygging av eksisterende bygg til kapasitet p\u00e5 45 boenheter). 2. Prosjektet bevilges 11 MNOK til \u00e5 inng\u00e5 n\u00f8dvendige kontrakter for \u00e5 gjennomf\u00f8re forprosjekt og anbudskonkurranse for utf\u00f8rende entrepren\u00f8r. 3. Prosjektet fremmes til politisk behandling for BP3 Godkjenning forprosjekt og investeringsbeslutning etter gjennomf\u00f8rt forprosjekt og anbudskonkurranse. Vedtakskompetanse Kommunestyret Vedlegg 520001 Kroken sykehjem \u2013 Notat forenklet KVU Behovsmelding, oppgradering Kroken sykehjem Rom- og funksjonsprogram (Asplan Viak, ARK) 4 "
}