{
  "dokument_id": "02a988f4-75fa-5e67-a013-46f58b5f1a06",
  "doc_type": "case_attachment",
  "kommune": 4601,
  "tittel": "Statsforvalteren stadfester. KLAGE-2024_14928. Gnr 13 bnr 643. Storetveitvegen 132. Nybygg - boligform\u00e5l",
  "url": "https://bergen.kommune.no/politikere-utvalg/api/fil/bk360/12199183/Statsforvalteren-stadfester-KLAGE-2024-14928-Gnr-13-bnr-643-Storetveitvegen-132-Nybygg-boligformal",
  "tekst": " V\u00e5r dato: V\u00e5r ref: 05.02.2025 2024/18723 Deres dato: Deres ref: DS EIENDOM AS KONKURSBO Saksbehandler, innvalgstelefon v/Adv. Edvard \u00c5rstad Br\u00f8dregata 7 Arnt Erik Nordheim, 5764 3191 4013 STAVANGER Bergen kommune gnr. 13 bnr. 643, Storetveitvegen 132. Nytt bygg, boligform\u00e5l Vi viser til oversending fra Bergen kommune 16.12.2024, som gjelder klage p\u00e5 administrativt vedtak 05.07.2024. Videre viser vi til forel\u00f8pig svar herfra 14.01.2025. Klagen er rettidig, og vilk\u00e5rene for \u00e5 behandle saken er oppfylt. Vedtak Statsforvalteren i Vestland stadfester vedtaket fra Bergen kommune 05.07.2024, BYGG-2024/12577-12, om avslag p\u00e5 dispensasjon for ny enebolig m/sekund\u00e6rleiligheter p\u00e5 gbnr. 13/643. Sakens bakgrunn Bergen kommune har tidligere gitt rammetillatelse til oppf\u00f8ring av enebolig med to sekund\u00e6rleiligheter p\u00e5 eiendommen gbnr. 13/643, Storetveitvegen 132. Eiendommen er en boligtomt p\u00e5 ca. 653 m2, omfattet av reguleringsplanen for gbnr. 13/131 mfl.1 Etter klage fra Vestland fylkeskommune ble rammetillatelsen opphevet herfra, jf. vedtak 12.03.2024.2 Bakgrunnen for opphevelsen er sitert og n\u00e6rmere redegjort for av ansvarlig s\u00f8ker Prosjektil Areal AS i ny s\u00f8knad 11.04.2024, s. 2: \u00ab... Tidligere saksbehandling Statsforvalteren har i sin klagebehandling i sitt vedtak datert den 12.03.2023 opphevet rammetillatelsen for boligen. Begrunnelsen for \u00e5 oppheve rammetillatelsen er f\u00f8lgende: \u00abDen oms\u00f8kte boligen er avhengig av dispensasjon fra byggeforbudet mot fylkesveien [fv582]. Manglende dispensasjonss\u00f8knad fra gjeldende byggegrense er avslagsgrunn. Vi anser det likevel som riktig \u00e5 oppheve i dette tilfellet, ettersom tiltakshaveren ikke har f\u00e5tt veiledning om \u00e5 supplere s\u00f8knaden med dispensasjon fra byggegrensen. Vi presiserer at vi ikke har tatt stilling til om en slik s\u00f8knad kan f\u00f8re frem jf. det rettslige vilk\u00e5rene i pbl. \u00a7 19-2.\u00bb 1 PlanID: 16110000, i kraft 12.12.2005, senere i 2009 og 2012. 2 V\u00e5r ref. 23/14160. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Statsforvalteren p\u00e5peker at byggegrensen ikke var et tema i den mindre reguleringsendringen som ble foretatt i 2012. De mener derfor at byggegrensen p\u00e5 tomten er vurdert og fastsatt etter regelverket som gjaldt f\u00f8r 01.01.2010. Hensynet bak kommuneplanen, KPA \u00a7 6.3.1, var \u00e5 sette til side byggegrenser som er fastsatt ihht. regelverket f\u00f8r 01.01.2010. Dette betyr at byggegrensen n\u00e5 er p\u00e5 18 m ut mot fylkesvegen. Dette vil da gjelde for alle eiendommer langs fylkesvegen som er innenfor den samme reguleringsplanen og planer godkjent f\u00f8r 01.01.2010. ...\u00bb DS Eiendom AS (org.nr. 925 151 912) v/Prosjektil Areal AS s\u00f8kte derfor om dispensasjon fra KPA \u00a7 6.3.1 om minste byggegrense mot fylkesveg i den ytre fortettingssonen (18 meter). S\u00f8knaden er begrunnet med at nybygget vil bli liggende 13 meter fra senter veg. Dersom kravet p\u00e5 18 meter legges til grunn, vil eiendommen i praksis bli ubebyggelig. Den byggegrensen som ligger inne i den eksiterende reguleringsplanen m\u00e5 derfor kunne legges til grunn. Nybygget vil bli liggende p\u00e5 linje med annen bebyggelse langs denne siden av Storetveitvegen, og et avvik er derfor ogs\u00e5 naturlig. Statsforvalteren viser ellers til s\u00f8knaden med begrunnelse og tilleggsdokumentasjon. Bergen kommune avslo s\u00f8knaden 05.07.2024, ettersom kommunen kom til at hensynene bak byggegrensen ville bli vesentlig tilsidesatt. Kommunen la til grunn at ett av flere hovedhensyn bak bestemmelsen var \u00e5 sikre areal til framtidig oppgradering av veien. Videre framgikk det av merknad fra Vestland fylkeskommune 27.03.2024 at tiltaket var i strid med et viktig rigg- og anleggsomr\u00e5de, som er under planlegging i regi av fylkeskommunen. Hensynet til mulig, ny utvikling av trafikksystemet tilsa ogs\u00e5 at fordelene ved \u00e5 dispensere ikke var klart st\u00f8rre enn ulempene. Ansvarlig s\u00f8ker klaget p\u00e5 avslaget 08.07.2024. Foretaket holder fast ved at vilk\u00e5rene for \u00e5 dispensere var oppfylt. Slik vi oppfatter det, mener foretaket at det var litt tilfeldig at byggegrensen ikke ble tydelig revidert ved planendringen i 2012. Kommunens tolkning er ogs\u00e5 sv\u00e6rt inngripende overfor tiltakshaveren. I forslag til reguleringsplan for sykkelveg (1201_63100000) ligger sykkelvegen dessuten p\u00e5 den andre siden av fylkesvegen, og det er ikke innregulert noen nye byggegrenser i planen. Det fremg\u00e5r heller ikke av planarbeidet at det kan v\u00e6re behov for utvidelse av byggegrenser eller bruk av arealer p\u00e5 begge sider av vegen. Oppsummert mener klageren at den opprinnelige byggegrensen (2005) m\u00e5 legges til grunn. Ut fra overordnede retningslinjer for samordnet bolig-, areal- og transportplanlegging er det helt uhensiktsmessig at eiendommen ikke kan bebygges. Bergen kommune v/Utvalg for milj\u00f8 og byutvikling behandlet klagen i m\u00f8te 05.12.2024, sak 438/24, men fant ikke grunn til \u00e5 ta klagen til f\u00f8lge. Kommunen la som tidligere stor og avgj\u00f8rende vekt p\u00e5 arealbehovet i forbindelse med mulig utvidelse av trafikkareal. Saken ble deretter oversendt hit for endelig klagebehandling Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 11-6 at kommuneplanen er juridisk bindende for nye eller utvidelse av eksisterende tiltak. Tiltak som er i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Side: 3/5 Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, nasjonale eller regionale interesser, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige vurderingstema, ikkje et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Hensynet til presedens, alts\u00e5 hvilken praksis kommunen har valgt for n\u00e5r det \u00f8nsker \u00e5 gi dispensasjon, blir ogs\u00e5 bare aktuelt dersom vilk\u00e5rene i \u00a7 19-2 er oppfylt. Dersom vilk\u00e5rene er oppfylt \u00abkan\u00bb kommunen gi dispensasjon, jf. \u00a7 19-2 f\u00f8rste ledd. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Statsforvalterens vurdering Statsforvalteren har tidligere avgjort og fastsl\u00e5tt at byggegrensen mot offentlig veg i KPA \u00a7 6.3.1 gjelder for Storetveitvegen 132. P\u00e5 dette punktet viser vi til vedtaket v\u00e5rt 12.03.2024 (note 2 ovenfor). Som vi p\u00e5pekte i vedtaket, ble byggegrensen p\u00e5 18 meter langs riks- og fylkeveger tatt inn i KPA etter innspill fra Statens vegvesen. Bakgrunnen for endringen var at den generelle byggegrensen for fylkesveger var 15 meter fram til 2010 (i dag 50 meter, jf. vegl. \u00a7 29), og at dette var utilstrekkelig. Kravet p\u00e5 18 meter overstyrer derfor mindre byggegrenser fastsatt i arealplaner vedtatt f\u00f8r 01.01.2010. Statsforvalteren konkluderte med at etterf\u00f8lgende mindre reguleringsendringer, ikke kunne sette til side kravet i KPA: \u00ab... Byggegrensen p\u00e5 gbnr. 13/643 var s\u00e5 langt vi kan se, ikke et tema oppe til vurdering i prosessen frem mot den mindre reguleringsendringen i 2012. Det vil si at byggegrensen p\u00e5 tomten er vurdert og fastsatt etter regelverket som gjaldt f\u00f8r 01.01.2010. Hensynet bak KPA \u00a7 6.3.1, \u00e5 sette til side byggegrenser fastsatt ihht. regelverket f\u00f8r 01.01.2010, gj\u00f8r seg gjeldende. Vi ser ikke grunnlag for \u00e5 tolke KPA \u00a7 6.3.1 dit at den mindre reguleringsendringen i 2012, skal regnes som tidspunkt for da reguleringsplanen ble vedtatt. Ettersom reguleringsplanen ble vedtatt i 2005, er byggegrensen p\u00e5 eiendommen derfor 18 meter jf. KPA \u00a7 6.3.1. ...\u00bb Vi konstaterer at Bergen kommune har samme oppfatning. Det er ogs\u00e5 s\u00f8kt om dispensasjon fra KPA \u00a7 6.3.1, jf. plan- og bygningsloven kapittel 19. Vi ser derfor ikke behov for \u00e5 g\u00e5 inn p\u00e5 dette p\u00e5 nytt, men fastsl\u00e5r kort at byggegrensen fra reguleringsplanen fra 2005, ikke kan legges til grunn, slik tiltakshaveren og ansvarlig s\u00f8ker \u00f8nsker. Det er helt klart at dette rammer tiltakshaveren sv\u00e6rt hardt, etter det vi erfarer ved medvirkning til konkurs, men dette er en konsekvens av m\u00e5ten de kommunale planene er innrettet p\u00e5, og de hensynene som ligger til grunn. Videre m\u00e5 vi sl\u00e5 fast at rimelighetshensyn eller de konsekvensene arealplanleggingen har for den enkelte akt\u00f8r, ikke kan f\u00e5 avgj\u00f8rende vekt i dispensasjonssaker. Dispensasjonsvurderingen m\u00e5 som alltid ta utgangspunkt i de hensynene som den aktuelle forbudsbestemmelsen, i dette tilfellet byggegrensen p\u00e5 minst 18 meter, er ment \u00e5 ivareta. Videre er det f\u00f8rst og fremst areal- og ressursmessige fordeler og ulemper ved \u00e5 fravike denne grensen, som er mest relevante i den Side: 4/5 samlede avveiningen. I helt spesielle tilfeller er det anledning til \u00e5 legge vekt p\u00e5 sosialmedisinske, personlige og menneskelige hensyn, jf. \u00a7 19-2 tredje ledd og Ot.prp.nr. 32 (2007-2008) s. 242, men det m\u00e5 antas at dette gjelder spesialbehov for tilpassede l\u00f8sninger, mens rent \u00f8konomiske konsekvenser faller utenfor. Vekten av individuelle hensyn vil ogs\u00e5 v\u00e6re mer begrenset i saker hvor det foreligger sterke konkurrerende arealbruksinteresser. Det er ikke tvil om at b\u00e5de vegvedlikehold og -utbedringer, frisikt, drift, avstand til st\u00f8y og annen forurensning, samt arealbehovet for framtidig tiltak, alle er relevante og vektige hensyn bak byggegrensen mot offentlige veganlegg. Dette betyr ogs\u00e5 at kommunen har rom for \u00e5 legge vekt p\u00e5 hensynet til langsiktighet og framtidige planarbeid, i alle fall der det foreligger en reell mulighet for annen bruk. Byggegrensen er i s\u00e5 m\u00e5te ogs\u00e5 ment \u00e5 sikre en viss fleksibilitet for b\u00e5de planleggingen og gjennomf\u00f8ringen av framtidige samferdselstiltak. Det har alts\u00e5 ikke s\u00e6rlig betydning at den konkurrende arealplanen forel\u00f8pig ikke er vedtatt, etter at den var p\u00e5 offentlig h\u00f8ring h\u00f8sten 2021.3 I det nevnte planforslaget er Storetveitvegen 132 foresl\u00e5tt som midlertidig bygge- og anleggsomr\u00e5de (bestemmelsesomr\u00e5de #11). Etter avsluttet anleggsperiode er eiendommen foresl\u00e5tt tilbakef\u00f8rt til annen, underliggende arealbruk. Kommunen m\u00e5 gis rett i at det er nettopp denne typen hensyn og fleksibilitet byggegrensen i KPA \u00a7 6.3.1 er ment \u00e5 sikre. Det kan heller ikke v\u00e6re tvil om at hensynet settes vesentlig til side dersom det oms\u00f8kte boligprosjektet tillates. Vilk\u00e5rene for \u00e5 dispensere er da ikke oppfylte, slik at s\u00f8knaden m\u00e5 avsl\u00e5s, jf. plan- og bygningsloven \u00a7 19-2 andre ledd. Klagen kan dermed ikke f\u00f8re fram. Statsforvalteren tar til slutt med at plan- og bygningsloven regulerer forvaltningen av bygninger og areal i et langsiktig perspektiv, mens de underliggende eier- og brukerforholdene som regel vil endre seg over tid. Hensynet til det enkelte foretaket kan derfor ikke bli utslagsgivende. Byr\u00e5det har samtidig understreket at kommunen er i utgangspunktet er positiv til en framtidig utbygging, men at det anses hensiktsmessig \u00e5 vente med godkjenningen inntil anleggsarbeid er endelig avklart og avsluttet, og eiendommen har \u00abf\u00e5tt tilbake\u00bb status som boligtomt. Begrunnelsen ovenfor er b\u00e5de saklig og relevant ut fra hensynene KPA \u00a7 6.3.1 er ment \u00e5 ivareta, og fullt ut tilstrekkelig. Fordelene ved \u00e5 fravike byggegrensen er ikke klart st\u00f8rre enn ulempene. Statsforvalteren har stadfestet avslaget fra Bergen kommune 05.07.2024, fullt ut, idet vilk\u00e5rene for \u00e5 dispensere ikke er oppfylt. Vedtaket p\u00e5 side 1 i dette brevet er endelig og kan ikke p\u00e5klages videre, jf. forvaltningsloven \u00a7 28 tredje ledd. Med hilsen Stine Ross Ids\u00f8 Arnt Erik Nordheim seniorr\u00e5dgiver seniorr\u00e5dgiver Dokumentet er elektronisk godkjent Kopi til: DS EIENDOM AS Langelandsstien 4B 4103 J\u00d8RPELAND Bergen kommune Postboks 7700 5020 BERGEN 3 PlanID: 4601_63100000, gbnr. 13/355,1132 \u2013 Storetveitvegen, sykkelanlegg. Side: 5/5 Gesche F Neckelmann Stavkirkevegen 9 B 5231 Paradis Margaret Oma Storetveitvegen 136 5231 Paradis Rolv Georg Rasmussen Storetveitvegen 136 5231 Paradis Vestland fylkeskommune Postboks 7900 5020 BERGEN (ref. 2024/21109, jf. 22/66424) "
}