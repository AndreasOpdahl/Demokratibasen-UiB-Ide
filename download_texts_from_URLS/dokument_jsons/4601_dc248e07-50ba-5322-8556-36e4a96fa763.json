{
  "dokument_id": "dc248e07-50ba-5322-8556-36e4a96fa763",
  "doc_type": "case_attachment",
  "kommune": 4601,
  "tittel": "Svar p\u00e5 Representantforslag fra Ole-Ansger Nepomuk Martini (V) og Ingrid Nergaard Fjeldstad (V) om obligatorisk registrering av \u00f8konomiske interesser - BEBY 22.11.23",
  "url": "https://bergen.kommune.no/politikere-utvalg/api/fil/bk360/10265196/Svar-pa-Representantforslag-fra-Ole-Ansger-Nepomuk-Martini-V-og-Ingrid-Nergaard-Fjeldstad-V-om-obligatorisk-registrering-av-okonomiske-interesser-BEBY-22-11-23",
  "tekst": " cc_Virksomhet Til Notat Bergen bystyre V\u00e5r referanse: 2023/272357-6 Saksbehandler: Frank Wessels Fra Dato: 16. april 2024 Bystyrets kontor Svar p\u00e5 Representantforslag fra Ole-Ansger Nepomuk Martini (V) og Ingrid Nergaard Fjeldstad (V) om obligatorisk registrering av \u00f8konomiske interesser - BEBY 22.11.23 Forretningsutvalget behandlet saken i m\u00f8tet 05.12.2023 sak 49/23 og fattet f\u00f8lgende vedtak: 1. Representantforlag fra Representantforslag fra Ole-Ansger Nepomuk Martini (V) og Ingrid Nergaard Fjeldstad (V) om obligatorisk registrering av \u00f8konomiske interesser oversendes Bystyrets kontor for videre utredning. 2. Bystyrets kontor bes om \u00e5 vurdere forslaget og \u00e5 utarbeide et notat slik at bystyret kan behandle saken senest innen 08.05.24. 3. Forretningsutvalget avgir innstilling i saken. Representantene Ole-Ansger Nepomuk Martini (V) og Ingrid Nergaard Fjeldstad (V)har fremmet f\u00f8lgende representantforslag: Habilitet og \u00f8konomiske interesser har med rette vore i s\u00f8kelyset dei siste m\u00e5nadane. Demokratiet er avhengig av openheit kring dei politiske beslutningsprosessane for \u00e5 kunne fungere og ha tillit i befolkninga. Derfor fremjar representantane forslag om \u00e5 innf\u00f8re ei obligatorisk registreringsplikt av \u00f8konomiske interesser for medlemar av bystyret og byr\u00e5det. Dagens system er basert p\u00e5 frivilligheit, jf. Reglement for frivillig registrering av \u00f8konomiske interesser. Representantane stiller sp\u00f8rsm\u00e5l om kommunen har heimel til \u00e5 gjere det obligatorisk for medlemar av bystyret og byr\u00e5det \u00e5 registrere og oppgi sine \u00f8konomiske interesser, samt om ein kan sanksjonere eventuelle brot p\u00e5 ei eventuell registreringsplikt. Samtidig kan bystyret gi seg sj\u00f8lv og byr\u00e5det reglar. Av omsyn til tilliten til det politiske systemet b\u00f8r kommunen uansett greie ut endringar av reglementet. Forslag: Bystyret ber Bystyrets kontor om \u00e5 greie ut forslag til endringar av Reglement for frivillig registrering av \u00f8konomiske interesser som medf\u00f8rer at 1. det er obligatorisk for medlemar av bystyret og byr\u00e5det \u00e5 registrere sine \u00f8konomiske interesser, og 2. at brot p\u00e5 reglementet kan bli sanksjonert (til d\u00f8mes ved bruk av konvensjonalbot) Bystyrets kontors vurdering av representantforslag Bergen kommune har per dags dato et eget register for frivillig registrering av \u00f8konomiske interesser. Bergen bystyre vedtok 5. juni 2000, sak 121/00 \u00e5 opprette Register for frivillig registrering av \u00f8konomiske interesser m.m. Registeret skulle iverksettes ved innf\u00f8ringen av parlamentarisme som styringsform i Bergen kommune. Ordningen har v\u00e6rt evaluert en rekke ganger siden den ble innf\u00f8rt. Det er bystyrets medlemmer og varamedlemmer, medlemmer av kontrollutvalget og klagenemnden samt byr\u00e5det som er aktuell m\u00e5lgruppe. Registreringen er frivillig, Bystyrets kontor har ansvar for administrasjon av \u00f8konomiregisteret, og registeret oppdateres fortl\u00f8pende gjennom \u00e5ret. Form\u00e5let med registeret er \u00e5 skape \u00e5penhet knyttet til hvilke roller og hvilke ev. \u00f8konomiske interesser de politiske akt\u00f8rene i Bergen kommune har. Til m\u00f8tet i forretningsutvalget 30. april 2024 fremmes egen sak med forslag om \u00e5 erstatte Bergen kommunes eget register for frivillig registrering av \u00f8konomiske interesser gjennom bruk av KS sitt styrevervregister som blant annet brukes i Oslo og Trondheim. KS-registeret baserer seg p\u00e5 egenregistrering av brukere og f\u00e5r i tillegg forh\u00e5ndsregistrert opplysninger fra Kommuneregisteret, Enhetsregisteret og Foretaksregisteret i Br\u00f8nn\u00f8ysund. Et slik register med selvregistrering og fast innhentede data vil b\u00e5de gi forbedret kvalitet p\u00e5 data og redusere risikoen for feilregistrering. I det foreliggende representantforslaget bes Bystyrets kontor om \u00e5 fremme forslag til endringer i \u00abReglement for frivillig registrering av \u00f8konomiske interesser\u201d som gj\u00f8r registering av \u00f8konomiske interesser obligatorisk for m\u00e5lgruppen. Videre skal reglementet suppleres med bestemmelser som gir mulighet til \u00e5 sanksjonere brudd p\u00e5 reglementet. I begrunnelsen tar forslagsstiller opp sp\u00f8rsm\u00e5l om kommunen har hjemmel til \u00e5 vedta en obligatorisk registrering av \u00f8konomiske interesser for medlemmer i bystyret og byr\u00e5det samt innf\u00f8ring av sanksjoner for eventuelt brudd p\u00e5 registreringsplikt. Bystyrets kontor har unders\u00f8kt om det finnes lovhjemmel for kommuner til \u00e5 kunne p\u00e5legge kommunens folkevalgte \u00e5 registrere sine \u00f8konomiske interesser i et offentlig register. Stortinget har vedtatt en obligatorisk registrering av \u00f8konomiske interesser for Stortingets medlemmer i \u00a7 76 i Stortingets forretningsorden. If\u00f8lge lov om registrering av regjeringsmedlemmers verv og \u00f8konomiske interesser kan Kongen i statsr\u00e5d p\u00e5legge regjeringsmedlemmene \u00e5 registrere sine verv og \u00f8konomiske interesser i et register som er tilgjengelig for allmennheten. \u00a7 2 fastsetter at Kongen kan gi n\u00e6rmere regler om hva registreringen skal omfatte. If\u00f8lge forskrift fra 30. november 2012 nr. 1114 om registrering av regjeringsmedlemmers verv og \u00f8konomiske interesser har regjeringsmedlemmene plikt til \u00e5 registrere sine verv og \u00f8konomiske interesser i den til enhver tid gjeldende registreringsordning som gjelder for stortingsrepresentantene. Videre finnes det \u201cRetningslinjer for registrering av statsansattes verv og \u00f8konomiske interesser\u00bb som er hjemlet i statsansatteloven \u00a7 39 a som p\u00e5legger statsansatte i s\u00e6rskilte stillinger til \u00e5 registrere sine \u00f8konomiske interesser. Det finnes derimot ikke noe lignende lovhjemmel for en obligatorisk registrering for ansatte eller politikere p\u00e5 kommunalt niv\u00e5. Heller ikke kommuneloven inneholder bestemmelser som gir en tilsvarende hjemmel. Bystyrets kontor har ogs\u00e5 v\u00e6rt i kontakt med Bystyrets sekretariat i Oslo kommune ang\u00e5ende sp\u00f8rsm\u00e5let. Bystyrets sekretariat i Oslo kommune har ved en tidligere anledning ogs\u00e5 konkludert at det ikke finnes noe lovhjemmel for kommunestyrer til \u00e5 innf\u00f8re krav om obligatorisk registrering av \u00f8konomiske interesser for politikere i kommunen. Med dette vil det ikke v\u00e6re lovhjemmel til \u00e5 vedta en ordning med en obligatorisk registrering av \u00f8konomiske interesser for medlemmer i bystyret og byr\u00e5det. Bystyredirekt\u00f8ren viser ellers til egen sak med forslag om \u00e5 erstatte Bergen kommunes eget register for frivillig registrering av \u00f8konomiske interesser gjennom bruk av KS sitt styrevervregister. Trine Pettersen Gr\u00f8nbech - bystyredirekt\u00f8r Frank Wessels - seniorr\u00e5dgiver Dokumentet er godkjent elektronisk. "
}