{
  "dokument_id": "bc4f5743-a685-5fa5-841a-dc38b6554ae6",
  "doc_type": "case_presentation",
  "kommune": 5501,
  "tittel": "Behandling av klage p\u00e5 vedtak i sak 10/24 om godkjenning av Tomasjord - Snarby elgvald.",
  "url": "https://innsyn.tromso.kommune.no/application/getMoteDokument?dokid=2001780943",
  "tekst": "Arkivsaksnr. 24/12520-1 Saksbehandler Bo Eide Saksgang M\u00f8tedato Viltnemnda Behandling av klage p\u00e5 vedtak i sak 10/24 om godkjenning av Tomasjord - Snarby elgvald. Kommunedirekt\u00f8rens innstilling til vedtak: Klage fra Geir Atle Moe og Karin Olufsen Moe, p\u00e5 vedtak i sak 10/24 om godkjenning av Tomasjord - Snarby elgvald tas ikke til f\u00f8lge. Saken oversendes Statsforvalteren i Troms og Finnmark for endelig behandling Stig Tore Johnsen Mette Moh\u00e5g Kommunedirekt\u00f8r Direkt\u00f8r, avd for bymilj\u00f8 1 Hva saken gjelder Troms\u00f8 kommune mottok 17. juni 2024 klage (vedlegg 1,2) p\u00e5 vedtak fattet av viltnemnda i sak 10/24 (vedlegg 3) i viltnemndas m\u00f8te 23.05.2. Viltnemndas vedtak ble meddelt klager 27.05.24. Klagen er mottatt innen klagefristen og kan behandles. Viltnemnda fattet i sitt m\u00f8te vedtak i sak 10/24 - fornyet behandling av s\u00f8knad om opprettelse av Tomasjord \u2013 Snarby elgvald. Vedtaket lyder: \u00abTomasjord - Snarby elgvald godkjennes opprettet, med tellende areal p\u00e5 87806 daa. Vedtaket er fattet med hjemmel i Hjortevilt- forskriften \u00a711\u00bb (vedlegg 4) Den som klager p\u00e5 vedtaket er Geir Atle Moe og Karin Olufsen Moe, representert av Advokatfirmaet \u00d8stg\u00e5rd, heretter kalt Klager. Klagers eiendom 5/2 m.fl er en del av det oms\u00f8kte elgvaldet. Klager anses \u00e5 ha klagerett. S\u00f8knad om godkjenning av Tomasjord \u2013 Snarby elgvald ble f\u00f8rste gang behandlet i viltnemnda i sak 08/23, med vedtak om godkjenning. Dette vedtaket ble p\u00e5klaget av Klager, opprettholdt av viltnemnda i sak 10/23, og oversendt Statsforvalteren i Troms og Finnmark for endelig avgj\u00f8relse. Statsforvalter opphevet i vedtak datert 08.01.24 viltnemndas vedtak og sendte saken tilbake til ny behandling i kommunen (vedlegg 5). Saken ble p\u00e5 behandlet p\u00e5 ny i sak 10/24. Det er vedtaket i denne nye behandlingen som p\u00e5klages. Saksutredning Viltnemnda fattet i sak 10/24 vedtak om \u00e5 godkjenne Tomasjord \u2013 Snarby elgvald etter s\u00f8knad levert 04.09.23. S\u00f8knaden ble behandlet p\u00e5 ny, etter Statsforvalters opphevelse av godkjenningsvedtak. Opprinnelig s\u00f8knad er utgangspunkt for saken. S\u00f8knaden tilfredsstiller etter kommunens syn de kravene som stilles til en s\u00f8knad om opprettelse / godkjenning av et elgvald, og s\u00f8knaden er behandlet innen fristen for dette \u00e5ret, 15. juni. I saksfremstillingen (vedlegg 3, s. 2-6) gj\u00f8r administrasjonen rede for momentene som Statsforvalter peker p\u00e5 i sitt vedtak om opphevelse, og innstiller p\u00e5 godkjenning. Klagen anf\u00f8rer at det er flere feil ved vedtaket, som gj\u00f8r at det m\u00e5 oppheves. Kjernen i klagen, omtalt i klagens pkt 3 er at kommunen i sitt vedtak har forutsatt at Tomasjord - Snarby utmarkslag, som har s\u00f8kt om opprettelse av elgvald, er lovlig opprettet, og har s\u00f8kt p\u00e5 rett vis etter hjorteviltforskriftens \u00a710. Klager hevder at vedtaket er fattet p\u00e5 feil grunnlag, idet utmarkslaget som s\u00f8kte om, og fikk godkjent opprettelse av elgvald ikke er opprettet lovlig. Kommunens kommentar til klagens pkt 3.1. Det klare m\u00e5let med dommen fra Eidsivating lagmannsrett av 09.12.2022 som oppretter utmarkslaget er \u00e5 legge til rette for god forvaltning av utmarka i omr\u00e5det som laget omfatter. En naturlig f\u00f8lge av dommen er derfor at det opprettes et utmarkslag. Troms\u00f8 kommune st\u00f8tter seg p\u00e5 uttalelser fra lagmannsrettsdommer og jordskiftedommer om hvem som kan sette i gang dette arbeidet (vedlegg 3, s.194, vedlegg 3, s. 288). Dette er redegjort for i sak 10/24, og kommunen har ingen ytterligere kommentarer til dette. Statsforvalters sp\u00f8rsm\u00e5l rundt opprinnelig s\u00f8knad er ogs\u00e5 besvart i sak 10/24, og kommunen har ikke ytterligere bemerkninger til dette. 2 Til 3.2 om lovligheten av valgt styre. Klager tar igjen opp sp\u00f8rsm\u00e5let om krav til skriftlighet i innkalling mm. Vedtektene til dette utmarkslaget skiller seg ikke fra andre utmarkslags vedtekter hva ang\u00e5r krav til skriftlighet. Kommunen er av den oppfatning at skriftlighet i dag i samfunnet i alminnelighet anses \u00e5 omfatte ogs\u00e5 elektronisk tekst i ulike formater, slik tilfellet er i denne saken. Ogs\u00e5 jordskiftedommer \u00d8ystein Nilsen er av den oppfattelsen, tilknyttet innkallinger mm. (vedlegg 6) Dersom man skulle mene at skriftlighet pr post var et s\u00e5 tydelig fremsatt tema under rettsaken, slik det hevdes, s\u00e5 kunne en forvente \u00e5 finne det presisert i vedtektene, uttrykt ved \u00abpr post\u00bb, e.l. Dette er ikke tilfellet, og det anses ikke \u00e5 gjelde andre krav for dette utmarkslaget enn det som ellers f\u00f8lger av lov, forskrifter og etablert praksis. Kommunen fastholder sitt syn fremholdt tidligere i saken, hvor det legges til grunn at krav til skriftlighet er tilfredsstillende ivaretatt, idet man har gjort det som med rimelighet kan forventes av en slik innkalling, og at utmarkslaget er lovlig opprette. Det vises til redegj\u00f8relse i sakens vedlegg. Redegj\u00f8relsene fra utmarkslaget rundt innkalling mm, finnes i vedlegg 3, s.246. Til 3.3. Klager skriver at utmarkslaget pr i dag ikke er lovlig registrert. Laget er pr i dag registrert, men NFD har etter klage fra Klager bedt Br\u00f8nn\u00f8ysundregisteret om fornyet behandling, med redegj\u00f8relse for om en vurdering av selskapsform. NFD har ikke stilt sp\u00f8rsm\u00e5l ved lovligheten av laget som s\u00e5dan. Kommunen vurderer opplysningen \u00e5 v\u00e6re relevant da det er med p\u00e5 \u00e5 st\u00f8tte synet p\u00e5 at laget er lovlig opprettet. Til klagens pkt 4 om tvister Det er klart at det foreligger uenigheter blant medlemmene tilknyttet utmarkslaget, men etter kommunens syn er prosessen rundt opprettelsen av, og lovligheten av utmarkslaget dokumentert tilfredsstillende gjennom dokumentasjon vedlagt i denne saken, fremsatt enten av s\u00f8ker selv, eller innhentet i forbindelse med saken. Kommunen har mottatt skriv fra grunneiere p\u00e5 5 eiendommer i utmarkslaget, eksempel i vedlegg 9, som har samme oppfatning som klager, at ikke prosessen ved opprettelsen av laget er lovlig, og at de forbeholder seg retten til \u00e5 nekte jakt p\u00e5 sin eiendom. Kommunen har i brev til den enkelte grunneier redegjort for sitt syn rundt prosess, og anledning til \u00e5 nekte jakt, eksempel i vedlegg 10. Rettighetene vedr jakt i utmarkslaget er klare etter vedtektene, og det er levert en s\u00f8knad om opprettelse av vald som kan godkjennes, slik det skrives i sak 10-24, s. 5. Etter kommunens syn foreligger det ikke tvister av art som har betydning for om kommunen kan godkjenne s\u00f8knaden. Til klagens pkt 5, om usaklig forskjellsbehandling. Det vises til annen sak om godkjenning av vald etter s\u00f8knad. Denne andre saken gjelder behandling av s\u00f8knad om godkjenning av Oldervik sams elgvald (vedlegg 7). Her ble det bedt om ny s\u00f8knad etter at kommunen opphevet sitt eget vedtak om godkjenning. Sentralt i saken her, er at ansvarlig s\u00f8ker etter kommunens syn ikke har jaktrett, noe som ble opplyst s\u00f8ker f\u00f8r ny s\u00f8knad ble levert. Ansvarlig s\u00f8ker i opprinnelig og ny sak er den samme, og innstillingen i saken, om gammel eller ny s\u00f8knad hadde v\u00e6rt behandlet, hadde v\u00e6rt den samme. I saken om Tomasjord \u2013 Snarby elgvald er opprinnelig s\u00f8knad lagt til grunn. Kommunen ser ikke at dette slik Klager beskriver, utgj\u00f8r usaklig forskjellsbehandling, eller at det har noen betydning for saken. Tvert imot er det korrekt i foreliggende sak \u00e5 benytte opprinnelig s\u00f8knad som grunnlag, etter at Statsforvalter opphevet kommunens godkjenningsvedtak. I sitt opphevingsvedtak sender Statsforvalter saken tilbake for ny vurdering, med bakgrunn i flere 3 sp\u00f8rsm\u00e5l til s\u00f8knaden. Kommunen vil svare ut disse sp\u00f8rsm\u00e5lene i ny behandling, og m\u00e5 da n\u00f8dvendigvis legge opprinnelig s\u00f8knad til grunn. Videre er dette en s\u00f8knad som jo kommunen selv har funnet \u00e5 kunne godkjenne. Til klagens pkt 6, om saksbehandlers habilitet mm. Klager anf\u00f8rer at saksbehandler, Bo Eide er inhabil. Det er vist til brev av 19.03.24, samt klage i sak rundt opprettelse av elgvald i Oldervik av 15.05.24. Det er i denne saken gjentatte ganger fremsatt habilitetsinnsigelser mot saksbehandler. Kommunen har gjentatte ganger, behandlet og svart ut disse, uten \u00e5 finne saksbehandler inhabil, senest i notat 23. april.(vedlegg 8). If\u00f8lge forvaltningsloven \u00a7 6 annet ledd er en \u00aboffentlig tjenestemann\u00bb inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en sak n\u00e5r det foreligger \u00abs\u00e6regne forhold\u00bb som er \u00abegnet til \u00e5 svekke tilliten\u00bb til hans upartiskhet. Ved vurderingen skal det legges vekt p\u00e5 om avgj\u00f8relse i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til. Videre skal det legges vekt p\u00e5 om habilitets- innsigelse er reist av en part i saken. Sistnevnte vil ha liten betydning dersom det ellers i saken er lite som taler for inhabilitet.1 Administrasjonen tilbakeviser p\u00e5standene fullt og helt. B\u00e5de denne saken og saken ved elgvald i Oldervik, med bakgrunn i samme jordskiftedom reiser rettslige problemstillinger som har gjort det n\u00f8dvendig \u00e5 s\u00f8ke veiledning hos andre offentlige instanser. Det foreligger videre noe korrespondanse mellom saksbehandler og leder av utmarkslaget, Kirsti Altmann i saken. Det er ikke noen personlig relasjon mellom dem. Administrasjonen finner ikke at det foreligger \"s\u00e6regne forhold\". Saksbehandler anses ikke inhabil etter forvaltningsloven \u00a7 6. Konklusjon Troms\u00f8 kommune ser ikke at klagen kommer med videre opplysninger som gir grunnlag for omgj\u00f8ring av p\u00e5klagd vedtak. Troms\u00f8 kommune v. viltnemnda opprettholder sitt vedtak i sak 10/24, om \u00e5 godkjenne opprettelsen av Tomasjord - Snarby elgvald. Kommunen baserer sitt vedtak p\u00e5 at de privatrettslige forholdene er ivaretatt og at styret er lovlig etablert, og dermed kan st\u00e5 som s\u00f8ker. Klagesaken sendes over til Statsforvalteren i Troms og Finnmark for endelig behandling. Vedtakskompetanse Viltnemnda Vedlegg Vedlegg 1 - Klage p\u00e5 vedtak i sak 10-24 om Tomasjord - Snarby elgvald Vedlegg 2 - Vedlegg til klage p\u00e5 vedtak i sak 10-24 1 Kommunal- og regionaldepartementets veileder Habilitet i kommuner og fylkeskommuner, s 13. 4 Vedlegg 3 - Sak 10-24 Fornyet behandling av Godkjenning av Tomasjord - Snarby elgvald med vedlegg Vedlegg 4 - Protokoll fra m\u00f8te i viltnemnda 230524 Vedlegg 5 - Fra Statsforvalter 081223 - Avgj\u00f8relse i klagesak Vedlegg 6 - presisering av begrepet skriftlig - fra jordskiftedommer Vedlegg 7 - Viltnemdsak 13-24 om godkjenning av Oldervik sams elgvald Vedlegg 8 - Ny vurdering av saksbehandlers habilitet april 2024 5 "
}