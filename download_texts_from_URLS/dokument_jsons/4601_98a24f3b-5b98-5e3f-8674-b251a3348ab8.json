{
  "dokument_id": "98a24f3b-5b98-5e3f-8674-b251a3348ab8",
  "doc_type": "case_attachment",
  "kommune": 4601,
  "tittel": "18_KORR_Folgebrev_F-1 Redegj\u00f8relse bygg A",
  "url": "https://bergen.kommune.no/politikere-utvalg/api/fil/bk360/8564105/18-KORR-Folgebrev-F-1-Redegjorelse-bygg-A",
  "tekst": " VEDLEGG NR F\u20131 Strimmelen borettslag - Gnr.161, Bnr. 1038 Bruksendring av fellesareal i bygg A REDEGJ\u00d8RELSE TIL RAMMES\u00d8KNAD TILTAKETS OMFANG OG HOVEDINNHOLD Det s\u00f8kes om rammetillatelse til \u00e5 endre bruken av fellesareal i nederste etasje i Land\u00e5slien 17, 19, 21, 25 og 27 fra n\u00e6ring til bolig. Det s\u00f8kes om 5 nye boenheter, hver med BRA = 51 m2. De nye leilighetene vil f\u00e5 vinduer mot \u00f8st og inngang fra vest via felles trapperom. Leilighetene ligger en halv etasje lavere enn inngangen og f\u00e5r utgang til privat uteoppholdsareal p\u00e5 terreng p\u00e5 \u00f8stsiden. Det s\u00f8kes om fasadeendring i form av utskiftning av tette d\u00f8rer til altand\u00f8rer i glass. EKSISTERENDE SITUASJON Dagens l\u00f8sning er \u00e5pne rom som leies ut og benyttes til lagerplass, og det er tidligere etablert leiligheter i Land\u00e5slien 29 og 31 i tilsvarende lokaler. NABOVARSEL Tiltaket er nabovarslet i samsvar med reglene i pbl \u00a7 21-3, og det er ikke mottatt merknader fra naboer. Vestland fylkeskommune minner om at de har rett til \u00e5 uttale seg i dispensasjonssaker n\u00e5r saken direkte ber\u00f8rer deres saksomr\u00e5de. Det s\u00f8kes om fritak fra varsling av naboer p\u00e5 oversiden av oms\u00f8kte eiendom da disse ligger langt unna det oms\u00f8kte tiltaket og ikke vil bli ber\u00f8rt. PLANSTATUS Eiendommen er avsatt til \u00abomr\u00e5de som reguleringsr\u00e5det foresl\u00e5r blir gjort til gjenstand for arkitektkonkurranse\u00bb i reguleringsplan \u00c5rstad. Bergensdalens \u00f8stlige del, Kolstien/Strimmelen, plannummer: 10610000 vedtatt 23.06.1952. Eiendommen inng\u00e5r i planomr\u00e5de III i kommunedelplan for Land\u00e5s vedtatt 15.01.1996 og er avsatt til: - Boligomr\u00e5der med vernebestemmelser vedr. bygningens st\u00f8rrelse og form - Offentlig friomr\u00e5der, naturomr\u00e5der og friluftsomr\u00e5de I kommuneplanens arealdel inng\u00e5r eiendommen i arealform\u00e5lene Bebyggelse og anlegg - Ytre fortettingssone \u2013 Y og Gr\u00f8nnstruktur \u2013 G. Eiendommen inng\u00e5r ogs\u00e5 i f\u00f8lgende hensynssoner: - Kulturmilj\u00f8 H570_3 Land\u00e5s - Faresone H310_1 Aktsomhetsomr\u00e5der for steinsprang, jord- og flomskred og - sn\u00f8skred - Konsesjonsomr\u00e5de fjernvarme H410_1 Flesland - sentrum - Faresone H390_2 Luftkvalitet gul sone - St\u00f8ysone H220_3 Veist\u00f8y - gul sone - St\u00f8ysone H210_3 Veist\u00f8y r\u00f8d sone DISPENSASJONSS\u00d8KNAD Det s\u00f8kes om dispensasjon fra Kommuneplanens arealdel (KPA) \u00a7 3 Plankrav. Det vises til vedlegg B-1 dispensasjonss\u00f8knad. UNNTAK FRA TEK17 I forbindelse med s\u00f8knaden s\u00f8kes det iht. pbl \u00a7 31-2 om unntak fra Teknisk forskrift \u00a7 12-7 (2) a) for romh\u00f8yde i rom for varig opphold. Det vises til vedlegg B-2 for n\u00e6rmere redegj\u00f8relse. UTEOPPHOLDSAREAL KPA \u00a7 14.3.3 krever at det skal etableres minimum 75 m2 uteoppholdsareal pr boenhet i Ytre fortettingssone. Arealet skal oppfylle en rekke kvalitetskrav i KPA \u00a7 14.2, bl.a. skal areal som er Side 1 av 2 brattere enn 1:3 ikke medregnes. Min. 40 % av arealet skal utformes som fellesareal eller offentlig tilgjengelig areal, og alle enhetene skal ha noe privat uteareal. Arealkravet gjelder for nye boenheter, men det m\u00e5 ikke g\u00e5 p\u00e5 bekostning av uteoppholdsareal for eksisterende enheter. For de 5 nye boenhetene er det krav om 375 m2 uteoppholdsareal, og min. 150 m2 av dette skal v\u00e6re fellesareal. De nye boenhetene vil hver f\u00e5 20-30 m2 privat uteoppholdsareal i hele leilighetens bredde p\u00e5 bakkeplan - et areal som i dag er lite brukt av eksisterende boenheter. Borettslagets to eiendommer har et samlet areal p\u00e5 ca. 60 000 m2, men store deler av arealet er brattere enn 1:3. Etter oms\u00f8kte endring, samt planlagt ombygging av loft i Strimmelen 3, 7, 11, 15, 19, 23, 27 og 31, vil borettslaget ha 328 boenheter. Ca. 6700 m2 av tomten er opparbeidet, felles uteareal som antas \u00e5 oppfylle kvalitetskravene i KPA. I tillegg har alle boenhetene private balkonger. Totalt uteoppholdsareal (felles + privat) for hele borettslaget er ca. 10 000 m2, eller ca. 30 m2 per boenhet etter oms\u00f8kte bruksendringer. Gjennomsnittlig areal for uteopphold i borettslaget reduseres med mindre enn 1 m2 per boenhet som f\u00f8lge av de 5 nye boenhetene. Oms\u00f8kte bruksendring vil derfor i sv\u00e6rt liten grad g\u00e5 ut over uteoppholdsarealet til de eksisterende boenhetene. PARKERING I ytre fortettingssone er det krav om minimum 0,8 parkeringsplasser pr. 100 m2 BRA. Arealet som s\u00f8kes bruksendret er 255 m2 og utl\u00f8ser krav om 2 parkeringsplasser. Det er i dag opparbeidet 190 parkeringsplasser i borettslaget - 50 i garasje, 134 til utleie utend\u00f8rs og 6 stk fellesplasser tilrettelagt for el-lading. Det er for tiden overkapasitet p\u00e5 utleieplasser i borettslaget og for \u00f8yeblikket er 11 parkeringsplasser ikke utleid. I tillegg kommer 8 MC-garasjer, hvorav 2 er ledige. Kravet til sykkelparkering er 2,5 sykler pr. 100 m2, eller 7 sykler for arealet som s\u00f8kes bruksendret. Det er felles sykkelparkering i kjeller som ogs\u00e5 vil dekke behovet for de nye boenhetene. ST\u00d8Y Bygningens vestfasade ligger i gul st\u00f8ysone, men de oms\u00f8kte leilighetene f\u00e5r kun fasade mot \u00f8st (stille side). SKREDFARE Sweco Norge AS har utf\u00f8rt en skredfarevurdering for Strimmelen borettslag. Skred AS er engasjert av Strimmelen Borettslag til \u00e5 utf\u00f8re uavhengig kvalitetssikring. Den \u00e5rlige sannsynligheten for skred mot Strimmelen borettslag er vurdert til mindre enn 1/5000. Det vises til vedlagte rapporter. BODER De nye leilighetene vil f\u00e5 sportsboder i det som tidligere var felles t\u00f8rkerom. \u00d8vrige leiligheter i bygget beholder dermed sine boder som i dag. RENOVASJON Uttalelse fra BIR ligger vedlagt. VANN- OG AVL\u00d8P Uttalelse fra Bergen Vann ligger vedlagt. FJERNVARME Det oms\u00f8kte bygget er tilknyttet Fjernvarme. Bergen 29.06.2023 GRIEG ARKITEKTER AS Ida Nordanger Side 2 av 2 "
}