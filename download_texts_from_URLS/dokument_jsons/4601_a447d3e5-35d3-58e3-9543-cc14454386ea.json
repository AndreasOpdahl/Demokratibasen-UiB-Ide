{
  "dokument_id": "a447d3e5-35d3-58e3-9543-cc14454386ea",
  "doc_type": "case_attachment",
  "kommune": 4601,
  "tittel": "Klage fra \u00d8vre Eide G\u00e5rd datert 21.06.2023",
  "url": "https://bergen.kommune.no/politikere-utvalg/api/fil/bk360/9876501/Klage-fra-Ovre-Eide-Gard-datert-21-06-2023",
  "tekst": "\u00d8vre-Eide 36, N-5105 EIDSV\u00c5G Foretaksnummer 976 240 766 MVA E-post: post@ovre-eide.no Bankkonto 5225 05 26016 Telefon: +47 908 43 412 www.ovre-eide.no \u00d8vre-Eide G\u00e5rd \u00d8vre-Eide, 21. juni 2023 Bergen Kommune Postboks 7700 N-5020 BERGEN postmottak@bergen.kommune.no KLAGE P\u00c5 REGULERINGSPLANER VEDTATT BERGEN BYSTYRE SAK 161/23 BYBANEN SENTRUM TIL \u00c5SANE Jeg klager med dette p\u00e5 Bystyrets vedtak av reguleringsplaner Bybanen Sentrum til \u00c5sane - vedtatt i sak 161/23. Klagen gjelder alle bokstaver under punkt 1, da planene omfatter en helhetlig utbygging som ikke kan skilles fra hverandre, men er s\u00e6rlig rettet mot delstrekket som omfatter Eidsv\u00e5g. I dette omr\u00e5det er vi femte generasjon g\u00e5rdbruker p\u00e5 v\u00e5r g\u00e5rd. Eldste bygningen p\u00e5 g\u00e5rden er datert til 1540, og vi vil i all beskjedenhet si at vi kjenner omr\u00e5det godt. G\u00e5rden har r\u00f8tter tilbake til f\u00f8r Svarted\u00f8den. Vi vil p\u00e5peke at planene mangler konsekvensutredning for de lov og forskriftsmessige vurderinger av virkning for landbruk. Den mangler vurderinger etter Jordloven og etter sentrale forskrifter. Konsekvensutredningen har siden den er en samling av delutredninger fra 2011 til 2023 - ikke med seg innskjerpingen rundt at matjord og landbruksland er en ikke fornybar ressurs i Norge. Vi har meldt at en konsekvens av nevnte plan er at vi m\u00e5 legge ned, og da vil v\u00e5r gjennom mange hundre \u00e5r kultiverte jord g\u00e5 tilbake til natur eller utbygging. \u00c5rsaken til nedleggelse kommer av brot\u00e5rn helt inn p\u00e5 15 meter fra beiteland og st\u00f8yniv\u00e5 i r\u00f8d sone. B\u00e5de for dyrevelferd og for v\u00e5r velfungerende att\u00e5tn\u00e6ring med kulturformidling, omvisning, formidling av g\u00e5rdskultur og servering, s\u00e5 er et slikt st\u00f8yniv\u00e5, sammen med st\u00f8v og vibrasjoner forhold som stanser driften. G\u00e5rden med att\u00e5tn\u00e6ring sysselsetter 6 heltidsansatte og 30 deltidsansatte. Vi vil p\u00e5peke at det ikke er en fullstendig utredning av drikkevannskilden for 45.000 mennesker. Det bygges vegbro over og ved siden av den, med t\u00e5rn i nedb\u00f8rssonen til drikkevannet. Utredningen hevder \u00absikkerhet\u00bb ved at en antar at inntaket er lavt nok, og ved fremherskende vindretning. Den tar ikke opp i seg nye fraksjoner som \u00f8kt andel Side 1 av 2 \u00d8vre-Eide 36, N-5105 EIDSV\u00c5G Foretaksnummer 976 240 766 MVA E-post: post@ovre-eide.no Bankkonto 5225 05 26016 Telefon: +47 908 43 412 www.ovre-eide.no nanopartikler fra nyere lette biler. Saken er ikke tilstrekkelig utredet i forhold til gjeldende lover for drikkevann, samt EU sitt vanndirektiv. Det er gjeldende klausulering ved dom i Gulating som sier at det er totalt byggestopp i nedb\u00f8rsfeltet til drikkevannet. Disse forholdene er ikke ivaretatt i utredningene og ikke omtalt bystyrepapirene. Til sist vises det til naturmangfolds-loven. Det er ikke gjort konsekvensutredning etter den for l\u00f8sninger i Eidsv\u00e5g. Vi er ikke blitt involvert eller h\u00f8rt verken tidlig eller sent i planleggingen og mener at medvirkning ikke er fulgt. Vi mener at v\u00e5re merknader til planen \u2013 vedlegg 1 \u2013 ikke er blitt vurdert og fors\u00f8kt tatt til f\u00f8lge Med hilsen Arild Nydegger \u00d8vre-Eide Side 2 av 2 "
}