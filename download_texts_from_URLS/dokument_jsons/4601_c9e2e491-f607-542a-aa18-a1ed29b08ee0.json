{
  "dokument_id": "c9e2e491-f607-542a-aa18-a1ed29b08ee0",
  "doc_type": "case_attachment",
  "kommune": 4601,
  "tittel": "Rammetillatelse datert 13.03.2024 (ikke p\u00e5klaget vedtak)",
  "url": "https://bergen.kommune.no/politikere-utvalg/api/fil/bk360/10885931/Rammetillatelse-datert-13-03-2024-ikke-paklaget-vedtak-",
  "tekst": " Plan- og bygningsetaten En Til En Arkitekter AS V\u00e5r referanse: BYGG-2023/16420-29 Vaskerelven 8 Saksbehandler: Disa Hovland Hoff Dato: 13.03.2024 5014 BERGEN RAMMETILLATELSE Eiendom : Gnr 159 Bnr 131 Adresse : Kanalveien 54 Tiltakshaver : KANALVEIEN 54 EIENDOM AS Bruksendring bossugterminal og dagligvare, nytt betongdekke Tiltaket : i fjellhall Vi viser til s\u00f8knad mottatt 09.10.2023 og tilleggsdokumentasjon mottatt 02.11.2023, 23.11.2023, 11.12.2023, 15.01.2024, 02.02.2024, 05.02.2024 og 07.02.2024. 1. S\u00f8knaden gjelder Bruksendring fra industri til bossugterminal i eksisterende fjellhall Etablering av nytt dekke, plan 2, i eksisterende fjellhall. Det etableres rampe fra plan 1 i eksisterende fjellhall og opp til nytt dekke. Deler av dekket skal inneholde parkering, resten s\u00f8kes uten bruk til fremtidig lager/parkering/innredning. Areal nytt dekke inkludert rampe: 3458 m2. Ny tverrtunell i fjellhall, lengde 17,9 m, bredde 17,0 m. To nye heis- og trappesjakter fra 1. til 3. etasje Bruksendring av nordlig del av 1. etasje fra lager/bilverksted/dekkverksted til dagligvarebutikk, BRA 1274 m2 Ny gjennomgang for g\u00e5ende fra Kanalveien til fjellhallen Fasadeendring i forbindelse med etablering av ny butikk Det etableres 10 stk. sykkelparkeringsplasser utenfor dagligvarebutikken. Det etableres 34 stk. sykkelparkeringsplasser i ny tverrtunell. Det etableres 4 stk. HC-parkeringsplasser p\u00e5 plan 1 i fjellhall. Det etableres 31 stk. parkeringsplasser for bil p\u00e5 plan 2 p\u00e5 nytt dekke i fjellhallen. Dette skal ivareta eksisterende godkjent parkering i fjellhallen, samt parkering for dagligvarebutikk og bossugterminal. Tiltaket krever dispensasjon fra: Kommuneplanens arealdel \u00a7 3.1 med hensyn til plankrav. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Omr\u00e5dereguleringsplan ID 61140000 Mindemyren \u00a7 2.1.1 med hensyn til plankrav. Omr\u00e5dereguleringsplan ID 61140000 Mindemyren \u00a7 5.4.8 med hensyn til arealform\u00e5l torg T8. Det er s\u00f8kt om midlertidig dispensasjon med en varighet p\u00e5 7 \u00e5r. Dette vedtaket behandler bruksendring fra industri til bossugterminal i eksisterende fjellhall, etablering av nytt dekke (plan 2) utenom rampen, ny tverrtunell og nye heis- og trappesjakter. Etablering av rampe opp til nytt dekke, bruksendring til dagligvarebutikk, fasadeendring i forbindelse med ny butikk og ny gjennomgang for g\u00e5ende fra Kanalveien til fjellhallen er behandlet i eget vedtak da det er gitt avslag til dette. S\u00f8knad om dispensasjon fra plankrav i omr\u00e5dereguleringsplan og fra arealform\u00e5l torg i omr\u00e5dereguleringsplan er behandlet i avslaget. Avkj\u00f8rsel er behandlet og godkjent i sak nr. 201910362 i tillatelse til endring datert 04.11.2021. 2. VEDTAK Det gis rammetillatelse til: Bruksendring fra industri til bossugterminal i eksisterende fjellhall Etablering av nytt dekke, plan 2, i eksisterende fjellhall. Det gis tillatelse til at dekket etableres uten bruk. N\u00e5r den tid kommer at dekket skal tas i bruk, kreves en s\u00f8knad om bruksendring. Etablering av rampe opp til dekket tillates ikke, se eget vedtak. Dekket vil ha tilkomst via nye heis- og trappesjakter. Ny tverrtunell i fjellhall, lengde 17,9 m, bredde 17,0 m. To nye heis- og trappesjakter fra 1. til 3. etasje Areal nytt dekke (plan 2) i fjellhall: 3458 m2 (minus areal til rampe). Eksisterende parkeringsplasser beholdes i fjellhallen og ny parkeringsplass tilknyttet bossugterminalen plasseres i eksisterende fjellhall. Leaparken og eksisterende bebyggelse skal ikke ber\u00f8res av tiltaket. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. 2.1 Dispensasjoner Det gis midlertidig dispensasjon fra kommuneplanens arealdel \u00a7 3.1 om plankrav for etablering av bossugterminal, nytt dekke (plan 2) uten rampe, ny tverrtunell og nye heis- og trappesjakter, jf. plan- og bygningsloven \u00a7 19-3. Dispensasjonen gis med en varighet p\u00e5 7 \u00e5r fra vedtaksdato. Saksnummer BYGG-2023/16420 Side 2 av 14 2.2 Forurenset grunn Byggeomr\u00e5det kan v\u00e6re potensielt forurenset, og det m\u00e5 i f\u00f8rste omgang foretas en milj\u00f8teknisk grunnunders\u00f8kelse. Dersom unders\u00f8kelsen viser at tiltaksomr\u00e5det er forurenset, m\u00e5 det videre utarbeides en tiltaksplan. Tiltaksplanen skal sendes til godkjenning hos kommunen, og m\u00e5 v\u00e6re godkjent f\u00f8r det s\u00f8kes om igangsettingstillatelse. Dersom unders\u00f8kelsen viser at omr\u00e5det ikke inneholder forurensing, m\u00e5 den milj\u00f8tekniske grunnunders\u00f8kelsen sendes inn i byggesaken n\u00e5r det s\u00f8kes om igangsettingstillatelse. 2.3 Dokumentasjon som m\u00e5 sendes inn f\u00f8r det kan gis igangsettingstillatelse: Forh\u00e5ndsuttalelse fra Bergen Vann p\u00e5 VA-anlegget, jf. plan- og bygningsloven \u00a7\u00a7 27- 1 og 27-2. Milj\u00f8teknisk grunnunders\u00f8kelse og eventuelt vedtak om godkjent tiltaksplan for forurenset grunn. Oppdaterte tegninger som viser godkjent situasjon. Det m\u00e5 vises at eksisterende parkering og parkering tilknyttet bossugterminalen blir ivaretatt i eksisterende fjellhall. Samtykke fra Arbeidstilsynet for bossugterminalen, jf. plan- og bygningsloven \u00a7 21-5. 2.4 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: Bekreftelse fra Bergen Vann p\u00e5 at sluttdokumentasjonen er tilfredsstillende. Sluttrapport for faktisk disponering av avfall, jf. byggteknisk forskrift \u00a7 9-9. 2.5 Plassering p\u00e5 eiendommen Plasseringen godkjennes som oms\u00f8kt med over 4 meter til nabogrense, jf. plan- og bygningsloven \u00a7 29-4. Eksisterende fjellhall ligger under Bergen kommune sin eiendom gnr/bnr 159/419. Det forutsettes at n\u00f8dvendige privatrettslige avtaler er p\u00e5 plass for etablering av tiltaket. 2.6 H\u00f8ydeplassering Det nye dekket sin maksimale h\u00f8yde p\u00e5 kote 25,04 meter godkjennes, jf. plan- og bygningsloven \u00a7 29-4. 2.7 Vannforsyning og avl\u00f8p Bergen Vann har gitt uttalelse datert 02.11.2023 med saksnummer 2023/215906. Vilk\u00e5r og krav stilt i uttalelsen skal etterkommes, jf. plan- og bygningsloven \u00a7\u00a7 27-1 og 27-2. Saksnummer BYGG-2023/16420 Side 3 av 14 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som sentrumskjerne S19, byfortettingssone BY2 og gr\u00f8nnstruktur G og den ligger innenfor hensynssonene: luftkvalitet \u2013 gul sone, luftkvalitet \u2013 r\u00f8d sone, konsesjonsomr\u00e5de fjernvarme Flesland \u2013 Sentrum, vei st\u00f8y \u2013 r\u00f8d sone, vei st\u00f8y \u2013 gul sone, stille omr\u00e5der \u2013 gr\u00f8nn sone (H230_1). Eiendommen omfattes av omr\u00e5dereguleringsplan ID 61140000, \u00c5RSTAD. DEL AV GNR 159, 15 OG 17 MFL., MINDEMYREN, ikrafttredelsesdato 27.04.2015 og er regulert til sentrumsform\u00e5l S13 (brun) og fortau, torg (rosa). Planen gjelder der eksisterende bygning i Kanalveien 54 st\u00e5r. Eiendommen omfattes av reguleringsplan ID 64860000, \u00c5RSTAD. BYBANEN BERGEN SENTRUM \u2013 FYLLINGSDALEN, DELSTREKNING 2 \u2013 MINDEMYREN, ikrafttredelsesdato 21.06.2017 og er regulert til bebyggelse og anlegg (gul) og fortau (rosa). Planen gjelder fortauet fremfor bygget i Kanalveien 54. Omr\u00e5det over fjellhallen og Svaneviksveien bak bygget i Kanalveien 54 omfattes av reguleringsplan ID 64260000, \u00c5RSTAD. GNR 159 BNR 419 MFL., LEAPARKEN, BARNEHAGE, ikrafttredelsesdato 15.06.2016 og er regulert til park (gr\u00f8nn) o_GP2, kj\u00f8reveg (gr\u00e5) og fortau (rosa). Tiltaket er omfattet av bestemmelsesomr\u00e5de #5 og #3. Denne planen gjelder over grunnen. Bestemmelsesomr\u00e5de #5 henviser til f\u00f8lgende plan: Reguleringsplan ID 4890100, \u00c5RSTAD. MINDEMYREN, SVANEVIKSVEIEN 37, 46 OG 55, LILLE SOLHEIM 66, 86 MFL., ikrafttredelsesdato 19.10.1981 og er regulert til park med underjordisk industribygg. Denne planen gjelder for industribygg i bestemmelsesomr\u00e5de #5 i plan 64260000. De to eksisterende tunell\u00f8pene i fjellhallen er uregulert. P\u00e5g\u00e5ende planprosess for eiendommen: plan nr. 66200000 \u00c5rstad. Gnr 159 bnr 131 mfl., delfelt S13 Mindemyren, sak nr. PLAN-2022/20525. 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3 Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 En Til En Arkitekter AS 996499405 Ansvarlig s\u00f8ker Tiltaksklasse 2 Saksnummer BYGG-2023/16420 Side 4 av 14 Ingeni\u00f8rgeologi, PRO Ansvarlig uttak av berg i RAMB\u00d8LL NORGE AS 915251293 prosjekterende \u2013 eksisterende fjellhall; Tiltaksklasse 3 sikring av fjellhall Ansvarlig EN TIL EN 996499405 prosjekterende \u2013 Arkitektur ARKITEKTER AS Tiltaksklasse 2 BYGGADMINISTRASJO Ansvarlig N HARALD BJ\u00d8RNDAL 992238755 prosjekterende \u2013 Veg AS Tiltaksklasse 1 Ansvarlig FIRESAFE AS 958249799 prosjekterende \u2013 Brannkonsept Tiltaksklasse 3 SIVILINGENI\u00d8R Ansvarlig Konstruksjonssikkerh BJARTE FYLLINGEN 935600189 prosjekterende \u2013 et AS Tiltaksklasse 2 Ansvarlig Ventilasjon- og HAMSTAD AS 936164226 prosjekterende \u2013 klimainstallasjoner Tiltaksklasse 3 Obligatorisk kontroll skal gjennomf\u00f8res i henhold til byggesaksforskriften \u00a7 14-2. 3.4 Forurenset grunn I grunnforurensingskartet er eiendommen vist som mulig forurenset. Omr\u00e5det er vist som: industri, bil, utfyllinger og byjordsomr\u00e5de. Siden omr\u00e5det er markert i grunnforurensingskartet, m\u00e5 det foretas n\u00e6rmere unders\u00f8kelser. Det m\u00e5 sendes inn dokumentasjon p\u00e5 gjennomf\u00f8rt milj\u00f8teknisk grunnunders\u00f8kelse, jf. byggteknisk forskrift \u00a7 9-3. Unders\u00f8kelsene skal foretas av foretak med relevant kompetanse, og i henhold til forurensingsforskriften kapittel 2 og tilh\u00f8rende retningslinjer. Dersom unders\u00f8kelsen avdekker behov for tiltaksplan, skal tiltaksplanen v\u00e6re godkjent av kommunen f\u00f8r det kan s\u00f8kes om igangsettelsestillatelse. Tiltaksplanen m\u00e5 sendes inn til kommunen som en egen sak, og tiltaksplanen skal v\u00e6re godkjent f\u00f8r det kan s\u00f8kes om igangsettingstillatelse. 3.5 Andre uttalelser eller vedtak Vestland fylkeskommune har gitt uttalelse datert 08.01.2024: Vestland fylkeskommune skal i vurderinga legge vekt p\u00e5 framkome og trafikktryggleik p\u00e5 fylkesvegnettet. Fartsgrensa p\u00e5 staden er 40 km/t og \u00e5rsd\u00f8gntrafikken (\u00c5DT) er 5600. Vestland fylkeskommune ved avdeling for infrastruktur og veg har tidlegare godkjent utforminga av avk\u00f8yrsla. Oms\u00f8kt tiltak f\u00f8rar til auka bruk av avk\u00f8yrsla. Det er opplyst om at det er 21 parkeringsplassar p\u00e5 staden i dag. Oms\u00f8kt tiltak legg opp til 14 nye parkeringsplassar, 13 plassar til ny daglegvare og 1 plass til ny renovasjonsterminal. Utforminga av avk\u00f8yrsla er tilfredsstillande for oms\u00f8kt auka bruk. Etter dagens situasjon kan vi sj\u00e5 at det kan vere fornuftig med oms\u00f8kt parkeringsdekning. Derimot Saksnummer BYGG-2023/16420 Side 5 av 14 er det planlagt fleire bustadar i omr\u00e5det som medf\u00f8rer fleire syklande og g\u00e5ande p\u00e5 staden. Oms\u00f8kt parkeringsdekning skal ikkje legga f\u00f8ringar for planarbeidet som er under arbeid p\u00e5 staden i reguleringsplan \u00c5RSTAD. GNR 159 BNR 131 MFL., DELFELT S13 MINDEMYREN. Parkeringsdekninga for daglegvarebutikk og andre bedrifter m\u00e5 vurderast i planarbeidet uavhengig av kva det vert gjeve l\u00f8yve til i denne saka. Det er oppgitt at det er relativ h\u00f8g frekvens av varelevering med lastebilar i oms\u00f8kt tiltak med opptil 13 lastebilar i veka. Lastebilane har ei lengde p\u00e5 12 meter. Vi meiner dette er for h\u00f8g frekvens av varelevering med tunge k\u00f8yret\u00f8y i den aktuelle avk\u00f8yrsla. Inn og utk\u00f8yring i avk\u00f8yrsla g\u00e5r over eit sykkelfelt og fortau. Ein relativ h\u00f8g f\u00f8rekomst av tunge k\u00f8yret\u00f8y over sykkelfeltet og fortau er ikkje trafikksikkert og det vil f\u00f8re til utrygge ferdsels\u00e5rer for mjuke trafikantar. Samtidig vil lastebilar stoppe i sykkelfeltet og p\u00e5 fortauet ved utk\u00f8yring n\u00e5r det er trafikk i Kanalveien. Oppsummert Vestland fylkeskommune ved avdeling for infrastruktur og veg er negativ til den h\u00f8ge frekvensen av tunge k\u00f8yret\u00f8y over sykkelfeltet og fortauet med omsyn til trafikktryggleiken og framkome for mjuke trafikantar. Dersom det vert opna for st\u00f8rre parkeringsdekning i dagens bygg, m\u00e5 ein rekne med at det ikkje skal vidaref\u00f8rast for framtidig bygg p\u00e5 eigedomen. Bymilj\u00f8etaten har gitt uttalelse datert 05.01.2024: Bymilj\u00f8etaten v/ Byroms- og Vegforvaltning viser til internt h\u00f8ringsbrev fra Plan- og Bygningsetaten mottatt den 15.12.2023 ang\u00e5ende tiltak i fjellhall under Leaparken, samt fasadeendring mot Kanalveien. Dette gjelder bl.a. eiendom med g\u00e5rds- og bruksnummer 159/131. Tiltaket inkluderer etablering av heis og trapper som skal fungere som r\u00f8mningsvei for bygget/fjellhallen. Utgangene fra eksisterende bygg i kommunal veg Svaneviksveien blir mulig r\u00f8mningsvei. Tiltaket omfatter ikke andre endringer i byggets etasjer som er tilknyttet Svaneviksveien, og vil dermed ikke medf\u00f8re noen \u00f8kt/endret persontrafikk i den kommunale vegen. Konklusjon Avkj\u00f8rsel og tilkomst til tiltaket er i byggets 1. etasje fra fylkesveg Kanalveien. Tiltaket vil i liten til ingen grad p\u00e5virke Leaparken og tilkomsten til parken. Det b\u00f8r likevel vurderes om avfallsh\u00e5ndteringen i parken kan knyttes p\u00e5 ny renovasjonsterminal. Bymilj\u00f8etaten har ingen ytterligere merknader til tiltaket. Vestland fylkeskommune har gitt uttalelse datert 16.02.2024: Vestland fylkeskommune ved avdeling for infrastruktur og veg viser til dispensasjonssak som er sendt oss til uttale 14.12.2023 og nye opplysningar i saka som er mottatt av oss p\u00e5 e-post 08.02.2024. Saka gjeld Saksnummer BYGG-2023/16420 Side 6 av 14 Det er s\u00f8kt om etablering av bossugterminal, ny daglegvarebutikk og nytt betongdekke i eksisterande fjellhall. Vi har kome med uttale til saka datert 08.01.2024, og vil med dette kome med ny uttale etter det er kome nye opplysningar i saka. I uttalen v\u00e5r fr\u00e5 08.01.2024 skreiv vi at vi er negative til den h\u00f8ge frekvensen av tunge k\u00f8yret\u00f8y over sykkelveg og fortau med omsyn til trafikktryggleiken. Uttale Vestland fylkeskommune skal i vurderinga legge vekt p\u00e5 framkome og trafikktryggleik p\u00e5 fylkesvegnettet. Fartsgrensa p\u00e5 staden er 40 km/t og \u00e5rsd\u00f8gntrafikken (\u00c5DT) er 5600. Den planlagde bossugterminalen vert utvida til \u00e5 inng\u00e5 i begge l\u00f8pa i eksisterande fjellhall. Det vert lagt opp til 20 t\u00f8mmingar pr. veke med lastebil. Utviding av bossugterminalen f\u00f8rar til at planlagt parkering flyttast opp p\u00e5 nytt betongdekke. Slik vi tolkar dei nye opplysningane vert det lagt til auka kapasitet p\u00e5 bossugterminalen. Som vi skreiv i v\u00e5r f\u00f8rste uttale er vi negative til den h\u00f8ge frekvensen av tunge k\u00f8yret\u00f8y over sykkelvegen og fortauet i Kanalveien. Vi forst\u00e5r at det er naudsynt med ein renovasjonsterminal. Bergen kommune m\u00e5 ta ei overordna vurdering om plassering av bossugterminal, d\u00e5 denne plasseringa ikkje har vore med i berekninga n\u00e5r veganlegget blei bygd ut. Samtidig er det ein planprosess for eigedomen for delfelt S13 Mindemyren. Ein dispensasjon vil i prinsippet forskottera plassering av renovasjonsterminal og daglegvarebutikk til reguleringsplanen som er under arbeid, som vi meiner er uheldig. Vi er bekymra for frekvensen av tunge k\u00f8yret\u00f8y som kjem i konflikt med ferdsels\u00e5rene til mjuke trafikantar noko som ikkje vil vere trafikksikkert. Vi stiller sp\u00f8rsm\u00e5l ved om det b\u00f8r leggast til rette for b\u00e5de renovasjonsterminal og daglegvarebutikk, som begge genererer trafikk av tunge k\u00f8yret\u00f8y. Vi viser elles til v\u00e5r tidlegare uttale i saka. Oppsummert Vestland fylkeskommune ved avdeling for infrastruktur og veg er framleis negativ til den h\u00f8ge frekvensen av tunge k\u00f8yret\u00f8y over sykkelfeltet og fortauet med omsyn til trafikktryggleiken og framkome for mjuke trafikantar. Bergen kommune m\u00e5 ta ei overordna vurdering om plassering av renovasjonsterminal og daglegvarebutikk, og om det er f\u00f8rem\u00e5lstenleg med begge verksemdene p\u00e5 staden. Dersom det vert opna for st\u00f8rre parkeringsdekning i dagens bygg, m\u00e5 ein rekne med at det ikkje skal vidaref\u00f8rast for framtidig bygg p\u00e5 eigedomen. Vi ber om \u00e5 f\u00e5 saka til eventuell klagebehandling n\u00e5r ho er ferdig handsama. S\u00f8knaden er sendt Statsforvalteren i Vestland og Statens vegvesen for uttalelse, det er ikke mottatt noen tilbakemelding. Saksnummer BYGG-2023/16420 Side 7 av 14 3.6 Dispensasjon Den planlagte bossugterminalen med tilh\u00f8rende ny tverrtunell, og det nye dekket (plan 2) ligger i en del av fjellhallen som ikke er omfattet av reguleringsplaner. Denne delen av fjellhallen ligger under Leaparken. Arealet over grunnen er omfattet av reguleringsplan ID 64260000 Leaparken barnehagen. Under grunnen er det uregulert i dette omr\u00e5det. Bossugterminalen, tverrtunellen og det nye dekket omfattes derfor kun av KPA og krever dispensasjon fra \u00a7 3.1 om plankrav. Det er s\u00f8kt om midlertidig dispensasjon med en varighet p\u00e5 7 \u00e5r. Tiltak etter pbl \u00a7 20-1 bokstav a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov, jf. KPA \u00a7 3.1. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: [...] I p\u00e5g\u00e5ende reguleringsplanarbeid for Kanalveien 54 med tilh\u00f8rende fjellhaller legges det til rette for renovasjonsterminal, sentrumsform\u00e5l, herunder bolig, handel, service og kontor med tilh\u00f8rende parkering. Man ser ogs\u00e5 p\u00e5 muligheten for \u00e5 legge til rette for idrett i deler av eksisterende bygg og fjellhaller. Det eksisterende bygget i Kanalveien 54 innehar en stor grad av fleksibilitet, som for fremtiden kan tilpasses et mangfold innenfor de nevnte form\u00e5l. I forbindelse med planarbeidet skisseres planl\u00f8sninger som ivaretar dette gjennom en fleksibel logistikk og konstruksjon. I p\u00e5vente av et vedtak i p\u00e5g\u00e5ende reguleringsplanprosess, er den fremtidige Mindebyen avhengig av at det etableres et en renovasjonsterminal (bossug). Det er avgj\u00f8rende at dette kommer p\u00e5 plass snarest ettersom mange planer st\u00e5r p\u00e5 hold i p\u00e5vente av avklaring avfallsh\u00e5ndtering. Oms\u00f8kte tiltak i fjellhallen f\u00e5r en diskret men sentral plassering, i eksisterende fjellhall som for\u00f8vrig har begrensede bruksmuligheter. Som det fremg\u00e5r av referat fra forh\u00e5ndskonferansen, er Plan- og Bygningsetaten positiv til etarblering av renovasjonsterminal i fjellhallene. Saksnummer BYGG-2023/16420 Side 8 av 14 [...] Trafikk\u00f8kningen for renovasjonsterminalen er begrenset med to t\u00f8mminger i uken. [...] I etterkant av innsendt s\u00f8knad er bossugterminalen utvidet, og ansvarlig s\u00f8ker opplyser at den n\u00e5 er dimensjonert for 3650 boenheter og har en kapasitet for restavfall p\u00e5 inntil 75600 L pr t\u00f8mming, papir/plast inntil 63000 l pr t\u00f8mming og matavfall inntil 25000 l pr t\u00f8mming. Dette inneb\u00e6rer at hver fraksjon t\u00f8mmes inntil 4 ganger pr uke. Det er planlagt 5 fraksjoner, det vil si 20 t\u00f8mminger pr uke. Det benyttes krokbiler, jf. tegninger fra BIR innsendt i tilleggsopplysninger, og det opplyses at t\u00f8mming kan tilpasses slik at det t\u00f8mmes tidlig p\u00e5 morgenen. S\u00f8knaden har v\u00e6rt dr\u00f8ftet med saksbehandler for p\u00e5g\u00e5ende detaljreguleringsarbeid og i plan- og bygningsetatens interne planforum den 13.02.2024. I dr\u00f8ftingen er det pekt p\u00e5: - Tiltakene ber\u00f8rer flere p\u00e5g\u00e5ende reguleringsplaner, kj\u00f8rem\u00f8nster og trafikksikkerhet i et stort omr\u00e5de. - Renovasjonsterminalen (bossuget) har stor samfunnsmessig betydning. Det er flere plansaker p\u00e5 Mindemyren som st\u00e5r p\u00e5 hold i p\u00e5vente av avklaring knyttet til avfallsh\u00e5ndtering. - B\u00e5de dagligvarebutikken og renovasjonsterminalen vil medf\u00f8re kryssing av gang- og sykkelvei med tyngre kj\u00f8ret\u00f8y. Dette er uheldig av trafikksikkerhetsmessige \u00e5rsaker. Dagligvarebutikken vil i tillegg medf\u00f8re et \u00f8kt antall kryssinger med personbil. - Trafikksikker tilkomst til fjellhallene og \u00f8vrige plan i bygget m\u00e5 sikres b\u00e5de for g\u00e5ende og syklende. Vist l\u00f8sning for g\u00e5ende inn til nye heis- og trappehus vurderes \u00e5 delvis v\u00e6re for smal (1,89 meter). Innkj\u00f8ringsveien til fjellhallene m\u00e5 v\u00e6re bred nok til at b\u00e5de g\u00e5ende/syklende og kj\u00f8rende kan ferdes trygt. - Vist rampe og tilh\u00f8rende parkering p\u00e5 nytt dekke i fjellhallene forskutterer forhold som m\u00e5 dr\u00f8ftes i p\u00e5g\u00e5ende planarbeid. Etablering av nytt dekke uten bruk vurderes i mindre grad til \u00e5 komme i konflikt med p\u00e5g\u00e5ende planarbeid. Vestland fylkeskommune er negative til den h\u00f8ye frekvensen av tunge kj\u00f8ret\u00f8y over sykkelveien og fortauet i Kanalveien. I sin uttalelse legger de vekt p\u00e5 at plasseringen av bossugterminalen ikke har v\u00e6rt med i beregningen n\u00e5r veganlegget ble bygget ut. En dispensasjon fra plankrav vil i prinsippet forskuttere plasseringen av bossugterminalen (og dagligvarebutikken) til reguleringsplanen som er under arbeid, og det mener de er uheldig. Fylkeskommunen sin bekymring g\u00e5r i hovedsak p\u00e5 tunge kj\u00f8ret\u00f8y som kommer i konflikt med ferdsels\u00e5rene til myke trafikanter, noe som ikke er trafikksikkert. B\u00e5de bossugterminalen og den oms\u00f8kte dagligvarebutikken f\u00f8rer til trafikk av tunge kj\u00f8ret\u00f8y. Bygningen i Kanalveien 54 og eksisterende fjellhall er del av en p\u00e5g\u00e5ende reguleringsplan, plan nr. 66200000 \u00c5rstad. Gnr 159 bnr 131 mfl., delfelt S13 Mindemyren, sak nr. PLAN- 2022/20525. Planen er i prosess og det foreligger ikke noe vedtak. Kommunens planavdeling har vurdert at den oms\u00f8kte bossugterminalen er \u00f8nsket for \u00e5 komme videre med flere plansaker p\u00e5 Mindemyren som st\u00e5r p\u00e5 hold i p\u00e5vente av avklaring om avfallsh\u00e5ndtering. Ansvarlig s\u00f8ker har beregnet at bossugterminalen utl\u00f8ser 1 ny parkeringsplass for bil og 1 ny parkeringsplass for sykkel. Eksisterende parkeringsplasser for bil i fjellhallen er 21 stk., og for Saksnummer BYGG-2023/16420 Side 9 av 14 sykkel 25 stk. Ved etablering av bossugterminalen vil dermed ikke personbiltrafikken inn i fjellhallen \u00f8ke nevneverdig, da det kun er snakk om 1 ekstra parkeringsplass for bil. Problemstillingen ved \u00e5 tillate bossugterminalen vil da v\u00e6re \u00f8kningen i tungtrafikk som vil krysse eksisterende gang- og sykkelveg. Bilde fra Google StreetView viser kryssing fra Kart fra Visgi viser godkjent og etablert avkj\u00f8rsel Kanalveien over gang- og sykkelfelt for \u00e5 kj\u00f8re til bygget og fjellhallen inn i fjellhallen. Ansvarlig s\u00f8ker har beregnet ca. 20 t\u00f8mminger i uken. T\u00f8mming kan tilpasses slik at det t\u00f8mmes tidlig om morgenen. Vi ser at kryssing av gang- og sykkelveg med tungtransport er uheldig. Det er vurdert som positivt at Kanalveien er enveiskj\u00f8rt p\u00e5 den aktuelle strekningen. Det er s\u00f8kt om b\u00e5de etablering av bossugterminal og ny dagligvarebutikk, noe som medf\u00f8rer b\u00e5de t\u00f8mminger med bossbil og varelevering til butikken. Ved \u00e5 tillate kun bossugterminalen vil tungtrafikken som skal krysse gang- og sykkelveg begrenses da varelevering utg\u00e5r. I tillegg vil det ikke bli \u00f8kning i privatbiler foruten den ene parkeringsplassen tilh\u00f8rende bossugterminalen. Det forutsettes at trafikksikkerhet for syklende og g\u00e5ende ivaretas i forbindelse med inn- og utkj\u00f8ring av fjellhallen. Bossugterminalen er \u00f8nsket av kommunen for \u00e5 komme videre med planarbeidet for det ber\u00f8rte omr\u00e5det. Flere av planene rundt p\u00e5 Mindemyren er avhengige av at renovasjon l\u00f8ses. En avklaring knyttet til plassering av bossugterminalen vil bidra til \u00e5 sikre fremgang i flere andre p\u00e5g\u00e5ende reguleringsplaner. Det er s\u00f8kt om tiltaket med en midlertidighet p\u00e5 7 \u00e5r. Etter v\u00e5r vurdering er forholdet til trafikkavvikling og trafikksikkerhet tilfredsstillende ivaretatt for bossugterminalen for en periode p\u00e5 7 \u00e5r. S\u00e6rlig sett i forhold til at det trolig vil ta lang tid f\u00f8r terminalen er i full drift med 20 t\u00f8mminger i uken. Det legges til grunn at permanent l\u00f8sning for bossugterminalen med tilh\u00f8rende trafikkavviklingen og trafikksituasjonen avklares og sikres i det p\u00e5g\u00e5ende reguleringsplanarbeid. Det oms\u00f8kte dekket (plan 2) i fjellhallen, er s\u00f8kt om delvis uten bruk og delvis til bilparkering. I opprinnelig s\u00f8knad var hele dekket uten bruk, men etter at bossugterminalen ble utvidet krevde det flytting av bilparkering til deler av dette dekket. I og med at den oms\u00f8kte dagligvarebutikken avsl\u00e5s, se eget vedtak, kreves f\u00e6rre parkeringsplasser enn planlagt. I tillegg utg\u00e5r varelevering og midlertidig renovasjon til dagligvarebutikken. Planlagt bilparkering p\u00e5 plan 2 m\u00e5 flyttes ned i eksisterende fjellhall. Siden det er gitt avslag til dagligvarebutikk med tilh\u00f8rende varelevering, vurderes det at det vil bli plass igjen til eksisterende bilparkering i tillegg til den ene nye som f\u00f8lger av bruksendringen til bossugterminal. Saksnummer BYGG-2023/16420 Side 10 av 14 I s\u00f8kers begrunnelse heter det at det vil v\u00e6re vanskelig i ettertid, \u00e5 bygge det nye dekket i fjellhallen. Dersom dekket skal etableres p\u00e5 et senere tidspunkt, vil anleggsarbeidene v\u00e6re til hinder for drift av bossugterminalen. Vi ser at dette kan v\u00e6re en utfordring, og det vil v\u00e6re sv\u00e6rt uheldig \u00e5 m\u00e5tte midlertidig stanse driften av bossugterminalen i forbindelse med bygging av dekket. Det oms\u00f8kte dekket tillates derfor bygget med form\u00e5l uten bruk. Dette vil da kreve en bruksendring n\u00e5r dekket en gang skal tas i bruk. Dekket er sv\u00e6rt stort, nesten 3500 m2, og det vil p\u00e5 n\u00e5v\u00e6rende tidspunkt med p\u00e5g\u00e5ende reguleringsplaner v\u00e6re uheldig \u00e5 ta dette dekket i bruk til parkering. Parkeringssituasjonen p\u00e5 Mindemyren er under arbeid i flere p\u00e5g\u00e5ende reguleringsplaner, og det er ikke \u00f8nskelig p\u00e5 n\u00e5v\u00e6rende tidspunkt \u00e5 legge f\u00f8ringer for at dette kan etableres i fjellhallen. For at dette ikke skal v\u00e6re en reell mulighet tillates det derfor ikke \u00e5 bygge rampe opp til dekket, se eget vedtak. Dekket vil v\u00e6re tilgjengelig via oms\u00f8kte heis- og trappehus. Ettersom det forel\u00f8pig er uten bruk, vil tilkomst v\u00e6re mer aktuelt n\u00e5r det en gang skal tas i bruk til noe. Etableringen av det nye dekket vurderes \u00e5 ha sammenheng med bossugterminalen grunnet vanskeligheter med \u00e5 etablere det etter at terminalen er i drift. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra bestemmelsen vurderes til at det kan etableres bossugterminal i eksisterende fjellhall. Ved \u00e5 fastsette plassering av denne, vil flere p\u00e5g\u00e5ende reguleringsplaner ha mulighet for \u00e5 l\u00f8se renovasjon og slik sett komme videre i planprosessen. Ulempene vil v\u00e6re \u00f8kning i tungtrafikk over eksisterende gang- og sykkelveg, samt at plassering av bossugterminal avgj\u00f8res i byggesaken og ikke gjennom reguleringsplan. Det vektlegges at det er oms\u00f8kt midlertidig dispensasjon fra plankravet, samt at full drift av terminalen f\u00f8rst er aktuelt lengre frem i tid. Det forutsettes at trafikksikkerheten til myke trafikanter ivaretas i forbindelse med kryssing av gang- og sykkelveg i hele perioden terminalen er i drift. Etter en samlet vurdering vil fordelene ved \u00e5 gi midlertidig dispensasjon med en varighet p\u00e5 7 \u00e5r fra vedtaksdato v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Disa Hovland Hoff saksbehandler Hanne Karin Broch konstituert avdelingssjef Dette dokumentet er godkjent elektronisk. Saksnummer BYGG-2023/16420 Side 11 av 14 Kopi til KANALVEIEN 54 Postboks 7340 5020 BERGEN EIENDOM AS STATSFORVALTAREN Nj\u00f8savegen 2 6863 LEIKANGER I VESTLAND VESTLAND Askedalen 4 6863 LEIKANGER FYLKESKOMMUNE INFRASTRUKTUR OG VEG Saksnummer BYGG-2023/16420 Side 12 av 14 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/16420 Side 13 av 14 Saksnummer BYGG-2023/16420 Side 14 av 14 "
}