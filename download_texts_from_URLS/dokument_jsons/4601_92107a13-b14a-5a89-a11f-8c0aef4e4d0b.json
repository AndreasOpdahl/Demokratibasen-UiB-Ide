{
  "dokument_id": "92107a13-b14a-5a89-a11f-8c0aef4e4d0b",
  "doc_type": "case_attachment",
  "kommune": 4601,
  "tittel": "Vedlegg 1: Forslag til reglement for representasjon i Bergen kommune",
  "url": "https://bergen.kommune.no/politikere-utvalg/api/fil/bk360/10017288/Vedlegg-1-Forslag-til-reglement-for-representasjon-i-Bergen-kommune",
  "tekst": "Reglement for representasjon i regi av ordf\u00f8rer og bystyrets organer KAPITTEL 1 GENERELLE BESTEMMELSER 1.1 Bergen skal v\u00e6re en \u00e5pen, gjestfri og inkluderende by hvor kommunens representasjon skal gjennomf\u00f8res p\u00e5 en god og profesjonell m\u00e5te. 1.2 Dette reglementet gjelder kommunal representasjon i regi av ordf\u00f8rer og bystyrets organer. 1.3 Kommunal representasjon i regi av ordf\u00f8rer og bystyrets organer iht. til dette reglement gjelder deltakelse i arrangement og begivenheter i regi av tredje part og gjennomf\u00f8ring av egne kommunale mottakelse og arrangement. 1.4 Representasjonsoppdrag skal som hovedregel utf\u00f8res av ordf\u00f8rer. Stedfortreder ved ordf\u00f8rers frav\u00e6r er varaordf\u00f8rer. Representasjonsoppdrag kan, etter avtale med ordf\u00f8reren eller ved frav\u00e6r av ordf\u00f8rer og varaordf\u00f8rer, ogs\u00e5 utf\u00f8res av utvalgsledere og -nestledere. 1.5 Bystyredirekt\u00f8ren har ansvar for administrativ oppf\u00f8lging av reglementet og kan fatte avgj\u00f8relser av ikke-prinsipiell betydning. Saker av prinsipiell betydning avgj\u00f8res av Forretningsutvalget, jf. ogs\u00e5 Reglement for bystyret og utvalgene kap.7.3.4. Bystyredirekt\u00f8ren kan videredelegere myndigheten. 1.6 Bystyrets kontor har ansvar for planlegging, tilrettelegging og gjennomf\u00f8ring av representasjonsoppdrag i henhold til dette reglementet. Bystyret kontor behandler henvendelser og innvilger s\u00f8knader iht. dette reglementet. 1.7 Forretningsutvalget tar stilling til s\u00f8knader om kommunale mottakelser der det er tvil om de omfattes av kommunens representasjonsreglement og for ekstraordin\u00e6re arrangement med s\u00e6rskilt h\u00f8ye kostnader som kan medf\u00f8re budsjettjusteringer, jf. Reglement for Bergen bystyre og bystyreutvalgene kap 7.3.4. KAPITTEL 2 GJENNOMF\u00d8RING AV KOMMUNALE MOTTAKELSE OG ARRANGEMENT 2.1 Bystyrets kontor skal tilrettelegge for ordf\u00f8rers representasjon i form av lunsjer, middager og mottakelser n\u00e5r kommunen selv inviterer eller har forpliktelser som vertskap, s\u00e5 som: \uf02d statsbes\u00f8k \uf02d bes\u00f8k m/representasjon fra kongehuset \uf02d h\u00f8flighetsvisitter fra utenlandske ambassader Dette gjelder ogs\u00e5 ved tradisjonsrike, spesielle anledninger hvor kommunen selv inviterer, s\u00e5 som: \uf02d Europa- og verdensmesterskap i Bergen \uf02d St\u00f8rre internasjonale arrangement av stor betydning for byen 2.2 Det skal komme tydelig fram at det er kommunen ved ordf\u00f8rer som er vertskap for arrangementet. Ordf\u00f8reren, eller stedfortreder, \u00f8nsker derfor velkommen til kommunens representasjonsarrangement. 2.3 Ordf\u00f8rer kan selv initiere og invitere til viktige arrangement og markeringer. 2.4 Kommunale mottakelser 2.4.1 Bergen kommune kan gi kommunale mottakelser i tilknytning til: \uf02d internasjonale konferanser og arrangement med hovedvekt av internasjonale deltakere. \uf02d norske konferanser og arrangement av en viss st\u00f8rrelse som har bred offentlig interesse. Det gis ikke mottakelser ved norske organisasjoners landsm\u00f8ter eller annen ordin\u00e6r m\u00f8tevirksomhet. \uf02d Organisasjoner med s\u00e6rlig tilknytning til Bergen som ferier jubileer (100, 150, 200 \u00e5r osv.) 2.4.2 Det skal foreligge en s\u00f8knad for \u00e5 kunne innvilge en kommunal mottakelse iht. dette reglementet. 2.4.3 Frist for \u00e5 s\u00f8ke om kommunal mottakelse er senest fire m\u00e5neder f\u00f8r det aktuelle arrangementet. Unntak kan ved helt spesielle tilfeller vurderes. 2.4.4 Kommunale mottakelser skal som hovedregel ikke avholdes p\u00e5 dager med bystyrem\u00f8ter, fredag, l\u00f8rdag, s\u00f8ndag eller helligdag. Kommunale mottakelser skal unng\u00e5s i juli m\u00e5ned og s\u00e5 langt som mulig i august og september i \u00e5r med avvikling av valg. 2.5 Bevertning ved kommunale mottakelser 2.5.1 Ved kommunale mottakelser er det i hovedsak fingermat som serveres. Det skal etterstrebes \u00e5 servere lokalprodusert mat og drikke. S\u00e5 langt det er mulig skal det serveres \u00f8kologisk og Fairtrade-sertifisert mat. 2.5.2 Ved arrangement hvor antallet deltakere er h\u00f8yere enn 400 personer serveres det bare drikke. 2.6 Utgifter for kommunale mottakelse 2.6.1 Utgifter til leie av lokale, bevertning, renhold og eventuelt vakthold dekkes av kommunen. 2.6.1 Utgifter til kulturinnslag betales av ans\u00f8ker, og planlegges etter avtale med bystyrets kontor. Kommunen kan unntaksvis vurdere egne kulturinnslag. 2.6.2 Ans\u00f8ker skal ikke ta inngangspenger til kommunale mottakelser. 2.7 Lokaler 2.7.1 Det er fortrinnsvis lokaler med historisk og symbolsk betydning for Bergen som skal brukes under kommunale mottakelser og annen representasjon i regi av Bergen kommune. 2.7.2 Lokaler tilpasses arrangementet s\u00e5 langt det er mulig. Bystyrets kontor avgj\u00f8r hvilket lokale som brukes. 2.7.3 N\u00e5r Bergen kommune benytter eksterne serveringssteder/hoteller/konferansesteder o.l. til kommunale mottakelser har man ogs\u00e5 ansvar for HMS og forsvarlig arbeidsvilk\u00e5r for ansatte og underleverand\u00f8rer. KAPITTEL 4 REPRESENTASJON UTENFOR BERGEN KOMMUNE 4.1 Bystyrets kontor tilrettelegge for ordf\u00f8rerens deltakelse i arrangement utenfor Bergen. 4.2 Ved representasjonsoppdrag utenfor Bergen kan det i enkelte tilfeller v\u00e6re naturlig at ordf\u00f8rer p\u00e5koster representasjon. I slike tilfelle legges saken fram for forretningsutvalget til avgj\u00f8relse. 4.3 Alle ordf\u00f8rers eller stedfortreders reiser til utlandet skal godkjennes av forretningsutvalget, jf. Reglement for Bergen bystyre og bystyreutvalgene kap 7.3.4. "
}