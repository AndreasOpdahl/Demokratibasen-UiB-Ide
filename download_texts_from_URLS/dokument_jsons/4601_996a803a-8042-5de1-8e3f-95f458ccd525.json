{
  "dokument_id": "996a803a-8042-5de1-8e3f-95f458ccd525",
  "doc_type": "case_minutes",
  "kommune": 4601,
  "tittel": "Saksprotokoll , 16042024, Sak 62/24, Omorganisering av ergo-/fysioterapitjenesten. Informasjon fra etat for vurdering og rehabilitering",
  "url": "https://bergen.kommune.no/politikere-utvalg/api/fil/bk360/10330747/Innstilling-vedtak-Omorganisering-av-ergo-fysioterapitjenesten-Informasjon-fra-etat-for-vurdering-og-rehabilitering",
  "tekst": "Omorganisering av ergo-/fysioterapitjenesten. Informasjon fra etat for vurdering og rehabilitering Kommunalt r\u00e5d for personer med funksjonsnedsettelse behandlet saken i m\u00f8tet 16.04.2024 sak 62/24 og fattet f\u00f8lgende vedtak: F\u00f8lgende brev sendes til Etat for vurdering og rehabilitering R\u00e5det er bekymret for en eventuell overf\u00f8ring av oppgaver fra fastlege til ergo-/fysioterapi tjenesten n\u00e5r denne allerede er s\u00e5 presset som den er. Mange opplever i dag un\u00f8dig isolasjon, forverret helse osv. fordi ventetidene er for lange da m\u00e5 det ikke overf\u00f8res flere oppgaver til denne tjenesten. KRPF er fremdeles usikker p\u00e5 hvorfor man tror at overf\u00f8ring av ergoterapi- og fysioterapi\u00e5rsverk fra ergo- og fysioterapitjenesten til vurderingsteamene i Enhet for vurdering og rehabilitering vil f\u00f8re til kortere ventelister n\u00e5r begge disse enhetene allerede har lange ventelister. R\u00e5det er ogs\u00e5 skeptisk til at etableringen av teamene kun er forankret i En alderdom med mening. Det vil v\u00e6re personer i alle aldersgrupper som vil ha bruk for disse vurderingsteamene og det vil f\u00f8les ekskluderende for personer som er yngre at det bare er forankret i denne. KRPF er positiv til at den enkelte borger i Bergen skal f\u00e5 bo lengst mulig hjemme. Men da m\u00e5 det gj\u00f8res en god del n\u00e5r det gjelder organisering av tjenester og tilbud. I dag er det fem m\u00e5neders ventetid for at en bruker skal f\u00e5 bistand fra ergo-/ fysioterapitjenesten som skal vurdere hvilke tilbud og hjelpemidler den enkelte trenger for at man skal kunne ha et godt liv s\u00e5 lenge som mulig. Det er mange flaskehalser her. Det kommunale hjelpemiddellageret i Bergen kommune har altfor liten kapasitet b\u00e5de n\u00e5r det gjelder kapasitet p\u00e5 telefon og betjening av brukere. Det tar for lang tid fra bruker har f\u00e5tt kontakt/avtale med ergo/fysioterapi tjenesten til s\u00f8knaden p\u00e5 det aktuelle hjelpemidlet blir sendt videre til Nav for behandling. Samarbeidet mellom de andre akt\u00f8rene i en rehabiliteringsprosess m\u00e5 bli mye bedre. Kommunalt r\u00e5d for personer med funksjonsnedsettelses behandling Elin Wathne fra Etat for vurdering og rehabilitering informerte. "
}