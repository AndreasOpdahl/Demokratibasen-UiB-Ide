{
  "dokument_id": "eadb198f-dd9b-5bd0-a7e3-2a9bb3223bd9",
  "doc_type": "case_presentation",
  "kommune": 4601,
  "tittel": "Oppstartssak - plan for landbruk",
  "url": "https://bergen.kommune.no/politikere-utvalg/api/fil/bk360/11648427/Framstilling-Oppstartssak-plan-for-landbruk",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/184491-1 Oppstartssak - plan for landbruk Hva saken gjelder: Saken gjelder oppstart av arbeid med ny helhetlig plan for landbruksfeltet i Bergen kommune. Planen skal v\u00e6re en kommunal n\u00e6ringsplan for landbruket, og omfatte alle produksjoner i omr\u00e5der for landbruks-, natur- og friluftsform\u00e5l (LNF-omr\u00e5der), herunder blant annet jordbruk og skogbruk p\u00e5 dyrket mark, i utmarken og i produksjonskogen. Landbruksplanen behandler jordbruket og den dyrka marka i Bergen, inkludert den verdiskapningen som blir generert innen matproduksjon og tilleggsn\u00e6ringer med utgangspunkt i garden som ressurs. Rammer for planen Nasjonale f\u00f8ringer: Landbruket er en n\u00e6ring med sterke nasjonale og politiske f\u00f8ringer. Staten og n\u00e6ringsorganisasjonene i jordbruket har \u00e5rlige forhandlinger om \u00f8konomiske og politiske rammer for jordbruket (jordbruksforhandlingene), slik at matproduksjonen i Norge kan sikres. Regjeringa vil ha et aktivt og b\u00e6rekraftig jordbruk over hele landet, og jordbruket skal gi oss nok mat og trygg mat som ivaretar dyrevelferden. B\u00f8ndene skal ha rammevilk\u00e5r som gj\u00f8r at de kan utnytte potensialet for inntekt p\u00e5 g\u00e5rden best mulig. Videre er jordbruket av stor betydning historisk sett, for bosetning og distriktspolitikk og for naturmangfold. Dette danner utgangspunktet for omfattende statlige reguleringer, f\u00f8ringer og \u00f8konomiske ordninger innenfor jordbruket og landbruket. Lokale virkemidler og handlingsrom: Kommunen har en viktig oppgave i forvaltning og oppf\u00f8lging av de \u00f8konomiske ordningene som eksisterer for \u00e5 opprettholde matproduksjon og andre goder jordbruket leverer, men m\u00e5 l\u00f8se oppgaven innenfor statlige rammer. Kommunen er som plan- og arealmyndighet sv\u00e6rt viktig for \u00e5 styre samfunnsutviklingen og legge til rette for at det finnes jordbruksarealer som sikrer at det kan opprettholdes et levende jordbruk. Videre har kommunen mange oppgaver og muligheter innen n\u00e6ringsutvikling, kultur-, milj\u00f8- og naturforvaltning slik at det kan utvikles et jordbruk som b\u00e5de er \u00f8konomisk robust og b\u00e6rekraftig. Det er sterke statlige f\u00f8ringer for kommunens forvaltningsoppgaver for det p\u00e5g\u00e5ende jordbruket, men kommunene har stort handlingsrom for \u00e5 p\u00e5virke fremtidsutviklingen for jordbruket og landbruket. Det v\u00e6re seg innen arealforvaltning, n\u00e6ringsutvikling, kultur-, milj\u00f8- og naturforvaltning samt andre viktige forvaltnings- og utviklingsoppgaver som 1 kommunen har. Landbruksplanen vil bidra til \u00e5 synliggj\u00f8re v\u00e5re lokale virkemidler og v\u00e5rt lokale handlingsrom. Struktur og tema i planen Landbruksplanen skal gjelde for hele kommunen, og de aktuelle temaene i planen vil danne den overordnede strukturen (kapittelinndelinga). Det vektlegges at landbruksplanen skal v\u00e6re en plan for landbruksn\u00e6ringen, med fokus p\u00e5 verdiskapning og b\u00e6rekraftig forvaltning og bruk av naturressurser. Temaene i planen Aktuelle tema som vil belyses i planen (ikke utt\u00f8mmende): \u2022 Bergenslandbruket: Oversikt over arealene, produksjonene og naturressursene som er utgangspunktet for n\u00e6ring i Bergen. Utfordringer i Bergen, for eksempel knyttet til lyssiv, g\u00e5s, hjort, gjengroing, etc., vil ogs\u00e5 inkluderes. Det er videre et m\u00e5l om \u00e5 vise til regional plan for landbruk der det er mulig, da mange av utfordringene er like for Vestland fylke. \u2022 N\u00e6ringsutvikling/verdiskaping: N\u00e6ringsmuligheter, service/veiledning av nye b\u00f8nder, gr\u00f8nt reiseliv/g\u00e5rdsturisme og tilleggsn\u00e6ringer/mangesysleri. \u2022 B\u00e6rekraftig jordbruk: Temaet handler om nedgang i klimagassutslipp knyttet til landbruket og h\u00e5ndtering av fysisk klimarisiko. Dette temaet vil omfatte utfordringene bergenslandbruket har knyttet til et varmere, v\u00e5tere, villere klima, samt hvordan landbruket kan fungere p\u00e5 naturens premisser. \u2022 Strategi for jordvern, matsikkerhet og beredskap: o Sikre drift og unng\u00e5 nedbygging \u2013 arealforvaltningen. o Forvaltning av kommunens egne jord- og skogbruksbruksarealer. \u2022 Natur- og kulturverdier i landbrukets kulturlandskap o Gjengroing o Vern av kulturlandskapet gjennom bruk av kulturlandskapet - Landbruket bidrar med skj\u00f8tsel av kultur- og naturverdier. o Friluftsinteresser og landbruksinteresser, hvordan bidra til \u00e5 unng\u00e5 konflikt som hindrer at det er mulig for b\u00f8nder \u00e5 drive n\u00e6ring. \u2022 Skogbruk o Ivaretakelse av skogarealet for skogproduksjon og naturmangfold. o \u00d8kt verdiskaping i skogbruket i Bergen kommune. o Skogen og skogbruket skal bidra til \u00e5 n\u00e5 klimam\u00e5la og FN sine b\u00e6rekraftsm\u00e5l. o Skogen skal kunne gi vern for mennesker og infrastruktur mot naturfarer. o Skogen skal gi gode vilk\u00e5r for friluftsliv o Skogbruket skal ha omsyn til menneskene som levde her f\u00f8r oss \u2022 Veterin\u00e6rtjenester o Oppf\u00f8lging av kommunens lovp\u00e5lagte veterin\u00e6roppgaver \u2022 Mennesker p\u00e5 g\u00e5rden o Inn p\u00e5 tunet, velferdstjenester p\u00e5 g\u00e5rd. 2 o G\u00e5rden som et verkt\u00f8y for \u00e5 l\u00f8se samfunnsutfordringer knyttet til eldre, folkehelse, barnevern, utenforskap o Bes\u00f8ksg\u00e5rder. G\u00e5rden som et verkt\u00f8y for \u00e5 minke avstanden mellom forbruker og bonden. Folkehelse, fellesskap, tilbud til barn og unge \u2022 Urbant landbruk o Skolehager, parsellhager, tilrettelegge for dyrking i by. Organisering av planarbeidet og prosess for intern og ekstern medvirkning: Arbeidet vil organiseres i tematiske arbeidsgrupper, med 3-4 arbeidsgruppem\u00f8ter, alt etter behov. Arbeidsgruppene kan ha representanter fra: \u2022 Relevante etater/enheter i kommunen \u2022 Landbruksn\u00e6ringen \u2022 Relevante faglag/fagmilj\u00f8 \u2022 Interesseorganisasjoner (f. eks det lokale Bondelag) Andre eksterne akt\u00f8rer som Bybonden i Bergen, Inn p\u00e5 tunet nettverket, sm\u00e5brukarlaget, og lignende vil ogs\u00e5 involveres. Andre former for medvirkning vil bli vurdert etter behov. Seksjon for n\u00e6ring og landbruk vil sende ut en invitasjon til medvirkning i planarbeidet til de andre byr\u00e5dsavdelingene. \u00d8konomiske konsekvenser: Bergen kommune har f\u00e5tt innvilget et tilskudd til utarbeiding av jordvernstrategi p\u00e5 kr 400 000 Jordvernstrategien skal innlemmes i landbruksplanen, og tilskuddet vil benyttes til n\u00f8dvendig kartleggingsarbeid for \u00e5 lage et grunnlag for \u00e5 utarbeide tiltak for jordvern. Dette vil kunne inkludere bruk av eksterne fagressurser. Det vil bli behov for midler knyttet til m\u00f8teaktivitet og medvirkningsprosesser, men dette vil bli dekket innenfor vedtatt budsjett. Byr\u00e5dens vurdering og anbefaling/konklusjon: Bergen har et s\u00e6rlig ansvar for \u00e5 ta vare p\u00e5 byens rike jordbrukskultur, kulturlandskap og UNESCO- status som matby. Byr\u00e5det har, i Klosterhagen erkl\u00e6ringen varslet en rullering av kommunens landbruksplan med m\u00e5l om et levende og aktivt jordbruk, med forutsigbare rammevilk\u00e5r. Arbeidet med ny plan for landbruk, slik det fremstilles i denne sak, vil bidra til \u00e5 oppfylle de politiske ambisjonene p\u00e5 feltet. Vedtakskompetanse: Byr\u00e5dets fullmakter, vedtatt av Bergen bystyre 27. november 2024 i sak 462/24: 2.1. Byr\u00e5dets driftsansvar Som \u00f8verste ledelse av kommunens administrasjon, som arbeidsgiver, tjenesteleverand\u00f8r, myndighetsut\u00f8ver, samfunnsutvikler og som folkevalgt organ, har byr\u00e5det myndighet til, og ansvar for, \u00e5 forest\u00e5 l\u00f8pende drift og utvikling av kommunens virksomhet - herunder \u00e5 beslutte igangsetting av planarbeid i kommunens regi, jamf\u00f8r gjeldende planinstruks, byr\u00e5dssak 1034/20. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: Arbeidet med plan for landbruk gjennomf\u00f8res i tr\u00e5d med denne saken. 3 Dato: 10. desember 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. 4 "
}