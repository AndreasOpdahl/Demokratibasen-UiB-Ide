{
  "dokument_id": "6ea1ad40-c730-5e1d-a6b4-a020c87c1e38",
  "doc_type": "case_attachment",
  "kommune": 4601,
  "tittel": "H\u00f8ringssaker til forretningsutvalget tatt p\u00e5 sommerfullmakt av ordf\u00f8rer 11. juli 2024",
  "url": "https://bergen.kommune.no/politikere-utvalg/api/fil/bk360/10779356/Horingssaker-til-forretningsutvalget-tatt-pa-sommerfullmakt-av-ordforer-11-juli-2024",
  "tekst": " Forretningsutvalget Saksframstilling V\u00e5r referanse: 2023/257837-128 Saksbehandler: Anette Hatlemark Drabl\u00f8s H\u00f8ringssaker til forretningsutvalget tatt p\u00e5 sommerfullmakt av ordf\u00f8rer 11.07. 2024 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - krav om bakgrunnssjekk 2. H\u00f8ring - Anleggsarbeider i sj\u00f8 for N\u00f8stet Sj\u00f8front AS - h\u00f8ring av s\u00f8knad om tillatelse etter forurensningsloven 3. H\u00f8ring - S\u00f8knad om tillatelse etter forurensningsloven for anleggsarbeider i Apeltunelven knyttet til bygging av sykkelvegbru i Bergen kommune 4. H\u00f8ring - Forslag om endringer i tobakksskadeloven med forskrifter (forbud mot fjernsalg og standardiserte e-sigaretter) Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). Forretningsutvalget behandlet sak om sommerfullmakt for ordf\u00f8rer i m\u00f8te 25.06.2024 (sak 240/24) og fattet f\u00f8lgende vedtak: 1. Forretningsutvalget gir ordf\u00f8rer Marit Warncke (H) fullmakt til \u00e5 fordele h\u00f8ringssaker i perioden fra 26. juni og frem til fredag f\u00f8r f\u00f8rste m\u00f8te i forretningsutvalget etter sommeren. 2. Vedtak fattet i samsvar med denne fullmakten legges frem for forretningsutvalget i f\u00f8rste m\u00f8te etter ferien. F\u00f8lgende h\u00f8ringssaker har kommet inn til fordeling: 1. H\u00f8ring - krav om bakgrunnssjekk Helse- og omsorgsdepartementet har sendt p\u00e5 h\u00f8ring krav om bakgrunnssjekk. 1 Departementet foresl\u00e5r i h\u00f8ringsnotatet endringer i pasientjournalloven, helseregisterloven og helsepersonelloven, for \u00e5 kunne sjekke bakgrunnen til personell i kritiske stillinger og funksjoner i helse- og omsorgssektoren, utover det som f\u00f8lger av sikkerhetsloven. Forslaget ber\u00f8rer prim\u00e6rt stillinger eller roller hvor potensialet for skade som f\u00f8lge av tilgang til IKT-systemer er stort. Dette er typisk driftspersonell som har h\u00f8yt tilgangsniv\u00e5 eller kontroll over virksomhetens IKT- systemer, sikkerhetspersonell og annet personell som har tilgang til store datasett med person- og helseopplysninger. Departementet foresl\u00e5r ogs\u00e5 endringer i helseregisterloven og helsepersonelloven for \u00e5 kunne begrense deling av enkelte store sett med helsedata, av hensyn til nasjonale sikkerhetsinteresser. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 1. oktober 2024. 2. H\u00f8ring - Anleggsarbeider i sj\u00f8 for N\u00f8stet Sj\u00f8front AS - h\u00f8ring av s\u00f8knad om tillatelse etter forurensningsloven Statsforvalteren i Vestland har sendt p\u00e5 h\u00f8ring s\u00f8knad om tillatelse etter forurensningsloven. N\u00f8stet sj\u00f8front AS s\u00f8ker om tillatelse etter forurensningsloven for anleggsarbeider i sj\u00f8 knyttet til omforming av eiendommene gnr./bnr. 165/1133, 165/581 m fl. p\u00e5 N\u00f8stet i samsvar med gjeldende reguleringsplan. Anleggsarbeidene i sj\u00f8 er gjen\u00e5pning av en hop ved mudring av ca. 3 000 m3 masser, igjenfylling av gammel slipp med ca. 7 000 m3 masser og etablering av strandpromenade og kai ved peling av ca. 90 peler i sj\u00f8. Multiconsult har vurdert p\u00e5virkning p\u00e5 fiskeriinteresser, naturmangfold, kulturminner, tildekkingslag og \u00f8vrige interesser som kan bli negativt p\u00e5virka av anleggstiltaket. Multiconsult har foresl\u00e5tt avb\u00f8tende tiltak basert p\u00e5 risikovurdering av anleggsarbeidene. Hovedtiltakene er bruk av siltgardin, kombinert med turbiditetsm\u00e5linger og sluttkontroll. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 19. august 2024. 3. H\u00f8ring - S\u00f8knad om tillatelse etter forurensningsloven for anleggsarbeider i Apeltunelven knyttet til bygging av sykkelvegbru i Bergen kommune Statsforvalteren i Vestland har sendt p\u00e5 h\u00f8ring s\u00f8knad fra Statens vegvesen om tillatelse etter forurensningsloven for anleggsarbeider i Apeltunelva knyttet til bygging av sykkelvegbru i Bergen kommune. Statens vegvesen skal bygge ny sykkelvegbro over Apeltunelven i Bergen kommune. I s\u00f8knaden har de risikovurdert arbeidene og foresl\u00e5r f\u00f8lgende avb\u00f8tende for \u00e5 2 redusere fare for forurensning og fare for negativ p\u00e5virkning for bl.a. sj\u00f8\u00f8rreten i elven: \u2022 Arbeider n\u00e6r elven skal kun foreg\u00e5 i perioden 1. mai \u2013 1. oktober (ihht godkjent reguleringsplan) \u2022 Utslippskrav: - pH: min 6/maks 8,5 - Suspendert stoff: maks 100 mg/l - Olje: maks 10 mg/l \u2022 Det skal gjennomf\u00f8res et overv\u00e5kningsprogram i regi av R\u00e5dgivende biologer med jevnlig pr\u00f8vetaking av vannkvalitet og overv\u00e5kning av \u00f8kologiske effekter p\u00e5 fisk og bunndyr. \u2022 Krav om bruk av duk ved arbeider med broplate og p\u00e5 riggomr\u00e5de. \u2022 Krav til boremetode som gir best mulig kontroll p\u00e5 boreslam ved boring av st\u00e5lr\u00f8rspeler \u2022 Det skal gjennomf\u00f8res et overv\u00e5kningsprogram i regi av R\u00e5dgivende biologer med jevnlig pr\u00f8vetaking av vannkvalitet og overv\u00e5kning av \u00f8kologiske effekter p\u00e5 fisk og bunndyr. Anleggsarbeidene for prosjektet starter h\u00f8sten 2024 og skal v\u00e6re ferdigstilt innen 16. august 2026. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 19. august 2024. 4. H\u00f8ring - Forslag om endringer i tobakksskadeloven med forskrifter (forbud mot fjernsalg og standardiserte e-sigaretter) Helse- og omsorgsdepartementet har sendt p\u00e5 h\u00f8ring forslag til endringer i lov 9. mars 1973 nr. 14 om vern mot tobakksskader (tobakksskadeloven, tsl.) med forskrifter. Tobakksr\u00f8yking er den viktigste enkelt\u00e5rsaken til sykdom og tidlig d\u00f8d i Norge. I tillegg er r\u00f8yking sosialt skjevfordelt og den st\u00f8rste enkeltfaktoren for sosiale helseforskjeller her i landet. Ogs\u00e5 bruk av snus og e-sigaretter medf\u00f8rer risiko for alvorlige helseskader. Barn og unge er s\u00e6rlig s\u00e5rbare for skadevirkningene fra tobakksvarer og andre nikotinprodukter. Med dette lovforslaget \u00f8nsker derfor departementet \u00e5 redusere barns tilgang til tobakksvarer og nikotinprodukter. H\u00f8ringsnotatet inneholder forslag om f\u00f8lgende nye reguleringer: \u2022 Forbud mot fjernsalg av tobakksvarer og e-sigaretter mv. \u2022 Forskriftsregulering av standardisert innpakning av e-sigaretter og gjenoppfyllings-beholdere. \u2022 Enkelte forslag til mindre endringer og klargj\u00f8ringer, herunder et tydelig forbud mot innf\u00f8rsel av tobakksvarer mv. for personer under 18 \u00e5r, saksbehandlingsregler for godkjenning av nye produkter, forbud mot utdeling av varepr\u00f8ver m.m. Bystyredirekt\u00f8ren vurderer at forslaget har elementer av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. Slik l\u00f8sning forutsetter utsettelse av h\u00f8ringsfrist til 4. 3 september. Dersom dette ikke innvilges, anbefaler bystyredirekt\u00f8ren at utvalg for helse og sosial avgir h\u00f8ringsuttalelse p\u00e5 vegne av Bergen kommune. H\u00f8ringsfristen 1. september 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - krav om bakgrunnssjekk\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Anleggsarbeider i sj\u00f8 for N\u00f8stet Sj\u00f8front AS - h\u00f8ring av s\u00f8knad om tillatelse etter forurensningsloven\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - S\u00f8knad om tillatelse etter forurensningsloven for anleggsarbeider i Apeltunelven knyttet til bygging av sykkelvegbru i Bergen kommune\u00bb p\u00e5 vegne av Bergen kommune. 4. Utvalg for helse og sosial innstiller til bystyret som avgir h\u00f8ringssvar til \u00abH\u00f8ring - Forslag om endringer i tobakksskadeloven med forskrifter (forbud mot fjernsalg og standardiserte e-sigaretter)\u00bb p\u00e5 vegne av Bergen kommune. Dersom utsettelse av h\u00f8ringsfrist ikke innvilges, avgir utvalg for helse og sosial h\u00f8ringsuttalelse p\u00e5 vegne av Bergen kommune. Dato: 5. juli 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 4 "
}