{
  "dokument_id": "fdaecb9b-e440-5e7a-a8ec-8235f51255f8",
  "doc_type": "case_minutes",
  "kommune": 4601,
  "tittel": "Saksprotokoll BR2, 21112024, Sak 1310/24, Torgalmenningen 14, Poke & Sons - S\u00f8knad om ny alminnelig skjenkebevilling for alkoholholdig drikk gruppe 1-3, inne areal, frem til 30.09.2028",
  "url": "https://bergen.kommune.no/politikere-utvalg/api/fil/bk360/11577619/Innstilling-vedtak-Torgalmenningen-14-Poke-Sons-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-areal-frem-til-30-09-2028",
  "tekst": "Torgalmenningen 14, Poke & Sons - S\u00f8knad om ny alminnelig skjenkebevilling for alkoholholdig drikk gruppe 1-3, inne areal, frem til 30.09.2028 Byr\u00e5det behandlet saken i m\u00f8tet 21.11.2024 sak 1310/24 og fattet f\u00f8lgende vedtak: 1. S\u00f8knaden om ny alminnelig skjenkebevilling for alkoholholdig drikk gruppe 1-3, inne areal, ved Poke & Sons, Torgalmenningen 14, innvilges. a. Bevillingshaver er P&S Norway AS, org. nr. 933 233 361. b. Styrer for skjenkebevillingen er Piotr Bochenek, f. 15.11.94. Stedfortreder for styrer er Tone Langbach, f. 30.09.69. c. Bevillingen er gitt til et spisested Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra kravet om selvbetjening er serveringssteder som har bordservering. d. Totalt skjenkeareal er 385 kvm, alt innend\u00f8rs. 2. Bevillingen gis for bevillingsperioden frem til 30.09.2028. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. "
}