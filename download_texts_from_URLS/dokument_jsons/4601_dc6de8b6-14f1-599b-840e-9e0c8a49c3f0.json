{
  "dokument_id": "dc6de8b6-14f1-599b-840e-9e0c8a49c3f0",
  "doc_type": "case_minutes",
  "kommune": 4601,
  "tittel": "Saksprotokoll , 13082024, Sak 118/24, Ulriksdal 2. Klage fra naboer over l\u00f8yve til p\u00e5bygg, ombygging og fasadeendring.",
  "url": "https://bergen.kommune.no/politikere-utvalg/api/fil/bk360/11009570/Innstilling-vedtak-Ulriksdal-2-Klage-fra-naboer-over-loyve-til-pabygg-ombygging-og-fasadeendring-",
  "tekst": "Ulriksdal 2. Klage fra naboer over l\u00f8yve til p\u00e5bygg, ombygging og fasadeendring. Kommunalt r\u00e5d for personer med funksjonsnedsettelse behandlet saken i m\u00f8tet 13.08.2024 sak 118/24 og fattet f\u00f8lgende vedtak: F\u00f8lgende brev sendes til utvalg for milj\u00f8 og byutvikling: Forslag til vedtak: Bystyret trekker tilbake den delen av tillatelsen til p\u00e5bygg, ombygging og fasadeendring som reduserer antall parkeringsplasser. Alternativt forslag til vedtak: Dersom parkeringsplassene fjernes m\u00e5 kommunen sikre tilstrekkelig HC parkering til bygget. Begrunnelse for forslag: KRPF er sv\u00e6rt skeptisk til at det er gitt en tillatelse til p\u00e5bygg, ombygging og fasadeendring av bygget i Ulriksdal 2 som medf\u00f8rer at alle parkeringsplassene til bygget blir fjernet. I dette bygget ligger bl.a. L\u00e6rings- og Mestringssenteret der det holdes ulike kurs for personer med ulike sykdommer/funksjonsnedsettelser. Dette skjer ofte i samarbeid med HUS og Haraldsplass der en henter kompetansen fra. I tillegg brukes bygget av mange organisasjoner til f.eks. likepersonstreff, motivasjonssamtaler osv. der organisasjonene m\u00e5 medbringe sitt materiell da det ikke er plass for \u00e5 oppbevare dette p\u00e5 bygget. Fjerning av parkeringsplassene vil f\u00f8re til f\u00f8lgende: - Mange vil ikke kunne delta p\u00e5 l\u00e6rings- og mestringskurs da det blir for langt \u00e5 g\u00e5 til parkeringen p\u00e5 HUS/Haraldsplass. - Mange organisasjoner vil m\u00e5tte finne alternative lokasjoner av samme grunn. o Lengre vei for kompetansen i en travel hverdag = ofte negativ tilbakemelding p\u00e5 foresp\u00f8rsel - Mindre kompetanseheving for pasienter og p\u00e5r\u00f8rende. - St\u00f8rre utgifter for kommunen \u2013 flere vil trenge hjelp pga. mangel p\u00e5 l\u00e6ring- og mestringskurs. - Mer psykisk uhelse blant en del brukerne av dette tilbudet pr. i dag. "
}