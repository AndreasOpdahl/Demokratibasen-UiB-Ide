{
  "dokument_id": "a8037831-6cbc-5986-a6d6-1ada1a3f8e1a",
  "doc_type": "case_attachment",
  "kommune": 5536,
  "tittel": "Tillatelse til skadefelling av gaupe p\u00e5 Lyngenhalv\u00f8ya(Vedlegg, 566KB)",
  "url": "https://innsyn.lyngen.kommune.no/wfdocument.aspx?journalpostid=2013062784&dokid=125390&versjon=1&variant=A&",
  "tekst": " V\u00e5r dato: V\u00e5r referanse 2025/3520 Deres dato: 31.03.2025 LYNGEN KOMMUNE Telefonnummer til saksbehandler Strandveien 24 Andreas Vikan R\u00f8s\u00e6g, 77642117 9060 LYNGSEIDET Tillatelse til skadefelling av gaupe p\u00e5 Lyngenhalv\u00f8ya Vi viser til telefonsamtaler og skriftlig s\u00f8knad fra Ittunj\u00e1rga reinbeitedistrikt. S\u00f8knaden om skadefelling av gaupe i Lyngen er datert 31.3.2025. Den 28.3.2025 ble det unders\u00f8kt et kadaver av reinsdyr ved Lyngspollen, dette ble dokumentert/antatt drept av gaupe. Per n\u00e5 har distriktet en liten flokk rein ved Lyngspollen og de har noen rein i Lenangen. Distriktet skal flytte hovedflokken med bil fra vinterbeite til Lyngen 9.\u201310. april. Statsforvalteren fatter slikt \u2013 Vedtak \u2013 Med hjemmel i naturmangfoldloven \u00a7 18 bokstav b, jf. forskrift om forvaltning av rovvilt \u00a7 9, jf. \u00a7\u00a7 13, 1 og 3 gir Statsforvalteren i Troms og Finnmark skadefellingstillatelse p\u00e5 \u00e9n \u20131\u2013 gaupe p\u00e5 Lyngenhalv\u00f8ya. Tillatelsen gis til Nord-Troms skadefellingslag og gjelder i perioden 1.4.2025\u201310.4.2025. Vedtaket kan p\u00e5klages til Milj\u00f8direktoratet innen tre uker, jf. forvaltningsloven \u00a7\u00a7 28 og 29. En eventuell klage til Milj\u00f8direktoratet sendes via Statsforvalteren i Troms og Finnmark. 1. F\u00f8lgende personer inng\u00e5r i skadefellingslaget: - Olaf Opg\u00e5rd er skadefellingsleder - Nord-Troms skadefellingslag 2. Fellingsleder er ansvarlig for at alle medlemmene p\u00e5 fellingslaget er gjort kjent med avgrensningene og vilk\u00e5rene for fellingstillatelsen. 3. Krav til v\u00e5pen/ammunisjon: Hagle kan benyttes ved felling av gaupe. Krav til rifleammunisjon jf. \u00a7 16 i forskrift om ut\u00f8velse av jakt og fangst (2002.03.22 nr. 0313): under jakt med rifle p\u00e5 gaupe skal det brukes ammunisjon med ekspanderende prosjektil og anslagsenergien skal v\u00e6re minst 980 joule (100 kgm) m\u00e5lt p\u00e5 100 meters avstand, E100. E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/8 4. Gjennom flere tidligere fellingsfors\u00f8k har skadefellingslaget erfart at den samme gaupa bruker hele Lyngenhalv\u00f8ya. Avgrensning av fellingsomr\u00e5det: Bl\u00e5tt felt viser skadefellingsomr\u00e5det for gaupe. 4. Det stilles krav om avlagt skytepr\u00f8ve for storvilt senest i 2024. Deltakerne i fellingsfors\u00f8ket skal ut\u00f8ve fellingen p\u00e5 en human og sikkerhetsmessig forsvarlig m\u00e5te, jf. viltlovens \u00a7 19. 5. Det skal sikres god kommunikasjon mellom deltakerne p\u00e5 fellingslaget. Dette blant annet for \u00e5 unng\u00e5 at det felles flere dyr enn det fellingstillatelsen gjelder. 6. Felling eller fors\u00f8k p\u00e5 felling skal omg\u00e5ende meldes til Statsforvalteren p\u00e5 telefon 78 95 03 00. I helg og utenfor ordin\u00e6r arbeidstid til tlf. 481 97 472. Ved skadeskyting skal Statsforvalteren varsles Side: 3/8 p\u00e5 samme telefonnummer, om du ikke umiddelbart f\u00e5r tak i statsforvalteren skal politiet varsels p\u00e5 sin d\u00f8gn\u00e5pne vakttjeneste p\u00e5 telefon 02800. 7. Oppnevnte fellingsleder forplikter seg til at felling blir ut\u00f8vd p\u00e5 en human og sikkerhetsmessig forsvarlig m\u00e5te, jf. viltlovens \u00a7 19. Den/de som m\u00e5tte s\u00e5re gaupe under fors\u00f8k p\u00e5 felling, plikter \u00e5 gj\u00f8re det de kan for \u00e5 f\u00e5 avlivet gaupa. Vedkommende plikter \u00e5 forvisse seg om hvorvidt p\u00e5skutt dyr er truffet, og s\u00f8rge for at Statsforvalteren og Statens naturoppsyn umiddelbart underrettes. Statsforvalteren avgj\u00f8r hvordan videre etters\u00f8k skal ledes. Medlemmene i fellingslaget skal, hvis ikke annet er avtalt, uten godtgj\u00f8relse, bist\u00e5 forvaltningsmyndighet eller politimyndighet i det videre etters\u00f8k, jf. \u00a7 8 i forskrift om forvaltning av rovvilt. 8. Med hjemmel i naturmangfoldloven \u00a7 18 bokstav b, jf. forskrift om forvaltning av rovvilt \u00a7 9, jf. \u00a7\u00a7 8, 1 og 3 setter Statsforvalteren til side regelen som ellers gjelder i viltloven \u00a7 21 bokstav c. Det betyr at Statsforvalteren, forutsatt dispensasjon fra eventuelt annet lovverk enn viltloven som begrenser denne adgangen, gir fellingslaget adgang til \u00e5 bruke sn\u00f8skuter til \u00e5 lokalisere gaupe, og ringe inn dyr, samt \u00e5 bruke luftfart\u00f8y, for eksempel drone til lokalisering av vilt. Det er ikke tillatt \u00e5 l\u00f8se skudd p\u00e5 eller over offentlig vei. (Hjemmel for at Statsforvalteren slik kan sette til side regler som ellers gjelder er gitt i forskrift om forvaltning av rovvilt \u00a7 9 tredje ledd, jamf\u00f8r Ot.prp. nr. 37 (1999- 2000), kapittel 4.1 og 4.4). Vi gir ikke tillatelse til \u00e5 bruke luftfart\u00f8y eller motorkj\u00f8ret\u00f8y for \u00e5 forf\u00f8lge gaupe eller for \u00e5 avlede gaupas oppmerksomhet fra jegeren. 9. Jf. \u00a7 22-8 i v\u00e5penforskriften skal skytev\u00e5pen under transport v\u00e6re tomt for ammunisjon, og nedpakket i futteral, bag, veske, sekk eller lignende. 10. All felling stanses ved fellingstillatelsens utl\u00f8p, eller hvis Statsforvalteren av andre \u00e5rsaker finner \u00e5 m\u00e5tte stoppe fellingsfors\u00f8ket. Fellingsleder har et s\u00e6rlig ansvar for \u00e5 holde seg oppdatert og v\u00e6re tilgjengelig ovenfor Statsforvalteren. 11. Gaupe som blir felt p\u00e5 denne tillatelsen er viltfondets eiendom. Ingen kan derfor p\u00e5 noen m\u00e5te gj\u00f8re seg nytte av felt vilt uten n\u00e6rmere samtykke fra forvaltningsmyndighet. Felt gaupe skal behandles p\u00e5 en slik m\u00e5te at byttets verdi ikke forringes un\u00f8dig. Rammer for skadefellingen Skadefellingen administreres av Lyngen kommune, som fungerer som regnskapsf\u00f8rende enhet for fellingslaget i forbindelse med utbetalingene. Statsforvalteren gir en \u00f8vre \u00f8konomisk ramme for skadefellingsfors\u00f8ket begrenset til 8 personer og 10 dager, og en d\u00f8gnsats p\u00e5 1910 kroner per d\u00f8gn per deltaker. Dette blir en \u00f8vre \u00f8konomisk ramme p\u00e5 152 800 kroner. I tillegg vil feriepenger og arbeidsgiveravgift bli dekket av Statsforvalteren. Hvis forholdene er slik at muligheten for \u00e5 lykkes med felling er sv\u00e6rt liten, skal dere ikke bruke ressurser p\u00e5 dette. Kommunen kan utbetale godtgj\u00f8ring til fellingslaget for den tid som er benyttet til fellingsfors\u00f8ket. Deltagere som mottar godtgj\u00f8ring etter ordningen, m\u00e5 v\u00e6re registrerte lisensjegere. Utbetalingen fra Statsforvalteren til kommunen kan ikke overskride de rammer som fremg\u00e5r av vedtaket. Klima og milj\u00f8departementet har fastsatt en d\u00f8gnsats p\u00e5 1910 kroner per d\u00f8gn per deltager. Kommunen kan betale ut godtgj\u00f8ring etter rapport fra fellingsleder. Statsforvalteren yter etter s\u00f8knad tilskudd til kommunen til dekning av godtgj\u00f8ring. Kommunens s\u00f8knad om godtgj\u00f8ring m\u00e5 inneholde timelister Side: 4/8 fra den enkelte deltager, underskrevet av deltageren, og av skadefellingsleder. Innsats i 7,5 timer eller mer utl\u00f8ser full sats p\u00e5 1910 kroner, innsats under 7,5 timer aktuelle d\u00f8gn gir en utbetaling p\u00e5 254,67 kroner per time. Godtgj\u00f8ring skal kun gis for de dager av skadefellingsperioden der fors\u00f8k p\u00e5 skadefelling har p\u00e5g\u00e5tt aktivt. Etter som det er krav til at fellingsleder organiserer fellingslaget, og utarbeider fellingsrapport og timelister, anses den tiden fellingsleder bruker p\u00e5 dette \u00e5 v\u00e6re fellingsfors\u00f8k, derfor kan skadefellingsleder gis godtgj\u00f8ring for dette. For dekning av direkte og dokumenterte kostnader inntil 35 900 kroner Skadefellingsleder m\u00e5 samle inn utleggskrav fra alle deltakere i fellingslaget og sende dette til kommunen. Kravene skal v\u00e6re f\u00f8rt p\u00e5 reiseregningsskjema, med kvitteringer vedlagt. Utgifter som dekkes er leie av hytte (kvittering for dokumentasjon) og bompenger (kvittering for dokumentasjon). Bruk av bil/skuter dekkes etter statens kilometersatser. Det forutsettes at det sendes inn dokumentasjon p\u00e5 dette, dvs. start- og stoppested, tidspunkt og antall kilometer. Det enkleste er om dere benytter statens reiseregningsskjema (bil), men annen \u00abkj\u00f8rebok\u00bb kan ogs\u00e5 benyttes. Hvis det blir kj\u00f8rt med skuter utenfor l\u00f8yper, skriv s\u00e5 n\u00f8yaktig det lar seg gj\u00f8re i hvilket omr\u00e5de og hvor lang tid som er benyttet til kj\u00f8ringen, og hvor langt det er kj\u00f8rt. Kost/matpenger, tapt arbeidsfortjeneste eller betaling/godtgj\u00f8relse for oppdraget blir ikke dekket. Utleggskravet m\u00e5 ha dato og underskrift fra den som har hatt utleggene, og fra skadefellingsleder. Rapportering av fellingsfors\u00f8k Dere skal rapportere fellingsfors\u00f8k p\u00e5 Elektronisk s\u00f8knadssenter. Lenke til rapporteringen i Elektronisk s\u00f8knadssenter ligger i det aktuelle fellingsvedtaket p\u00e5 Milj\u00f8vedtaksregisteret (www.miljovedtak.no). S\u00f8knad og bakgrunn Ittunj\u00e1rga reinbeitedistrikt skriver de har opplevd store tap av rein i Ytre Lyngen siden i h\u00f8st. Det ble fredag 28.3.2025 dokumentert ett dyr drept av gaupe, og det har i l\u00f8pet av helga 29.3\u201330.3.2025 blitt funnet spor av minst 5 gauper i omr\u00e5det. P\u00e5 grunn av forsinkelser med reinflytting grunnet manglende pramming i h\u00f8st lyktes det ikke \u00e5 f\u00e5 flyttet all rein fra sommerbeitedistriktet. Om en ukes tid starter flyttingen til sommerbeiteomr\u00e5det. Det har v\u00e6rt en sv\u00e6rt krevende vinter for siidaen, med d\u00e5rlige beiteforhold. Det vil v\u00e6re n\u00f8dvendig \u00e5 fortsette f\u00f4ring p\u00e5 sommerbeiteomr\u00e5det. Flokken vil derfor trenge ro n\u00e5 p\u00e5 v\u00e5rvinteren og under kalvingstiden, gauper i flokken er ikke forenelig med dette. Det siste \u00e5ret har tap av rein til gaupe \u00f8kt betraktelig, og det er gjort skadefellingsfors\u00f8k og gjennomf\u00f8rt avb\u00f8tende tiltak uten at dette har hjulpet p\u00e5 situasjonen. Det er den den siste tiden observert flere gauper i Lyngen. Reinbeitedistriktet ligger i B-sonen for forvaltningsomr\u00e5det for gaupe, og det b\u00f8r derfor gis skadefellingstillatelse snarest, slik at beiten\u00e6ringene faktisk har prioritet fremfor rovvilt. Gaupe utgj\u00f8r et stort skadepotensial for reindrifta, og andre beiten\u00e6ringer i omr\u00e5det, og f\u00f8rer til sv\u00e6rt store tap av rein som er vanskelig \u00e5 f\u00e5 dokumentert. Side: 5/8 Da sporingsforholdene skal v\u00e6re gode n\u00e5, ber distriktet om at det innvilges skadefelling snarest for \u00e5 \u00f8ke sjansene for at jakta lykkes, da uttak av gaupe kan v\u00e6re sv\u00e6rt vanskelig. Om man venter med skadefelling til n\u00e6rmere kalvingstid, vil sporingsforholdene v\u00e6re s\u00e5 d\u00e5rlige, at sjansene for \u00e5 lykkes er sv\u00e6rt liten. Lovgrunnlaget If\u00f8lge naturmangfoldloven \u00a7 18 kan kongen ved forskrift eller enkeltvedtak tillate uttak av vilt og lakse- og innlandsfisk \u00abfor \u00e5 avverge skade p\u00e5 avling, husdyr, tamrein, skog, fisk, vann eller annen eiendom\u00bb (bokstav b). Rovviltforskriften \u00a7 9 gir Statsforvalteren myndighet til \u00e5 fatte vedtak om iverksetting av skadefelling innenfor kvote for betinget skadefelling fastsatt av rovviltnemnd, jf. forskriften \u00a7 8, eller Milj\u00f8direktoratet, jf. \u00a7 13. Milj\u00f8direktoratet har i brev av 14.2.2025 gitt Statsforvalteren i Troms og Finnmark en kvote p\u00e5 fire gauper i tidsrommet fra og med 16. februar 2025 til og med 31. mai 2025. Denne kvoten er ikke belastet per 31.3.2025. Ved vurdering om det skal gis tillatelse til skadefelling skal det legges vekt p\u00e5 f\u00f8ringene i regional forvaltningsplan for rovvilt. Felling kan bare gjennomf\u00f8res dersom det ikke finnes annen tilfredsstillende l\u00f8sning ut fra prinsippet om geografisk differensiert forvaltning. Det skal s\u00e6rlig tas hensyn til a. omr\u00e5dets betydning som beitemark b. skadenes omfang og utvikling c. potensialet for fremtidige skader d. muligheten for \u00e5 gjennomf\u00f8re forebyggende tiltak Et vedtak om skadefelling skal ikke true bestandens overlevelse. En skadefellingstillatelse er et tiltak som kan brukes i akutte skadesituasjoner. En tillatelse skal v\u00e6re rettet mot bestemte skadegj\u00f8rende individ, og tillatelsen skal v\u00e6re begrenset i tid, rom og antall dyr. For informasjon om rammer, m\u00e5lsettinger og organisering av forvaltning av rovvilt, se forvaltningsplan for rovvilt i region 8, vedtatt 10.10.2013, kapittel 3. N\u00e5r vi tar beslutninger som kan p\u00e5virke naturmangfoldet, m\u00e5 vi vurdere prinsippene i naturmangfoldloven \u00a7\u00a7 8\u201312, jf. \u00a7 7 i samme lov. Bestandssituasjon for gaupe I 2024 fant Rovdata at det var 11 familiegrupper i Troms og Finnmark, to av disse var i Finnmark. Siden 1.1.2023 er det registrert avgang av 14 gauper i Troms og Finnmark. To felt i Nordreisa henholdsvis 30.3.2023 og 1.2.2024. To er felt i Balsfjord kommune 7.2.2024 og 21.2.2024, en i Troms\u00f8 kommune12.2.2024 og en p\u00e5 Tjeld\u00f8ya i Tjeldsund kommune 16.2.2024. En hanngaupe felt p\u00e5 skadefelling i Nordreisa 6.4.2024. I Samarbeidsomr\u00e5det med Nordland, i Narvik kommune er det registrert avgang p\u00e5 \u00e9n voksen hanngaupe 4.3.2023, denne ble felt ved skadefelling, og siden den ble felt i samarbeidsomr\u00e5det med Nordland ble denne belastet kvoten for Troms og Finnmark. En gaupeunge er avlivet p\u00e5 grunn av sykdom 26.11.2024. I 2025 er det tatt ut 1 gaupe p\u00e5 skadefelling i Lebesby kommune og 5 gauper er felt p\u00e5 kvotejakt, i Gratangen, Storfjord, K\u00e5fjord, Nordreisa og Tana kommuner. For \u00e5 beregne antall gauper i bestanden tas det utgangspunkt i antall familiegrupper. Omregningsfaktorene som brukes er 6,24 (\u00b10,73 SE) for nordlig reinsdyromr\u00e5de og 6,14 (\u00b1 0,44 SE) for s\u00f8rlig reinsdyromr\u00e5de (Andr\u00e9n mfl. 2002, Andersen mfl. 2003). S\u00f8rlig reinsdyromr\u00e5de regnes i Side: 6/8 denne sammenheng nord til og med Lenvik, Balsfjord og M\u00e5lselv, mens nordlig reinsdyromr\u00e5de regnes nordover fra Karls\u00f8y, Troms\u00f8, Lyngen og Storfjord. Scandlynx har utviklet en modell for \u00e5 beregne gaupebestandens utvikling over tid (Nilsen mfl. 2011). Ny metodikk for \u00e5 registrere familiegrupper som danner data for denne modellen blir beskrevet i Br\u00f8seth og Tovmo (2013). N\u00e5r bestanden ligger rundt bestandsm\u00e5l, tyder estimatene fra modellen p\u00e5 at bestanden skal holdes stabil ved \u00e5 h\u00f8ste 0,43 voksne hunndyr per familiegruppe, totalt 1.27 dyr per familiegrupper (Nilsen mfl. 2011). Prognosemodellen for gaupebestanden i region 8 viser at gaupebestanden i regionen trolig vil ligge rundt bestandsm\u00e5let f\u00f8r jakt i 2026 dersom 5 hunngauper felles under jakta 2025 (Prognose er 10,2 familiegrupper med 75 % CI 6\u201315,8). I 2025 er det felt fire hunngauper. Statsforvalterens vurderinger Etter naturmangfoldloven \u00a7 1 og \u00a7 5 er det et m\u00e5l at gaupa og dens genetiske mangfold ivaretas p\u00e5 lang sikt, og at gaupe forekommer i levedyktige bestander i sine naturlige utbredelsesomr\u00e5der. Tiltak etter naturmangfoldloven skal imidlertid veies opp mot andre viktige samfunnsinteresser jf. \u00a7 14. En slik avveining skal ikke medf\u00f8re at m\u00e5let i \u00a7 5 fravikes, men at tiltaket vil kunne medf\u00f8re at m\u00e5let i \u00a7 5 n\u00e5s p\u00e5 en annen m\u00e5te eller i et annet tempo enn hvis naturmangfoldet hadde v\u00e6rt eneste hensynet \u00e5 ta, jf. prinsippet om en geografisk differensiert rovviltforvaltning. Statsforvalteren \u00f8nsker \u00e5 n\u00e5 bestandsm\u00e5let for gaupe med lavest mulig skadepotensial p\u00e5 sau og rein, jf. rovviltforskriften \u00a7 6. Naturmangfoldloven \u00a7\u00a7 8\u201312 \u00c5rlige rapporter fra Rovdata som Bestandsoverv\u00e5king av gaupe 2024 \u2013 Bestandsstatus for store rovdyr i Skandinavia nr. 2 2024 og NINA Rapport 2475, Antall familiegrupper, bestandsestimat og bestandsutvikling for gaupe i Norge i 2024, har bidratt til god kunnskap om gaupas bestandssituasjon, og om hvilken effekt en felling vil ha p\u00e5 bestanden. Forskning utf\u00f8rt av Scandlynx har gitt mye kunnskap om gaupas overlevelse og reproduksjon, arealbruk og drapstakt p\u00e5 beitedyr, blant annet gjennom NINA minirapport 450, Gaupe og jerv i Troms og Finnmark, Statusrapport Scandlynx 2012\u20132013, og NINA rapport 1200, Gaupe og jerv i reinbeiteland, Sluttrapport for Scandlynx Troms og Finnmark 2007\u20132014. Om bestandsm\u00e5let for gaupe er n\u00e5dd m\u00e5les i gjennomsnittlig antall registrerte familiegrupper de tre siste \u00e5r. Siden 2015 har region 8 v\u00e6rt under bestandsm\u00e5let. I samme periode er det en kjent avgang p\u00e5 44 gauper i Troms og Finnmark, ingen av disse er ved jakt tatt ut i A-omr\u00e5det for gaupe, men sju er felt i A-omr\u00e5det ved skadefellingstillatelser gitt p\u00e5 bakgrunn av akutte tapssituasjoner forut for kalving, der kalvingsomr\u00e5der for rein ogs\u00e5 er A-omr\u00e5de for gaupe. Forskning har vist at de aller fleste gauper i regionen bruker b\u00e5de gaupeprioriterte og beitedyrprioriterte omr\u00e5der. Av 45 hel\u00e5rsomr\u00e5der til 23 forskjellige voksne radiomerkede gauper var ingen utelukkende innenfor gaupesonen (NINA rapport 1200). Tamrein er det viktigste byttedyret for gaupe i Nord-Skandinavia, deretter kommer sau. Alle gauper som har tilgang p\u00e5 rein og som ikke samtidig har tilgang p\u00e5 r\u00e5dyr, dreper rein NINA rapport 1200). Vi har et godt kunnskapsgrunnlag jf. naturmangfoldloven \u00a7 8. F\u00f8re-var-prinsippet i Side: 7/8 naturmangfoldloven \u00a7 9 kommer dermed ikke til anvendelse. Statsforvalteren vurderer at uttak av \u00e9n gaupe i dette tilfellet ikke vil p\u00e5virke \u00f8kosystemet nevneverdig, jf. naturmangfoldloven \u00a7 10. N\u00e5r det gjelder naturmangfoldloven \u00a7 12 om milj\u00f8forsvarlige teknikker og driftsmetoder har Statsforvalteren lagt til grunn at rovviltnemnda gjennom forvaltningsplan for rovvilt i region 8, vedtatt 10.10.2013, med sin geografiske differensiering har ivaretatt de hensyn som er nedfelt i naturmangfoldloven \u00a7 12. Naturmangfoldloven \u00a7 11 sier at kostnadene ved milj\u00f8forringelse skal b\u00e6res av tiltakshaver. Statsforvalteren vurderer at det ikke er relevant \u00e5 vurdere dette i denne saken som gjelder skadefelling av gaupe. Omr\u00e5dets betydning som beitemark Omr\u00e5det er B-omr\u00e5de for gaupe. P\u00e5 v\u00e5r, sommer og h\u00f8st g\u00e5r det sau p\u00e5 beite. Omr\u00e5det er kalvingsland for rein. Omr\u00e5det har dermed stor betydning som beitemark for sau og rein gjennom hele \u00e5ret. Vi viser ogs\u00e5 til brev fra KLD om tiltak for \u00e5 redusere tap av tamrein under kalvingsperioden, mottatt hos oss 3.5.2024. Her g\u00e5r det frem at: Det skal praktiseres en lavere terskel ved behandling av saker om skadefelling av rovdyr som gj\u00f8r skade eller utgj\u00f8r et skadepotensial i kalvingsomr\u00e5der for tamrein. Skadenes omfang og utvikling Den siste uken er \u00e9n rein dokumentert drept av gaupe. Om vinteren er det f\u00e5 rein i omr\u00e5det, og sauen er stort sett i fj\u00f8s, noen er ute i luftehager. De siste \u00e5rene har vi sett at gaupa har tatt sau i luftehager n\u00e5r det har v\u00e6rt lite tilgjengelig rein. I vinter har ulike omstendigheter f\u00f8rt til at det har v\u00e6rt noe rein igjen i Lyngen, og vi har ikke sett tap til sau per n\u00e5. I Lyngen er det mye skredfarlig terreng, og vanskelig \u00e5 finne kadaver ogs\u00e5 om vinteren. Vi antar det har v\u00e6rt stor d\u00f8delighet til gaupe blant de rein som har g\u00e5tt i Lyngen gjennom denne vinteren. I 2025 er det dokumentert fire reinsdyr drept av gaupe i Lyngen, samtlige er funnet i tilknytning til fj\u00e6resonen og n\u00e6rme vei. Dette er nok dels fordi reinen finner mat i fj\u00e6resonen, men ogs\u00e5 fordi det er her det er fremkommelig for \u00e5 lete kadaver. Potensialet for fremtidige skader Vi forventer at tapene vil vedvare mot kalvingstiden, men tilta fra 9.\u201310. april, n\u00e5r rein kj\u00f8rt fra vinterbeitene slippes i Lyngen, og videre fremover mot kalving og inn i kalvingstiden. I starten av juni vil sauer slippes p\u00e5 beite, disse vil v\u00e6re utsatt for tap til gaupe, kanskje spesielt n\u00e5r reinen g\u00e5r h\u00f8yere i terrenget. N\u00e5r det blir barmark vil det v\u00e6re vanskelig \u00e5 finne kadaver, og det vil ogs\u00e5 v\u00e6re sv\u00e6rt vanskelig \u00e5 lykkes med skadefellingsfors\u00f8k p\u00e5 gaupe. N\u00e5 er det sporsn\u00f8, og st\u00f8rre mulighet for \u00e5 lykkes med fellingsfors\u00f8k p\u00e5 gaupe. Vi har god kunnskap fra tidligere \u00e5r om hvordan skadebildet vil utvikle seg utover v\u00e5ren og sommeren. Vi har erfart at n\u00e5r skadene tiltar utover v\u00e5ren blir det vanskeligere \u00e5 lykkes med skadefelling, og det blir etter hvert ogs\u00e5 et moment som skal hensyntas at gauper kan ha avhengige unger. Muligheten for \u00e5 gjennomf\u00f8re forebyggende tiltak N\u00e5 er det halvannen uke f\u00f8r reintallet i omr\u00e5det mangedobles, og det blir sv\u00e6rt vanskelig \u00e5 avverge tap. Reineierne vil fors\u00f8ke \u00e5 f\u00f4re rein, b\u00e5de fordi dyrene trenger f\u00f4ret og fordi f\u00f4ringen vil samle Side: 8/8 reinen og lette tilsyn. Likevel vil det i liten grad avverge tap. N\u00e5r kalvingen tar til vil tilsyn bli vanskeligere, b\u00e5de fordi det blir mer barmark og fordi dyrene trenger ro under kalvingen. Det er ikke mulig \u00e5 jage gaupene ut av Lyngen, og snart fylles dette beitedyrprioriterte omr\u00e5det med beitedyr. F\u00f8rst rein fra Ittunj\u00e1rga reinbeitedistrikt, s\u00e5 rein fra Lakselvdalen/Lyngsdalen reinbeitedistrikt. N\u00e5r kalvingstiden g\u00e5r mot slutten slippes sauene p\u00e5 utmarksbeite. F\u00f8ringene i regional forvaltningsplan for rovvilt Rovviltnemnda er klar p\u00e5 at gaupebestandens overlevelse skal sikres innenfor forvaltningsomr\u00e5det for gaupe. Vi vet den ikke kan det med dagens forvaltningssone (NINA rapport 1200). Rovviltnemnda presiserer at uttak av rovvilt i regelen skal skje gjennom ordin\u00e6r kvotejakt/lisensfelling med klart h\u00f8yest trykk p\u00e5 omr\u00e5der hvor rovviltet ikke skal ha prioritet. Skadefellinger skal i regelen skje der ordin\u00e6r kvotejakt/lisensfelling ikke lykkes. Skadefellinger skal i st\u00f8rst mulig grad iverksettes f\u00f8r rovviltet yngler, og konsentreres til omr\u00e5der hvor rovvilt ikke har prioritet. Konklusjon Vi vurderer at tapssituasjonen blir akutt om ikke skadefelling iverksettes. Vi har vurdert forebyggende tiltak, men kan ikke se at disse vil avverge eller begrense tapssituasjonen i s\u00e6rlig grad. Vi har lagt stor vekt p\u00e5 omr\u00e5dets betydning som beitemark, s\u00e6rlig at det n\u00e6rmer seg kalvingstid, og etter den slipp av sau og lam p\u00e5 utmarksbeite. Uttak av \u00e9n gaupe vil i dette tilfellet ikke truet bestandens overlevelse. Vi vurderer at felling av \u00e9n gaupe er eneste tilfredsstillende l\u00f8sning ut fra prinsippet om geografisk differensiert forvaltning. Med hilsen G\u00f8ril Einarsen (e.f.) Andreas Vikan R\u00f8s\u00e6g seksjonsleder vilt og motorferdsel seniorr\u00e5dgiver milj\u00f8 Dokumentet er elektronisk godkjent Kopi til: REINBEITEDISTRIKT 33 RENDALEN v/ Berit Kristine Utsi Heammogieddi 9523 KAUTOKEINO LYNGEN KOMMUNE Strandveien 24 9060 LYNGSEIDET STORFJORD KOMMUNE Oldersletta 1 9046 OTEREN TROMS\u00d8 KOMMUNE R\u00e5dhuset Postboks 6900 9299 TROMS\u00d8 "
}