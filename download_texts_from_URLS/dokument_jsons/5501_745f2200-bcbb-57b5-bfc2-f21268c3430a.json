{
  "dokument_id": "745f2200-bcbb-57b5-bfc2-f21268c3430a",
  "doc_type": "case_presentation",
  "kommune": 5501,
  "tittel": "Innlemmelse i samisk spr\u00e5kforvaltningsomr\u00e5de",
  "url": "https://innsyn.tromso.kommune.no/application/getMoteDokument?dokid=2001812900",
  "tekst": "Arkivsaksnr. 24/14551-1 Saksbehandler Kirsten \u00d8stby Saksgang M\u00f8tedato Kommunestyret 16.10.2024 Milj\u00f8-, idrett-, kultur- og 24.09.2024 samfunnsutviklingsutvalget Innlemmelse i samisk spr\u00e5kforvaltningsomr\u00e5de Kommunedirekt\u00f8rens innstilling til vedtak: 1. Troms\u00f8 kommune s\u00f8ker Kommunal- og distriktsdepartementet (KDD) om \u00e5 innlemmes i samisk spr\u00e5kforvaltningsomr\u00e5de som spr\u00e5kstimuleringskommune. 2. Det etableres en tverrfaglig gruppe i administrasjonen i Troms\u00f8 kommune som utarbeider en s\u00f8knad til KDD. 3. Milj\u00f8, idrett, kultur og samfunnsutviklingsutvalget behandler s\u00f8knaden f\u00f8r den sendes til KDD. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r Bymilj\u00f8 1 Hva saken gjelder Dette er en oppf\u00f8lgning av vedtak gjort i Milj\u00f8, idrett, kultur og samfunnsutviklingsutvalget den 24.01.2024: Milj\u00f8, idrett, kultur og samfunnsutviklingsutvalget ber administrasjonen om \u00e5 utrede og levere en sak om \u00e5 s\u00f8ke Troms\u00f8 kommune inn til samisk spr\u00e5kforvaltningsromr\u00e5de. Saken bes legges frem for MIKS-utvalget og vedtas av Kommunestyret innen utgangen av \u00e5ret. Saksutredning Troms\u00f8 har alltid v\u00e6rt et m\u00f8tested p\u00e5 tvers av kultur, etnisitet, nasjonalitet og sosial bakgrunn. Det er en posisjon Troms\u00f8 har f\u00e5tt p\u00e5 grunn av n\u00e6rheten til havet, som porten til Arktis, en lang samisk historie og et mangfoldig samfunn. En av strategiene i Troms\u00f8 kommunes samfunnsplan er \u00e5 v\u00e6re p\u00e5driver for \u00e5 videreutvikle samisk spr\u00e5k, kultur og kompetanse. 1 If\u00f8lge Sametingets valgmanntall er Troms\u00f8 den kommunen i Norge med flest innbyggere registrert i Sametingets manntall. Sett andelen registrerte i forhold til innbyggertallet er Kautokeino Norges st\u00f8rste samekommune, tett fulgt av Karasjok. 2 De samiske spr\u00e5kene som er mest i bruk i Norge i dag er nord-, s\u00f8r- og lulesamisk. Disse er anerkjent som minoritetsspr\u00e5k i Norge, og har beskyttelse gjennom Europar\u00e5dets minoritetsspr\u00e5kpakt. Det finnes ingen eksakte tall p\u00e5 hvor mange som behersker de ulike samiske spr\u00e5kene, men omtrent 30 000 har nordsamisk som f\u00f8rstespr\u00e5k3. If\u00f8lge UNESCO er nordsamisk regnet som et truet spr\u00e5k, mens lule- og s\u00f8rsamisk er regnet som alvorlig truede spr\u00e5k.4 Samisk spr\u00e5kforvaltningsomr\u00e5de Forvaltningsomr\u00e5det for samiske spr\u00e5k er delt inn i tre kommunekategorier kalt spr\u00e5kutviklingskommuner, spr\u00e5kvitaliseringskommuner og spr\u00e5kstimuleringskommuner. Hvilke kommuner som tilh\u00f8rer hvilken kategori, er fastsatt i forskrift om forvaltningsomr\u00e5det for samiske spr\u00e5k. De spr\u00e5klige rettighetene borgerne i en kommune har i m\u00f8te med offentlige myndigheter, er ulike avhengig av hvilken kategori kommunen tilh\u00f8rer. Offentlige organer innenfor forvaltningsomr\u00e5det har en rekke forpliktelser overfor den samiske befolkningen, b\u00e5de gjennom samelovens spr\u00e5kregler og oppl\u00e6ringsloven, barnehageloven og stedsnavnsloven. Krav til alle kommuner i forvaltningsomr\u00e5det I alle kommuner og fylkeskommuner i forvaltningsomr\u00e5det for samiske spr\u00e5k gjelder f\u00f8lgende krav if\u00f8lge sameloven: \u2022 Kunngj\u00f8ringer5 fra offentlige organer som s\u00e6rlig retter seg mot hele eller deler av befolkningen i forvaltningsomr\u00e5det, skal skje b\u00e5de p\u00e5 samisk og norsk (\u00a73-2). 1 Troms\u00f8 vil. Kommuneplanens samfunnsdel med arealstrategi 2020-2032. Vedtatt av kommunestyret 17. juli 2020. 2 Faktisk.no, publisert: 06.02.2020. Oppdatert: 01.09.2021. https://www.faktisk.no/artikler/zlp2l/hvor-bor-det-flest-samer 3 Store norske leksikon. https://snl.no/nordsamisk 4 Artikkel, Kommunal- og distriktsdepartementet, oppdatert 29/04/2024. https://www.regjeringen.no/no/tema/urfolk-og- minoriteter/samepolitikk/samiske-sprak/fakta-om-samiske-sprak/id633131/ 5 Kunngj\u00f8ringer omfatter plakater, oppslag, avisannonser mv. Oppslag p\u00e5 kommunens nettsider vil ogs\u00e5 dekkes. Regelen gjelder bare materiale kommunen selv har produsert. Kampanjer der produksjonen har skjedd sentralt og kommunen bare st\u00e5r for opphenging eller publisering, vil ikke kommunen ha plikt til \u00e5 oversette. Et eksempel her er brosjyrene og plakatene om smittevern som staten produserte under koronapandemien og som ble sendt ut til kommunen. Kommunens egen informasjon om vaksinasjon/smittervernveiledning vil imidlertid falle inn under kunngj\u00f8ringer som retter seg mot befolkningen i hele eller deler av befolkningen i forvaltningsomr\u00e5det for samiske spr\u00e5k. Andre eksempler kan v\u00e6re informasjon/meldinger om s\u00f8knad og regulering av jakt og fiske. 2 \u2022 Skjema til bruk overfor et offentlig organ i forvaltningsomr\u00e5det skal foreligge b\u00e5de p\u00e5 samisk og norsk (\u00a7 3-2). Plikten gjelder bare skjemaer kommunen selv utarbeider. \u2022 Lokale forskrifter av s\u00e6rlig interesse for hele eller deler av den samiske befolkningen i kommunen, skal oversettes til samisk (\u00a73-2). Denne forpliktelsen gjelder allerede i dag. \u2022 Ansatte i offentlige organer har rett til permisjon med l\u00f8nn for \u00e5 skaffe seg kunnskap i samisk dersom organet har behov for slik kompetanse (\u00a7 3-7). Denne regelen gjelder for hele offentlig sektor, inkludert Troms\u00f8 kommune, allerede i dag. Krav til kommunen (utfra hvilken kategori man s\u00f8ker p\u00e5) I tillegg til det som er beskrevet under \u00abKrav til alle kommuner i forvaltningsomr\u00e5det\u00bb gjelder det ulike spr\u00e5krettigheter i de tre kommunekategoriene: (1) Spr\u00e5kutviklingskommuner (2) Spr\u00e5kvitaliseringskommuner (3) Spr\u00e5kstimuleringskommuner Her kommer en n\u00e6rmere beskrivelse av hva som forventes under hver kategori: (1) Spr\u00e5kutviklingskommuner og (2) Spr\u00e5kvitaliseringskommuner har det h\u00f8yeste rettighetsniv\u00e5et. F\u00f8lgende kommuner er spr\u00e5kutviklingskommuner: Karasjok, Kautokeino, Nesseby og Tana. F\u00f8lgende kommuner er spr\u00e5kvitaliseringskommuner: Porsanger, K\u00e5fjord, Lavangen, Tjeldsund, Hattfjelldal, Hamar\u00f8y, R\u00f8yrvik, R\u00f8ros og Sn\u00e5sa. Under disse to kategoriene gjelder f\u00f8lgende: \u2022 Den som henvender seg muntlig p\u00e5 samisk til kommunens organer, har rett til muntlig svar p\u00e5 samisk. I spr\u00e5kutviklingskommuner gjelder en rett til samtidig muntlig svar (\u00a7 3-3). \u2022 Den som henvender seg skriftlig p\u00e5 samisk til kommunens organer har rett til skriftlig svar p\u00e5 samisk (\u00a7 3-3). \u2022 Den som \u00f8nsker \u00e5 bruke samisk for \u00e5 ivareta egne interesser overfor offentlige helse- og omsorgsinstitusjoner i spr\u00e5kutviklingskommuner, mens i spr\u00e5kvitaliseringskommuner, har rett til \u00e5 bli betjent p\u00e5 samisk (\u00a7 3-5). \u2022 Brukerne skal aktivt informeres om retten til \u00e5 bruke samisk (3-3a). \u2022 I spr\u00e5kutviklingskommunene skal samisk v\u00e6re likestilt med norsk i den interne kommunale administrasjonen og i kommunestyret. Kommunestyret i spr\u00e5kutviklingskommunen kan bestemme at samisk ogs\u00e5 skal v\u00e6re likestilt med norsk i andre folkevalgte organer. I alle \u00f8vrige kommuner (ogs\u00e5 utenfor forvaltningsomr\u00e5det) kan kommunestyret bestemme at samisk skal v\u00e6re likestilt med norsk i hele eller deler av den interne kommunale administrasjonen og i de fleste folkevalgte organer (\u00a7 3-9). (3) Spr\u00e5kstimuleringskommuner har det laveste rettighetsniv\u00e5et. Kategorien er tiltenkt kommuner som er sterkt fornorsket, eller hvor samisk spr\u00e5k ikke har samme tradisjonelle tilknytning som i spr\u00e5kutviklings- og spr\u00e5kvitaliseringskommuner, men som likevel \u00f8nsker \u00e5 s\u00f8ke seg inn i forvaltningsomr\u00e5det. N\u00e5r den samiske befolkningen i hovedsak er tilflyttet, vil situasjonen for samiske spr\u00e5k v\u00e6re noe annerledes i spr\u00e5kstimuleringskommunene, enn i kommuner i de to andre kategoriene. En oppgave for kommunen vil v\u00e6re \u00e5 s\u00f8rge for at tilflyttede og nye generasjoner samer kan m\u00f8te, bruke og beholde samisk spr\u00e5k6. Spr\u00e5kstimuleringskommunene vil f\u00e5 forpliktelser etter bestemmelsen om kommunal- og fylkeskommunal planlegging i sameloven \u00a7 3-13 etter sameloven \u00a7 3-10 om samisk spr\u00e5k- og 6 Kommunal- og distriksdepartementet: Forvaltningsomr\u00e5det for samisk spr\u00e5k. https://regjeringen.no/no/tema/urfolk-og- minoriteter/samepolitikk/samiske-sprak/forvaltningsomradet-for-samisk-sprak/id2910947/ . Sist oppdatert 29.02.2024. 3 kulturtilbud. Denne siste bestemmelsen inneb\u00e6rer at spr\u00e5kstimuleringskommuner skal s\u00f8rge for et samisk spr\u00e5k- og kulturtilbud til barn, unge og eldre. Form\u00e5let med tilbudet er \u00e5 gi samiske barn, unge og eldre n\u00e6rhet til samisk spr\u00e5k og kultur. Bestemmelsen medf\u00f8rer et minstekrav om at kommunen skal etablere et slikt tilbud, men kommunen vil samtidig ha stor frihet til \u00e5 fastsette og utforme det n\u00e6rmere innholdet i tilbudet. Tilbudet skal videre tilpasses behovene til den samiske befolkningen som bor i kommunen. Kommunen kan velge \u00e5 gi dette som et selvstendig tilbud eller i tilknytning til andre kommunale tjenester, men det skal ikke komme i stedet for eller legge f\u00f8ringer p\u00e5 andre lovp\u00e5lagte kommunale tjenester. Tilbud til barn og unge skal komme i tillegg til de rettighetene som allerede f\u00f8lger av barnehageloven og oppl\u00e6ringsloven. Troms\u00f8 kommune er en fornorsket kommune og den samiske befolkningen er i all hovedsak tilflyttere. P\u00e5 bakgrunn av dette foresl\u00e5es det at Troms\u00f8 kommune s\u00f8ker KDD om \u00e5 bli innlemmet i spr\u00e5kforvaltningsomr\u00e5det som spr\u00e5kstimuleringskommune. Troms\u00f8 kommune har allerede i dag ulike samiske spr\u00e5k- og kulturtilbud, og vil derfor ha gode forutsetninger for \u00e5 oppfylle plikten om \u00e5 bli med i forvaltningsomr\u00e5det. Departementet mener det er viktig at rettigheten lovfestes for \u00e5 sikre at den samiske befolkningen utenfor tradisjonelle spr\u00e5komr\u00e5der f\u00e5r et tilbud som gir dem n\u00e6rhet til sitt spr\u00e5k og sin kultur. 7 Kan endre kommunekategori En kommune kan s\u00f8ke om \u00e5 endre kommunekategori. Rettighetsniv\u00e5et skal reflektere spr\u00e5ksituasjonen og behovet i kommunen og dette kan endre seg over tid. En spr\u00e5kvitaliseringskommune kan p\u00e5 sikt \u00f8nske \u00e5 bli en spr\u00e5kutviklingskommune, n\u00e5r vitaliseringsarbeidet har styrket bruken av samisk i det daglige innenfor viktige samfunnsomr\u00e5der og i det offentlige tjenestetilbudet. P\u00e5 samme m\u00e5te kan en spr\u00e5kstimuleringskommune p\u00e5 sikt vurdere at det er riktig \u00e5 s\u00f8ke om innlemmelse som spr\u00e5kvitaliseringskommune. Innlemmelse av en kommune i forvaltningsomr\u00e5det Innlemmelse av en kommune i forvaltningsomr\u00e5det for samiske spr\u00e5k skjer p\u00e5 bakgrunn av vedtak i kommunestyret og en s\u00f8knad fra kommunene det gjelder. N\u00e5r departementet mottar s\u00f8knaden, blir det gjort administrative og \u00f8konomiske vurderinger (KDD kommer ikke med konkrete \u00f8konomiske rammer, tilskuddet baserer seg p\u00e5 budsjett utarbeidet av s\u00f8knadskommunen). Deretter sendes forslaget om forskriftsendring p\u00e5 h\u00f8ring til aktuelle h\u00f8ringsinstanser, blant annet \u00f8vrige kommuner i forvaltningsomr\u00e5det, fylkeskommunen i fylket den aktuelle kommunen ligger, Sametinget, departementene og statsforvalterne. Formelt skjer innlemmelsen ved fastsettelse i forskrift ved kongelig resolusjon. Kommuner som blir innlemmet vil f\u00e5 finansiering gjennom tospr\u00e5klighetsmidler som Sametingets tildeler over sitt budsjett. Nye overf\u00f8ringer til Sametinget skjer over statsbudsjettet og foreg\u00e5r gjennom den alminnelige budsjettprosessen, og nye kommuner vil derfor f\u00f8rst kunne innlemmes i forvaltningsomr\u00e5det n\u00e5r det er avsatt midler til det i statsbudsjettet. Forventinger til en s\u00f8knad som spr\u00e5kstimuleringskommune I s\u00f8knadsprosessen forventes kommunen \u00e5 kartlegge behovet for et samisk spr\u00e5k og kulturtilbud basert p\u00e5 spr\u00e5ksituasjonen i de ulike delene av befolkningen. Det er viktig at kommunene har et stort handlingsrom til \u00e5 etablere og utforme tilbudet, og de skal ha stor frihet til \u00e5 fastsette det n\u00e6rmere omfanget og innholdet i tilbudet. Tilbudet m\u00e5 tilpasses behovene til den samiske befolkningen som bor i kommunen. En konkret vurdering b\u00f8r derfor baseres p\u00e5 faktorer som kommunens st\u00f8rrelse, st\u00f8rrelsen og alderssammensetningen i den samiske befolkningen, spr\u00e5ksituasjonen, samt behovet for og ettersp\u00f8rselen etter samisk spr\u00e5k- og 7 Kommunal- og distriksdepartementet: Prop. 58 L (2022\u20132023) Endringer i sameloven (endringer i spr\u00e5kregler). Tilr\u00e5ding fra Kommunal- og distriktsdepartementet 24. mars 2023, godkjent i statsr\u00e5d samme dag. (Regjeringen St\u00f8re) 4 kulturtilbud. Dette vil v\u00e6re en kartlegging som langt p\u00e5 vei vil inng\u00e5 i/f\u00f8lge av kravet om kommunal planlegging for \u00e5 styrke samiske spr\u00e5k i sameloven \u00a7 3-13 som ogs\u00e5 spr\u00e5kstimuleringskommunene vil v\u00e6re omfattet av. Hva som regnes som henholdsvis spr\u00e5ktilbud og kulturtilbud, vil for en stor del kunne overlappe, og det er heller ikke hensiktsmessig \u00e5 gj\u00f8re et skarpt skille mellom disse. Hovedform\u00e5let er \u00e5 s\u00f8rge for et tilbud som inneholder samisk spr\u00e5k og kultur, og som skaper m\u00f8teplasser som kan styrke samisk fellesskap og identitet for m\u00e5lgruppen. Spr\u00e5k- og kulturtilbudet er prim\u00e6rt tenkt rettet mot barn, unge og eldre, men det vil v\u00e6re rom for variasjon. Det er naturlig at kommunen ogs\u00e5 kartlegger hvilke samiskspr\u00e5klige ressurser som er tilgjengelig, ogs\u00e5 blant kommunens egne ansatte. I arbeidet med \u00e5 fastsette overordnede m\u00e5l og strategier, er det viktig at kommunen involverer de samiske interessene, for eksempel gjennom medvirkningsmekanismene i plan- og bygningsloven8. I s\u00f8knaden m\u00e5 det ogs\u00e5 legges ved forslag til budsjett som vil danne grunnlaget for tildeling av tilskuddet. Utarbeidelse av s\u00f8knad \u2013 opprettelse av en intern arbeidsgruppe Troms\u00f8 har et s\u00e6rlig ansvar, som Nord-Norges st\u00f8rste bykommune med flest registrerte i Sametingets valgmanntall, om \u00e5 v\u00e6re en p\u00e5driver og en foregangskommune i hvordan man forvalter og ivaretar utviklingen av et sterkt truet spr\u00e5k og en unik kultur. For \u00e5 gj\u00f8re en grundig og kvalitetssikker s\u00f8knadsprosess som sikrer en bred involvering, er det viktig at det nedsettes en tverrfaglig gruppe med ulik bakgrunn og kompetanse til arbeidet. Det foresl\u00e5es at denne gruppen best\u00e5r av representanter fra administrasjonen, G\u00e1isi spr\u00e5ksenter, samt Romssa S\u00e1mi viessu (samisk hus). En s\u00f8knad til KDD med tilh\u00f8rende prosess, vil arbeidsinnsatsen fra administrasjonen grovt estimert komme p\u00e5 rundt kr. 84 000. Bakgrunn for utregningen: \u2022 Vi regner med at prosessen krever opptil 5 interne m\u00f8ter som varer i 1 time, samt m\u00f8ter med eksterne parter. Dette tilsvarer rundt 25 arbeidstimer. \u2022 I tillegg m\u00e5 man forvente forberedelser og etterarbeid som tilsvarer rundt tilsammen 25 timer. \u2022 Utarbeidelse av politisk sak for \u00e5 godkjenne s\u00f8knaden, samt klargj\u00f8ring av s\u00f8knad som oversendes KDD, ca. 30 timer. \u2022 Prosessledelse med ansvar for \u00e5 lede m\u00f8tene samt ferdigstilling av arbeidet estimeres til ca. 60 arbeidstimer. \u2022 Vi legger milj\u00f8direktoratets timesats til grunn (kr. 600 per time). Konklusjon Troms\u00f8 kommune s\u00f8ker Kommunal- og distriksdepartementet (KDD) om \u00e5 bli innlemmet i spr\u00e5kforvaltningsomr\u00e5det innunder kommunekategori spr\u00e5kstimuleringskommune. S\u00f8knaden med tilh\u00f8rende budsjett, som skal utarbeides, skal gi en oversikt over hvilke spr\u00e5k- og kulturtilbud kommunen \u00f8nsker skal iverksettes ovenfor den samiske befolkningen. P\u00e5 denne 8 Kommunal- og distriksdepartementet: Prop. 58 L (2022\u20132023) Endringer i sameloven (endringer i spr\u00e5kregler). Tilr\u00e5ding fra Kommunal- og distriktsdepartementet 24. mars 2023, godkjent i statsr\u00e5d samme dag. (Regjeringen St\u00f8re) 5 m\u00e5ten f\u00f8lger Troms\u00f8 kommune opp en av strategien i samfunnsplanen om \u00e5 v\u00e6re p\u00e5driver for \u00e5 videreutvikle samisk spr\u00e5k, kultur og kompetanse. Vedtakskompetanse Kommunestyret Vedlegg Prop. 58 L 2022_2023_Endringer i sameloven 6 "
}