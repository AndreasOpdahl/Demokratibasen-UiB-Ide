{
  "dokument_id": "8f7750a0-027f-5dfc-b210-b15ab425421f",
  "doc_type": "case_attachment",
  "kommune": 4601,
  "tittel": "Fagnotat datert 11.07.2024",
  "url": "https://bergen.kommune.no/politikere-utvalg/api/fil/bk360/10809035/Fagnotat-datert-11-07-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14348-3 (Arbeidssted) Saksbehandler: Yngve L\u00f8tvedt Dato: 11.07.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 162/463/0/0 Edvard Griegs vei 27D Klager er tiltakshaver Gerrit Paul Van Der Vlies representert ved Bergen Hvem klager? Arkitektkontor ved brev datert 18.06.2024. Det er i saken s\u00f8kt om sammenf\u00f8ying av boenheter fra 2 til 1 boenhet. Totalt areal oppgitt til 192 m2 BRA. \u2022 Innlemming av fellesarealer i kjeller og loft til eksiterende boenhet. \u2022 Bruksendring av loft, fra t\u00f8rkeloft til bod til soverom og bad. \u2022 Bruksendring av kjeller fra vaskerom og boder til Tiltaket oppholdsrom, soverom og bad/vask. \u2022 Fasadeendring, innsetting av 5 stykk takvindu. 550x780 Endring av 2 stykk balkongd\u00f8rer, samt bytte av vinduer \u2022 Sprinkler. \u2022 Utvendig r\u00f8mningsstige med plattform. \u2022 Utvendig sportsbod. 3 m2. Det er s\u00f8kt om dispensasjon fra KPA 2018 \u00a7 3.1 med hensyn til plankrav og \u00a7 17 med hensyn til parkering. S\u00f8knad om tillatelse til oppf\u00f8ring av r\u00f8mningsstige med plattform er Vedtaket avsl\u00e5tt i vedtak datert 21.05.2024, jf. pbl \u00a7 29-2 Visuelle kvaliteter. Det er gitt rammetillatelse til resten av tiltakene som er oms\u00f8kt. I rammetillatelsen er ogs\u00e5 s\u00f8knader om dispensasjon innvilget. I KPA2018 viser eiendommen som Sentrumsform\u00e5l \u2013 byfortettingssone BY2 og den ligger innenfor hensynssonene: H570_3 kulturmilj\u00f8: Planstatus Danmarksplass-Kronstad, H390_1 luftkvalitet \u2013 r\u00f8d sone og H410_1 konsesjonsomr\u00e5de fjernvarme. Eiendommen omfattes av reguleringsplan nummer 70000, \u00c5RSTAD/BERGENHUS. MIDTRE \u00c5RSTAD, stadfestet 08.07.1938 og er regulert til rekkehus. Klagegrunner Klager anf\u00f8rer at krav til visuelle kvaliteter er oppfylt. Videre anf\u00f8rer klager at sprinkling ikke er n\u00f8dvendig og at r\u00f8mningsstige er tilstrekkelig. Behov for ytterligere Vi legger til grunn at det er behov for ny ansvarsbelegging dersom saksbehandling ved tiltakets brannkonsept fravikes og det skal gis fritak for sprinkling. eventuell omgj\u00f8ring Anbefalt vedtak Avslagsvedtak og rammetillatelse datert 21.05.2024 opprettholdes. Klage tas ikke til f\u00f8lge. Med hilsen Plan- og bygningsetaten Ulf S\u00e6terdal Fung. etatsdirekt\u00f8r Vivian Meyer Seksjonsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det er gitt rammetillatelse datert 21.05.2024 til; \u2022Sammenf\u00f8ying av boenheter fra 2 til 1 boenhet. Totalt areal oppgitt til 192 m2 BRA. \u2022Innlemming av fellesarealer i kjeller og loft til eksiterende boenhet. \u2022Bruksendring av loft, fra t\u00f8rkeloft til bod til soverom og bad. \u2022Bruksendring av kjeller fra vaskerom og boder til oppholdsrom, soverom og bad/vask. \u2022Fasadeendring, innsetting av 5 stykk takvindu, 550x780. Endring av 2 stykk balkongd\u00f8rer, samt bytte av vinduer \u2022Sprinkler. \u2022Utvendig sportsbod. 3 m2 Av rammetillatelsen f\u00f8lger det videre at; Det gis dispensasjon fra reguleringsplan nummer 70000 om byggegrense mot vei, jf. vegloven \u00a7 29 og pbl \u00a7 19-2. Det gis dispensasjon fra kommuneplanens arealdel punkt 3.1 om plankrav, jf. pbl \u00a7 19-2. Det gis dispensasjon fra kommuneplanens arealdel punkt 17 om parkering, jf. pbl \u00a7 19-2. Det gis tillatelse til \u00e5 fravike byggteknisk forskrift \u00a7 14-2, Energieffektivitet, jf. pbl \u00a7 31-4. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Det er utarbeidet brann-faglig utredning datert 12.12.2023 der det blant annet f\u00f8lger at; Bygget skal v\u00e6re utstyrt med automatisk sprinkleranlegg iht. NS-EN 16925 der denne er dekkende. Dersom det er aktuelt med vannt\u00e5keanlegg, skal NS-EN 14972 legges til grunn. Rapporten om statlig skredfarekartlegging bekrefter at den aktuelle eiendommen har tilfredsstillende sikkerhet for fare for ras og skredfare. Dersom milj\u00f8teknisk grunnunders\u00f8kelse viser at tiltaksomr\u00e5det er forurenset, m\u00e5 det utarbeides en tiltaksplan som m\u00e5 innsendes f\u00f8r det s\u00f8kes om IG, dersom ikke m\u00e5 den milj\u00f8tekniske grunnunders\u00f8kelsen sendes inn i byggesaken n\u00e5r det s\u00f8kes IG. Byantikvaren har gitt uttalelse datert: 26.01.2024. Utdrag fra den del som omhandler etablering av brannstiger; \u00abN\u00e5r det gjelder etablering av brannstiger fra takark til balkong og fra balkong til bakkeplan fremst\u00e5r dette som fremmedelementer p\u00e5 fasaden. Vi frar\u00e5der denne l\u00f8sningen og ber om at man l\u00f8ser r\u00f8mning innvendig. Det kan for oss se ut som at vedlagte brannkonsept ikke skisserer denne oms\u00f8kte l\u00f8sningen, men forutsetter sprinkling. Med forbehold om at vi leser denne rapporten feil\u00bb Bergen Vann har gitt forh\u00e5ndsuttalelse datert 06.12.2022 med saksnummer 2022/194525-2. Vilk\u00e5r og krav stilt i forh\u00e5ndsuttalelse skal etterkommes, jf. pbl \u00a7\u00a7 27-1 og 27-2. S\u00f8knaden er sendt Statsforvalteren, Fylkeskommunen og Statens vegvesen for uttalelse, det er ikke mottatt noen tilbakemelding. Ved en feil ble det gitt meget kort frist for \u00e5 komme med tilbakemelding, og det ble derfor sendt kopi av vedtaket for \u00e5 ivareta klagemulighet. S\u00f8knaden er sendt Bymilj\u00f8etaten for uttalelse, det er ikke mottatt noen tilbakemelding. Saksnummer KLAGE-2024/14348 Side 2 av 7 2. Om klagen Klager refererer avslagets begrunnelse. Klager viser til at det finnes sv\u00e6rt mange bygg i Bergen med r\u00f8mningsstiger (b\u00e5de \u00e5pne og sammenleggbare) da det i praksis har vist seg \u00e5 v\u00e6re en teknisk l\u00f8sning som ivaretar brannsikkerheten tilfredsstillende, uten de helt store kostnadene. Klager viser videre til at det i samme husrekke som oms\u00f8kte tiltak er montert flere tilsvarende stiger; senest godkjent r\u00f8mningsstige i Edvard Griegs vei 27. Klager anf\u00f8rer at dette er en lite kostnadskrevende og sv\u00e6rt mye brukt l\u00f8sning for \u00e5 etablere tilstrekkelig god r\u00f8mningssikkerhet i den eldre hagebybebyggelsen. Alternativet med \u00e5 kreve at det skal installeres sprinkleranlegg i hele boligen er klager sterkt uenige i. Det anf\u00f8res at \u00e5 installere et sprinkleranlegg vil medf\u00f8re store kostnader. Prisen for installasjon og vedlikehold av et sprinkleranlegg er urimelig og ikke i samsvar med klagers \u00f8konomiske situasjon. Begrunnelsen for kravet om et sprinkleranlegg er svak og ikke basert p\u00e5 fakta eller relevant informasjon. Det foreligger ingen dokumentasjon eller beviser for fare for brann. Det finnes mindre inngripende tiltak som kan ivareta brannsikkerheten. Klager anf\u00f8rer at utvendig r\u00f8mningsstige er en tilstrekkelig sikkerhetsforanstaltning for \u00e5 kunne evakuere fra loft i tilfelle av brann eller andre n\u00f8dssituasjoner. Per dags dato er det kun en intern trapp som f\u00f8rer til loftet, og i tilfelle av brann kan det v\u00e6re umulig \u00e5 komme seg ut via denne veien. R\u00f8mningsstigen oppfyller alle n\u00f8dvendige krav og standarder. Det vises til klagen i sin helhet. 3. V\u00e5r vurdering 3.1 Hva klagen gjelder Klager anf\u00f8rer at kravet om sprinkling m\u00e5 fravikes og at utvendig brannstige er tilstrekkelig r\u00f8mningsvei. Vi viser til at rammetillatelse forutsetter at det gjennomf\u00f8res sprinkling. Vi fastsl\u00e5r at klager krever at rammetillatelsen endres p\u00e5 dette punktet videre at avslaget som er gitt for utvendig brannstige omgj\u00f8res. Klagen m\u00e5 derfor anses \u00e5 omfatte b\u00e5de rammetillatelse datert 21.05.2024 i tillegg til avslag p\u00e5 brannstige datert 21.05.2024. Fordi vedtakene omfatter samme problemstilling s\u00e5 behandles klagen p\u00e5 vedtakene i samme fagnotat. Selv om selve brannsikringsproblemstillingene ikke ber\u00f8res av dispensasjon fra plan s\u00e5 viser vi til at de innvilgede delene er avhengig av de branntekniske l\u00f8sningene og at klagen skal behandles politisk i henhold til gjeldende fullmakt. 3.2 Brannsikkerhet Vi viser til vedlagt brannteknisk rapport denne legger til grunn at sprinkling er n\u00f8dvendig og har lagt dette til grunn som en av de branntekniske hovedf\u00f8ringene. Det f\u00f8lger av uttalelsen at \u00abDet skal ikke avvikes fra l\u00f8sninger og forutsetninger beskrevet i denne rapporten med mindre det er avklart med ansvarlig prosjekterende RIBr.\u00bb Vi legger til grunn at de branntekniske f\u00f8ringene utelukker alle klagers anf\u00f8rsler. Klager anf\u00f8rer at det er flere bygg i nabolaget der det er satt opp brannstige som n\u00e5 er avsl\u00e5tt i denne saken. Saksnummer KLAGE-2024/14348 Side 3 av 7 Vi har gjennomg\u00e5tt aktuelle tilsvarende boliger i rekken og naborekken. P\u00e5 boliger som har f\u00f8lgende adresser 27 H, 27 G, 27 F,27 c,27 B, 27 a, 25 D, 25 og 25 a, finner vi ikke noen registrerte godkjennelser av brannstige utvendig. Anf\u00f8rte tiltak p\u00e5 adresse 27 er huset p\u00e5 enden av rekken. Brannstigen er plassert p\u00e5 endeveggen. Sakene er ikke sammenlignbare. Adresse 25 c; Det ble den 17.06.2019 gitt rammetillatelse til gnr 162 bnr 466. Edvard Griegsvei 25 c til bruksendring av areal p\u00e5 loft for \u00e5 etablere en ny boenhet p\u00e5 34,3 m2 BRA, med tilh\u00f8rende fasadeendring i form av innsetting av 2 stk. takvindu p\u00e5 0,7 x 1,3 m. Videre innstallering av nytt sprinkleranlegg i hele bygget. Her er det s\u00e5ledes krevd sprinkling. Adresse 25 B; Det ble den 29.06.2011 gitt rammetillatelse p\u00e5 vilk\u00e5r. Vilk\u00e5r var blant annet dokumentasjon f\u00f8r igangsettingstillatelse for tilstrekkelig brannsikker l\u00f8sning og i saken ble r\u00f8mningsvei via utvendig plattform ogs\u00e5 sett p\u00e5 som tilfredsstillende. Dette var r\u00f8mningsvei nr 2 i bygget som hadde hovedr\u00f8mningsvei via trappehuset som egen branncelle. Denne hadde B30 brannd\u00f8rer til hver seksjon. D\u00f8r til loftsleilighet ble anbefalt med selvlukkerd\u00f8r. Viser til at vedtaket der det er gitt tillatelse er eldre og vi fastsl\u00e5r at kravene til brannsikkerhet i dag er skjerpet og at 2011 saken i alle tilfelle ikke gir presedensvirkning. Det legges til grunn at saken fra 2019 gjenspeiler dagens krav. Dersom kravet fravikes, vil heller ikke tiltaket v\u00e6re tilstrekkelig ansvarsbelagt. 3.3 Visuelle kvaliteter pbl \u00a7 29-2. Avslaget legger til grunn at krav til visuelle kvaliteter som f\u00f8lger av pbl \u00a7 29-2 ikke er oppfylt. Av pbl.\u00a7 29-2 f\u00f8lger det at; Ethvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. I forarbeidene er visuelle kvaliteter beskrevet som et samspill mellom byggverkets volum og h\u00f8yde samt fasadeuttrykk, se Ot.prp.nr. 45 (07-08) side 341. Hva som er \u00abgode visuelle kvaliteter\u00bb m\u00e5 tolkes relativt i forhold til tiltakets st\u00f8rrelse og synlighet. N\u00e6rmere presisering av kravet til visuelle kvaliteter kan f\u00f8lge av blant annet bestemmelser til reguleringsplan, jf. pbl. \u00a7 12-7 nr.1. Vurderingen av tiltakets visuelle kvaliteter skal ogs\u00e5 gj\u00f8res i lys av b\u00e5de omkringliggende bygningsmilj\u00f8 og naturmilj\u00f8. Byggeskikken i omr\u00e5det, s\u00e5 vel som landskapsbildet, vil derfor kunne v\u00e6re faktorer i vurderingen, jf. Ot.prp.nr.45 (07-08) side 342. Videre m\u00e5 det tas hensyn til om tiltaket plasseres i et str\u00f8k med s\u00e6rlig historisk eller kulturell interesse, jf. forarbeidene samme sted. Det f\u00f8lger av avslagets begrunnelse at: \u00abDet s\u00f8kes om oppf\u00f8ring av utvendig r\u00f8mningsstige med plattform. Saksnummer KLAGE-2024/14348 Side 4 av 7 I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Eiendommen ligger innenfor omr\u00e5de som i KPA 2018 er avsatt som hensynssone bevaring kulturmilj\u00f8, jf. retningslinje \u00a735.5: Danmarksplass-Kronstad \u2013 \u00abOmr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen, med hovedtyngde fra 1920- og 1930-tallet. Omr\u00e5det viser utvikling fra byn\u00e6rt jordbruksland til urban utbygging i forbindelse med kommunesammensl\u00e5ing i 1915. Omr\u00e5det best\u00e5r av helhetlig utbygde delomr\u00e5der som hver for seg fremst\u00e5r somenhetlige med tydelig struktur. Bygningsmilj\u00f8ene er en blanding av sosial boligbygging, hageby og villa. Arkitektur og typologi innenfor sonen er typisk for mellomkrigstiden, planlagt etter tydelige reguleringsidealer for sin tid. De bevarte homogene omr\u00e5dene p\u00e5 Kronstad gjenspeiler tydelig to korte historiske perioder: hagebybebyggelsen i hovedsak mellom 1916 og 1930 og lamellbebyggelsen i hovedsak mellom 1950 og 1970. B\u00e5de forhagene og de st\u00f8rre bakhagene utgj\u00f8r en viktig del av denne bebyggelsesstrukturen, disse gr\u00f8nne lungene utgj\u00f8r en stor del av hagebyens karakter og er viktig \u00e5 ivareta [...]\u00bb Edvard Griegs vei 27D er del av et st\u00f8rre anlegg tegnet av arkitekt Ole Halseth i 1933, for Kronstad Boligselskap. Bebyggelsen er del av den historisk viktige hagebystrukturen som Saksnummer BYGG-2023/16640 Side 4 av 7 gjenspeiler deler av mellomkrigstidens byplanideal med et bredt spekter av bygningstyper og mur- og trehusarkitektur. Oms\u00f8kt eiendom er del av en hagebyrekke der alle har gjennomg\u00e5ende god arkitektonisk kvalitet som inng\u00e5r i en helhetlig plan. Husrekken som Edvard Griegs vei 27D er en del av, er alle bygget som horisontaldelte tomannsboliger, er oppf\u00f8rt i mur med tydelig symmetriske fasader og enkelt skiferkledt tak. Bygningene har h\u00f8y arkitektonisk verdi, samt milj\u00f8verdi. Vi viser i den sammenheng til Bergen kommune sin Kulturminnestrategi: 1.0. I Bergen skal vern av kulturminneverdier sikre kvalitet, identitet og s\u00e6rpreg i byutviklingen. Med underpunkt. N\u00e5r det gjelder etablering av brannstiger fra takark til balkong og fra balkong til bakkeplan fremst\u00e5r dette som fremmedelementer p\u00e5 fasaden. tter v\u00e5r vurdering er ikke bestemmelsen tilstrekkelig ivaretatt for oms\u00f8kte tiltak.\u00bb Tegninger av tiltaket; Saksnummer KLAGE-2024/14348 Side 5 av 7 Vi vurderer at klager er uenig i det skj\u00f8nnet som er lagt til grunn. Klager viser videre i hovedsak til at l\u00f8sningen er god teknisk og lite kostnadskrevende. Alternativet sprinkelanlegg vil v\u00e6re kostnadskrevende og urimelig sett i forhold til klagers \u00f8konomiske situasjon. Vi viser til vilk\u00e5rene i pbl \u00a7 29-2. Denne \u00e5pner ikke opp for at \u00f8konomisk situasjon kan gir grunnlag for \u00e5 lempe p\u00e5 krav til visuelle kvaliteter. Det er videre i klagen vist til at nabobygg har tilsvarende l\u00f8sning som den som det er s\u00f8kt om i klagesaken her. Vi viser til overnevnte gjennomgang av saker i omr\u00e5det og det legges til grunn at anf\u00f8rselen ikke kan legges til grunn som riktig. Vi kan ikke se at brannteknisk utredning som begrunner for kravet om et sprinkleranlegg er svak og eller basert p\u00e5 fakta eller relevant informasjon slik klager anf\u00f8rer. Enhver bolig er utsatt for brannfare og det er derfor krav til sikre branntekniske l\u00f8sninger som hindrer fare for liv. Det er ikke dokumentert mindre inngripende tiltak som kan ivareta brannsikkerheten. Vi kan ikke se at noen av klagers anf\u00f8rsler kan f\u00f8re fram ut fra at det brannteknisk ikke er tilstrekkelig med brannstige. 3. Konklusjon Avslagsvedtak og rammetillatelse datert 21.05.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage p\u00e5 deler av vedtak 5. Avslag p\u00e5 s\u00f8knad 6. Byantikvarens tilbakemeldinger 7. Etttrinnss\u00f8knad 8. Uttalelse fra Bergen Vann 9. Brannkonsept Saksnummer KLAGE-2024/14348 Side 6 av 7 10. Tegninger 11. Rammetillatelse Saksnummer KLAGE-2024/14348 Side 7 av 7 "
}