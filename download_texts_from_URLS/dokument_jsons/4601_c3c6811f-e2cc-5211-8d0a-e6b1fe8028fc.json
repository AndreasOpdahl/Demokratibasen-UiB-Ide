{
  "dokument_id": "c3c6811f-e2cc-5211-8d0a-e6b1fe8028fc",
  "doc_type": "case_attachment",
  "kommune": 4601,
  "tittel": "H\u00f8ringsbrev",
  "url": "https://bergen.kommune.no/politikere-utvalg/api/fil/bk360/10561409/Horingsbrev",
  "tekst": "H\u00f8ringsinstansene iflg. liste Deres ref V\u00e5r ref Dato 24/1942- 29. mai 2024 H\u00f8ring - forslag til endringer i tobakksskadeloven med forskrifter (forbud mot fjernsalg og standardiserte e-sigaretter) Helse- og omsorgsdepartementet sender med dette p\u00e5 h\u00f8ring forslag til endringer i tobakksskadeloven med forskrifter. Forslaget inng\u00e5r som et ledd i oppf\u00f8lgingen av den nasjonale tobakksstrategien, inntatt i kapittel 4.2 i Meld. St. 15 (2022\u20132023) Folkehelsemeldinga \u2013 Nasjonal strategi for utjamning av sosiale helseforskjellar. Tobakksr\u00f8yking er den viktigste enkelt\u00e5rsaken til sykdom og tidlig d\u00f8d i Norge. I tillegg er r\u00f8yking sosialt skjevfordelt og den st\u00f8rste enkeltfaktoren for sosiale helseforskjeller her i landet. Ogs\u00e5 bruk av snus og e-sigaretter medf\u00f8rer risiko for alvorlige helseskader. Barn og unge er s\u00e6rlig s\u00e5rbare for skadevirkningene fra tobakksvarer og andre nikotinprodukter. Med dette lovforslaget \u00f8nsker derfor departementet \u00e5 redusere barns tilgang til tobakksvarer og nikotinprodukter. I h\u00f8ringsnotatet ber departementet om h\u00f8ringsinstansenes syn p\u00e5 f\u00f8lgende nye reguleringer: \u2022 Forbud mot fjernsalg av tobakksvarer og e-sigaretter mv. Forslaget er basert p\u00e5 EUs tobakksdirektiv 2014/40/EU og lignende regulering i flere EU-land. \u2022 Forskriftsregulering av standardisert innpakning av e-sigaretter og gjenoppfyllings- beholdere. Forslaget er basert p\u00e5 den eksisterende norske reguleringen for standardiserte tobakksvarer og i tillegg reguleringen av standardiserte e-sigaretter i Danmark og Finland. \u2022 Enkelte forslag til mindre endringer og klargj\u00f8ringer, herunder et tydelig forbud mot innf\u00f8rsel av tobakksvarer mv. for personer under 18 \u00e5r, saksbehandlingsregler for godkjenning av nye produkter, forbud mot utdeling av varepr\u00f8ver, rydding i definisjoner samt spr\u00e5klige endringer og retting av inkurier. Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Folkehelseavdelingen Helena Wilson 0030 Oslo Org.nr. 22 24 87 52 postmottak@hod.dep.no www.hod.dep.no 983 887 406 Alle kan avgi h\u00f8ringsuttalelse. Alle uttalelser er offentlige etter offentleglova og blir publisert, med mindre h\u00f8ringssvaret inneholder taushetsbelagt informasjon. H\u00f8ringssvar avgis p\u00e5 Regjeringen.no, https://www.regjeringen.no/id3041089/. Vi ber h\u00f8ringsinstansene videreformidle h\u00f8ringsnotatet til relevante underliggende organer og ev. andre akt\u00f8rer dersom disse mangler p\u00e5 h\u00f8ringslisten. H\u00f8ringsfrist er 1. september 2024. Eventuelle sp\u00f8rsm\u00e5l i anledning h\u00f8ringen kan rettes til: helena.wilson@hod.dep.no. Med hilsen Elin Anglevik (e.f.) avdelingsdirekt\u00f8r Helena Wilson underdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 2 "
}