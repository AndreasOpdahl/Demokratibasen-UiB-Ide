{
  "dokument_id": "4d88a1e0-ff7b-5582-aee8-aafd61c62451",
  "doc_type": "case_attachment",
  "kommune": 5501,
  "tittel": "Vedlegg 11  - Referat konsultasjonsm\u00f8te samiske interesser 13.12.23",
  "url": "https://innsyn.tromso.kommune.no/application/getMoteDokument?dokid=2001604841",
  "tekst": "M\u00d8TEREFERAT Tilstede: Vanja Madsen, foreldrerepresentanter SU, Guovssahas m\u00e1n\u00e1idgardi Line M. Skarvik, foreldrerepresentant SU fra Mearran\u00e1sti v/Sj\u00f8mannsbyen barnehage Siv Eli Vuolab, foreldrerepresentant SU, Guovssahas m\u00e1n\u00e1idgardi Ellen Margrethe Oskal, varamedlem styre - Romssa S\u00e1mi V\u00e1hnenfierpm\u00e1dat/Samisk foreldrenettverk Berit Vassmyr, seksjonsleder barnehage, Troms\u00f8 kommune Maria Theresa Paulsen, r\u00e5dgiver, Troms\u00f8 kommune Beate Isaksen, r\u00e5dgiver, Troms\u00f8 kommune Forfall: Sigbj\u00f8rn Sk\u00e5den, styremedlem - Romssa S\u00e1mi V\u00e1hnenfierpm\u00e1dat/Samisk foreldrenettverk Referent: Beate Isaksen M\u00f8tedato: 13.12.23 Konsultasjonsm\u00f8te samiske interesser 13.12.23 1. Velkommen til m\u00f8tet 2. Godkjenne m\u00f8tereferat 27.11.23 Referat fra konsultasjonsm\u00f8te 27.11.23 godkjennes med enkelte endringer som ble avklart i m\u00f8tet. Referat med endringer sendes ut til m\u00f8tedeltakerne. 3. Avklaring sp\u00f8rsm\u00e5l fra forrige m\u00f8te \u2022 Barnehageeier unders\u00f8ker omreguleringsprosess og planer for tomten ved Prestvannet skole. Svar: Tomten er i dag regulert til boligform\u00e5l. En omregulering av tomten kan ta inntil 2-3 \u00e5r. P\u00e5 n\u00e5v\u00e6rende tidspunkt gjennomf\u00f8res det grunnunders\u00f8kelser p\u00e5 tomten for \u00e5 avgj\u00f8re grad av forurensning. Resultatet av grunnunders\u00f8kelsen kan p\u00e5virke en eventuell omreguleringsprosess. Tomten er sv\u00e6rt attraktiv for kommunene. Per i dag er det ingen planer for tomten. \u2022 Barnehageeier tar kontakt med seksjon eiendom og sjekker ut tilbudet om m\u00f8te fra UIT om ervervelse av ytterligere festetomt. Svar: Juridisk r\u00e5dgiver ved seksjon for eiendom har hatt ansvar for dialog med UiT i denne saken. Jurist informerer om at UIT har v\u00e6rt tydelig p\u00e5 at det ikke er mulig \u00e5 erverve tromso.kommune.no Side 2 av 3 ytterligere festetomt da dette vil bryte med Instruks om avhending av statlig eiendom (Avhendingsinstruksen). UiT sin invitasjon til m\u00f8te anses som en h\u00f8flighets-gest. \u2022 Barnehageeier unders\u00f8ker mulighet for skyss for skolebarna til Prestvannet skole. Svar: Seksjon skole er positiv til en l\u00f8sning med skyss. Dette forslaget m\u00e5 utredes ytterligere. De samiske interessene gir tilbakemelding p\u00e5 at dette er en god ide, men p\u00e5peker viktigheten med en utredning f\u00f8rst. Flere elever begynner/slutter p\u00e5 forskjellige tider og noen barn har ikke SFO. De samiske interessene er tydelig p\u00e5 at en slik l\u00f8sning ikke kommer foran \u00f8nske om utarbeidelse av en helhetlig plan for det samiskspr\u00e5klige barnehage- og skoletilbudet, samt utredning av et helhetlig oppl\u00e6ringstilbud. \u2022 Samiske interesser sjekker ut med sine grupper hvordan de stiller seg til en samlokalisering av ny barnehage i tilknytning til Prestvannet skole og norskspr\u00e5klige elever. Svar: Det anses om intet negativ med samlokalisering ved Prestvannet skole, da det samiske er godt etablert og har en positiv innvirkning p\u00e5 det norske milj\u00f8et. Det er positivt \u00e5 se barnehage og skole i en helhet. 4. Tidsplan fremover \u2022 Politisk h\u00f8ring 11.01.23. \u2022 Politisk behandling i oppvekst- og utdanningsutvalget 08.03.23, og i kommunestyret 20.03.24. 5. Konsultasjon Troms\u00f8 kommune informerer om h\u00f8ringen 11. januar kl. 15.00-17.00 i oppvekst- og utdanningsutvalget. H\u00f8ringsm\u00f8tet er \u00e5pent for alle, men de som \u00f8nsker taletid m\u00e5 melde seg p\u00e5 forh\u00e5nd. Administrasjonen har gitt innspill til hvem som b\u00f8r inviteres til m\u00f8te, herunder de samiske interessene som er representert i dette m\u00f8tet. Invitasjonen vil komme de n\u00e6rmeste dagene. De samiske interessene ber om at dagens bemanningssituasjon i barnehagene oppdateres/ beskrives i kommende sak. Det er ogs\u00e5 \u00f8nske om en bedre begrunnelse fra kommunen om hva som ansees som er et robust barnehagetilbud. Barnehageeier gir tilbakemelding p\u00e5 at situasjonen fortsatt er s\u00e5rbar i forhold til samisktalende pedagoger i begge barnehagene. Av erfaring kan situasjonen fort snu, og ved \u00e5 samle tilbudet kan kommunen etablerer et st\u00f8rre samiskspr\u00e5klig fagmilj\u00f8, \u00f8ke ressurser under ett og samme tak og styrke det m\u00e5lrettet arbeid med samisk spr\u00e5k og kultur. Dette vil sikre en bedre bruk av personalressurser og personalets kompetanse, gj\u00f8re det mindre s\u00e5rbart ved frav\u00e6r og bidra til at vi forh\u00e5pentligvis mestrer \u00e5 beholde og Side 3 av 3 rekruttere ansatte. Til sammen tror barnehageeier at dette vil skape et mer robust barnehagetilbud med sterke spr\u00e5kmodeller. De samiske interessene opplever at samlokalisering av barnehagene ikke er konsekvens- utredet nok i arbeidet som har p\u00e5g\u00e5tt. De opplever flytting og premissene om at det skal bli et mer robust tilbud i Sj\u00f8mannsbyen barnehage som usikkert. De sier lokasjon ikke er viktig dersom barne- og skoletilbud sees helhetlig. De samiske interessene stiller sp\u00f8rsm\u00e5l til hvordan utfasingen av norske barn vil bli i Sj\u00f8mannsbyen barnehage, og hva gj\u00f8res om ikke alle plassene fylles opp av samiske barn. Barnehageeier informerer om at det er plass til 100 barn i Sj\u00f8mannsbyen barnehager, og ved en samlokalisering vil barnehagen i en overgangsperiode p\u00e5 inntil 3-4 \u00e5r, driftes som to barnehager med to fagledere; en for den samiske barnehagen og en for den norske barnehagen. I overgangsperioden vil det v\u00e6re inntaksstopp for norske barn. De norskspr\u00e5klige barna som g\u00e5r i Sj\u00f8mannsbyen barnehage i dag vil beholder sitt barnehagetilbud frem til skolestart. De foresatte som likevel \u00f8nsker \u00e5 s\u00f8ke overflytting til annen barnehage f\u00f8r skolestart f\u00e5r mulighet til det, og vil da bli prioritert ved det \u00e5rlige overflyttingsopptaket. P\u00e5 bakgrunn av tidligere erfaring er det grunn til \u00e5 tro at utfasingen vil g\u00e5 raskere enn det som er beregnet. Form\u00e5let med en samlokalisering er at Troms\u00f8 kommune p\u00e5 lang sikt skal har et robust samiskspr\u00e5klig barnehagetilbud av h\u00f8y kvalitet som ivaretar samisk spr\u00e5k og kultur, samt at vi skal klare \u00e5 rekruttere, videreutvikle og beholde samiskspr\u00e5klig kompetanse i samisk barnehagetilbud. Det vil ta tid \u00e5 fylle opp barnehagen med 100 samiske barn, og barnehageeier er forberedt p\u00e5 \u00e5 la noen baser st\u00e5 ledig. Samisk interessegruppe stiller sp\u00f8rsm\u00e5l om hva som skal til for at seksjon barnehage, skole og eiendom g\u00e5r sammen og vurderer det helhetlige barnehage- og skoletilbudet. Barnehageeier informerer om at kommunestyret vedtok i juni i sak 74/23 at administrasjonen skal g\u00e5 i gang med arbeidet \u00e5 utrede et samlet samisk oppl\u00e6ringssenter i Troms\u00f8. Administrasjonen har ikke igangsatt dette arbeidet enda. I dette arbeidet vil seksjonene samarbeide. Barnehageeier informerer om at dersom det vedtas \u00e5 samlokalisere barnehagetilbudene vil det ikke bli gjennomf\u00f8rt f\u00f8r h\u00f8sten 2025. Dette skylder tidsplan for den politiske saken og barnehageopptaket som gjennomf\u00f8res i februar og mars 2024. 6. Konklusjon De samiske interessene \u00f8nsker at kommunen jobber for et helhetlig barnehage- og skoletilbud. I dette arbeidet m\u00e5 det utarbeides en helhelhetlig plan for det samiskspr\u00e5klige barnehage- og skoletilbudet. Troms\u00f8 kommune og samisk interessegrupper har erfart konsultasjonsm\u00f8tene som gode m\u00f8ter hvor alle har v\u00e6rt lyttende og anerkjennende. Partene konkluderer avslutningsvis at konsultasjon ansees som gjennomf\u00f8rt. Med vennlig hilsen Berit Vassmyr, seksjonsleder barnehage "
}