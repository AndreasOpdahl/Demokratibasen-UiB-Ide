{
  "dokument_id": "152a2c32-d287-5a69-b7a4-e1eb1660f2a7",
  "doc_type": "case_attachment",
  "kommune": 4601,
  "tittel": "Biota Notat, tillegg til naturmangfoldrapport datert 28.08.2023",
  "url": "https://bergen.kommune.no/politikere-utvalg/api/fil/bk360/11875203/Biota-Notat-tillegg-til-naturmangfoldrapport-datert-28-08-2023",
  "tekst": " Notat Linn Eilertsen 28.08.2023 Tillegg til naturmangfoldrapport for Hjortevegen 4-6, Bergen kommune Bakgrunn Det er planer om utbygging p\u00e5 eiendommene Hjortevegen 4 og 6 i Bergen kommune (Figur 1 og Figur 3). Ard Arealplan AS har fra f\u00f8r utarbeidet en naturmangfoldrapport basert p\u00e5 eksisterende informasjon (datert 13.06.2023). Bymilj\u00f8etaten i Bergen kommune har bedt at dagens situasjon i planomr\u00e5det kartlegges fordi kunnskapsgrunnlaget ikke er tilstrekkelig. I den forbindelse har Biota Naturkompetanse AS f\u00e5tt i oppdrag \u00e5 gjennomf\u00f8re kartlegging av naturmangfoldet i planomr\u00e5det. Figur 1. Aktuelt planomr\u00e5de. Kilde: Ard Arealplan AS. Resultat av botaniske unders\u00f8kelser Biota Naturkompetanse AS 1 Edvard Griegs vei 3A, 5059 Bergen Tel 41 46 01 97 Web www.biota.no Notat Planomr\u00e5det best\u00e5r av to eneboliger med tilh\u00f8rende hager som ble etablert p\u00e5 1960-tallet. Begge eiendommene ligger p\u00e5 en liten kolle som har en bratt skr\u00e5ning mot vest. Selv om det er en del vegetasjon og tr\u00e6r p\u00e5 tomtene er det kun sv\u00e6rt sm\u00e5 partier som er utviklet til skog, det meste av planomr\u00e5det er \u00e5 regne som sterkt endret mark, dvs. at det har blitt opparbeidet, hogd, planert o.l. i forbindelse med etablering av bolig og hage. I skr\u00e5ningen mot vest er det en del tr\u00e6r (Figur 2). N\u00e6rmest Dyrhaugen (tilgrensende veg i vest) flater terrenget ut og her st\u00e5r det noen sm\u00e5 r\u00f8dmalte boder eller uthus og nettinggjerder som trolig har v\u00e6rt brukt til dyrehold. Det er ogs\u00e5 en del tr\u00e6r mot nord og \u00f8st i tomtegrensene mot naboeiendommene. Det er stor variasjon i treslag i planomr\u00e5det, det ble registrert b\u00e5de furu, gran, bj\u00f8rk, selje, platanl\u00f8nn, hassel, ask og rogn. Platanl\u00f8nn er et fremmed treslag med status sv\u00e6rt h\u00f8y risiko jf. Artsdatabanken (2023), mens ask er et r\u00f8dlistet treslag med status sterkt truet jf. Artsdatabanken (2021). En enkelt eik ble registrert i s\u00f8rvest, den var ikke spesielt stor med diameter p\u00e5 ca. 30 cm (Figur 2). Ellers er det betydelige innslag av ulike frukttr\u00e6r og b\u00e6rbusker i hagene, samt mange ulike hageplanter og busker, derav flere med status som fremmede arter, for eksempel ulike mispel-arter og fagerfredl\u00f8s. Figur 2. \u00d8verst: Planomr\u00e5det sett fra Dyrhaugen. Grensen mellom de to tomtene g\u00e5r omtrent midt i bildet (venstre). Hjortevegen 4 sett fra Dyrhaugen, liten r\u00f8dmalt bod/uthus er synlig til venstre i bildet (h\u00f8yre). Nederst: Eik i skr\u00e5ningen nedenfor boligen i Hjortevegen 6 (venstre). Gjengroende hage i Hjortevegen 4 med betydelige innslag av frukttr\u00e6r og b\u00e6rbusker (h\u00f8yre). Biota Naturkompetanse AS 2 Edvard Griegs vei 3A, 5059 Bergen Tel 41 46 01 97 Web www.biota.no Notat P\u00e5 1950-tallet var denne delen av Skjold i stor grad utnyttet til utmarksbeite, gamle flyfoto viser at det var lite tr\u00e6r p\u00e5 de to tomtene i 1951. Det vil si at de eldste tr\u00e6rne p\u00e5 tomtene er rundt 80 \u00e5r gamle, det er ikke spesielt gammelt i botanisk sammenheng. Figur 3. \u00d8verst: Eiendomsgrenser for Hjortevegen 4 og 6. Nederst: Flyfoto over det aktuelle planomr\u00e5det (r\u00f8dt omriss) i 1951 viser at det var f\u00e5 tr\u00e6r i omr\u00e5det p\u00e5 den tiden. Kilde: Norge i bilder. Store og/eller hule eiketr\u00e6r skal kartlegges som naturtype etter Milj\u00f8direktoratets instruks for terrestriske naturtyper (2023). Den eneste eiken i planomr\u00e5det er for liten (under 63 cm i diameter) til \u00e5 registreres som naturtype. Biota Naturkompetanse AS 3 Edvard Griegs vei 3A, 5059 Bergen Tel 41 46 01 97 Web www.biota.no Notat Hensyn Det er ikke registrert naturtyper etter Milj\u00f8direktoratets instruks i det aktuelle planomr\u00e5det. Eneste r\u00f8dlisteart er et ungt eksemplar av ask i hagen i Hjortevegen 6. Ask er et vanlig treslag i Norge som har h\u00f8y r\u00f8dlistestatus fordi bestanden har hatt og fortsatt har stor nedgang p\u00e5 grunn av soppen askeskuddbeger. Siden det er s\u00e5 mange forekomster av fremmede arter i planomr\u00e5det, b\u00e5de treslag og hageplanter, b\u00f8r det gj\u00f8res tiltak for \u00e5 sikre at avfall og masser ikke spres til andre omr\u00e5der med naturlig vegetasjon. Dersom avfall og masser m\u00e5 transporteres bort fra omr\u00e5det m\u00e5 dette deponeres p\u00e5 egnet deponi for fremmede arter. Litteratur Artsdatabanken (2023, 11. august). Fremmede arter i Norge - med \u00f8kologisk risiko 2023. https://www.artsdatabanken.no/lister/fremmedartslista/2023 Artsdatabanken (2021, 24. november). Norsk r\u00f8dliste for arter 2021. https://www.artsdatabanken.no/lister/rodlisteforarter/2021/ Milj\u00f8direktoratet 2023. Kartleggingsinstruks. Kartlegging av terrestriske Naturtyper etter NiN2. Veileder M-2209, 372 sider. DATABASER OG NETTBASERTE KARTTJENESTER Norge i Bilder, flybilder: https://norgeibilder.no Biota Naturkompetanse AS 4 "
}