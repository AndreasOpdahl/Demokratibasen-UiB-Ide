{
  "dokument_id": "95f9bfcb-e62f-59f0-9258-c9855549b4c8",
  "doc_type": "case_attachment",
  "kommune": 4601,
  "tittel": "Uttalelse fra Vestland fylkeskommune, datert 22.05.2024",
  "url": "https://bergen.kommune.no/politikere-utvalg/api/fil/bk360/11258824/Uttalelse-fra-Vestland-fylkeskommune-datert-22-05-2024",
  "tekst": " Avdeling for Infrastruktur og veg (INV) Dato 22.05.2024 V\u00e5r referanse 2024/23625-2 Dykkar referanse BYGG-2024-11807-11 Bergen Kommune Plan- og bygningsetaten Sakshandsamar Anja Wannag Postboks 7700 E-post Anja. Wannag@vlfk.no 5020 BERGEN Telefon 97120158 Uttale - dispensasjon - oppdeling av bueining - gnr. 13 bnr. 658 - Bergen kommune Vi viser til dykkar brev den 12.04.2024, og avtale om utsetting med svarfristen til den 22.05.2024. Saka gjeld Saka gjeld s\u00f8knad om ombygging av einebustad til to-mannsbustad. Eigedomen har tilkomst til Fv. 582 Storetveitvegen fr\u00e5 kommunal veg Stavkirkevegen. Kommunen opplyser i brevet at tiltaket er avhengig av dispensasjon fr\u00e5 kommuneplanen (KPA2018) \u00a7 3.1 plankrav, byggegrense i reguleringsplan og plan- og bygningslova \u00a7 29-4 n\u00e5r det gjelder avstand til nabogrense. Saka er sendt oss for uttale jf. plan- og bygningslova \u00a7 19-1 og \u00a7 21-5. Planstatus I kommuneplanens arealdel (KPA2018), ligger eigedomen gnr. 13, bnr. 658 m.a. i byfortettingssona. Eigedomen er regulert i reguleringsplan for FANA. GNR 13 BNR 27, STORETVEIT, STAVKIRKEVEGEN (plan-id 300000) vedteken i 1950. Fylkesveg 582 og krysset med Stavkirkevegen er regulert i reguleringsplanen FANA/\u00c5RSTAD. GNR 13 BNR 808 MFL., STORETVEIT (plan-id 30940000), vedteken i 1967. Reguleringsplanarbeid og framtidig utbetring av Storetveitvegen Fv 582 Storetveitvegen er i ferd med \u00e5 bli regulert med sykkelanlegg. Vestland fylkeskommune leiar planarbeidet. Detaljreguleringsplanen (plan-id 63100000) blir truleg sendt Bergen kommune for 2. gongs handsaming hausten 2024. I det reviderte planframlegget vil Storetveitvegen bli dimensjonert for 40 km/t p\u00e5 den aktuelle strekninga. For at fartsgrensa skal kunne bli sett ned til 40 km/t, m\u00e5 vegen byggast om. Ombygging av Storetveitvegen med sykkelanlegg er prioritert i Milj\u00f8l\u00f8ftet, med oppstart i perioden 2024-2027. Prosjektet avhenger av vedteken reguleringsplan og statlege investeringsmidlar. Eventuell ferdigstilling av prosjektet m\u00e5 ein rekne med etter fire\u00e5rsperioden. F\u00f8ringar for sakshandsaminga \u2013 Rammeplan 2021-2024 og vegnormalkrav Eigedomen sin tilkomst til fylkesveg, krysset mellom Fv. 582 Storetveitvegen og kommunal veg Stavkirkevegen, har ikkje sikt i samsvar med dagens vegnormalkrav (N100). Krysset er heller ikkje regulert med sikt i samsvar med gjeldande vegnormalkrav, d\u00e5 reguleringsplanen (plan-id 30940000) er gammal og utdatert. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2024/23625-2 Side 2 av 3 Rammeplan 2021-2024 med haldningsklassar for avk\u00f8yrsler og dispensasjonar fr\u00e5 byggegrenser gjeld for fylkesvegnettet i Vestland fylke, og er ei rettleiing ved sakshandsaming av avk\u00f8yrsle- og byggegrensesaker, samt ved uttaler til kommune- og reguleringsplanar. I rammeplanen er Fv. 582 Storetveitvegen klassifisert i streng haldningsklasse, som ein viktig hovudveg med regional og overordna lokal funksjon. For vegar i streng haldningsklasse stiller rammeplanen m.a. f\u00f8lgjande krav: \u00abDer det er til rettelagt med gang- og sykkelveg, buss haldeplass og fartsgrense 70 km/t eller l\u00e5gare, kan utvida bruk av avk\u00f8yrsle godkjennast. Dei tekniske krava til utforming skal oppfyllast\u00bb. Vi legg dette til grunn for uttalen v\u00e5r. Fylkesveg 582 er fork\u00f8yrsregulert med fartsgrense 60 km/t, \u00e5rsd\u00f8gntrafikken (\u00c5DT) 6300. Det er semje mellom trafikkstyresmaktene om \u00e5 setje ned fartsgrensa p\u00e5 Fv. 582 til 50 km/t mellom Storetveitmarken og Paradiskrysset. Det vil bli sett opp nye fartsgrenseskilt p\u00e5 strekninga i l\u00f8pet av 2024. Vi legg difor til grunn eit siktkrav p\u00e5 10 x 54 meter i det aktuelle krysset. Sj\u00e5 utsnitta under, som grovt illustrerer kravet p\u00e5 kart og flyfoto. Kart og flyfoto: Kryss Fv 582 x Stavkirkevegen, med grovt teikna siktkrav 10 x 54 meter. Den dagen 40 km/t fartsgrense blir etablert p\u00e5 Fv 582, vil kravet til sikt i krysset med Stavkirkevegen vere ytterlegare redusert. Jf. reguleringsplanarbeidet og planane om utbetring av Storetveitvegen nemnt innleiingsvis. Ved etablert 40 km/t fartsgrense vil det ikkje vere behov for terrenginngrep for \u00e5 ivareta sikt i krysset. Krav til fri sikt i krysset For \u00e5 oppn\u00e5 fri sikt i samsvar med den dagsaktuelle situasjonen (10 x 54 meter) m\u00e5 det fjernast vegetasjon og evt. andre fysiske sikthindre, og takast ned terreng. Det m\u00e5 \u00f2g sikrast gr\u00f8ft mot fylkesvegen i omr\u00e5det vest for krysset, slik at vatn ikkje renn ut i fylkesvegen. Dersom s\u00f8kar \u00f8nskjer \u00e5 g\u00e5 vidare med saka no, vil vi oppmode han om \u00e5 kontakte relevant fagkompetanse for \u00e5 vurdere omfanget av tiltak som er naudsynte for \u00e5 oppfylle siktkravet, d\u00e5 dette kan bli kostnadskrevjande \u00e5 oppn\u00e5. Vi gjer \u00f2g merksam p\u00e5 at tiltak med etablering av fri sikt vil r\u00e5ke private eigedomar. S\u00f8kar m\u00e5 sj\u00f8lv avklare dei private eigedomstilh\u00f8va og skaffe dei rettane som eventuelt trengst for \u00e5 opprette fri sikt i krysset. Det aktuelle siktkravet er som f\u00f8lgjer: Utforminga av krysset skal oppfylle kravet til sikt 10 x 54 meter (jf. handbok N100), som vist i illustrasjonen under. Kravet inneber at det skal vere 54 meter fri sikt i begge retningar fr\u00e5 eit augepunkt 10 meter inn i avk\u00f8yrsla. Det skal ikkje vere sikthinder i frisiktomr\u00e5det (siktsona) h\u00f8gare enn 0,5 meter fr\u00e5 niv\u00e5et p\u00e5 vegbana. Saksnr: 2024/23625-2 Side 3 av 3 Det skal vere gr\u00f8ft langs fylkesvegen. Gr\u00f8fta skal tene til drenering og sn\u00f8lagring og gi rom for at vegetasjon ikkje veks inn i frisiktomr\u00e5det. Vestland fylkeskommune skal godkjenne tekniske teikningar f\u00f8r utbetringa tek til. N\u00e5r sikt (inkl. gr\u00f8ft) er utbetra skal dette dokumenterast med eigenerkl\u00e6ring og foto, og sendast vegmyndigheita i Vestland fylkeskommune for godkjenning. Arbeidet med utbetring av siktforholda vil krevje arbeidsvarsling og/eller gravel\u00f8yve. For meir informasjon om dette, sj\u00e5: http://www.vegvesen.no/fag/Veg+og+gate/Arbeidsvarsling https://www.vestlandfylke.no/fylkesveg/loyve-og-dispensasjonar/grave-og-framforingsloyve/ Konklusjon \u2013 Eventuell dispensasjon m\u00e5 sette vilk\u00e5r om etablering av sikt Eigedomen har tilkomst til Fv 582 gjennom eit kryss med sv\u00e6rt d\u00e5rleg sikt. Med mindre det vert stilt vilk\u00e5r om utbetring av sikten i krysset, kan vi ikkje tilr\u00e5 at kommunen gir dispensasjon i saka no. Av omsyn til trafikktryggleiken \u00f8nskjer vi ikkje auka trafikk i krysset f\u00f8r siktkravet er oppfylt. Dersom kommunen vel \u00e5 gi dispensasjon i saka, legg vi til grunn at det vert sett vilk\u00e5r til dispensasjonen. Vilk\u00e5ret m\u00e5 krevje at fri sikt i krysset mellom Fv 582 og Stavkirkevegen skal vere etablert og godkjent av vegmyndigheita i Vestland fylkeskommune, f\u00f8r det kan bli gitt l\u00f8yve til igangsetting med tiltak knytt til bustaden. Vi ber om \u00e5 f\u00e5 tilsendt kommunen sitt vedtak i saka for klagevurdering. Med helsing Kari Elster Moen Anja Wannag seksjonsleiar Senioringeni\u00f8r INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift "
}