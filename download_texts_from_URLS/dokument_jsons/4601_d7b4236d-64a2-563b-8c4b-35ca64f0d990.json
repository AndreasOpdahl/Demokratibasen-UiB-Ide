{
  "dokument_id": "d7b4236d-64a2-563b-8c4b-35ca64f0d990",
  "doc_type": "case_attachment",
  "kommune": 4601,
  "tittel": "Fagnotat datert 02.04.2024",
  "url": "https://bergen.kommune.no/politikere-utvalg/api/fil/bk360/10190045/Fagnotat-datert-02-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11680-3 (Arbeidssted) Saksbehandler: Runar Sagstad Haugen Dato: 02.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 44/394/0/0 S\u00f8rlia 5. Tillatelse til opprettelse og endring av eiendom Egil Svarstad og Lene Steinset (nabo som bor i Elvenesvegen 34). Hvem klager? Tiltaket Fradeling av parsell p\u00e5 ca. 473 m2 fra gnr. 44, bnr. 394 til boligform\u00e5l. Det gis tillatelse til: Vedtaket Opprettelse og endring av eiendom ved fradeling av en parsell fra boligeiendommen gnr. 44, bnr. 394 til boligform\u00e5l. Eiendommen omfattes av reguleringsplan nummer 30140000, FANA. \u00d8VSTTUN, m.fl. ikr. 18.10.1959 og er regulert til Bolig. Planstatus I KPA2018 er eiendommen innenfor Bebyggelse og anlegg \u2013 \u00d8vrig byggesone. St\u00f8rstedelen av parsellen omfattes av Vei st\u00f8y gul sone, og mindre deler av r\u00f8d sone. Hovedsakelig viser klager til at tiltaket vil medf\u00f8re trafikale utfordringer, Klagegrunner bryte med omr\u00e5det sin str\u00f8kskarakter, medf\u00f8re naboulemper for klager, og at saken ellers ikke er tilstrekkelig belyst. Nei. Behov for ytterligere saksbehandling ved eventuell omgj\u00f8ring Anbefalt vedtak Vedtaket datert 14.02.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader fra eierne av gnr. 44, bnr. 402, Egil Svarstad og Lene Steinset. Merknadshaver er den samme som klager, og merknaden og klagen g\u00e5r p\u00e5 de samme forhold. Det vises derav til vedlagte merknader, klagen i sin helhet, og oppsummering under pkt. 2. Bergen Vann uttale datert 29.08.2023: Bergen vann konkluderer med: \u00abDet kan p\u00e5regnes tilknytningsrett til offentlig vann- og avl\u00f8psnett for ny grunneiendom\u00bb. Bymilj\u00f8etaten uttale datert 08.09.2023: Bymilj\u00f8etaten vurderer at de kan godkjenne utvidet bruk av avkj\u00f8rsel for inntil 1 boenhet, p\u00e5 n\u00e6rmere bestemte standardiserte vilk\u00e5r. Bergen kommune v/Etat for bygg og eiendom Bergen kommune st\u00e5r som eier av gbnr. 44/139. Bergen kommune har i egne brev signert p\u00e5 at tiltakshaver har veirett og rett til VA over kommunen sin grunn. Saken har ikke v\u00e6rt p\u00e5 uttale til andre offentlige instanser. Dispensasjon fra \u00e5 etablere nye tomtegrenser i strid med viste tomtegrenser i plankartet Denne dispensasjonen frafalles. Det er gitt dispensasjon fra regulert tomtegrense i reguleringsplan i vedtaket datert 14.02.2024. I forbindelse med klagen ser vi at det ikke er behov for en slik dispensasjon og denne frafalles. Det er en eldre plan fra 1959, og Departementet har gitt en veileder i forbindelse med n\u00e5r en tomteinndeling kan anses som juridisk bindende i veileder: \u00abTomteinndeling i reguleringsplaner\u00bb datert 07.02.20223. Sivilombudet har ogs\u00e5 hatt gitt en uttale i tilsvarende sak i sak: SOMB- 2021/2112. Sivilombudet uttalte blant annet i sak 2021/2112 at: \u00abSlik saken er opplyst for ombudet, inneholder reguleringsplanen for Hofstad\u00e5sen inntegnede tomtegrenser som gjenspeiler den planlagte arealutnyttelsen p\u00e5 vedtakstidspunktet. Ombudet mener at inntegningen av de nye tomtegrenser kan indikere at kommunen mente \u00e5 angi rettslig bindende tomtegrenser. Plankartet inneholder imidlertid ingen tegnforklaring til tomtegrensene, som kan gi veiledning om hva tomtegrensene n\u00e6rmere angir. Det er derfor vanskelig \u00e5 tillegge inntegningen av tomtegrensene i seg selv avgj\u00f8rende vekt i vurderingen av om reguleringsplanen inneholder en bestemmelse om juridisk bindende tomtegrenser, jf. plan- og bygningsloven 1985 \u00a7 26.\u00bb og videre: \u00abOmbudet er kommet til at reguleringsplanen for Hofstad\u00e5sen ikke inneholder en \u00abbestemmelse ...\u00bb om at de inntegnede tomtegrensene har blitt gjort rettslig bindende, jf. plan- og bygningsloven 1985 \u00a7 26. Verken planens ordlyd, symboler, tegnforklaringer, forarbeider eller sammenhengen med \u00f8vrige bestemmelser taler klart nok i retning av juridisk bindende tomtegrenser til \u00e5 oppfylle legalitetsprinsippets krav om tilstrekkelig klar hjemmel for inngrep i borgernes eierr\u00e5dighet\u00bb. Saksnummer KLAGE-2024/11680 Side 2 av 6 I den p\u00e5klagde saken som behandles i dette fagnotatet foreligger det ytterliggere to momenter som kan tenkes \u00e5 tyde p\u00e5 at tomtegrensene var tenkt \u00e5 v\u00e6re juridisk bindende. Den ene er at tomtene er nummerert. Den andre er at tomtegrensene fra reguleringsplanen i 1959 i stor grad er fulgt. Om dette var tanken at opptegnede tomtegrenser skulle v\u00e6re bindende eller bare v\u00e6re en illustrasjon eller retningsgivende er uklart. I lys av uttalene fra Departementet kan ikke kommunen se at de to ovenfor nevnte momentene gir en tilstrekkelig klarhet til \u00e5 si at denne reguleringsplanen er ment \u00e5 v\u00e6re juridisk bindende n\u00e5r det gjelder tomtegrenser. Vi ser at det er tegnet inn tomtegrenser i reguleringsplanen fra 1959. Derimot er ikke disse fulgt opp med tegnforklaring eller bestemmelser som peker i retning av at de er juridisk bindene. En st\u00e5r da igjen med er at det faktisk er tegnet inn tomtegrenser i reguleringsplanen, som Departementet og Sivilombudet uttaler at ikke er tilstrekkelig eller klart nok til \u00e5 innfortolke bindende grenser. Planen er av eldre dato og har ikke bestemmelser eller tegnforklaring som tilser at grensene skal v\u00e6re juridisk bindende. Legalitetsprinsippet veier tyngst i mangel av andre holdepunkter, og fagetaten ser ikke en klar hjemmel for at inntegnede grenser skal anses for \u00e5 v\u00e6re juridisk bindende. Kravet om en dispensjon fra tomtegrenser vist i reguleringsplanen frafalles. 2. Om klagen Klage fra Egil Svarstad og Lene Steinset (nabo i Elvenesvegen 34). Klagen er delt opp i 8 punkter. Fagetaten sin oppsummering av disse f\u00f8lger under: Pkt. 1: Klager kan ikke se at PBE har mottatt den f\u00f8rste innsigelsen deres datert 25.09.2023. Denne legges ved klagen, og saksbehandlingen kan derav ikke anses som tilstrekkelig opplyst. Pkt. 2: Dersom det tillates en fradeling fra S\u00f8rlia 51, vil ikke gjenv\u00e6rende tomt ha mulighet for \u00e5 opprette parkering p\u00e5 egen grunn, og blir avhengig av \u00e5 parkere i kommunal vei. Det vil skape problemer for klager i forbindelse med inn og utkj\u00f8ring. Klager viser til bilder av biler som parkerer p\u00e5 den kommunale grunnen og medf\u00f8rer trafikale problemer i omr\u00e5det. Pkt. 3: Klager anf\u00f8rer at de ikke har f\u00e5tt innsyn i Bymilj\u00f8etatens uttale, og at denne uttalen burde v\u00e6rt vedlagt. Pkt. 4: Fagetaten skriver at avgivende eiendom fortsatt vil inneha tilstrekkelig gode kvaliteter. Det er ikke klager enig i, spesielt av den grunn at avgivende eiendom mister muligheten til \u00e5 etablere fremtidig parkering p\u00e5 egen eiendom, som igjen vil f\u00f8re til trafikale problemer for oms\u00f8kte parsell, Elvanesvegen 34 og omr\u00e5det ellers. Pkt. 5: Det foreligger et nabovarsel for \u00e5 gj\u00f8re diverse endringer p\u00e5 huset i S\u00f8rlia 51. Klager har sendt inn merknad til dette prosjektet ogs\u00e5, og klager oppgir at denne s\u00f8knaden b\u00f8r behandles f\u00f8rst, f\u00f8r en utskillelse av ny tomt kan vurderes. Spesielt grunnet at prosjektet vil f\u00e5 for f\u00e5 parkeringsplasser. Saksnummer KLAGE-2024/11680 Side 3 av 6 Pkt. 6: En ny bolig p\u00e5 den fradelte eiendommen anf\u00f8res at vil f\u00f8re til innsyn p\u00e5 klagers uteareal. Pkt. 7: Vilk\u00e5rene for en dispensasjon etter pbl \u00a7 19-2 er ikke innfridd. Tiltaket vil f\u00f8re med seg flere ulemper for klager og nabolaget. Klager sin eiendom anf\u00f8res at vil med stor sannsynlighet tape seg kvalitetsmessig og \u00f8konomisk. Pkt. 8: Gjeldene reguleringsplan sier: \u00abBebyggelsen skal v\u00e6re \u00e5pen, villamessig med rekkehus hvor dette er vist i planen. V\u00e5ningshus kan oppf\u00f8res i inntil 2 etasjer foruten kjeller og loft, og garasjer eller uthus i inntil 1 etasje.\u00bb Den aktuelle tomten vil fortette et omr\u00e5de som er beregnet for st\u00f8rre tomter. Dette anf\u00f8res \u00e5 g\u00e5 p\u00e5 bekostning av klager og nabolaget. Tilsvar fra tiltakshaver/s\u00f8ker Tiltakshaver har f\u00e5tt kopi av klagen med mulighet til \u00e5 gi tilsvar. Tiltakshaver har ikke gitt tilsvar til klagen. 3. Vurdering av klagen Vurdering av punktene i klagen: Pkt. 1: Den aktuelle nabomerknader klager viser til at mangler er fra Lene Steinset og sendt inn via Altinn og datert 25.09.2023. Denne nabomerknader har bygningsmyndigheten mottatt, men det er valgt \u00e5 ikke gjenta denne merknaden i vedtaket datert 14.02.2024. Grunnlaget for det er at vi i vedtaket allerede gjengir nabomerknaden fra Egil Svarstad, og nabomerknaden fra Lene og Egil er sammenfallende og kommer fra samme husstand. Det er oppgitt i vedtaket at det foreligger merknad fra b\u00e5de Egil Svarstad og Lene Steinset. Pkt. 2: Parkeringsforholdene for S\u00f8rlia 51 vil verken bli bedre eller d\u00e5rligere ved en fradeling. S\u00f8rlia 51 har ogs\u00e5 per i dag en garasje. Etter pbl \u00a7 29-11 kan det ikke gis tillatelse som medf\u00f8rer at atkomst og parkering p\u00e5 annen eiendom ikke lenger oppfylles. Det vil heller ikke bli tilfelle. Parkering og atkomst for S\u00f8rlia 51 endres ikke, og det endres ikke noen forutsetninger om dette som er gitt i tidligere byggetillatelsen heller. I forhold til biler som parkerer p\u00e5 kommunal grunn s\u00e5 er ikke det er vurderingstema som bygningsmyndigheten vurdere her. Det overlates eventuelt til Bymilj\u00f8etaten \u00e5 vurdere \u00e5 gripe inn dersom biler feilparkeres p\u00e5 kommunal grunn. Pkt. 3: Alle dokumentene i saken inkludert uttalen fra Bymilj\u00f8etaten (datert 08.09.2023) ligger i saksdokumentene. Bygningsmyndigheten legger derimot ikke ved alle Saksnummer KLAGE-2024/11680 Side 4 av 6 s\u00f8knadspapirer/dokumenter n\u00e5r naboer underrettes om et vedtak. Dersom noen \u00f8nsker \u00e5 se n\u00e6rmere p\u00e5 alle eller konkret dokumenter i en byggesak m\u00e5 de selv be om innsyn i disse. Dette skjer stor sett ved at en finner saken p\u00e5 Bergen kommune sine hjemmeside og bestiller innsyn i dokument(er), som deretter blir tilsendt innen kort tid. Alternativ kan en ogs\u00e5 f\u00e5 dette ved \u00e5 kontakte kommunen, b\u00e5de via telefon, post og e-post. Pkt. 4: Klager viser til at avgivende eiendom mister avgitt areal som kunne blitt brukt til egen parkeringsplass for \u00e5 l\u00f8se trafikale utfordringer. Det aktuelle arealet er i dag etablert som plen/uteareal. Fagetaten viser til at avgivende eiendom fortsatt vil ha tilstrekkelig uteareal p\u00e5 nordsiden. I forhold til parkering s\u00e5 har avgivende eiendom ogs\u00e5 parkering utenfor, og garasje. Den aktuelle eiendommen som fradeles har f\u00e5tt avkj\u00f8ringstillatelse, og det foreligger ogs\u00e5 en privatrettslig rettighet (signert av kommunen) som gir rett til kj\u00f8ring p\u00e5 kommunal grunn som leder til hovedveien (kommunal vei, og deretter fylkesvei). Kravet til avgivende eiendom iht. KPA2018 Kap. 17 er 1 parkeringsplass. En tillatelse vil her ikke tilsidesette tidligere gitt tillatelse eller KPA2018 for verken krav til parkeringsdekning eller utearealer. Se ogs\u00e5 pkt. 2 ovenfor. Pkt. 5: Vi kan ikke se at den p\u00e5g\u00e5ende s\u00f8knaden om tiltak p\u00e5 S\u00f8rlia 51 vil p\u00e5virke denne fradelingss\u00f8knaden. Den innsendte s\u00f8knaden om tiltak i eksisterende bygg p\u00e5 S\u00f8rlia 51 vil behandles som en egen separat s\u00f8knad, og sakene avhenger ikke av hverandre. Pkt. 6: Eventuelt innsyn og naboulemper dette medf\u00f8rer er ikke en del av den direkte vurderingen i forbindelse med en fradelingss\u00f8knad. Dette kan bli vurdert i forbindelse med en senere byggesak. Pkt. 7. Vi viser til at fagetaten frafaller kravet om en dispensasjon fra inntegnede tomtegrenser i plankartet. Vi forst\u00e5r det slik at anf\u00f8rselen g\u00e5r p\u00e5 dispensasjonsvurderingen og har derav ikke ytterliggere kommentarer til dette. Pkt. 8: Den aktuelle reguleringsplanen fra 1959 er fortsatt gjeldende i dag. Reguleringsbestemmelsen fra 1959 sier i sin helhet: \u00abBebyggelsen skal v\u00e6re \u00e5pen, villamessig med rekkehus hvor dette er vist i planen. V\u00e5ningshus kan oppf\u00f8res i inntil 2 etasjer foruten kjeller og loft, og garasjer eller uthus i inntil 1 etasje. For \u00f8vrig gjelder bygningsloven og de alminnelige bygningsvedtekter for Fana bygningsdistrikt.\u00bb Saksnummer KLAGE-2024/11680 Side 5 av 6 Bestemmelsene gir sv\u00e6rt lite, og ordlyden: \u00abBebyggelsen skal v\u00e6re \u00e5pen\u00bb, er ogs\u00e5 en vag skj\u00f8nnsmessig ordlyd. Denne ordlyden kan i dag neppe brukes som en avslagshjemmel av hensynet til legalitetsprinsippet, som krever en tilstrekkelig klar hjemmel for inngrep i borgernes eierr\u00e5dighet. Det kan derimot v\u00e6re et moment i forbindelse med en senere s\u00f8knad om bolig i f.eks. vurderingen av visuelle kvaliteter. Ordlyden kan ikke brukes som en bestemmelse for \u00e5 avsl\u00e5 en fradeling. Et slik avslag trenger i s\u00e5 fall hjemmel i annet grunnlag i kommuneplanen eller plan- og bygningsloven jf. pbl \u00a7 21-4. Tilleggsmerknader fra klager datert 05.03.2024: Klager viser her til at Bymilj\u00f8etaten sin uttale for fradelt eiendom gjelder for inntil 1 ny boenhet. Klager anf\u00f8rer at dette m\u00e5 sees i sammenheng med s\u00f8knaden om tiltak for S\u00f8rlia 51, og at uttalen baserer seg p\u00e5 feilinformasjon fra s\u00f8ker sin side. Fagetaten kan ikke se at dette medf\u00f8rer nye opplysninger og vi viser til pkt. 5 ovenfor. 4. Konklusjon Vedtaket datert 14.02.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 14.02.2024 5. Klage datert 04.03.2024 6. Vedlegg til klage datert 05.03.2024 7. Uttale Bymilj\u00f8etaten datert 08.09.2023 8. Uttale Bergen Vann datert 29.08.2023 9. S\u00f8knad om dispensasjon 10. Nabomerknad 11. Tilsvar nabomerknad Saksnummer KLAGE-2024/11680 Side 6 av 6 "
}