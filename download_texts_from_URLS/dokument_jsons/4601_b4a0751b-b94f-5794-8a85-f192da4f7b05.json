{
  "dokument_id": "b4a0751b-b94f-5794-8a85-f192da4f7b05",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 89 fra Katrine Berg N\u00f8dtvedt (MDG) om foringsplasser for fugler. Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/10402755/Svar-pa-skriftlig-sporsmal-nr-89-fra-Katrine-Berg-Nodtvedt-MDG-om-foringsplasser-for-fugler-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/74900-3 Saksbehandler: Malene Nesse Gr\u00f8nningen Fra Dato: 13. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 89 fra Katrine Berg N\u00f8dtvedt (MDG) om foringsplasser for fugler. Utvalg for milj\u00f8 og byutvikling Bakgrunn: I bystyrem\u00f8tet 10.04 vedtok bystyret f\u00f8lgende p\u00e5 sak 106/24: \u00abBystyret ber byr\u00e5det etablere faste begrensede foringsplasser for fugler i bymilj\u00f8et, gjerne i samarbeid med frivillige organisasjoner som BirdLife.\u00bb Forslaget ble fremmet av Pensjonistpartiet og INP. I brev av 30. april fra Bymilj\u00f8etaten (BME) til fuglevennlige innbyggere (deres referanse: 2022/193233-101) kommer det frem at det ikke er kommet noen bestilling til BME vedr. etablering av foringsplasser. BME sl\u00e5r videre fast at vedtaket ikke er tilstrekkelig for \u00e5 etablere foringssoner innenfor forskriftens virkeomr\u00e5de, hvis det skal skje m\u00e5 forskriften endres, if\u00f8lge BME. Representanten opplevde derimot debatten og deltagelsen fra byr\u00e5det p\u00e5 den m\u00e5ten at forslaget m\u00e5tte forst\u00e5s som at det kunne etableres foringsplasser innenfor virkeomr\u00e5de for forskriften \u00a7 2, hvis forslaget ble vedtatt. Hvis s\u00e5 ikke var tilfelle burde det ha blitt opplyst. Det viktigste er uansett \u00e5 f\u00e5 p\u00e5 plass foringsplasser snarlig. Sp\u00f8rsm\u00e5l til byr\u00e5den: 1. Vil byr\u00e5det sende en bestilling for \u00e5 f\u00e5 p\u00e5 plass foringsplasser, for eksempel i randsonen av forskriftens virkeomr\u00e5de \u00a7 2, slik at byfuglenes helse raskest mulig ivaretas? 2. M\u00e5 det, etter byr\u00e5dens syn, fattes et nytt vedtak om det skal komme foringsplasser innenfor forskriftens virkeomr\u00e5de \u00a7 2? Svar fra byr\u00e5den: 1. Bystyrets vedtak i sak 106/24 er videreformidlet Bymilj\u00f8etaten. I bystyrets behandling av saken ble ikke sp\u00f8rsm\u00e5let om forskriftsendring ber\u00f8rt. Bymilj\u00f8etaten ble derfor bedt om \u00e5 vurdere om etablering av faste begrensende foringsplasser vil kreve endring av Forskrift om forbud mot mating av vilt i Bergen kommune eller om det kan gj\u00f8res uten forskriftsendring. Bymilj\u00f8etaten har konkludert med at etablering av foringsplasser innenfor forskriftens virkeomr\u00e5de vil kreve en endring av forskriften. Det p\u00e5pekes at virkeomr\u00e5det til forskriften er ganske begrenset. Forskriften gjelder for Teaterparken, Byparken, parken rundt Lille Lungeg\u00e5rdsvann, Torgallmenningen og en buffersone rundt disse omr\u00e5dene, se vedlegg. Utenfor virkeomr\u00e5de kan alle mate fugler eller annet vilt n\u00e5r en vil. 2. Dersom det skal etableres foringsplasser innenfor forskriftens virkeomr\u00e5de, vil det kreve en endring av forskriften. Bystyrets nevner ikke forskriftsendring, men etablering av \u00abfaste begrensede foringsplasser for fugler i bymilj\u00f8et.\u00bb Etter byr\u00e5dens mening ville det v\u00e6rt \u00f8nskelig med et eksplisitt vedtak som sier at forskriftens skal endres, slik at foringsplasser kan etableres innenfor virkeomr\u00e5det. Christine Kahrs \u2013 Byr\u00e5d for byutvikling Dokumentet er godkjent elektronisk. "
}