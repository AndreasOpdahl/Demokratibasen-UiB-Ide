{
  "dokument_id": "0486fb48-f0e4-5085-8a83-8a7864db790b",
  "doc_type": "case_attachment",
  "kommune": 5536,
  "tittel": "Forskrift om SFO Lyngen kommune- endelig(Vedlegg, 67KB)",
  "url": "https://innsyn.lyngen.kommune.no/wfdocument.aspx?journalpostid=2013050731&dokid=100890&versjon=1&variant=A&",
  "tekst": "Forskrift om Skolefritidsordning (SFO) for Lyngen kommune Hjemmel: Fastsatt av kommunestyret i Lyngen kommune_____ med hjemmel i Oppl\u00e6ringslova \u00a7 4-5. \u00a71. Eier SFO eies og drives av Lyngen kommune etter de krav som gjelder i oppl\u00e6ringsloven og forskrifter, samt de retningslinjer som kommunestyret fastsetter gjennom denne forskriften. \u00a7 2. Definisjon og form\u00e5l SFO er et frivillig omsorgs- og fritidstilbud utenom den obligatoriske skoledagen for elever 1.- 4. \u00e5rstrinn, og for elever med s\u00e6rskilte behov p\u00e5 1. \u2013 7. \u00e5rstrinn. SFO lokaliseres til den enkelte skole og skal v\u00e6re en integrert del av den enkelte skoles virksomhet og planer. SFO skal legge til rette for lek, kultur-, fritidsaktiviteter, fysisk aktivitet og mat som er tilpasset barn i ulik alder og med forskjellig funksjonsniv\u00e5. SFO skal, gjennom innhold og arbeidsm\u00e5ter, legge til rette for god samhandling i barnegruppene, mellom enkeltbarn og mellom voksne og barn. Barna skal ha gode vilk\u00e5r for \u00e5 medvirke i SFO. I skolefritidsordninga skal barna f\u00e5 omsorg og bli passa godt p\u00e5, og barn med nedsatt funksjonsevne skal f\u00e5 gode utviklingsvilk\u00e5r. Innhold og virksomhet skal v\u00e6re pedagogisk begrunnet og sees i sammenheng med skolens \u00f8vrige pedagogiske virksomhet. Nasjonal rammeplan for SFO er f\u00f8rende for virksomheten. \u00a7 3. Styring og ledelse Rektor har det overordnede administrative, \u00f8konomiske og faglige ansvaret for SFO. Det kan tilsettes daglig leder i SFO. Rektor delegerer oppgaver til daglig leder som har ansvar for den daglige driften av SFO. Daglig leder skal ha relevant pedagogisk utdanning, prim\u00e6rt h\u00f8gskole p\u00e5 bachelorniv\u00e5. Samarbeidsutvalget ved skolen er SFOs r\u00e5dgivende organ. FAU fungerer ogs\u00e5 som foreldrer\u00e5d for SFO \u00a7 4. Bemanning SFO skal til enhver tid ha en forsvarlig bemanning, og skal bemannes normalt med en voksen per 15 barn. SFO skal bemannes slik at barn med s\u00e6rskilte behov kan ha nytte av oppholdet - v\u00e6re inkludert, delta likeverdig i lek, kultur og fritidsaktiviteter. Det skal avsettes tid til samarbeid og koordinering. Det sentrale personellet er fagarbeidere og vernepleier. Det er krav om politiattest for ansatte i SFO, jf. Oppl\u00e6ringslova \u00a7 17-11. \u00a7 5. Opptaksmyndighet og opptak Kommunestyret har delegert opptaksmyndigheten til den enkelte rektor. S\u00f8knad sendes elektronisk i Visma Flyt skole. S\u00f8knadsfrist for hovedopptak er 1.mars. Inntak kan ogs\u00e5 skje i l\u00f8pet av skole\u00e5ret. SFO plassen tildeles til barnet g\u00e5r ut av 4.klasse, eller til den blir sagt opp skriftlig. Frist for oppsigelse av plass er 1 m\u00e5ned fra dato for mottatt oppsigelse. Oppsigelsen gj\u00f8res i Visma Flyt skole. Dersom det er ledige plasser i SFO, kan det gis tilbud om enkeltdager. \u00a7 6. Vedtaksmyndighet og klageadgang Opptak av barn p\u00e5 SFO er delegert til den enkelte skole ved rektor. Vedtak om SFO-plass er \u00e5 regne som enkeltvedtak, og Forvaltningslovens regler for klagebehandling vil gjelde. Klage sendes rektor. Kommunens klagenemnd er endelig klageinstans \u00a7 7. Prioriteringer ved opptak. Barn med s\u00e6rlige behov skal gis plass foran andre s\u00f8kere. Det forutsettes at det ligger faglig r\u00e5d og vurderinger fra ulike instanser som kjenner barnet og som kan ha nyttig informasjon om barnets fungering og behov. Dokumentasjon m\u00e5 f\u00f8lge s\u00f8knaden. Barn i lavere \u00e5rstrinn g\u00e5r foran barn i h\u00f8yere \u00e5rstrinn (1.\u00e5rstrinn foran 2.\u00e5rstrinn osv.). Innen hvert \u00e5rstrinn prioriteres barn med minoritetsspr\u00e5klig bakgrunn, og barn av enslige foreldre som er i arbeid eller under utdanning. Alle s\u00f8kere ved hovedopptak skal f\u00e5 tilbud om plass. Supplerende opptak kan ta noe tid da det kan f\u00e5 konsekvenser med hensyn til forsvarlig bemanning. \u00a7 8. \u00c5pningstider SFO holder \u00e5pent i 11 m\u00e5neder pr. \u00e5r, fra 1. august til 30. juni. Skolefritidsordningen er \u00e5pen alle hverdager, unntatt l\u00f8rdager. Skolefritidsordningen stenges fra 23.desember til og med 1.januar, samt i p\u00e5skeuka (den stille uke). Hvis det er f\u00e6rre enn 3 barn som \u00f8nsker SFO p\u00e5 dager skolen har fri/ferie legges SFO til barnehagen dersom det er ledig plass. Dersom barnehagen ikke har kapasitet, holdes SFO \u00e5pen. SFO er \u00e5pen mandag- fredag kl 07.00-16.30. Tilpasning kan foretas ut fra lokale forhold i samr\u00e5d med rektor. P\u00e5 skolefridager er \u00e5pningstiden 07.30-15.30. SFO har 5 kurs og planleggingsdager i skole\u00e5ret, samtidig med andre tilsatte p\u00e5 skolen. N\u00e5r skolen har ferie, (vinterferie, h\u00f8stferie o. l) gis de med halv plass rett til \u00e5 benytte seg av halve tilbudet. Dette praktiseres som halve vinterferien, halve h\u00f8stferien. Skolen fastsetter disse dagene. \u00a7 9. Betaling for opphold Kommunestyret fastsetter betalingssatsene gjennom \u00e5rlige budsjettvedtak. Det tilbys f\u00f8lgende plasser (plasstypene gjelder ogs\u00e5 i skolens ferier) : 100 % plass 50 % plass (inntil 12 timer) Det betales for 11 m\u00e5neder per skole\u00e5r der juli er betalingsfri m\u00e5ned. Barn i 1., 2. og 3. klasse tilbys 12 timer gratis SFO pr. uke. Kostpenger faktureres. Skolefritidsordninga er gratis for elever p\u00e5 5.-7.trinn med s\u00e6rlige behov. Kostpenger faktureres. Redusert foreldrebetaling i SFO hjemlet i lovverket sikrer at foreldrebetalinga ikke skal overstige 6 % av inntektene i husholdet. S\u00f8knad om redusert foreldrebetaling gj\u00f8res i Visma Flyt skole. \u00a7 10. Oppsigelse og manglende betaling Oppsigelse av plass skjer med en m\u00e5neds varsel regnet fra den 1. i p\u00e5f\u00f8lgende m\u00e5ned. Oppsigelsesfrist p\u00e5 en m\u00e5ned gjelder ogs\u00e5 ved endring av oppholdstid. Mislighold av avtale om SFO-plass, vil kunne resultere i oppsigelse. SFO-plassen skal betales hver m\u00e5ned p\u00e5 tilsendt faktura, evt mislighold vil bli innkrevd i henhold til kommunens rutiner. Restanse m\u00e5 gj\u00f8res opp f\u00f8r ny plass kan tildeles i SFO. \u00a7 11. Leke- og oppholdsarealer SFO benytter det leke \u2013 og oppholdsareal som er godkjent til skolens form\u00e5l. \u00a7. 12. Informasjon og kontakt med foreldrene SFO skal holde jevnlig og god kontakt med foresatte. Dersom forhold som gjelder SFO og det enkelte hjem ikke tas opp p\u00e5 skolens ordin\u00e6re foreldrem\u00f8ter/foreldresamtaler, skal SFO avholde minst ett foreldrem\u00f8te i \u00e5ret. \u00a7 13. Taushetsplikt og opplysningsplikt. For all virksomhet i SFO gjelder forvaltningslovens bestemmelser om taushetsplikt. Forvaltningsloven \u00a7 13. Personalet er pliktige av eget tiltak \u00e5 gi opplysninger til barneverntjenesten og/eller sosialtjenesten, jfr. Oppl\u00e6ringsloven \u00a7\u00a7 24-2 og 24-3 samt Barnevernloven \u00a7 6-4. \u00a7 14. Internkontroll SFO er en del av skolens HMS-omr\u00e5det, slik det er fastsatt i forskrift om internkontroll og forskrift om Milj\u00f8rettet helsevern i skoler og barnehager \u00a7 15. Andre bestemmelser Forskriften oppdateres administrativt ved endringer i lov og forskrifter. Endringer av forskrift gj\u00f8res av kommunestyret. Ved endringer av forskriften skal den ut p\u00e5 h\u00f8ring. Barn i SFO er kollektivt ulykkesforsikret. I tillegg gjelder Folketrygdens regler for yrkesskader. \u00a7 16. Iverksetting Forskriften trer i kraft fra 01.08.2024 og erstatter tidligere forskrift av 01.08.2020 Vedtatt av Lyngen Levek\u00e5rsutvalg 24.02.2022. "
}