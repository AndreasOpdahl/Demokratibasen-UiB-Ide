{
  "dokument_id": "ebf04c2c-b0e3-5eed-b9db-2d75099615d7",
  "doc_type": "case_presentation",
  "kommune": 4601,
  "tittel": "Interpellasjon nr. 35 (tidligere nr. 29) fra Camilla N\u00f8ttveit (H) og Knut Vindenes (H) vedr\u00f8rende rekrutteringssituasjon i barnehage og skole. Bergen bystyre 19.06.2024",
  "url": "https://bergen.kommune.no/politikere-utvalg/api/fil/bk360/10575698/Framstilling-Interpellasjon-nr-35-tidligere-nr-29-fra-Camilla-Nottveit-H-og-Knut-Vindenes-H-vedrorende-rekrutteringssituasjon-i-barnehage-og-skole-Bergen-bystyre-19-06-2024",
  "tekst": " Bystyrets kontor Til Intern korrespondanse Seksjon for strategi, utvikling og utredning V\u00e5r referanse: 2024/78346-2 (SUU) (Arbeidssted) Saksbehandler: Anette Hatlemark Drabl\u00f8s Dato: 6. juni 2024 Fra Bystyrets kontor Interpellasjon nr. 35 (tidligere nr. 29) fra Camilla N\u00f8ttveit (H) og Knut Vindenes (H) vedr\u00f8rende rekrutteringssituasjon i barnehage og skole. Bergen bystyre 19.06.2024 L\u00e6rere i barnehage og skole er blant de viktigste personene i barn og unges liv. \u00c5 satse p\u00e5 l\u00e6rere er noe av det viktigste vi gj\u00f8r for barna v\u00e5re. Hver dag bidrar engasjerte og dyktige l\u00e6rere med sin kunnskap og kompetanse. Mange l\u00e6rere trives og blir i yrket. Samtidig er det utfordringer i samfunnet og utdanningssektoren som p\u00e5virker l\u00e6reres arbeidshverdag. De siste \u00e5rene har stadig f\u00e6rre s\u00f8kt seg til l\u00e6rerutdanningene, og l\u00e6rerkompetansen er ujevnt fordelt i landet. Den 12. februar 2024 kom derfor regjeringen med strategi for rekruttering til l\u00e6rerutdanningene og l\u00e6reryrket 2024-2030. Tilbakemeldingen fra fagforeningene er at rekrutteringsutfordringene i barnehage og skole n\u00e5 ogs\u00e5 gj\u00f8r seg gjeldende i Bergen. Dette kan sees i sammenheng med at s\u00f8kertall til l\u00e6rerutdanningene har hatt en generelt nedadg\u00e5ende kurve etter Solberg-regjeringen. Selv om h\u00f8yere utdanning har et nasjonalt ansvar, kan Bergen kommune p\u00e5 sin side jobbe med \u00e5 gj\u00f8re byen til en attraktiv studieplass. De som vurderer et yrkesliv som l\u00e6rer i barnehage eller skole, skal vite at de velger en meningsfull jobb og har en attraktiv karriere foran seg. L\u00e6rerutdanningene skal tiltrekke seg ambisi\u00f8se og engasjerte studenter. Samtidig m\u00e5 Bergen kommune s\u00f8rge for at l\u00e6rere i barnehage og skole skal ha gode rammer for jobben, utviklingsmuligheter og motivasjon til \u00e5 bli v\u00e6rende i yrket. Sp\u00f8rsm\u00e5l: Hvordan opplever byr\u00e5den rekrutteringssituasjon innen l\u00e6reryrket i Bergen og behovet for eventuelle tiltak som kan styrke rekruttering til kommunes barnehager og skoler? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}