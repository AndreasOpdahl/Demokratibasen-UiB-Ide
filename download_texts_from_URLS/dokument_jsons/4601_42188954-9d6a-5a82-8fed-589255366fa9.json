{
  "dokument_id": "42188954-9d6a-5a82-8fed-589255366fa9",
  "doc_type": "case_presentation",
  "kommune": 4601,
  "tittel": "\u00c5rstad gnr 158 bnr 197 m.fl. Klage p\u00e5 rammetillatelse til etablering av trapp",
  "url": "https://bergen.kommune.no/politikere-utvalg/api/fil/bk360/9173396/Framstilling-Arstad-gnr-158-bnr-197-m-fl-Klage-pa-rammetillatelse-til-etablering-av-trapp",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/203788-8 \u00c5rstad gnr 158 bnr 197 m.fl. Klage p\u00e5 rammetillatelse til etablering av trapp Hva saken gjelder: Saken gjelder klage p\u00e5 etablering av trapp i Brochbakken (g\u00e5gate mellom B\u00f8hmergaten 22 og 22, som leder fra Michael Krohns gate til B\u00f8hmergaten). P\u00e5klagde tiltak inng\u00e5r i et st\u00f8rre prosjekt, der det i rammetillatelse datert 19.07.2023 er gitt tillatelse til diverse tiltak som gjelder vei, parkering, park og VA-anlegg mv. Plan- og bygningsloven oppgir at trappen inng\u00e5r i plan 66400000, og er ikke avhengig av dispensasjon(er). Saken oversendes politisk behandling grunnet at trappen er en del av et st\u00f8rre vedtak som har krevd dispensasjoner fra plankravet i KPA 2018 \u00a7 3.1 og reguleringsplan. Vedtaket er p\u00e5klaget den 01.08.2023 av Ranghild Utne Hjort\u00f8y (eier av B\u00f8hmergaten 22, gbnr. 158/203). Bergen kommune er tiltakshaver og Asplan Viak er ansvarlig s\u00f8ker. Det aktuelle omr\u00e5det i Brochbakken omfattes av eldre reguleringsplan 120000 fra 1936, hvor omr\u00e5det i katet er vist som vei. I reguleringsplan 66400000 fra 2021 er omr\u00e5det regulert som gangvei og deler til bl\u00e5gr\u00f8nnstruktur. I KPA 2018 er omr\u00e5det avsatt til sentrumsform\u00e5l \u2013 byfortettingssone. Trappen isolert sett er ikke avhengig av dispensasjon(er). Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra gbnr. 158/126 og 129 (Michael Krohns gate 27 og 29 v/ Eric Francois Lithun), gbnr. 158/187 (B\u00f8hmergaten 4 AS v/ Espen Refsdal Thiem), gbnr. 158/203 (Ragnhild Utne Hjort\u00f8y), gbnr. 158/346 (Tonje Elisabeth Barg\u00e5rd), gbnr. 158/353 (Vidar Johannes Ripman), gbnr. 158/633 (Carl Blydt Grung) og gbnr. 158/432 (Elisabeth H Norhiem og B\u00f8rge Nordheim). Merknaden fra klager n\u00e5r det gjelder trappen i denne saken, er bekymeringer knyttet til at omr\u00e5det ikke er universelt utformet og betydningen av byggearbeider. Ansvarlig s\u00f8ker har i sitt tilsvar p\u00e5pekt at Brochbakken er s\u00e5 bratt (ca. 20% / 1:5) at den i praksis er ufremkommelig for rullestol. Det vises dessuten til dialog med nabo om \u00e5 etablere trinnfri atkomst direkte til B\u00f8hmergaten 22. Det vises rammetillatelsens pkt. 3.2 og vedlagt dokument Nabomerknader med tilsvar for nabomerknader, s\u00f8kers tilsvar og Plan- og bygningsetatens vurderinger. Byantikvaren og Bymilj\u00f8etaten har ingen spesielle merknader til tiltaket, se uttalelser datert 21., 23. og 26.06.2023. S\u00f8knaden er sendt Statsforvalteren i Vestland, Vestland fylkeskommune og Statens vegvesen for uttalelse, og et er ikke mottatt noen tilbakemelding. Klage: Klagen gjengis i sin helhet: \u00abJeg har akseptert riving av gkerde/mur/porter mot Brochbakken mot reetablering. Det jeg har protestert p\u00e5 er at min hovedinngang fra Brochbakken blir blokkert av trapp og regnet. Kommunen tilb\u00f8d \u00e5 bygge en skranke fra toppen av trappen til garasjen min mot B\u00f8hmergaten og ned gjennom haven for \u00e5 gi meg en trappetrinn atkomst i tillegg ril inngangen fra Brochbakken. Denne l\u00f8sningen har jeg avsl\u00e5tt siden den vil rasere den delen 1 av haven der det er sol. Jeg kj\u00f8pte huset som snart er 150 \u00e5r gammelt i 1987 og har bodd her siden. Jeg er 84 \u00e5r gammel. Hvis jeg f\u00e5r bruk for rullator eller min datterdatter som leoer annen etasje en barnevogn er vi sperret inne. Det er alts\u00e5 min hovedinngan som blokkeres med trapper og regnbed og det er det jeg protesterer p\u00e5.\u00bb Ansvarlig s\u00f8ker har inngitt tilsvar til klagen datert 06.09.2023. Det vises til at stigningsforholdene er altfor bratt til \u00e5 kunne gi en trygg og god l\u00f8sning for brukerne. En god trapp med h\u00e5ndlist er ett tryggere alternativ for alle som kan g\u00e5. Videre p\u00e5peker s\u00f8ker at det er gjennomf\u00f8rt en omfattende prosess med eier (klager) av B\u00f8hmergaten 22 med m\u00e5l om \u00e5 komme frem til en l\u00f8sning som ivaretar hennes \u00f8nsker og behov. Utarbeidede alternativer f\u00f8lger vedlagt s\u00f8kers tilsvar til klagen, se vedlagt dokument Tilsvar datert 06.09.2023 side 3 til 8. Det vises til tilsvaret i sin helhet. Fagetatens vurdering og anbefaling: Plan- og bygningsetaten som fagetat opprettholder tillatelse til oms\u00f8kte trapp. Fagetaten viser til at trappen, som bygges p\u00e5 kommunal gangvei, gir enn mer sikker l\u00f8sning enn dagens situasjon. Trappen vurderes \u00e5 ha st\u00f8rre fordeler for allmennheten og B\u00f8hmergaten 22. Fagetaten har forst\u00e5else for klagers \u00f8nske om trinnfri atkomst, og viser til arbeidet med alternativ l\u00f8sning som beskrevet i s\u00f8kers tilsvar til klagen. For fagetaten fremst\u00e5r alternativene som gode tilbud for klager med tanke p\u00e5 \u00e5 etablere trinnfri atkomst til eiendommen. Fagetaten viser ellers til at trappen inng\u00e5r i plan av 2021, og er regulert som offentlig gangvei. Fagetaten er av den oppfatning at reguleringsform\u00e5let naturligvis omfatter trapp n\u00e5r det er behov for det i bratte omr\u00e5der. Tiltaket isolert sett er dermed ikke avhengig av dispensasjon(er). Det vises til vedlagt fagnotat datert 13.09.2023 i sin helhet. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i mottatt s\u00f8knad og sakens dokumenter ellers, og er kommet til at klagen ikke kan tas til f\u00f8lge. Byr\u00e5det viser i hovedsak til at Brochbakken er regulert til offentlig gangvei, og at det grunnet stigningsforholdene verken er trygt eller hensiktsmessig \u00e5 opparbeide annet enn trapp med h\u00e5ndlist. Stigningsforholdene er dermed til hinder for \u00e5 etablere en gangvei i Brochbakken som er universelt utformet. Dagens situasjon gir utrygge gangforhold, s\u00e6rlig p\u00e5 vintertid eller i kombinasjon av v\u00e5tt f\u00f8re og grus/sand. Oms\u00f8kte trapp synes derfor \u00e5 v\u00e6re optimal l\u00f8sning for \u00e5 sikre brukervennlighet for folk flest. Det vises ellers fagetatens vurderinger om dette tema og s\u00f8kers tilsvar til klagen. Byr\u00e5det viser likevel forst\u00e5else for klagers behov om trinnfri atkomst til egen eiendom. Byr\u00e5det mener imidlertid at de omfattende prosessene med \u00e5 finne et passende alternativ, p\u00e5 lang vei l\u00f8ser den aktuelle problemstillingen uten \u00e5 g\u00e5 p\u00e5 vesentlig bekostning av klagers eiendomsforhold. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. 2 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 19.07.2023 opprettholdes. Klagen tas ikke til f\u00f8lge. Dato: 5. desember 2023 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat av 13.09.2023 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 19.07.2023 5. Klage datert 01.08.2023 6. Tilsvar datert 06.09.2023 7. Uttale fra Byantikvaren datert 23.06.2023 8. Uttale fra Bymilj\u00f8etaten datert 21.06.2023 9. Uttale fra Bymilj\u00f8etaten datert 26.06.2023 10. Nabomerknader med tilsvar 11. Tegninger 3 "
}