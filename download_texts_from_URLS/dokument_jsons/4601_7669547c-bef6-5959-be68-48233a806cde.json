{
  "dokument_id": "7669547c-bef6-5959-be68-48233a806cde",
  "doc_type": "case_attachment",
  "kommune": 4601,
  "tittel": "Fagnotat datert 30.04.2024",
  "url": "https://bergen.kommune.no/politikere-utvalg/api/fil/bk360/10368617/Fagnotat-datert-30-04-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12462-3 (Arbeidssted) Saksbehandler: Cesilie Engen Tveitev\u00e5g Dato: 30.04.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 136/43/0/0 Drotningsvikveien 131. Klage p\u00e5 tillatelse. Bolig 2 Hvem klager? Statens vegvesen i brev datert 09.04.2024. Tiltaket Det er s\u00f8kt om oppf\u00f8ring av enebolig, bolig 2, BRA 175 m2. Byr\u00e5den ga den 17.03.2024 rammetillatelse til oppf\u00f8ring av ny enebolig Vedtaket (Bolig 2, BRA 175 m2). Det er gitt dispensasjon fra KPA2018 \u00a7 26.5.2 om vesentlig nybygging, jf. pbl. \u00a7 19-2. KPA2018 viser eiendommen innenfor \u00d8vrig byggesone (98,1%), Gr\u00f8nnstruktur (1,9%) og innenfor hensynssonene H220_3 Vei st\u00f8y-gul sone og H220_1 Flyst\u00f8y gul sone. Eiendommen omfattes ogs\u00e5 av Planstatus reguleringsplan med ID 7660000 og er regulert til Frittliggende sm\u00e5husbebyggelse. En liten del av eiendommen (7,7%) omfattes av reguleringsplan med ID 62990000 og er regulert til Samferdselsanlegg og teknisk infrastruktur. Statens vegvesen sin uttalelse m\u00e5 vektlegges tungt ved vurderingen av om det kan gis dispensasjon fra KPA 2018 \u00a7 26.5.1. Vilk\u00e5rene for \u00e5 Klagegrunner innvilge slik dispensasjon er ikke oppfylt etter pbl. \u00a7 19-2. Det anf\u00f8res ogs\u00e5 at det foreligger saksbehandlingsfeil fra kommunens side som har hatt virkning p\u00e5 klagesakens utfall. Behov for ytterligere Ingen. saksbehandling ved eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken m\u00e5 ses i sammenheng med KLAGE-2024/12444, KLAGE-2024/12463, KLAGE- 2024/12464, KLAGE-2024/12465, KLAGE-2024/12466, KLAGE-2024/12467, KLAGE- 2024/12468 og KLAGE-2024/12469. Sakene gjelder til tillatelser til oppf\u00f8ring av 8 eneboliger og uteoppholdsarealer. Det ble den 13.10.2023 gitt avslag p\u00e5 s\u00f8knad om oppf\u00f8ring av en enebolig p\u00e5 175 m2 BRA. Plan- og bygningsetaten vurderte at vilk\u00e5rene for \u00e5 gi dispensasjon fra KPA2018 \u00a7 26.5.1 ikke var oppfylt. I tillegg til dette vurderte etaten at tiltaket ikke oppfylte kravet til visuelle kvaliteter i pbl. \u00a7 29-2. Backer Bolig AS ved Ane Ottesen p\u00e5klagde vedtaket i brev datert 24.10.2023, med suppleringer 15.11.2023. I klageomgangen vurderte fagetaten at tiltaket oppfylte krav til visuelle kvaliteter, men fastholdt dispensasjonsvurderingen. Klagesaken ble behandlet av byr\u00e5d for byutvikling den 17.03.2024 under sak 2023/256748 og det ble fattet f\u00f8lgende vedtak: Saksnummer KLAGE-2024/12462 Side 2 av 7 Underretning om byr\u00e5dens vedtak ble sendt ut den 20.03.2024 og p\u00e5klaget av Statens vegvesen (SVV) den 09.04.2024. I forbindelse med den innkomne klagen ble det den 10.04.2024 sendt ut brev med bekreftelse p\u00e5 mottatt klage hvor tiltakshaver og ansvarlig s\u00f8ker var satt som kopimottakere. De kom med tilsvar den 23.04.2024. 1.2. Opplysninger av vesentlig betydning for behandling av klagen Det er opplyst om at tiltaket er nabovarslet etter reglene i pbl. \u00a7 21-3 og det er mottatt merknad fra gnr./bnr. 136/319 (Rune Steffensen), 136/450 (Randi Slettbakk) og 136/456 (Liv Berit Pilskog). Merknadene g\u00e5r i hovedsak p\u00e5 \u00f8kning av trafikk p\u00e5 tilkomstvei, fremtidig vedlikehold av denne med \u00f8kt trafikk/slitasje, samt fare for steinras fra skrent i \u00f8st for\u00e5rsaket av eventuelle rystelser knyttet til grunnarbeid p\u00e5 eiendommen. Det er ogs\u00e5 kommentert plassering av renovasjon (s\u00f8ppelspann) og ulemper dette vil gi med en altfor tett plassering mot 136/450. Det stilles ogs\u00e5 spm. om n\u00e5r en kan forvente oppstart og n\u00e5r prosjektet antas ferdigstilt, samt hvordan prosjektet vil p\u00e5virke naboer under byggeprosessen. S\u00f8ker har kommentert: \u00abDet vil etableres bom i veien for \u00e5 ivareta bilfritt tun ved de nye boligene, Nedre Stiaberget 35 (136/450) vil beholde sin avkj\u00f8rsel og del av vei som eksisterende. Renovasjon er hentepunkt og ikke lagringspunkt, sjenanse og lukt vil derfor v\u00e6re minimal. Plassering er revurdert og er gjort med tanke p\u00e5 tilkomst for renovasjonsbil. Vedlikehold vil avtales n\u00e6rmere, og beboere kan f\u00e5 disponere egen parkering under byggeperioden.\u00bb Det er innhentet uttalelse fra Statens vegvesen datert 08.08.2023. De vurderer at det ikke er grunnlag for \u00e5 gi dispensasjon fra kommuneplanens \u00a7 26.5.1. De oppfordrer kommunen til \u00e5 vurdere om det er behov for \u00e5 stille krav om ny plan, jf. \u00a7 14-4, 5. ledd. Det vises til at deler av eiendommen ligger i omr\u00e5de for reguleringsplanen for Sotrasambandet, og skal brukes i forbindelse med anleggsarbeidet i Drotningsvik. Arealet er n\u00f8dvendig for at anleggstrafikken skal kunne fungere s\u00e5 problemfritt og effektivt som mulig. Saksnummer KLAGE-2024/12462 Side 3 av 7 Det er til slutt vist til at utbygging p\u00e5 den aktuelle tomten medf\u00f8rer \u00f8kt trafikk lokalt og p\u00e5 den overbelastede Rv555 som har n\u00e5dd sitt trafikale metningspunkt. S\u00e5 lenge arbeidet med Sotrasambandet p\u00e5g\u00e5r mener Statens vegvesen at det ikke m\u00e5 komme mer trafikk ut p\u00e5 denne veien. Det vises til at \u00f8kt trafikk er negativt for trafikksikkerheten i omr\u00e5det og vil bidra til \u00e5 forverre framkommeligheten for n\u00f8detatene i Bergen vest og \u00d8ygarden kommune. Vestland fylkeskommune, som vurderer s\u00f8knaden med tanke p\u00e5 trafikksikkerhet og fremkommelighet p\u00e5 fylkesveinettet, uttalte den 21.07.2023 at krysset mellom fylkesvei og kommunal vei m\u00e5 utarbeides i samsvar med reguleringsplanen for Sotrasambandet for \u00e5 ikke skape kapasitetsutfordringer dersom det skal bygges ut nye eneboliger p\u00e5 eiendommen. Det vises til at det oms\u00f8kte prosjektet vil f\u00f8re til ytterligere \u00f8kning av trafikk som vil gi ytterligere og vesentlige utfordringer for trafikksikkerheten p\u00e5 Rv555. Fylkeskommunen mener at tiltaket er s\u00e5 omfattende at det utl\u00f8ser krav om detaljregulering etter KPA 2018 punk 3.1 og frar\u00e5der \u00e5 gi dispensasjon til tiltaket uten at det gjennomf\u00f8res detaljregulering av omr\u00e5det. Bymilj\u00f8etaten ved Veiforvaltningsseksjonen har den 02.08.2023 kommet med en uttalelse i saken. De vurderer tiltakets konsekvenser i tilknytning til eller i n\u00e6rheten av kommunal vei. De viser til at tiltaket vil medf\u00f8re b\u00e5de \u00f8kt biltrafikk, men ogs\u00e5 \u00f8kt antall myke trafikanter i omr\u00e5det. Det er vist til at trafikk\u00f8kningen vil utfordre m\u00e5let om nullvisjonen og strider med anbefalingene i G\u00e5strategien til Bergen kommune. Trafikk\u00f8kningen strider ogs\u00e5 med nullvekstm\u00e5let, som er vedtatt som del av kommuneplanen og Milj\u00f8l\u00f8ftet. Det vises ogs\u00e5 til Statens vegvesen sin uttalelse og at \u00f8kt trafikk kan p\u00e5virke de eksisterende trafikale utfordringene s\u00e6rlig knyttet til n\u00f8detatene i Bergen vest og \u00d8ygarden kommune. Det er videre vist til at renovasjonteknisk plan (RTP) ikke er vedlagt s\u00f8knad om uttalelse fra Bergen kommune og hvis inntegnet sporingskurve i situasjonsplanen er ment for renovasjonsbil er det en helt uaktuell og trafikkfarlig l\u00f8sning for avfallsh\u00e5ndtering p\u00e5 eiendommen. Bymilj\u00f8etaten ved seksjon for natur- og milj\u00f8forvaltning, som vurderer tiltakets konsekvenser for interesser knyttet til natur, biologisk mangfold, landskap og friluftsliv, har uttalt at eiendommen har gr\u00f8ntfaglige kvaliteter. De viser til at eiendommen fungerer som en gr\u00f8nn lunge i et ellers bebygd omr\u00e5de. Samlet sett viser Bymilj\u00f8etaten til at tiltaket vil beslaglegge et st\u00f8rre gr\u00f8ntareal med naturlig vegetasjon. Dette vil erstattes med harde overflater og opparbeidet hageareal uten verdi for det biologiske mangfoldet. De vurderer at dette er uheldig i et omr\u00e5de med stor utbyggingspress p\u00e5 de f\u00e5 gjenv\u00e6rende gr\u00f8ntomr\u00e5dene, eksempelvis skal Stiavatnet tilgrensende mot s\u00f8r fylles ut. De skriver videre at b\u00e5de den nylig vedtatte Naturstrategien og Gr\u00f8nn strategi - Klimastrategi for Bergen legger f\u00f8ringer for arealn\u00f8ytralitet i byutviklingen. Vi viser ellers til de vedlagte uttalelsene i sin helhet. Saksnummer KLAGE-2024/12462 Side 4 av 7 2. Om klagen 2.1 Klage SVV mener at vedtaket ikke oppfyller forvaltningslovens krav til korrekt saksbehandling og at det foreligger en saksbehandlingsfeil, jf. forvaltningsloven (fvl.) \u00a7 41 og pbl. \u00a7 1-9. SVV viser til at de ikke har mottatt administrativt vedtak eller orientering om klagesak fra Bergen kommune til tross for at de ba om \u00e5 f\u00e5 oversendt vedtak til klagevurdering. De mener dette er en saksbehandlingsfeil etter fvl. \u00a7\u00a7 27 og 33. SVV er videre kritiske til at det er gitt byggetillatelse for etablering av 8 eneboliger med parkering samtidig som bygging av Sotrasambandet p\u00e5g\u00e5r. De vurderer at vilk\u00e5rene i pbl. \u00a7 19-2 ikke er oppfylt. De viser til at en dispensasjon for etablering av 8 enheter p\u00e5 eiendommen vil komme direkte i konflikt med de nasjonale interesser som knytter seg til behovet for realisering av riksveiprosjektet Sotrasambandet, med risiko for merkostnader og forsinkelser. De anf\u00f8rer at det ikke er synliggjort at fordelene tiltakshaver oppn\u00e5r vil v\u00e6re klart st\u00f8rre enn de samfunnsmessige ulempene som er knyttet til parallell privat anleggsvirksomhet og \u00f8kning av persontrafikken p\u00e5 tross av manglende kapasitet p\u00e5 riksveinettet. SVV mener at dersom det skal gis en dispensasjon m\u00e5 det v\u00e6re en forutsetning at administrasjonens rammetillatelse har med seg et vilk\u00e5r om at det ikke kan gis igangsetting for noen av byggetiltakene f\u00f8r SVV sitt arbeid i omr\u00e5det er avsluttet og SVV ved Sotrasambandet skriftlig har bekreftet at tiltaket ikke vil v\u00e6re til hinder for veiprosjektets anleggsgjennomf\u00f8ring. De mener at dette vilk\u00e5ret vil kunne bidra til \u00e5 minimere boligenes p\u00e5virkning av dagens trafikale utfordringer p\u00e5 Rv555. De forst\u00e5r det slik at kommunen er av den oppfatning at tiltaket isolert sett kan oppfattes som \u00abmindre vesentlig utbygging\u00bb og bemerker at tillatelser i slike saker har sine trafikale og samfunnsmessige utfordringer. SVV mener at tillatelsen som er gitt medf\u00f8rer store praktiske og \u00f8konomiske utfordringer all den tid Sotrasambandet fortsatt er under bygging. De vurderer at ethvert tiltak som medf\u00f8rer forsinkelser i det utfordrende arbeidet for Sotrasambandet, vil kunne v\u00e6re kostnadsdrivende for prosjektet. De mener nasjonale interesser knyttet til Sotrasambandet m\u00e5 prioriteres fremfor andre mindre prosjekt. \u00c5 \u00e5pne for mer trafikk hvor det allerede er overbelastet vil f\u00f8re til lengre k\u00f8er, noe som igjen vil gi lengre byggetid og \u00f8kte kostnader. SVV peker ogs\u00e5 p\u00e5 samfunnssikkerheten som allerede er utfordret p\u00e5 denne veien. Situasjonen er utfordrende for utrykningsetatene og vil bli ytterligere forverret n\u00e5r kommunen tillater utbygging. Vi viser ellers til klagen fra SVV som i sin helhet som er vedlagt. 2.2 Kommentar til klage Backer Bolig AS ved Anita Nys\u00e6ther Kristiansen kom med tilsvar til klagen den 23.04.2024. De oppfatter at SVV er positivt innstilt til boligbygging p\u00e5 eiendommen, men at klagen g\u00e5r ut Saksnummer KLAGE-2024/12462 Side 5 av 7 p\u00e5 at det i rammetillatelsen m\u00e5 settes vilk\u00e5r om at det ikke kan gis igangsetting for noen av byggetiltakene f\u00f8r SVV er ferdige med sitt arbeid i omr\u00e5det. Tiltakshaver kan ikke se at det er grunnlag for et slikt vilk\u00e5r. De er uenig i SVV sin omtale av prosjektet, og mener at dette ikke er et stort byggeprosjekt som kan sette nasjonale og regionale interesser i fare. Det vises ogs\u00e5 til at det ikke er etablert bygge- og deleforbud i omr\u00e5det. Prosjektet vil kun medf\u00f8re en marginal \u00f8kning i \u00c5DT. Etablering av ytterligere 7 boenheter vil f\u00f8re til en \u00f8kning p\u00e5 24,5 \u00c5DT, med 3,5 turer per bolig som utgangspunkt. Den prosentvise \u00f8kningen p\u00e5 Rv. 555 vil utgj\u00f8re ca. 0,08%. Tidligere tentativ oppstart med grunnarbeider i desember 2024 er ikke lengre realistisk. P\u00e5 n\u00e5v\u00e6rende tidspunkt er det ikke realistisk at grunnarbeider kan starte opp f\u00f8r tidligst mot slutten av f\u00f8rste kvartal 2025. P\u00e5 dette tidspunktet vil arbeid med utfylling av Stiavatnet v\u00e6re ferdigstilt. Ansl\u00e5tt personell p\u00e5 byggeplassen er ogs\u00e5 begrenset og det vil v\u00e6re mulig \u00e5 deponere overskuddsmasser p\u00e5 egen tomt. Uansett vil prosjektets p\u00e5virkning v\u00e6re s\u00e5 marginal at arbeidet kan foreg\u00e5 parallelt med Sotrasambandets arbeider. Til slutt vises det til at det er sentralt at arbeid i Drotningsvikveien med tilh\u00f8rende gang- og sykkelvei m\u00e5 v\u00e6re ferdig opparbeidet f\u00f8r anleggsstart p\u00e5 nye Sotra Bru, jf. reguleringsplan Laksev\u00e5g, gnr. 124 bnr. 472 m.fl. Rv.555 Sotrasambandet, parsell Fjell kommunegrense \u2013 Storavatnet og bestemmelsen i \u00a7 3.3 Slik de ser det inneb\u00e6rer rekkef\u00f8lgekravet at arbeidene i Drotningsvikveien vil v\u00e6re ferdigstilt og tatt i bruk p\u00e5 tidspunktet oms\u00f8kte boliger er ferdigstilt for innflytting. Ogs\u00e5 n\u00e5r det er gitt dispensasjon fra nevnte krav frem til oktober 2024. 3. Vurdering av klagen Klager viser for det f\u00f8rste til at de ikke har f\u00e5tt underretning om vedtaket etter bestemmelsen i forvaltningsloven \u00a7 27. Det ser ut til at SVV ikke er lagt til som kopimottaker av vedtaket og vi vurderer at dette kan skyldes at det ikke ble gitt tillatelse til oms\u00f8kt tiltak. Vi finner uansett at det ikke har \u00abvirket bestemmende p\u00e5 vedtakets innhold\u00bb at SVV ikke mottok orientering om at tiltaket ble avsl\u00e5tt i vedtak datert 13.10.2023. Fagetaten har ikke rutiner for \u00e5 sende orientering om klager p\u00e5 avslag til SVV selv om de har kommet med uttalelse i saken. P\u00e5 lik linje som ved orientering om vedtak vurderer vi at manglende orientering ikke har \u00abvirket bestemmende p\u00e5 vedtakets innhold\u00bb etter fvl. \u00a7 41. Vi vektlegger ogs\u00e5 at SVVs uttalelse har v\u00e6rt inkludert under hele saksgangen b\u00e5de ved opprinnelig avslag, ved klagesaksbehandling og i tillatelsen fra byr\u00e5d for byutvikling. Etter v\u00e5r vurdering er det uansett tilstrekkelig at det har blitt oversendt kopi av byr\u00e5dens vedtak slik at SVV fikk saken til klagevurdering slik de forespurte. Det vises ellers til at saken har v\u00e6rt gjenstand for behandling tidligere og det er ikke kommet frem nye momenter av vesentlig betydning. SVV har kommet med uttalelse i forbindelse med s\u00f8knaden om tiltaket hvor de ogs\u00e5 fremmet sin bekymring knyttet til trafikale utfordringer, Saksnummer KLAGE-2024/12462 Side 6 av 7 dette er kommentert b\u00e5de ved s\u00f8knad og tidligere klage. Det vises ellers til de vurderingene som er gjort i fagnotat datert 13.12.2023. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Flyfoto 5. Kommentarer til klage datert 23.04.2024 6. Klage datert 09.04.2024 7. Byr\u00e5dens fullmaktvedtak datert 17.03.2024 8. Fagnotat datert 13.12.2023 9. Klage med suppleringer datert 24.10.2023 og 15.11.2023 10. Avslag datert 13.10.2023 11. Uttalelse fra Vestland fylkeskommune datert 21.07.2023 12. Uttalelse fra Bymilj\u00f8etaten datert 02.08.2023 13. Uttalelse fra Statens vegvesen datert 08.08.2023 14. Uttalelse fra Statsforvalteren i Vestland datert 14.08.2023 15. S\u00f8knad mottatt 22.06.2023 16. Nabomerknader 17. Tegninger Saksnummer KLAGE-2024/12462 Side 7 av 7 "
}