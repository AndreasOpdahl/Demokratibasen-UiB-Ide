{
  "dokument_id": "c934e06f-078a-5853-9b6b-7565cb3ed9dd",
  "doc_type": "case_presentation",
  "kommune": 5501,
  "tittel": "Studentutvalg 2023-2027 ",
  "url": "https://innsyn.tromso.kommune.no/application/getMoteDokument?dokid=2001541810",
  "tekst": "Arkivsaksnr. 23/19759-1 Saksbehandler Jonas Torgersen Saksgang M\u00f8tedato Kommunestyret 20.12.2023 Formannskapet 12.12.2023 Studentutvalg 2023-2027 Kommunedirekt\u00f8rens innstilling til vedtak: Alternativ 1: Studentutvalget legges ned som utvalg og det opprettes et samarbeidsforum som forankres i en avtale mellom partene. Alternativ 2: Studentutvalget videref\u00f8res som utvalg. \u00a7 2 andre avsnitt i Troms\u00f8 kommunes reglement for studentutvalget endres til: F\u00f8lgende studentorganisasjoner kan foresl\u00e5 medlemmer. Mari Enoksen Hult Gry Dons Konstitutert kommunedirekt\u00f8r Konstituert direkt\u00f8r for organisasjon 1 Hva saken gjelder Kommunestyret skal ta stilling til hvordan man \u00f8nsker involvering, og samarbeid med, studentmilj\u00f8ene. Man har i forrige periode hatt et studentutvalg med et reglement som er i strid med kommunelovens bestemmelser om valgbarhet jf. \u00a7 7-2, og det b\u00f8r ikke velges et studentutvalg som er i strid med kommuneloven. Saksutredning I studentutvalgets reglement tildeles enkelte studentorganisasjoner representasjon i utvalget. Organisasjoner er ikke valgbare, og det m\u00e5 velges personer til utvalget. Valget kan ikke delegeres, og m\u00e5 velges av kommunestyret. Det f\u00f8lger at administrasjonen ikke kan sikre at personene er valgbare siden representasjonen tildeles organisasjoner. I Troms\u00f8 kommunes reglement for studentutvalget fremkommer det at studentene skal representeres p\u00e5 f\u00f8lgende m\u00e5te: \u2022 To representanter fra arbeidsutvalget til Studentparlamentet. \u2022 President i Studentsamfunnet Driv \u2022 Leder av Troms\u00f8studentenes idrettsforening (TSI) Kommunestyret skal velge representanter i studentutvalget. Hvis man \u00f8nsker studentutvalget som et folkevalgt utvalg, s\u00e5 m\u00e5 kommunestyret velge alle medlemmene, men man kan be studentorganisasjonene foresl\u00e5 medlemmer slik man gj\u00f8r til r\u00e5dene. Politisk sekretariat har gjennomf\u00f8rt innspillsm\u00f8te med studentutvalget, og diskutert alternative samarbeidsformer. Basert p\u00e5 tilbakemeldingene i m\u00f8tet kan det v\u00e6re hensiktsmessig \u00e5 opprette et samarbeidsforum med representasjon fra kommunestyret, kommunens administrasjon, studentmilj\u00f8et, UiT \u2013 Norges arktiske universitet, og Norges arktiske studentsamskipnad. En slik samarbeidsform har blant annet blitt benyttet i politir\u00e5det. Det ble trukket frem i innspillsm\u00f8tet at det kan v\u00e6re nyttig med samarbeid med fylkeskommunen. Med bakgrunn i innspillsm\u00f8tet har kommunedirekt\u00f8ren lagt frem to alternativer. Konklusjon Vedtakskompetanse Kommunestyret. 2 Vedlegg 3 "
}