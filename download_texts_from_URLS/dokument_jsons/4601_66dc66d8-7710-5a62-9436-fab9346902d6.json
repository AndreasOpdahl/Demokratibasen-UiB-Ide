{
  "dokument_id": "66dc66d8-7710-5a62-9436-fab9346902d6",
  "doc_type": "case_presentation",
  "kommune": 4601,
  "tittel": "Budsjett 2025",
  "url": "https://bergen.kommune.no/politikere-utvalg/api/fil/bk360/9757175/Framstilling-Budsjett-2025",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-11 Saksbehandler: Ragnhild Hvoslef Kr\u00fcger Budsjett 2025 Hva saken gjelder: Arbeidet med budsjettet er i gang i byr\u00e5dsavdelingene og det er fornuftig at ogs\u00e5 r\u00e5dene begynner sitt budsjettarbeid. I denne saken legges det opp til en innledende diskusjon om hva KRPF vil be byr\u00e5det om \u00e5 prioritere i budsjettet for 2025. Mer informasjon om budsjettarbeid i kommunen og om budsjett 2024 ligger her Bergen kommune - Budsjett 2024 Forslag til vedtak: Saken legges frem til diskusjon, uten forslag til vedtak Dato: 31. januar 2024 Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. 1 Saksframstilling: I 2023 m\u00f8tte r\u00e5dslederne til et m\u00f8te med byr\u00e5det i juni. Leder for KRPF la da frem f\u00f8lgende prioriteringer fra r\u00e5det * \u00d8ke antallet fysioterapeuter med driftstilskudd * F\u00f8lge opp plan for universell utforming med en person/funksjon som kan ha ansvar for oppf\u00f8lgingen En koordinator for universell utforming i hele kommunen * \u00d8ke budsjettet til KRPF med 100 000 kr Etter at budsjettet var lagt frem i september sendte KRPF f\u00f8lgende innspill til utvalgene/bystyret: Til utvalg for finans, kultur og n\u00e6ring Forslag til vedtak: 1. Ekstrabevilgningen p\u00e5 i overkant av 6 millioner kroner til aktivitetskort videref\u00f8res ogs\u00e5 i 2024. Forslaget votert over, men ikke vedtatt I byr\u00e5dets ekstrainnstilling ble summen tatt inn i budsjettforslaget 2. KRPFs budsjett styrkes med 100 000 kroner. Forslaget votert over, men ikke vedtatt Begrunnelse for forslag: 1. 12 \u2013 Kultur: Det er en sterk reduksjon i midler til aktivitetskort for 2024 da det i 2023 ble bevilget over 6 millioner kroner ekstra til aktivitetskort som en engangsbevilgning. Denne engangsbevilgningen er trukket ut i 2024. Med tanke p\u00e5 at vi fremdeles lever i en \u00abdyrtid\u00bb der alle har \u00f8kte utgifter til livsopphold b\u00f8r denne engangsbevilgningen ogs\u00e5 videref\u00f8res i 2024. 2. 15 \u2013 Bystyrets organer og administrasjon: I tabellen Fordeling p\u00e5 tjeneste er det en liten \u00f8kning til KRPF. R\u00e5det har mange saker og mange foresp\u00f8rsler om \u00e5 stille opp i kommunale arbeidsgrupper og innspillsdager og dekker ett mye st\u00f8rre omr\u00e5de enn b\u00e5de eldrer\u00e5det og ungdomsr\u00e5det. Midlene til KRPF b\u00f8r derfor \u00f8kes med 100 000 kr sammenlignet med fjor\u00e5rets budsjett. Til utvalg for helse og sosial Forslag til vedtak: 1. Fysio- og ergoterapitjenesten i Bergen utvides med minst to stillinger i hver av de to kategoriene. 2. Tilskuddet p\u00e5 900 000 kr som TV Bra fikk i 2023 videref\u00f8res i 2024. Forslaget ble votert over, men ikke vedtatt Begrunnelse for forslag / merknader: 2 1. 05B \u2013 Behandling og rehabilitering: I tabellen fordeling p\u00e5 hovedart er det en nedgang i ergoterapitjenesten fra regnskapet i 2022 til budsjettet for 2024 som forklares med omorganisering. Vi vet i dag at det er lange ventelister p\u00e5 ergo- og fysioterapitjenester i Bergen kommune. Denne posten burde derfor heller styrkes enn reduseres. Videre i tabellen er det ogs\u00e5 en reduksjon i de samme periodene i tildeling til formidling av tekniske hjelpemidler. Med tanke p\u00e5 at Bergen kommune ogs\u00e5 m\u00e5 benytte mer velferdsteknologi for \u00e5 f\u00e5 kabalen til \u00e5 g\u00e5 opp er det merkelig at det budsjetteres med lavere kostnad til hjelpemidler i 2025 enn 2024. I samme tabell er det ogs\u00e5 en nedgang i antall voksne med ergoterapitjenester. Dette er bekymringsverdig n\u00e5r vi vet at det er mange voksne som ikke f\u00e5r den hjelpen de trenger og det er lang ventetid for \u00e5 f\u00e5 hjelp. I tillegg samsvarer det ikke med trenden der en ser en \u00f8kning fra 2021 til 2022. Det er pr. dags dato \u00f8kende ventelister b\u00e5de i forhold til fysioterapi og ergoterapi, for eksempel er det minst fem m\u00e5neders ventetid p\u00e5 vurdering for \u00e5 f\u00e5 hjelpemiddel. Dette er en sterk \u00f8kning i forhold til bare for noen f\u00e5 \u00e5r siden. 2. Tilskudd TV BRA f\u00e5r ikke noe tilskudd i 2024, dette er begrunnet med at de er en landsdekkende kanal som b\u00f8r f\u00e5 st\u00f8tte fra Stortinget. KRPF finner det merkelig at kommune ikke \u00f8nsker \u00e5 st\u00f8tte et slikt tiltak som har sitt utspring og sin base i Bergen og p\u00e5 den m\u00e5ten verdsette den jobben personer med utviklingshemming gj\u00f8r. 3 "
}