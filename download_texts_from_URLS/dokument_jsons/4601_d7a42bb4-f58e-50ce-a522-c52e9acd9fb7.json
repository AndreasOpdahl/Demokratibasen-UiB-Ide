{
  "dokument_id": "d7a42bb4-f58e-50ce-a522-c52e9acd9fb7",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr 39 fra Eline Aresdatter Haakestad (MDG) til finansbyr\u00e5den ang\u00e5ende oversikt over enkeltplaner og gjeldende kommunal planstrategi - Utvalg for finans, n\u00e6ring og kultur",
  "url": "https://bergen.kommune.no/politikere-utvalg/api/fil/bk360/10398423/Svar-pa-skriftlig-sporsmal-nr-39-fra-Eline-Aresdatter-Haakestad-MDG-til-finansbyraden-angaende-oversikt-over-enkeltplaner-og-gjeldende-kommunal-planstrategi-Utvalg-for-finans-naering-og-kultur",
  "tekst": " BFIN - Seksjon for administrasjon Til Intern korrespondanse Bystyrets kontor V\u00e5r referanse: 2024/71651-3 Saksbehandler: Ingvild Kvilekval Fra Dato: 10. mai 2024 Byr\u00e5d for finans Svar p\u00e5 skriftlig sp\u00f8rsm\u00e5l nr 39 fra Eline Aresdatter Haakestad (MDG) til finansbyr\u00e5den ang\u00e5ende oversikt over enkeltplaner og gjeldende kommunal planstrategi - Utvalg for finans, n\u00e6ring og kultur \u00abRepresentanten Eline Aresdatter Haakestad (MDG) har 25.04.24 sendt inn f\u00f8lgende skriftlige sp\u00f8rsm\u00e5l: \u00abBakgrunn: If\u00f8lge saken \u201cByr\u00e5dets arbeid med ny kommuneplan og kommunal planstrategi\u201d skal det ikke legges frem noen oversikt over enkeltplaner som skal videref\u00f8res, revideres/rulleres, utg\u00e5r, p\u00e5g\u00e5r eller blir startet opp i perioden: Fra saken: \u201cDet legges ikke opp til at det gjennom behandlingen av planstrategien skal ta stilling til alle enkeltplaner som skal revideres i valgperioden, siden bystyrets vedtak av ny KPS skal gi sentrale f\u00f8ringer for planleggingen.\u201d Representanten ber om en oversikt over alle planer jamf\u00f8r gjeldende planstrategi som ligger under byr\u00e5dens ansvar. Representanten ber om at status p\u00e5 planene, ref. sp\u00f8rsm\u00e5let over, inkluderes i svaret.\u00bb Svar fra byr\u00e5den: For oversikt over alle planer som ligger under byr\u00e5dens ansvar, vises det til at Bergen kommune har en oversikt over gjeldende tematiske samfunnsplaner i Bergen kommune, sortert etter byr\u00e5dsavdeling. Oversikten viser gjeldende planer, og sett opp mot planstrategi 2019 - 2023 kan det informeres om f\u00f8lgende status p\u00e5 planer etc som var varslet fremmet eller rullert. N\u00e5r det gjelder eiendomsstrategi og etisk standard, har det v\u00e6rt varslet at dette var saker som skulle legges frem v\u00e5ren 2024. Disse vil likevel ikke bli behandlet denne v\u00e5ren. N\u00e5r det gjelder HR- meldingen var det angitt oppstart 2022. Arbeidet med \u00e5 rullere denne ble ikke igangsatt av det tidligere byr\u00e5det, og det er heller ikke avklart n\u00e5r sittende byr\u00e5d vil fremme en slik sak til bystyret. Eivind K. N\u00e6vdal-Bolstad - Byr\u00e5d for finans Dokumentet er godkjent elektronisk. "
}