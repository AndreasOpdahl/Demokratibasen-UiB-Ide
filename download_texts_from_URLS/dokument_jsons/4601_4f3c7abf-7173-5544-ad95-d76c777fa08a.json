{
  "dokument_id": "4f3c7abf-7173-5544-ad95-d76c777fa08a",
  "doc_type": "case_attachment",
  "kommune": 4601,
  "tittel": "Notat vedr\u00f8rende oppf\u00f8lging av tilleggsforslag til bystyrem\u00f8tet 29.04.25 etter innstilling i sak 33/25 fra UHSO 09.04.25",
  "url": "https://bergen.kommune.no/politikere-utvalg/api/fil/bk360/12518374/Notat-vedrorende-oppfolging-av-tilleggsforslag-til-bystyremotet-29-04-25-etter-innstilling-i-sak-33-25-fra-UHSO-09-04-25",
  "tekst": " BEHO \u2013 kommunaldirekt\u00f8rens stab Til Intern korrespondanse Bystyrets kontor v/Elise St\u00f8ver V\u00e5r referanse: 2023/254589-63 Saksbehandler: Marit Hagevik Fra Dato: 24. april 2025 Byr\u00e5dsavdeling for eldre, helse og omsorg Notat vedr\u00f8rende oppf\u00f8lging av tilleggsforslag til bystyrem\u00f8tet 29.04.25 etter innstilling i sak 33/25 fra UHSO 09.04.25 Utvalg for helse og sosial behandlet Statusmelding for tjenester til personer med utviklingshemming 2024 i m\u00f8tet 09.04.2024 sak 33/25 og avga f\u00f8lgende innstilling: \u00ab5. F\u00f8r bystyrebehandlingen leveres det ett notat med 1. Tall p\u00e5 hvor mange som st\u00e5r i boligk\u00f8 og om de planlagte utbyggingene vil fjerne k\u00f8en 2. Tall p\u00e5 s\u00f8kere til dagsenter, hvor mange som f\u00e5r plass og hvor mange som ikke f\u00e5r plass 3. Tall p\u00e5 s\u00f8kere til sommerleir, hvor mange som f\u00e5r plass og hvor mange som ikke f\u00e5r plass 4. Tall p\u00e5 hvor mange som har vedtak om st\u00f8ttekontakt og hvor mange som faktisk f\u00e5r st\u00f8ttekontakt 5. I statusmeldingen for 2025 b\u00f8r disse tallene inkluderes i statusmeldingen\u00bb I det f\u00f8lgende besvares dette punktvis og notatet legges ved Statusmelding for tjenester til personer med utviklingshemming 2024 til behandling i Bergen bystyre 29. april 2025. 1. Tall p\u00e5 hvor mange som st\u00e5r i boligk\u00f8 og om de planlagte utbyggingene vil fjerne k\u00f8en Det er 84 personer med utviklingshemming p\u00e5 venteliste til leilighet i bofellesskap pr 1. april 2025. Ikke alle er i behov for leilighet umiddelbart. Noen har satt \u00f8nske om innflytting flere \u00e5r fram i tid, og enkelte \u00f8nsker bare \u00e5 tilbys spesifikke boligadresser. Ventelisten til bolig m\u00e5 forst\u00e5s dynamisk i det den fortl\u00f8pende, etter hvert som personer i eksisterende k\u00f8 flytter inn i tilbudte leiligheter, tilf\u00f8res nye s\u00f8kere. I perioden 2026-2028 forventes det ferdigstilt 32 nye leiligheter i bofellesskap til m\u00e5lgruppen gjennom boligl\u00f8ftet. Videre vil resterende 10 leiligheter, av totalt 16 som erstatning for Odinsvei bofellesskap, tilbys m\u00e5lgruppen i \u00c5stveittunet 57 \u2013 83 etter hvert som disse fristilles. Likeledes vil resterende 3 leiligheter, av totalt 8 som erstatning for Unnelandsveien bofellesskap, tildeles m\u00e5lgruppen i Professor Dahls gate 32 etter hvert som disse fristilles. Samlet utgj\u00f8r dette 45 leiligheter til m\u00e5lgruppen. Etat for tjenester til utviklingshemmede opplever en st\u00f8rre turnover i eksisterende bofellesskap og dette vil bidra til \u00e5 \u00f8ke boligkapasiteten. Det vil ogs\u00e5 tilbud i ledige ordin\u00e6re kommunale leiligheter bidra til, n\u00e5r dette vurderes forsvarlig og \u00f8nskelig fra beboer/verges side. Oppsummert vil boligl\u00f8ftet, turnover i eksisterende bofellesskap, ledige leiligheter i \u00c5stveittunet 57 \u2013 83, ledige leiligheter i Professor Dahls gate 32, og bruk av ledige ordin\u00e6re kommunale leiligheter bidra til \u00e5 fjerne boligk\u00f8en. Det p\u00e5pekes at gjennomsnittlig ventetid for tilrettelagt bolig for m\u00e5lgruppen er betydelig redusert de siste \u00e5rene. Som vist i tabellen under har ventetiden g\u00e5tt ned fra 1721 dager (4,7 \u00e5r) i 2020 til 785 dager (2,2 \u00e5r) i 2024. Det m\u00e5 tas inn at klargj\u00f8ring av leiligheter erfaringsmessig kan ta noe tid og forklarer deler av ventetiden. 2) Tall p\u00e5 s\u00f8kere til dagsenter, hvor mange som f\u00e5r plass og hvor mange som ikke f\u00e5r plass Det er s\u00e5 langt registrert 5 nye s\u00f8kere med behov for dagsentertilbud h\u00f8sten 2025. Dette tallet forventes \u00e5 \u00f8ke til rundt 20 s\u00f8kere totalt denne h\u00f8sten. Etat for tjenester til utviklingshemmede s\u00f8ker alltid \u00e5 tilby dagsentertilbud til nye s\u00f8kere innenfor vedtatt budsjett. De 5 som har s\u00f8kt vil f\u00e5 et dagsentertilbud. Hvor mange som s\u00f8ker totalt sett i \u00e5r, og hvor mange som vil f\u00e5 innvilget tilbud om dagsenterplass, vil byr\u00e5det m\u00e5tte komme tilbake til. 3) Tall p\u00e5 s\u00f8kere til sommerleir, hvor mange som f\u00e5r plass og hvor mange som ikke f\u00e5r plass Vi har innhentet tall fra byr\u00e5dsavdeling for n\u00e6ring, kultur og idrett, og det er i 2025 satt av midler til at kommunen kan tilby ferieopphold p\u00e5 B\u00f8mlo folkeh\u00f8gskule for 120 voksne personer med utviklingshemming. Det er pr. 14. april 2025 registrert 90 voksne s\u00f8kere til dette ferieoppholdet. Videre er det satt av midler til sommerleir til 30 skoleelever p\u00e5 5-7 klassetrinn ved B\u00f8mlo folkeh\u00f8gskule, og til 54 skoleelever p\u00e5 2. til 4. klassetrinn til Kvamskogen i regi av Aktivt pusterom. Tilbud om sommerleir for skoleelever sendes ut i disse dager og vi har derfor ikke oversikt p\u00e5 antall s\u00f8kere til dette tilbudet p\u00e5 n\u00e5v\u00e6rende tidspunkt. 4) Tall p\u00e5 hvor mange som har vedtak om st\u00f8ttekontakt og hvor mange som faktisk f\u00e5r st\u00f8ttekontakt I 2024 var 537 personer med utviklingshemming som hadde vedtak og tilbud om st\u00f8ttekontakt. Det er pr. 1. april 2025 rundt 50 personer med utviklingshemming med vedtak om st\u00f8ttekontakt uten tilbud. Dette er begrunnet i mangel p\u00e5 egnede (flere er under 18 \u00e5r) st\u00f8ttekontakter. Med hilsen Christine B. Meyer - Byr\u00e5dsleder Marte Joan Monstad \u2013 Byr\u00e5d for eldre helse og omsorg Dokumentet er godkjent elektronisk. "
}