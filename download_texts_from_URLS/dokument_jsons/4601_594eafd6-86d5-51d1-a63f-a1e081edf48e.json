{
  "dokument_id": "594eafd6-86d5-51d1-a63f-a1e081edf48e",
  "doc_type": "case_attachment",
  "kommune": 4601,
  "tittel": "Innspill fra medlemsforeningene - Byr\u00e5dssak om omorganisering av Byarkitekten",
  "url": "https://bergen.kommune.no/politikere-utvalg/api/fil/bk360/10896403/Innspill-fra-medlemsforeningene-Byradssak-om-omorganisering-av-Byarkitekten",
  "tekst": "Tilleggsnotat i forbindelse med den politisk behandling om fremtiden til Klimaetaten og Byarkitekten De tillitsvalgte ber om at man gj\u00f8r sitt ytterste for \u00e5 ivareta de ansatte i Klimaetaten og Byarkitekten. De ansatte i disse to etatene har i lengre tid levd i uvisshet om hva som skjer med arbeidsstedene deres. Vi ber om at den videre prosessen blir mer \u00e5pen og inkluderende enn det den har v\u00e6rt til n\u00e5. Det er viktig \u00e5 ha fokus p\u00e5 det psykososiale arbeidsmilj\u00f8et i forbindelse med endringer og omstillinger. Uro og usikkerhet vil kunne p\u00e5virke arbeidsmilj\u00f8et i en negativ retning. Det er sv\u00e6rt stressende for ansatte \u00e5 f\u00e5 vite nytt om egen arbeidsplass via medieoppslag. Det har ogs\u00e5 v\u00e6rt noen uheldige p\u00e5stander fra ulike politikere om etatene. Vi oppfordrer sterkt til at politikerne baserer utsagn og avgj\u00f8relser p\u00e5 fakta. For \u00e5 sikre et godt faktagrunnlag, ber vi ogs\u00e5 om at ulike l\u00f8sningsalternativer blir vurdert og at det gj\u00f8res en konsekvensutredning av de ulike alternativene. For \u00e5 bevare b\u00e5de de ansattes kompetanse og rollene til etatene, er det viktig \u00e5 finne en l\u00f8sning hvor begge deler blir godt ivaretatt. Spesielt viktig er det \u00e5 ikke splitte opp fagmilj\u00f8ene. En konsekvens av en oppsplitting vil v\u00e6re en forvitring av kompetanse. Bergen kommune b\u00f8r v\u00e6re ledende innenfor de fagfeltene Byarkitekten og Klimaetaten arbeider med. B\u00e5de klima og arkitektur er ogs\u00e5 sterkt vektlagt i Klosterhagen- erkl\u00e6ringen. Begge etatene har h\u00f8stet anerkjennelse b\u00e5de lokalt og nasjonalt. De tillitsvalgtes hovedanliggende er at man i prosessen videre ivaretar de ansattes arbeidsmilj\u00f8, den h\u00f8ye kompetansen de ansatte innehar og funksjonene til de to etatene. P\u00e5 vegne av AFAG, econa Tekna og de andre medlemsforeningene i Akademikerne Tord Magne Brudvik Eivind Andreas Broen Kathrine Falch "
}