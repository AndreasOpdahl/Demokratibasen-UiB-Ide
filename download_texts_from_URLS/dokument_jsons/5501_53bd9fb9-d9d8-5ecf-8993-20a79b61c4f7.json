{
  "dokument_id": "53bd9fb9-d9d8-5ecf-8993-20a79b61c4f7",
  "doc_type": "case_presentation",
  "kommune": 5501,
  "tittel": "Ny forskrift om salgs-, skjenke- og \u00e5pningstider Troms\u00f8 kommune.\nNye retningslinjer for servering-, tobakk og alkohol h\u00e5ndtering i bevillingsperioden 2024 - 2028. ",
  "url": "https://innsyn.tromso.kommune.no/application/getMoteDokument?dokid=2001728714",
  "tekst": "Arkivsaksnr. 24/05047-7 Saksbehandler Nina-Helen Br\u00e6ndeland Saksgang M\u00f8tedato Ungdomsr\u00e5det 04.06.2024 Milj\u00f8-, idrett-, kultur- og 05.06.2024 samfunnsutviklingsutvalget Helse- og velferdsutvalget 05.06.2024 Oppvekst- og utdanningsutvalget 07.06.2024 Formannskapet 11.06.2024 Kommunestyret 18.06.2024 Ny forskrift om salgs-, skjenke- og \u00e5pningstider Troms\u00f8 kommune. Nye retningslinjer for servering-, tobakk og alkohol h\u00e5ndtering i bevillingsperioden 2024 - 2028. Kommunedirekt\u00f8rens innstilling til vedtak: 1. Forskrift om salgs-, skjenke og \u00e5pningstider, Troms\u00f8 kommune vedtas. 2. Retningslinjer for servering-, tobakk og alkoholh\u00e5ndtering i bevillingsperioden 1. oktober 2024 \u2013 30. september 2028 (alkoholpolitisk handlingsplan) vedtas. Stig Tore Johnsen Mette Moh\u00e5g Kommunedirekt\u00f8r Direkt\u00f8r Bymilj\u00f8 1 Hva saken gjelder Endringer i forskriften om salgs-, skjenke og \u00e5pningstider Troms\u00f8 kommune. Nye retningslinjer for servering-, tobakk- og alkoholh\u00e5ndtering i bevillingsperioden 1. oktober 2024 \u2013 30. september 2028. Gjeldende alkoholpolitiske handlingsplan varer til 30. september 2024. Saksutredning Kommunestyret vedtok gjeldene forskrift om salgs-, skjenke- og \u00e5pningstider 26.08.2020 sak 110/20. Endringene i den nye forskriften er: \u2022 \u00a72 nytt punkt 5 \u2013 unntak fra nr. 3 og 4 er 2.juledag (26. desember), da er skjenketiden for alkoholgruppe 1, 2 og 3 til kl.03.00 \u2022 \u00a7 2 nytt punkt 6 - For Troms\u00f8 Lufthavn gjelder f\u00f8lgende: For serveringssteder innenfor sikkerhetssonen gjelder f\u00f8lgende skjenketider: Alkoholholdig drikk gruppe mindre enn 22 volumprosent kl. 06.00-03.00. Alkoholholdig drikk gruppe med 22 volumprosent eller mere kl. 13.00-03.00. \u2022 \u00a7 2 nytt punkt 7 er punkt 5 i gammel forskrift. Endringer \u00a72 punkt 5 har lenge v\u00e6rt et \u00f8nske fra en samlet utelivsbransje i Troms\u00f8 kommune. 26. desember 2023 ble det innvilget utvidet skjenketid denne dagen etter s\u00f8knad fra en samlet bransje, dette gikk problemfritt og administrasjon im\u00f8teser bransjen \u00f8nske om utvidet \u00e5pnings- og skjenketid 26. desember. Endringer \u00a72 punkt 6 har v\u00e6rt et \u00f8nske fra Avinor i Troms\u00f8 om \u00e5 ha samme skjenketider som andre store internasjonale flyplasser, administrasjon im\u00f8teser \u00f8nsker og innstiller p\u00e5 utvidet skjenketid for Troms\u00f8 Lufthavn. Kommunestyret vedtok gjeldende retningslinjer for servering-, tobakk- og alkoholh\u00e5ndtering 26.08.2020 sak 110/20. Endringene i de nye retningslinjene er mer omfattende med tydelige alkoholpolitiske m\u00e5l i kapittel 1. Retningslinjene er Troms\u00f8 kommune sin alkoholpolitiske handlingsplan. Oversikt over innhold: \u2022 Bakgrunn og forankring, Hovedm\u00e5l og delm\u00e5l (Kap. 1). \u2022 Vilk\u00e5r og alminnelige bestemmelser (kap. 2 og 3). \u2022 Serveringsbevilling (kap.4). Hvilke regler som gjelder og hvem som m\u00e5 ha serveringsbevilling i Troms\u00f8 Kommune. \u2022 Salgsbevilling (kap.5). Eget avsnitt om nettsalgsbevilling og krav til utlevering av alkohol i selvbetjente l\u00f8sninger. \u2022 Skjenkebevilling (kap.6). Skjenkebevillinger kan gis til konsepter som har en naturlig sammenheng med bruk av alkohol. Videre en spesifisering av alkoholfrie soner og blandingskonsept. Det \u00e5pnes opp for skjenking av alkoholgruppe 1 og 2 (\u00f8l og vin) for spisesteder som er lokalisert i/p\u00e5 kj\u00f8pesenter. \u2022 Uteservering (kap.7). Her er reglene for uteservering samlet, disse gjelder b\u00e5de for serverings- og skjenkebevillinger. \u2022 Ansvarlig alkoholh\u00e5ndtering (kap.8). Troms\u00f8 kommune har ansvar for \u00e5 holde ansvarlig. vertskapskurs for \u00e5 \u00f8ke kompetansen hos ansatte i salgs- og skjenkebransjen. \u2022 Tobakksbevillinger (kap.9). Hvilke krav som gjelder for de som \u00f8nsker \u00e5 selge tobakk og/ eller tobakkssurrogater. 2 \u2022 Kontroll med salgs- og skjenkesteder samt steder som selger tobakk (kap.10). \u2022 Prikkbelastning (kap.11). \u2022 Inndragning av bevilling (kap.12). Regelverk rundt inndragning av en bevilling. \u2022 Bevillingsperioden (kap.13). Tydeliggj\u00f8relse av en hvor lenge bevillingsperioden for alkohol varer. \u2022 Forskrift om salgs-skjenke og \u00e5pningstider i Troms\u00f8 kommune (kap.14), Forskriften er lagt inn i retningslinjene. \u2022 Ikrafttredelse (kap.15). Tydeliggj\u00f8relse av hvor lenge disse retningslinjene varer. \u2022 Litteraturliste (kap. 16). Svar p\u00e5 h\u00f8ring fra NHO: \u2022 Ansvarligvertskaps kurs \u2013 NHO mener at det er un\u00f8dvendig at styrer og stedfortreder skal ta ansvarligvertskaps kurs i tillegg til kunnskapspr\u00f8ven i alkoholloven, Administrasjon er ikke enig i dette. Kunnskapspr\u00f8ven er lovp\u00e5lagt for styrer og stedfortreder, denne retter seg mot alkoholloven og forskriften, mens ansvarligvertskapskursene har fokus p\u00e5 hvordan h\u00e5ndtere de utfordringene man m\u00f8ter i utelivet samt de lokale retningslinjene. \u2022 NHO mener at Troms\u00f8 kommune skal gi skjenkebevilling til spa- og velv\u00e6resenter og skj\u00f8nnhets- og fris\u00f8rsalonger, dette er ikke administrasjonen enig i. Administrasjonen mener at skjenking av alkohol skal ha en naturlig sammenheng med konseptet som s\u00f8ker om skjenkebevilling. Administrasjonen ser at rene spa og velv\u00e6resenter kan gis skjenkebevilling, etter en individuell vurdering. Mens skj\u00f8nnhet og fris\u00f8rsalonger ser ikke administrasjonen at det har en naturlig sammenheng med alkoholkonsum. \u2022 NHO mener at salgs- og skjenkebevillinger i Troms\u00f8 kommune skal g\u00e5 uten opph\u00f8r, ikke fornyes hvert 4.\u00e5r. Administrasjon er ikke enig i dette og fortsetter med dagens praksis med fornyelse av salgs- og skjenkebevillinger hvert 4.\u00e5r. Gjennom denne prosessen oppdager administrasjonen flere feil og mangler, alt fra steder som driver uten styrer og stedfortreder til endring av salgs- og skjenkeareal. Dette er \u00abfeil\u00bb som administrasjonen fanger opp under fornyelsen. Administrasjon har iht. alkoholloven krav om \u00e5 sjekke vandel p\u00e5 daglig leder, styrer og stedfortreder. Har bevillingshaver alle papirene i orden vil en fornyelse s\u00f8knad ta maks 10 minutter \u00e5 fylle ut. \u2022 Om punktet kommunal skj\u00f8nnsut\u00f8velse skriver NHO at de vil at skj\u00f8nnsvilk\u00e5ret kommunen har om \u00e5 vektlegge antall etablerte skjenkesteder i vurderingen b\u00f8r anvendes sv\u00e6rt varsomt, alternativt fjernes. Administrasjonen vil beholde dette punktet, dette er ikke et punkt som er anvendt, men gir kommunen mulighet til \u00e5 f.eks hindre overetablering i enkelte omr\u00e5det. \u2022 Punktet om vann lett tilgjengelig i lokalet, er administrasjonen enig i tilbakemeldingen om at punktet er for upresist og endrer punktet til mer konkret krav om vann i lokalet. \u2022 NHO mener at ikke skal be om h\u00f8ringsuttalelser fra Mattilsynet og Arbeidstilsynet. Administrasjon ber mattilsynet om h\u00f8ringsuttalelse ved s\u00f8knad om nye serveringssteder, dette for at matsikkerheten skal v\u00e6re ivaretatt. Arbeidstilsynet er en h\u00f8ringsinstans som administrasjonen samarbeider med om blant annet kravet om minstel\u00f8nn, dette er arbeidstilsynet sitt ansvarsomr\u00e5de. kommunen skal bekjempe \u00f8konomisk kriminalitet og vil derfor kunne be om arbeidstilsynet om h\u00f8ringsuttalelser. \u2022 Om punktet alkoholfrie soner er ikke administrasjonen enige i NHO sine innspill. Administrasjonen mener det er viktig \u00e5 verne om barn og unge, og at alkoholfrie soner er viktige i dette hensynet. Alkoholfrie soner omfatter ikke uteserveringer til restauranter som ligger i n\u00e6rheten av alkoholfrie soner. \u2022 Fotballarrangement her \u00f8nsker NHO \u00e5 endre dette til \u00e5 gjelde de tre \u00f8verste niv\u00e5, dette er ikke administrasjon enige i. NHO argumenterer med at dette gjelder TUIL, men av det administrasjon erfarer er det 2 gode lage som kan rykke opp til samme liga som TUIL neste sesong. Administrasjon m\u00e5 se p\u00e5 helheten p\u00e5 hvor mange som kan tillates \u00e5 skjenke under fotballkamper, og ikke vurdere situasjonen til enkelt lag. 3 \u2022 NHO sitt innspill om \u00e5 tillate skjenking p\u00e5 alle idrettsarrangement, ikke bare under fotball, er administrasjonen ikke enig. NFF har \u00e5pnet for skjenking under fotballkamper, kriteriet er at det foreg\u00e5r p\u00e5 et eget omr\u00e5de og ikke p\u00e5 tribune. Administrasjonen mener at idretten skal som hovedregel v\u00e6re en alkoholfri arena, og har derfor laget et regelverk som ivaretar alkoholfrie arrangement med \u00e5 ikke tillate skjenking p\u00e5 andre idrettsarrangement enn de to \u00f8verste niv\u00e5 i norsk fotball og internasjonale kamper. \u2022 NHO sitt innspill om \u00e5 fjerne kravet om blandingskonsept, er ikke administrasjonen enig i. Skjenking av alkohol skal ha en naturlig sammenheng med det konseptet som s\u00f8ker om skjenkebevilling. Blandingskonsept gjelder n\u00e5r cafeer eller skjenkesteder har mer enn et konsept i lokalet. Steder for har blandingskonsept er f.eks Bryggejentene, Svermeri og Backbeat, de har en cafe med salg av varer. Innspill om skjenkebevilling til serveringssteder som ligger i kj\u00f8pesenter Her er det kommet innspill fra NHO, Alti, Olav Thon gruppen, Coop Nord og N\u00e6ringsforeningen i Troms\u00f8regionen. Alle innspillene omhandler de samme punktene, administrasjonen behandler disse innspillene sammen. \u2022 \u00d8nske om \u00e5 fjerne begrensingen med \u00e5 ikke gi alkoholgruppe 3 til skjenkesteder som er lokalisert p\u00e5 kj\u00f8pesenter. Administrasjonen er enige med innspillene og innstiller p\u00e5 at skjenkesteder p\u00e5 kj\u00f8pesenter kan skjenke alkoholgruppe 1, 2 og 3. \u2022 \u00d8nsket om \u00e5 fjerne kravet om egen inngang er administrasjonen ikke enig i. Kravet om egen inngang er for \u00e5 kunne vise gjesten ut en egen inngang og ikke gjennom hele senteret, dette av hensyn til gjesten og de andre bes\u00f8kende p\u00e5 kj\u00f8pesenteret. Om kj\u00f8pesenteret har mulighet til \u00e5 samlokalisere alle spisesteder som \u00f8nsker \u00e5 skjenke alkohol i en egen del av senteret som kan ha egen felles inn- og utgang (som ikke er hovedinngang), kan administrasjon vurdere s\u00e6rskilt om det er en l\u00f8sning som vil v\u00e6re tilfredsstillende. Svar p\u00e5 h\u00f8ring fra N\u00e6ringsforeningen i Troms\u00f8regionen. \u2022 NFTR sitt innspill om \u00e5 gi skjenkebevilling til Troms\u00f8 Alpinpark i hele \u00e5pningstiden er ikke administrasjonen enig i. Troms\u00f8 Alpinpark er en plass som bes\u00f8kes ofte av barn og unge. Administrasjonen \u00f8nsker \u00e5 bevare steder for benyttes av de under 18\u00e5r som alkoholfrie. \u2022 NFTR sitt innspill om at veikroer b\u00f8r tildeles skjenkebevilling er ikke administrasjon enig i. Veikro eller annet etablissement innrettet for trafikk langs veien gis ikke skjenkebevilling da de retter seg mot kj\u00f8rende. \u2022 Punktet om fremkommelighet og uteservering viser NFTR til at Troms\u00f8 kommune har mange trange gater og smale fortau, at kravet om 3 meter fra uteservering til vei b\u00f8r endres er ikke administrasjon enig i. Kravet til avstand er laget med tanke p\u00e5 sikkerheten til de g\u00e5ende. Det skal v\u00e6re plass for \u00e5 trille tur med en tvillingvogn og kunne m\u00f8te andre g\u00e5ende uten at noen m\u00e5 g\u00e5 ut i veibanen. Om vi skal tillate uteservering like langt ut som trappa inn til plassen vil det i praksis ikke kunne innvilges skjenkebevilling til disse plassene da en skjenkebevilling krever inngjerding av skjenkealet og dette vil ta plassen fra g\u00e5ende i allerede trange gater. \u2022 Om NFTR sitt innspill om likebehandling er administrasjon opptatt av og jobber aktivt for \u00e5 opprettholde likebehandling av alle akt\u00f8rer i Troms\u00f8 kommune. Hver kommune er iht. alkoholloven gitt frihet til \u00e5 bestemme sin egen alkoholpolitikk. Med den friheten hver kommune er gitt, vil det kunne forekomme ulikheter p\u00e5 landsbasis. Administrasjonen sin jobb er \u00e5 sikre likebehandling for akt\u00f8rer i Troms\u00f8 kommune. Svar p\u00e5 h\u00f8ring fra Troms politidistrikt. \u2022 Troms politidistrikt har levert kriterier for p\u00e5legg av vakthold p\u00e5 serveringssteder iht. serveringsloven. Tydeliggj\u00f8ring av kravene som stilles til bransjen er bra, det gir likebehandling og gir forutsigbarhet for kravene til bransjen. Kriteriene er satt inn i planen som delm\u00e5l under tiltak: en bransje med trygg og ansvarlig alkoholh\u00e5ndtering. 4 Administrasjonen er takknemlig for at vi har et stort engasjement rundt denne planen og takker for alle innspill. Konklusjon Forskrift om salgs-, skjenke- og \u00e5pningstider anbefales vedtatt Retningslinjer for serverings-, tobakk- og alkoholh\u00e5ndtering er Troms\u00f8 kommune sin alkoholpolitiske handlingsplan, denne har f\u00e5tt en ny del med alkoholpolitiske m\u00e5l. Retningslinjer for serverings-, tobakk- og alkoholh\u00e5ndtering i bevillingsperioden 01.10.2024 \u2013 30.09.2028 anbefales vedtatt. Vedtakskompetanse Kommunestyret Vedlegg H\u00f8ringssvar NHO H\u00f8ringssvar ALTI H\u00f8ringssvar Troms Politidistrikt H\u00f8ringssvar Olav Thon Gruppen H\u00f8ringssvar Coop Nord SA H\u00f8ringssvar N\u00e6ringsforeningen i Troms\u00f8regionen Gjeldende Retningslinjer for servering-, tobakk- og alkoholh\u00e5ndtering i bevillingsperioden 2020- 2024 Gammel forskrift Ny forskrift Nye Retningslinjer for servering-, tobakk- og alkoholh\u00e5ndtering i bevillingsperioden 01.10.2024-20.09.2028 5 "
}