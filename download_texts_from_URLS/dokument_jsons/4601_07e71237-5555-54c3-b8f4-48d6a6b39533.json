{
  "dokument_id": "07e71237-5555-54c3-b8f4-48d6a6b39533",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 39/25, Representantforslag fra Per-Arne Hvidsten Larsen (V) og Joel Ysteb\u00f8 (KrF) vedr. profesjonalisering av Bergen kommunes arbeid med oppnevning av medlemmer til styrer, r\u00e5d og utvalg",
  "url": "https://bergen.kommune.no/politikere-utvalg/api/fil/bk360/12050072/Innstilling-vedtak-Representantforslag-fra-Per-Arne-Hvidsten-Larsen-V-og-Joel-Ystebo-KrF-vedr-profesjonalisering-av-Bergen-kommunes-arbeid-med-oppnevning-av-medlemmer-til-styrer-rad-og-utvalg-",
  "tekst": "Representantforslag fra Per-Arne Hvidsten Larsen (V) og Joel Ysteb\u00f8 (KrF) vedr. profesjonalisering av Bergen kommunes arbeid med oppnevning av medlemmer til styrer, r\u00e5d og utvalg Bergen bystyre behandlet saken i m\u00f8tet 29.01.2025 sak 39/25 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Per-Arne Hvidsten Larsen (V), Anette Strand (H), Eira Vilde Martinsen Garrido (SV), Trond Tystad (BL), Thor Haakon Bakke (MDG), Mailiss Solheim-\u00c5kerblom (R). Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag: Bystyret mener byens \u00f8verste folkevalgte organ i st\u00f8rre grad b\u00f8r p\u00e5virke hvilke personer som representerer Bergen kommune i styrer, r\u00e5d og utvalg. Oppnevningen av medlemmer til styrer, r\u00e5d og utvalg m\u00e5 \u00e5pnes mer opp for borgerne, slik at lokaldemokratiet kan f\u00e5 st\u00f8rre p\u00e5virkning p\u00e5 viktige prioriteringer og avgj\u00f8relser for byen v\u00e5r. Dette vil ogs\u00e5 bidra til en bredere representasjon i styrer, r\u00e5d og utvalg. Per Arne Larsen (V) fremsatte p\u00e5 vegne av V og KrF f\u00f8lgende alternative forslag: 1. Bystyret registrerer byr\u00e5dets svar p\u00e5 representantforslaget og at det her fremkommer tydelig at det etablerte systemet for styreoppnevning, reglement og fullmakter samt eierskapsmeldingen fra 2023 gir et tilstrekkelig grunnlag til at byr\u00e5dets oppnevning av medlemmer til styrer, r\u00e5d og utvalg skulle kunne foreg\u00e5 knirkefritt dersom byr\u00e5det velger \u00e5 f\u00f8lge disse. De mange feilene som oppstod i flere selskaper v\u00e5ren 2024 samt de \u00e5tte m\u00e5nedene det tok \u00e5 f\u00e5 ny styreleder i Eviny ved hjelp av ekstern kompetanse, m\u00e5 dermed tilskrives byr\u00e5dets egne mangler i etterlevelse av det etablerte systemet. Bystyret ber derfor byr\u00e5det fors\u00f8ke \u00e5 f\u00f8lge regelverk, fullmakter og eierskapsmelding i det videre. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Bystyret vil til fremtidig valg av representanter til styrer, r\u00e5d og utvalg sikre at behovene og \u00f8nskene for kompetanse og erfaring de respektive organene har, blir gjenspeilet i bystyrets valg av representanter. Votering: Alternativt forslag fra V og KrF fremsatt av Per-Arne Hvidsten Larsen (V), fikk 32 stemmer (A, SV, MDG, V, R, KrF), og var dermed falt. Alternativt forslag fra SV fremsatt av Eira Vilde Martinsen Garrido (SV), fikk 14 stemmer (SV, MDG, R), og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Tilleggsforslag fra R fremsatt av Mailiss Solheim-\u00c5kerblom (R), fikk 12 stemmer (MDG, V, R, KrF), og var dermed falt. Utvalg for finans, kultur og n\u00e6ring behandlet saken i m\u00f8tet 04.12.2024 sak 191/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagstillernes forslag til vedtak: 1. Bystyret ber byr\u00e5det i fremtiden innhente ekstern kompetanse i kommunens utnevnelser til styrer, r\u00e5d og utvalg. 2. Bystyret ber byr\u00e5det utarbeide rutiner for en strukturert rekrutteringsprosess for utnevnelser til styrer, r\u00e5d og utvalg. Prosessen skal sikre at alle kandidater vurderes p\u00e5 grunnlag av kompetanse, erfaring og mangfold. 3. Bystyret ber byr\u00e5det fastsette tydeligere kvalifikasjonskrav for styremedlemmer, samt etablere et system for regelmessig evaluering av styrets arbeid og medlemmers bidrag. 4. Bystyret ber byr\u00e5det sikre mer \u00e5penhet i rekrutteringsprosessen ved \u00e5 offentliggj\u00f8re kriterier for utvelgelse og begrunne sine valg. 5. Bystyret ber byr\u00e5det om \u00e5 forsterke oppl\u00e6rings- og utviklingsprogrammer for nye og eksisterende styremedlemmer for \u00e5 sikre at de er godt forberedt p\u00e5 sine oppgaver og kan bidra effektivt til styrets arbeid 2 "
}