{
  "dokument_id": "586b203d-2839-5325-bb95-2293cc7cd45b",
  "doc_type": "meeting_agenda",
  "kommune": 5536,
  "tittel": "Innkalling - Formannskapet - 03.09.2024 (Hoveddokument)",
  "url": "https://innsyn.lyngen.kommune.no/wfdocument.aspx?journalpostid=2013054676&dokid=109056&versjon=3&variant=A&ct=RA-PDF",
  "tekst": " Lyngen kommune Innkalling Utvalg: Formannskapet M\u00f8tested: R\u00e5dhuset, kantina 2. etg. Dato: 03.09.2024 Tid: Kl. 09:30 Medlemmene innkalles med dette til m\u00f8tet. Medlemmer som m\u00e5tte ha gyldig forfall og/eller mulig inhabilitet, m\u00e5 muntlig melde fra om dette snarest, slik at varamedlem kan bli innkalt. De varamedlemmene som f\u00e5r tilsendt innkallingen, m\u00f8ter alts\u00e5 bare dersom de f\u00e5r s\u00e6rskilt innkalling. Egenmeldingsskjema finnes p\u00e5 v\u00e5r hjemmeside www.lyngen.kommune.no under politikk/sakspapirer. De sakene som ikke er unntatt offentlighet er i tida fram til m\u00f8tet utlagt med alle dokumenter til alminnelig ettersyn p\u00e5 Servicekontoret, kommunehuset. De medlemmene og eventuelle innkalte varamedlemmer som skal delta i behandlingen av saker som er unntatt offentlighet, kan f\u00e5 n\u00e6rmere innsyn i disse (dersom de ikke f\u00f8lger denne innkallingen) ved henvendelse til Servicekontoret. Det vil bli informasjon om: - Skredsenterprosjektet. - Kommunedialog v/Statsforvalteren. Sakliste Sak nr. Sakstittel PS 63/24 Delegerte saker PS 64/24 Politisk budsjettsamling - \u00f8konomiutvalg - \u00f8konomisk status i Lyngen kommune PS 65/24 Budsjettregulering drifts- og investeringsbudsjett 2024 PS 66/24 116/5 og 7 - S\u00f8knad om konsesjon p\u00e5 erverv av fast eiendom - Inger Greve Alsos og Antony Gavin Brown PS 67/24 Etablering av toalett Vardo Lyngen kommune, den 27.08.2024 Eirik Larsen ordf\u00f8rer Aud Haugen sekret\u00e6r Lyngen kommune Arkiv: JournalpostID: 24/5394 Hilde Gr\u00f8naas Saksbehandler: St\u00f8rseth Dato: 30.04.2024 Saksframlegg Saksnr. Utvalg M\u00f8tedato PS 64/24 Formannskapet 03.09.2024 Politisk budsjettsamling - \u00f8konomiutvalg - \u00f8konomisk status i Lyngen kommune Henvisning til lovverk Kommuneloven \u00a7 14 Saksopplysninger Generelle opplysninger om saken Kommunelovens \u00a7 14 \u00d8konomiforvaltning regulerer kommunens \u00f8konomisk ansvar og planlegging. Dette gjelder s\u00e6rlig f\u00f8lgende kapitler: \uf0b7 \u00a7 14-1 Grunnleggende krav til \u00f8konomiforvaltningen \uf0b7 \u00a7 14-2 Kommunestyrets (og fylkestingets) plikter \uf0b7 \u00a7 14-3 Behandling av \u00f8konomiplan, \u00e5rsbudsjett, \u00e5rsregnskap og \u00e5rsberetning \uf0b7 \u00a7 14-4 \u00d8konomiplan og \u00e5rsbudsjett \uf0b7 \u00a7 14-5 \u00c5rsbudsjettets bindende virkning. Budsjettstyring. \uf0b7 \u00a7 14-7 \u00c5rsberetning \uf0b7 \u00a714-10 Balanse i \u00f8konomiplanen og \u00e5rsbudsjettet I Kommunal- og distriktsdepartementets veileder i \u00f8konomiplanlegging for kommuner og fylkeskommer anbefales det sterkt at det m\u00e5 etableres en felles situasjonsforst\u00e5else av det \u00f8konomiske utgangspunktet i kommunen f\u00f8r tjenesteomr\u00e5der kan prioriteres opp eller ned. De poltiske valgene m\u00e5 bygge p\u00e5 analyser av n\u00e5situasjon, langsiktige konsekvenser av endringer i befolkningen og behov for tjenester mv., samt langsiktige konsekvenser av lokalpolitiske m\u00e5l for utviklingen av kommunen. P\u00e5 bakgrunn av vedtatt handlings- og \u00f8konomiplan 2024-2027 anser r\u00e5dmannen det som n\u00f8dvendig \u00e5 legge fram en \u00f8konomistatus for Lyngen kommune. Saken tar utganspunkt i kommunestyrets vedtatte finansielle m\u00e5ltall og andre \u00f8konomiske n\u00f8kkeltall og analyser. Bakgrunnsmateriale er bl.a. f\u00f8lgende dokumenter: Side 2 av 20 \uf0b7 Budsjettdokumentet - Kommuneplanens handlingsdel, \u00f8konomiplan 2024-2024, \u00e5rsbudsjett 2024 (Kommuneplanens handlingsdel - Lyngen kommune) \uf0b7 \u00c5rsregnskap 2023 (\u00c5rsregnskap 2023) \uf0b7 \u00c5rsberetning 2023 (\u00c5rsberetning 2023) Forhold til overordnet plan og \u00f8vrige vedtak K-sak 122/23 Handlings- og \u00f8konomiplan (H\u00d8P) 2024-2027 \u00d8konomisk status Lyngen kommune har i flere \u00e5r budsjettert med et relativt h\u00f8yt bruk av disposisjonsfond enten til nye driftstiltak eller til saldering av merforbruk. Dette er med p\u00e5 \u00e5 svekke netto driftsresultat og kommunens likviditet. Kombinert med h\u00f8y l\u00e5negjeld, som gj\u00f8r kommunen utsatt for renteendringer, medf\u00f8rer dette at Lyngen kommune kan komme i en vanskelig \u00f8konomisk situasjon hvis denne utviklingen ikke tas p\u00e5 alvor. R\u00e5dmannen har derfor igangsatt arbeid med sikte p\u00e5 \u00e5 legge til rette for en sammenfallende forst\u00e5else for \u00f8konomisituasjonen b\u00e5de administrativt og politisk. Dette har v\u00e6rt dr\u00f8ftet i kommunens ledergruppe i forkant av denne saken. Netto driftsresultat Driftsinntekter fratrukket driftsutgifter, renter og avdrag utgj\u00f8r netto driftsresultat. Netto driftsresultat viser hva kommunen sitter igjen med til avsetninger og investeringer. Dette ansees \u00e5 v\u00e6re det resultatbegrep som gir best informasjon om kommunens \u00f8konomisk handlefrihet og b\u00f8r over tid v\u00e6re positivt. Kommunestyrets vedtatte finansielle m\u00e5ltall er 1,75 % av brutto driftsinntekter, noe som er i hht. anbefalingen fra Teknisk Beregningsutvalg (TBU). I vedtatt \u00f8konomireglement har kommunestyret vedtatt f\u00f8lgende om netto driftsresultat: 1. Netto driftsresultat skal over tid v\u00e6re 1,75 % av brutto driftsinntekter. B\u00e5de i \u00e5rsregnskap 2023 og vedtatt H\u00d8P 2024-2027 er netto driftsresultat klart negativt og langt unna kommunestyrets vedtatte m\u00e5ltall. Som f\u00f8lge av svake netto driftsresultat er det h\u00f8y bruk av disposisjonsfond, noe som igjen svekker kommunens likviditet og egenkapital. I tillegg er det allerede vedtatt nedtrekk av l\u00f8nnskostnadene med inntil 7,1 mill. fra 2027. Denne utviklingen viser en kommune\u00f8konomi som ikke er b\u00e6rekraftig p\u00e5 sikt. Dette fremkommer av analysene nedenfor. Side 3 av 20 Som f\u00f8lge av dette fremkommer dette f\u00f8lge \u00f8konomisk ubalanse for disse \u00e5rene: I gjennomsnitt utgj\u00f8r dette en \u00f8konomisk ubalanse med et gjennomsnitt p\u00e5 11,5 mill. per \u00e5r frem mot 2027. Disposisjonsfond Disposisjonsfondet \u00f8kes eller reduseres alt etter hvor mye kommunen sitter igjen med etter at driftsutgifter og kapitalutgifter et trukket fra driftsinntektene. St\u00f8rrelsen p\u00e5 disposisjonsfondet gir et bra uttrykk for kommunens likviditet. Hvis kommunen avsetter til disposisjonsfond kan det v\u00e6re et uttrykk for bra \u00f8konomisk b\u00e6rekraft. Reglene for budsjett- og regnskapsf\u00f8ring av pensjon gj\u00f8r Side 4 av 20 imidlertid at dette ikke alltid gir et riktig uttrykk for kommunens likviditet. Dette fordi det kun er kostnaden og ikke premien som skal budsjetteres og regnskapsf\u00f8res. I \u00f8konomireglementet har kommunestyret vedtatt f\u00f8lgende m\u00e5ltall for disposisjonsfondet: 2. Disposisjonsfond b\u00f8r over tid v\u00e6re minimum 10 % av brutto driftsinntekter. Lyngen kommunes disposisjonsfond har i regnskapene 2021-2023 blitt redusert med ca. 11 mill. I vedtatt H\u00d8P 2024- 2027 er det vedtatt \u00e5 bruke ytterlige 14,7 mill, slik at disposisjonsfondet i 2027 da ville v\u00e6rt ca. 9,7 mill. Kommunestyret har i f\u00f8rste halv\u00e5r 2024 gjort vedtak p\u00e5 bruk med ytterligere 5,2 mill. Dette betyr at disposisjonsfondet vil utgj\u00f8re 4,5 mill. (1,2 %) i 2027, forutsatt at det ikke brukes ytterligere av fondet til dekning av nye tiltak. Dvs. at en i l\u00f8pet av 7 \u00e5r har bruk ca. 31 mill. til saldering av kommunens drift. Dette er ikke b\u00e6rekraftig \u00f8konomiforvaltning, dvs. Lyngen kommune har st\u00f8rre driftsutgifter enn det driftsinntektene tilsier en burde ha. Samtidig har premieavviket, som er differansen mellom betalt og regnskapsf\u00f8rt pensjonspremie, \u00f8kt med 40 mill. kroner. Dette har f\u00f8rt til at kommunens likviditet er kraftig svekket og vil p\u00e5 sikt mef\u00f8re at en risikerer \u00e5 m\u00e5tte bruke kassekreditt for \u00e5 dekke driftsutgiftene. I praksis betyr dette at kommunen ikke har et reellt disposisjonsfond i dag. Utviklingen i disposjonsfond fra regnskap 2020 til H\u00d8P 2027: Illustrasjon av forholdet mellom disposisjonsfond og premieavvik: Side 5 av 20 Grafen viser at disposisjonsfondet finansieres i st\u00f8rre grad av premieavviket. Fra 2023 er premieavviket st\u00f8rre enn disposisjonsfondet, noe som svekker likviditeten betydelig. I snitt er \u00e5rlig merforbruk eller nye tiltak/behov p\u00e5 10 mill. kroner dekket ved bruk av disposisjonsfond de siste fire \u00e5rene. Dersom disposisjonsfondet brukes til \u00e5 dekke merforbruk i drifta p\u00e5 samme m\u00e5te som tidligere \u00e5r, vil disposisjonsfondet v\u00e6re oppbrukt i l\u00f8pet av 2025. L\u00e5negjeld Kommunestyret har vedtatt f\u00f8lgende finansielle m\u00e5ltall for l\u00e5negjeld (eks. l\u00e5neopptak til startl\u00e5n): 3. Netto l\u00e5negjeld b\u00f8r over tid ikke overstige 80 % av brutto driftsinntekter. \uf0b7 Nye l\u00e5neopptak kun kan utgj\u00f8re 50 % av budsjetterte avdrag \uf0b7 Budsjetterte avdrag \u00f8kes og minsteavdrag utg\u00e5r i neste \u00f8konomiplanperiode (2020-2024) \uf0b7 Egenkapital p\u00e5 investeringer - minimum 10-20 % av totalte investeringskostnader L\u00e5negjeld fra regnskap 2020 til vedtatt H\u00d8P 2027 viser f\u00f8lgende utvikling: Side 6 av 20 L\u00e5negjelda i Lyngen kommune fortsetter \u00e5 \u00f8ke selv om kommunestyret har vedtatt et m\u00e5l om at denne skal reduseres til 80 % av driftsinntektene. Fra \u00e5 v\u00e6re 160 % av driftsinntektene i 2020, har kommunestyret selv vedtatt at denne kan \u00f8kes til 190 % i 2027. Dette er alts\u00e5 over dobbelt s\u00e5 mye som vedtatt i \u00f8konomireglementet. \uf0b7 L\u00e5neopptak Nye l\u00e5neopptak utgj\u00f8r langt mer enn vedtatt \u00f8konomireglement, noe som selvsagt er \u00e5rsaken til at l\u00e5negjelda \u00f8ker. \uf0b7 Avdrag Avdragene er i vedtatt H\u00d8P litt over minsteavdrag, s\u00e5 i seg selv er dette positivt. Side 7 av 20 \uf0b7 Egenkapital p\u00e5 investeringer Utenom bruk av egenkapital til finansiering av egenkapitalinnskuddet i KLP, noe som er lovp\u00e5lagt, er det omtrent ingen investeringer som finaniseres av egenkapital. Befolkningsutvikling 2024-2036 Befolkningsframskrivingen viser totalt sett nedgang i antall innbyggere i Lyngen kommune. Eldre Befolkningsframskrivingen viser en \u00f8kning i eldre. Dette vil ha stor betydning for ettersp\u00f8rsel etter helse- og omsorgstjenester i \u00e5rene framover. Med en aldrende befolkning vil ogs\u00e5 behovet for arbeidskraft innen helse og omsorg \u00f8ke. I 2036 forventes det at aldersgruppen 80-90 \u00e5r har \u00f8kt med 84 personer fra inngangen av 2024. For aldergruppen over 90 \u00e5r ser vi en markant \u00f8kning. I 2036 forventes det at aldersgruppen over 90 \u00e5r har \u00f8kt med 33 personer fra inngangen av 2024. Aldergruppen 67-79 \u00e5r viser synkende trend. Barn og unge Side 8 av 20 F\u00f8dselraten holder seg stabil p\u00e5 rundt 21-22 personer i perioden. Prognoser viser noen variasjoner, men holder seg relativt stabilt. Ved slutten av perioden er det i enkelte aldergrupper svak nedgang eller \u00f8kning. Resterende aldersgrupper De resterende aldersgruppene viser nedgang i perioden Inntekter Tall fra Bevilgningsoversikt drift H\u00d8P 2024-2027: \u00d8konomiplan \u00d8konomiplan \u00d8konomiplan \u00d8konomiplan 2024 2025 2026 2027 Generelle driftsinntekter Rammetilskudd 64 % 66 % 66 % 68 % Inntekts- og formuesskatt 27 % 27 % 27 % 28 % Eiendomsskatt 2% 2% 2% 2% Andre generelle driftsinntekter 7% 5% 4% 3% Sum generelle 100 % 100 % 100 % 100 % driftsinntekter Av disse er det i hovedsak eiendomsskatt og andre generelle inntekter Lyngen kommune kan gj\u00f8re noe med, \u00f8vrige inntekter styres av statsbudsjett og innbyggertall. Andre generelle driftsinntekter er bl.a. integreringstilskudd, noe kommunestyret kan p\u00e5virke ved \u00e5 vedta bosetting av flyktninger. Men dette begrenses bl.a. av tilgjengelige boliger i kommunen, og mottakskapasitet i organisasjonen. Integreringstilskuddet reduseres ogs\u00e5 i l\u00f8pet av bosettingsperioden. Skatteinngangen til Lyngen kommune har ligget p\u00e5 rundt 73 % av landsgjennomsnittet. Inntektsutjevninga i inntektssystemet s\u00f8rger for at Lyngen f\u00e5r ytterligere 20 % av landets skatteinntekter, slik at vi ligger p\u00e5 rundt 93 % ift. landsgjennomsnittet. Det betyr at \u00f8kt innbyggertall ikke vil f\u00f8re til \u00f8kning i skatteinntektene, men vil f\u00f8re til noe \u00f8kning i rammetillskuddet. I 2021 og 2022 hadde landet ekstra store skatteinntekter, dette er en del av forklaringen p\u00e5 mindreforbruket til Lyngen kommune har hatt de senere \u00e5rene. Kommunene kan imidlertid ikke forvente samme niv\u00e5 i \u00e5rene fremover, noe 2023 og 2024 s\u00e5 langt viser. I tillegg til sentrale inntekter, har kommunene ogs\u00e5 s\u00e5kalte brukerbetalinger. Eksempler p\u00e5 dette er: \uf0b7 Kommunale avgifter p\u00e5 vann og avl\u00f8p Side 9 av 20 \uf0b7 Byggesaksgebyr \uf0b7 Brukerbetalinger p\u00e5 helse og omsorg, skoler og barnehager \uf0b7 Leieinntekter fra kommunale boliger og n\u00e6ringslokaler/-areal Regnskap Konto 2023 Annet merverdiavgiftspliktig salg av varer og tjenester, h\u00f8y sats (konsesjonskraft, masseuttak og arealleie Tyttev\u00e6rvika, havneavgifter*, parkering*) -3 733 437 Annet salg av varer og tjenester, gebyrer o.l. som ikke er merverdiavgiftspliktig (delingssaker*, byggesaker*, norskpr\u00f8ver voksenoppl\u00e6ring*, salgs- og skjenkebevillinger*, vaksiner og lege) -2 249 907 Billettinntekter (sv\u00f8mmehall) -81 731 Brukerbetalinger (helse og omsorg*) -9 570 194 Egenandel mat (skoler og barnehager) -484 159 Festeavgift -74 890 Merverdiavgiftspliktig husleieinntekt (utleie av n\u00e6ringsareal, tannklinikk og Tytteb\u00e6rvika) -1 234 346 Purregebyr (fakturering)* -7 848 Utleie av boliger og lokaler mv. og festeavgifter (kommunale boliger og -10 221 948 omsorgsboliger) Sum total -27 658 461 *Egenandeler, brukerbetalinger og gebyrer som er styrt av sentrale forskrifter eller selvkost. Inntektene over er i stor grad gebyrer og egenandeler kommunen kan gj\u00f8re noe med, enten ved \u00e5 ha full selvkost eller \u00f8ke prisen. I tillegg finnes det tilbud som er gratis for kommunens innbyggere som kunne generert inntekter, som f.eks. bruk av kommunale lokaler. Oppsummering: \uf0b7 Ingen av kommunestyrets vedtatte finansielle m\u00e5ltall i \u00f8konomireglementet oppn\u00e5s hverken i regnskap eller budsjett/\u00f8konomiplan (H\u00d8P). \uf0b7 Demografisk utvikling skaper ytterligere utfordringer for Lyngen kommune. Det blir flere eldre og f\u00e6rre barn, ressurser m\u00e5 flyttes. \uf0b7 Mange kommuner opplever dramatiske innhugg i budsjettene som f\u00f8lge av \u00f8kte l\u00f8nnsutgifter, renter og priser - ogs\u00e5 Lyngen kommune. \uf0b7 Lyngen kommune har ikke en b\u00e6rekraftig \u00f8konomi slik vi drifter i dag. P\u00e5 bakgrunn av dette har r\u00e5dmannen bestilt ekstern bistand fra KS til analyse av \u00f8konomisk situasjon og driftsniv\u00e5 i Lyngen kommune. Dette vil bli presentert for r\u00e5dmannens utvidede ledergruppe 26. september og kommunestyret 27. september. Dette blir en viktig realitetsorientering inn mot h\u00f8stens budsjettarbeid, b\u00e5de for r\u00e5dmannen og politikerne. Side 10 av 20 R\u00e5dmannens innstilling: Saken tas til orientering. Side 11 av 20 Lyngen kommune Arkiv: JournalpostID: 24/9521 Saksbehandler: Tom-Jarle Isaksen Dato: 13.08.2024 Saksframlegg Saksnr. Utvalg M\u00f8tedato PS 65/24 Formannskapet 03.09.2024 PS Kommunestyret Budsjettregulering drifts- og investeringsbudsjett 2024 Henvisning til lovverk Kommuneloven \u00a7 14-5 \u00c5rsbudsjettets bindende virkning. Budsjettstyring. Saksopplysninger Generelle opplysninger om saken Saken gjelder n\u00f8dvendige endringer av f\u00f8lgende investerings- og driftsprosjekter: \uf0b7 Gapahuk Lyngentrappa \uf0b7 Lyngenl\u00f8ftet 1. kvartal 2024 \uf0b7 Etablering av toalett ved Lyngenhallen Investering i gapahuk ved Lyngentrappa ble i k-sak 23/24 vedtatt som tillegg til prosjekt 562007 Lyngentrappa. Kostnadsramme p\u00e5 2,250 mill. og finansiering med kr 300.00 i tilskudd fra Samfunnsl\u00f8ftet, kr 750.000 i spillemidler og resterende i overf\u00f8ring fra avsatte investeringsmidler til Lyngel\u00f8ftet i 2024. I denne saken foresl\u00e5s det \u00e5 opprette investeringen som eget investeringsprosjekt, samt at det ble innvilget mindre i spillemidler enn oms\u00f8kt. I k-sak 23/24 ble det vedtatt prioriteringer av avsatte investeringsmidler til Lyngenl\u00f8ftet i 2024. Punktene ved\u00f8rende 250605 Forprosjekt Fjellfinnbakken og 262401 Lyngenl\u00f8ftet - infrastruktur parkering, avfallsh\u00e5ndtering, mv. er ikke investeringer og ble derfor korrigert i f-sak 28/24. I sistnevnte sak ble ikke innvilget tilskudd fra Sametinget p\u00e5 kr 100.000 korrigert. Etablering av toalett ved Lyngenhallen ble i \u00e5rsbudsjettet for 2024 vedtatt opprettet som nytt investeringsprosjekt. Kostnadsramme p\u00e5 kr 800.000 og delfinansiert med tilskudd fra fylkskommunen med kr 280.000 Dette kan sees i sammenheng med 552302 Turist- og brukerparkering Lyngenhallen som ble opprettet i 2023. Forhold til overordnet plan og \u00f8vrige vedtak K-sak 122/23 Kommuneplanens handlingsdel, \u00f8konomiplan 2024-2027, \u00e5rsbudsjett 2024 K-sak 23/24 Lyngenl\u00f8ftet 1. kvartal 2024 F-sak 28/24 Korrigering av sak 23/24 - delprosjekt i Lyngenl\u00f8ftet Side 12 av 20 F-sak 60/24 Fundamentering parkeringsskilter \u00d8konomiske konsekvenser Saken f\u00e5r ikke \u00f8konmiske konsekvenser enn flytting av budsjettet mellom ulike prosjekt i drift og investering. Risiko- og sikkerhetsmessige konsekvenser Ingen. Milj\u00f8konsekvenser Ingen. Folkehelse/friluftsliv Ingen. Vurdering av alternativer og konsekvenser Gapahuk ved Lyngentrappa er en investering som, etter r\u00e5dmannens vurdering, b\u00f8r skilles ut som eget prosjekt i forhold til regnskapsoppsett og aktivering i regnskapet. Nytt investeringsprosjekt 562403 Gapahuk Lyngentrappa foresl\u00e5s opprettet og budsjettreguleres foretas med samme finansiering som k-sak 23/24. Lavere tilsagn om spillemidler enn oms\u00f8kt med kr 375.000 foresl\u00e5s dekket ved overf\u00f8ring fra vedtatt investeringsramme for Lyngenl\u00f8ftet i 2024. 250605 Forprosjekt Fjellfinnbakken ble vedtatt med kostnadssamme p\u00e5 kr 300.000 og delfinansiering med kr 100.000 fra Sametinget. Kr 200.000 ble i f-sak 28/24 vedtatt overf\u00f8rt til investeringsprosjekt 562402 Fjellfinnbakken 2024. Innvilget tilskudd fra Sametinget ble ikke korrigert og tilr\u00e5s derfor korrigert ved en budsjettregulering. 552401 Etablering av toalett ved Lyngenhallen er en forlengelse av 562302 Turist- og brukerparkering Lyngenhallen. R\u00e5dmannen foresl\u00e5r derfor at prosjektene sl\u00e5s sammen. R\u00e5dmannens innstilling: 1. Prosjekt 562403 Gapahuk Lyngentrappa opprettes som nytt investeringsprosjekt, samt at lavere tilsagn om spillemidler erstattes med overf\u00f8ring fra avsatte investeringsmidler for Lyngenl\u00f8ftet i 2024. 2. Tilskudd kr 100.000 fra Sametinget med tilh\u00f8rende utgiftsramme til Forprosjekt Fjellfinnbakken overf\u00f8res til investeringsprosjekt 262402. 3. Prosjekt 562402 Etablerring av toalett ved Lyngenhallen overf\u00f8res til prosjekt 552302 Turist- og brukerparkering Lyngenhallen. 4. Kommunestyret vedtar f\u00f8lgende budsjettendringer for 2024: Budsjett Ansvar Tjeneste Art Prosjekt Aktivitet Sum 2024 6400 3600 023000 562007 -200.000 2024 6400 3600 027000 562007 -2.050.000 2024 6400 3600 083000 562007 300.000 2024 6400 3600 089000 562007 750.000 2024 6400 3600 023000 562403 200.000 Side 13 av 20 2024 6400 3600 027000 562403 2.050.00 2024 6400 3600 083000 562403 -300.000 2024 6400 3600 089000 562403 -375.000 2024 6400 3250 023000 561510 -375.000 2024 6400 3650 023000 250605 -100.000 2024 6400 3650 070000 250605 100.000 2024 6400 3650 023000 562402 100.000 2024 6400 3650 070000 562402 -100.000 2024 4400 3603 023000 552401 -800.000 2024 4400 3603 073000 552401 280.000 2024 4400 3603 023000 552302 800.000 2024 4400 3603 073000 552302 -280.000 Side 14 av 20 Lyngen kommune Arkiv: JournalpostID: 24/9238 Saksbehandler: Terje St\u00f8rseth Dato: 22.08.2024 Saksframlegg Saksnr. Utvalg M\u00f8tedato PS 66/24 Formannskapet 03.09.2024 116/5 og 7 - S\u00f8knad om konsesjon p\u00e5 erverv av fast eiendom - Inger Greve Alsos og Antony Gavin Brown Henvisning til lovverk Konsesjonsloven: \u00a7 1.(lovens form\u00e5l) Loven har til form\u00e5l \u00e5 regulere og kontrollere omsetningen av fast eiendom for \u00e5 oppn\u00e5 et effektivt vern om landbrukets produksjonsarealer og slike eier- og bruksforhold som er mest gagnlige for samfunnet, bl.a. for \u00e5 tilgodese: 1. framtidige generasjoners behov. 2. landbruksn\u00e6ringen. 3. behovet for utbyggingsgrunn. 4. hensynet til milj\u00f8et, allmenne naturverninteresser og friluftsinteresser. 5. hensynet til bosettingen. \u00a7 9. (s\u00e6rlige forhold for landbrukseiendommer) Ved avgj\u00f8relsen av s\u00f8knad om konsesjon for erverv av eiendom som skal nyttes til landbruksform\u00e5l skal det legges s\u00e6rlig vekt p\u00e5: 1. om den avtalte prisen tilgodeser en samfunnsmessig forsvarlig prisutvikling, 2. om erververs form\u00e5l vil ivareta hensynet til bosettingen i omr\u00e5det, 3. om ervervet inneb\u00e6rer en driftsmessig god l\u00f8sning, 4. om erververen anses skikket til \u00e5 drive eiendommen, 5. om ervervet ivaretar hensynet til helhetlig ressursforvaltning og kulturlandskapet. Saksopplysninger Generelle opplysninger om saken S\u00f8knad om konsesjon for erverv av fast eiendom er mottatt 05.07.2024. S\u00f8knaden gjelder eiendommen 116/5 og 116/7 som ligger etter Lattervikveien ved Laupvikneset i Lyngen kommune. Kj\u00f8per: Antony Gavin Brown, Bj\u00f8rk\u00e5s Terasse 88, 909 Troms\u00f8. 1/2 Inger Greve Alsos, Bj\u00f8rk\u00e5s Terasse 88, 909 Troms\u00f8. 1/2 Selger: Boet etter Gunnvor Marie Teigen v/ bobestyrer S\u00f8lvi Wold. 1/1 Kj\u00f8pesum: kr 4.100.000,- Form\u00e5l med ervervet: Eiendommen \u00f8nskes kj\u00f8pt som fritidseiendom. S\u00f8kerne opplyser at de tenker \u00e5 f\u00f8lge opp Side 15 av 20 eksisterende leiejordavtale samt bruke noe dyrkamark til potetet. De tenker ogs\u00e5 \u00e5 ta ut noe skog til ved. Areal: Eiendomsteigen med huset har begge g\u00e5rs- og bruksnummerene, mens utmarksteigen har bare 116/5. Side 16 av 20 Bygninger: Forhold til overordnet plan og \u00f8vrige vedtak Eiendommen ligger innenfor det som i kommuneplanens arealdel er satt til LNFR-omr\u00e5de. Teigen med husene er planmessig delt slik at husene ligger innenfor omr\u00e5de avsatt til LNFR med spredt boligbygging. Resterende av teigen har angitt hensynssone landbruk. Vurdering av alternativer og konsekvenser Konsesjonsloven av 2003 har som form\u00e5l \u00e5 regulere og kontrollere omsetning av fast eiendom for \u00e5 oppn\u00e5 et effektivt vern om landbrukets produksjonsarealer. En \u00f8nsker ogs\u00e5 \u00e5 oppn\u00e5 eier og bruksforhold som er mest gagnlige for samfunnet bl.a. for \u00e5 tilgodese landbruksn\u00e6ringen, framtidige generasjoner behov, hensyn til bosetting og utbyggingsgrunn. Det skal ogs\u00e5 tas hensyn til allmenne naturvern- og friluftsinteresser. Ved vurdering om konsesjon skal gis, skal det bl.a. legges vekt p\u00e5 om ervervet inneb\u00e6rer driftsmessige gode l\u00f8sninger, om ervervet ivaretar hensynet til bosetting og om det gir en forsvarlig prisutvikling. Det skal ogs\u00e5 vurderes om konsesjonss\u00f8keren anses skikket til \u00e5 drive eiendommen. Konsesjonsloven \u00a7\u00a7 9 og \u00a7 9 a gjelder avgj\u00f8relse av s\u00f8knad om konsesjon for erverv av eiendom som skal nyttes til \u201dlandbruksform\u00e5l\u201d. Hvis form\u00e5let med ervervet er noe annet enn landbruk, skal konsesjonsvurderingen ta utgangspunkt i momentene i \u00a7 1 som er lovens form\u00e5lsbestemmelse. Det er likevel ikke til hinder for at momentene i \u00a7\u00a7 9 og 9 a ogs\u00e5 kan v\u00e6re relevante. S\u00f8kerne opplyser at form\u00e5let med ervervet er fritidsrelatert med litt hobbylandbruk. I s\u00f8knaden opplyses det at de tenker \u00e5 videref\u00f8re leiejordavtalen som er etablert. Det vurderes da at eiendommen ikke skal brukes til landbruksform\u00e5l, og konsesjonslovens \u00a7 9 for mindre betydning enn form\u00e5let i \u00a71. F\u00f8ringene med priskontroll i 9a utg\u00e5r i det hele. Eiendommen er under arealgrensen for at det skal oppst\u00e5 boplikt. Avtalt kj\u00f8pepris avviker heller ikke voldsomt fra en 2 \u00e5r gammel takst. At boliger med god bostandard brukes som fritidsbolig er et velkjent \"problem\" i kommunen. Man \u00f8nsker selvf\u00f8lgelig at folk bosetter seg p\u00e5 disse eiendommene. Sett ut fra tidligere vedtak vil det likevell v\u00e6re litt for t\u00f8ft \u00e5 g\u00e5 mot en slik s\u00f8knad. Dette ville mulgens p\u00e5 lang sikt virket slik at markedprisen p\u00e5 eiendom i kommunen ville synke. Side 17 av 20 Sett under ett kan da s\u00f8knaden om konsesjon for erverv av 116/5 og 7 godkjennes. R\u00e5dmannens innstilling I medhold av konsesjonsloven innvilges Antony Gavin Brown og Inger Greve Alsos,konsesjon for erverv av eiendommene 116/5 og 116/7 i Lyngen kommune. Vedlegg: S\u00f8knad om Konsesjon - Inger S\u00f8knad om Konsesjon . Antony Side 18 av 20 Lyngen kommune Arkiv: JournalpostID: 24/9933 Saksbehandler: Erik Joachimsen Dato: 27.08.2024 Saksframlegg Saksnr. Utvalg M\u00f8tedato PS 67/24 Formannskapet 03.09.2024 Etablering av toalett Vardo Henvisning til lovverk Friluftsloven Saksopplysninger Generelle opplysninger om saken I Formannskapet 27.6.2024 (Sak 24/7121) ble det foresl\u00e5tt \u00e5 flytte toalettet fra friluftsparkeringen i Fastdalen til Vardo. Dette ble avvist. P\u00e5 denne bakgrunn forsl\u00e5s det n\u00e5 \u00e5 etablere et nytt toalett og avfallsh\u00e5ndteringssystem p\u00e5 Vardo, tilknyttet parkeringsplassen som er under utvikling i omr\u00e5det. Parkeringsl\u00f8sningen er allerede vedtatt av kommunestyret. Forhold til overordnet plan og \u00f8vrige vedtak Friluftsloven \u00d8konomiske konsekvenser Basert p\u00e5 tidligere prosjekter og antatt prisvekst antas det at graving, frakt, investering etc til et slikt toalett samt avfallsh\u00e5ndtering, vil bel\u00f8pe seg til cirka 350.000 kroner. Risiko- og sikkerhetsmessige konsekvenser Ingen. Milj\u00f8konsekvenser Ingen. Toalettet og avfallsh\u00e5ndtering etableres i lukket system. Det m\u00e5 noteres som positivt at dette vil redusere u\u00f8nsket bruk av terrenget i omr\u00e5det som en konsekvens av at det etableres toalett. Folkehelse/friluftsliv Tilrettelegging for \u00f8kt ferdsel i utmark, med \u00f8kt servicegrad for gjester og fastboende. Vurdering av alternativer og konsekvenser Ingen Side 19 av 20 R\u00e5dmannens innstilling: Det etableres toalett og avfallsh\u00e5ndtering knyttet til parkeringsomr\u00e5det p\u00e5 Vardo. Finansieres ved reduksjon av investeringsramme for Lyngenl\u00f8ftet for \u00e5r 2024. Budsjett Ansvar Tjeneste Art Prosjekt Aktivitet Sum 2024 6400 3352 023000 561512 350.000 2024 6400 3250 023000 561510 -350.000 Kr. s\u00f8kes innarbeidet i handlings- og \u00f8konomiplanen for - . Side 20 av 20 "
}