{
  "dokument_id": "e6e5d68f-a08a-5577-bd40-3f54b6d038dd",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 46/25, Representantforslag fra Rune Bakervik (AP) og Fauzia Hussain- Wiik (AP) om \u00e5 oppkalle et byrom etter Hebron",
  "url": "https://bergen.kommune.no/politikere-utvalg/api/fil/bk360/12050129/Innstilling-vedtak-Representantforslag-fra-Rune-Bakervik-AP-og-Fauzia-Hussain-Wiik-AP-om-a-oppkalle-et-byrom-etter-Hebron",
  "tekst": "Representantforslag fra Rune Bakervik (AP) og Fauzia Hussain- Wiik (AP) om \u00e5 oppkalle et byrom etter Hebron Bergen bystyre behandlet saken i m\u00f8tet 29.01.2025 sak 46/25 og fattet f\u00f8lgende vedtak: Bystyret avviser representantforslaget med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Rune Bakervik (A), Rebekka Helle Stensb\u00f8 (H), Ann Kristin Helland Ramstr\u00f8m (SV), Fauzia Hussain-Wiik (A), Sunniva Andresdottir Vik (R), Hlin-S\u00e5ga Brosvik Kyrkje\u00f8y (SV), Joel Ysteb\u00f8 (KrF). Forslag fremsatt i bystyret: Rune Bakervik (A) fremsatte p\u00e5 vegne av A, SV, MDG, V og R f\u00f8lgende alternative forslag: Bystyret i Bergen har vedtatt \u00e5 inng\u00e5 et vennskapsbysamarbeid med den palestinske byen Hebron. Hebron ligger p\u00e5 den okkuperte Vestbredden ca 35 km s\u00f8r for Jerusalem. Byen har en rik historie og regnes som viktig for b\u00e5de islam, kristendommen og j\u00f8dedommen. N\u00e5r Hebron n\u00e5 har svart positivt p\u00e5 Bergen kommune sin henvendelse, og \u00f8nsker \u00e5 starte samtaler om et vennskapsbysamarbeid b\u00f8r Bergen markere starten p\u00e5 dette samarbeidet, og en symbolsk handling der en gir et sentralt byrom navnet Hebrons plass vil v\u00e6re en verdig og fin markering for Bergen. Bystyret ber derfor byr\u00e5det om \u00e5 komme tilbake med en sak der en foresl\u00e5r \u00e5 gi et sentralt byrom navnet Hebrons plass. Votering: Alternativt forslag fra A, SV, MDG, V og R fremsatt av Rune Bakervik (A), fikk 30 stemmer (A, SV, MDG, V, R), og var dermed falt. Innstillingen ble vedtatt med 37 stemmer (H, FrP, BL, INP, KrF, Sp, PP). Bergen bystyre behandlet saken i m\u00f8tet 27.11.2024 sak 488/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 30.10.2024 sak 430/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 23.10.2024 sak 344/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagsstillers forslag til vedtak: Bystyret ber byr\u00e5det om \u00e5 komme tilbake med en sak der en foresl\u00e5r \u00e5 gi et sentralt byrom navnet Hebrons plass. "
}