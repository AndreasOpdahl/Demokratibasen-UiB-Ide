{
  "dokument_id": "53c00159-2fb5-53de-9a91-da486102eecd",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 11 fra Rune Bakervik (A) om reduserte investeringer i rehabilitering og nybygg \u2013 skole. Utvalg for finans, kultur og n\u00e6ring",
  "url": "https://bergen.kommune.no/politikere-utvalg/api/fil/bk360/9734922/Svar-pa-skriftlig-sporsmal-nr-11-fra-Rune-Bakervik-A-om-reduserte-investeringer-i-rehabilitering-og-nybygg-skole-Utvalg-for-finans-kultur-og-naering",
  "tekst": " Byr\u00e5dsavdeling for finans Til Intern korrespondanse Bystyrets kontor v/ Tina Omdahl Hayes V\u00e5r referanse: 2024/05127-3 Saksbehandler: Mette Kristin Gjerde Fra Dato: 25. januar 2024 Byr\u00e5d for finans. Svar p\u00e5 skriftlig sp\u00f8rsm\u00e5l nr. 11 fra Rune Bakervik (A) om reduserte investeringer i rehabilitering og nybygg \u2013 skole. Utvalg for finans, kultur og n\u00e6ring I det vedtatte investeringsbudsjettet er posten Skole - Rehabilitering og nybygg redusert med 264 millioner kroner i \u00f8konomiplanperioden, til tross for at prisene stiger. Dette er basert p\u00e5 det nye byr\u00e5dets tilleggsinnstilling. Sp\u00f8rsm\u00e5l til byr\u00e5den: Kan byr\u00e5den gi en samlet oversikt over investeringsprosjektene som inng\u00e5r i posten, med planlagt framdrift og synliggj\u00f8ring av hvilke prosjekter som er forskj\u00f8vet i tid etter at forrige byr\u00e5d la frem sin Innstilling 1 til budsjettet? Svar fra byr\u00e5den: Endringen p\u00e5 sekkeposten \u00abSkole \u2013 rehabilitering og nybygg\u00bb skyldes oppdatert fremdrift p\u00e5 prosjektene Ytre-Arna skole, Rolland skole, Loddefjord skole og Mindemyren skole, hvor totalt 264 mill. er blitt skj\u00f8vet ut av \u00f8konomiplanperioden. Generelt sett betyr ikke oppdatert fremdriftsplan n\u00f8dvendigvis at det er endringer n\u00e5r det gjelder forventet oppstarts\u00e5r eller ferdig\u00e5r. For prosjekter som er tidlig i planleggingsfasen, er det helt normalt med variasjoner med tanke p\u00e5 periodisering. For de konkrete prosjektene som er nevnt foran, er Rolland skole og Loddefjord skole forskj\u00f8vet i tid sammenlignet med Innstilling 1. De prosjektene som inng\u00e5r i sekkeposten \u00abSkole \u2013 rehabilitering og nybygg\u00bb, er de prosjektene som i Handlings- og \u00f8konomiplanen er detaljbudsjettert med midler til prosjektutvikling. Eivind K. N\u00e6vdal-Bolstad - Byr\u00e5d for finans. Dokumentet er godkjent elektronisk. "
}