{
  "dokument_id": "51915e0b-5ca9-5c06-bfc7-7468cf8fd5ce",
  "doc_type": "case_attachment",
  "kommune": 4601,
  "tittel": "Innstilling-vedtak-Retningslinjer-for-tildeling-av-salgs-og-skjenkebevillinger-og-forskrift-om-salgs-skjenke-apningstider-i-Bergen-kommune-for-bevillingsperioden-2024-2028",
  "url": "https://bergen.kommune.no/politikere-utvalg/api/fil/bk360/10907788/Innstilling-vedtak-Retningslinjer-for-tildeling-av-salgs-og-skjenkebevillinger-og-forskrift-om-salgs-skjenke-apningstider-i-Bergen-kommune-for-bevillingsperioden-2024-2028",
  "tekst": "Retningslinjer for tildeling av salgs- og skjenkebevillinger og forskrift om salgs-, skjenke- \u00e5pningstider i Bergen kommune for bevillingsperioden 2024 - 2028 Bergen bystyre behandlet saken i m\u00f8tet 19.06.2024 sak 182/24 og fattet f\u00f8lgende vedtak: 1. Bystyret vedtar retningslinjer for tildeling av salgs- og skjenkebevillinger i Bergen kommune for bevillingsperioden 2024 \u2013 2028 slik de fremkommer av saksfremstillingens del VI. 2. Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII med f\u00f8lgende endring: 1) Skjenkestart 2.1.1 Skjenketiden for alkoholholdig drikk gruppe 1 og 2 er fra kl. 06.00, med unntak av s\u00f8ndag og helligdager hvor skjenketiden er fra kl. 12.00. For 1. mai og 17. mai er skjenketiden fra kl.06.00. 2) Punkt 2.2.4 endres til: Skjenketiden for alkoholholdig drikk gruppe 1 - 3 ved uteserveringer er i utgangspunktet til klokken 01:00. Det kan s\u00f8kes om skjenketid ute lik skjenketid inne, og dette skal normalt innvilges for uteserveringer som ikke ligger i boligomr\u00e5der. 3. De nye retningslinjene samt forskrift for perioden 2024 \u2013 2028 er gjeldende fra 1.7.2024 Merknad Studentorganisasjoner m\u00e5 i dag s\u00f8ke om skjenkebevilling for hvert enkelt arrangement, en ordning som er veldig tid- og ressurskrevende. Bystyret ber byr\u00e5det vurdere om det er mulig \u00e5 forenkle s\u00f8knadsprosessen for studentorganisasjoner, for eksempel ved \u00e5 tillate skjenk i et gitt tidsrom ukentlig for ett \u00e5r av gangen. Bergen bystyres behandling F\u00f8lgende representanter tok ordet: Juliet Balgobin (H), Richard Laloo Storevik (A), Per J\u00f8rgensen (FrP), Hlin-S\u00e5ga Brosvik Kyrkje\u00f8y (SV), Eline Aresdatter Haakestad (MDG), Trond Tystad (BL), Ole-Ansger Nepomuk Martini (V), Mailiss Solheim-\u00c5kerblom (R), Joel Ysteb\u00f8 (KrF), Lise H\u00e6reid Rams\u00f8y (H), Rune Bakervik (A), Martin Virkesdal Jonsterhaug (FrP), Andreas Madsen Berg (SV), Ingrid Nergaard Fjeldstad (V), Trond Tystad (BL). Forslag fremsatt i bystyret: Rune Bakervik (A) fremsatte eldrer\u00e5dets tilbakesendingsforslag: Bystyret ser at retningslinjene byggjer p\u00e5 byr\u00e5dets plattform om skjenkepolitikken, og er usikker p\u00e5 om plattforma har ein tenleg balanse mellom omsynet til n\u00e6ringsinteresser og til folk flest (barn, unge, vaksne, eldre og personar med funksjonsnedsetjing), jf m.a. erfaringane fr\u00e5 17. mai i 2024. Bystyret vil difor utsetja saka inntil byr\u00e5det har gjennomf\u00f8rt ei kvalitativ vurdering av denne Balansen. Tilbakesendingsforslag fra Eldrer\u00e5det fremsatt av Rune Bakervik (A), fikk 0 stemmer, og var dermed falt. Joel Ysteb\u00f8 (KrF) fremsatte p\u00e5 vegne av KrF f\u00f8lgende alternative forslag: 1. Bystyret vedtar retningslinjer for tildeling av salgs- og skjenkebevillinger i Bergen kommune for bevillingsperioden 2024 \u2013 2028 slik de fremkommer av saksfremstillingens del VI med f\u00f8lgende endringer: a. Kapittel 4.1 andre avsnitt endres til: \u201cDet gis ikke skjenkebevilling til konsepter tilknyttet idrettsarrangement og idrettsarenaer.\u201d b. Kapittel 4.1 f\u00f8lgende tekst legges til p\u00e5 slutten av femte avsnitt: \u201cDet skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann.\u201d c. Kapittel 4.1 f\u00f8lgende tekst strykes fra sjette avsnitt: \u201cdersom det kan vises til s\u00e6rlige grunner til at bevilling vil v\u00e6re problematisk\u201d d. Kapittel 4.1 f\u00f8lgende avsnitt legges inn etter sjette avsnitt: \u201cDet skal for skjenkebevilling settes krav om at skjenkestedets lokaler er universelt utformet. Dette forutsetter blant annet HC-toalett og universelt tilrettelagt inngangsparti.\u201d e. Kapittel 4.1 f\u00f8lgende avsnitt legges inn etter sjette avsnitt: \u201cI Bergen kommune har en alkoholfrie soner hvor det i utgangspunktet ikke blir gitt tillatelser til skjenking av alkohol. Alle byrom og parker er i utgangspunktet en alkoholfri sone. Dette inkluderer, men er ikke begrenset til, byrommene Festplassen, Torgallmenningen, Neumanns gate, byparken og Fl\u00f8yen. Det kan gj\u00f8res unntak fra dette ut fra en konkret helhetsvurdering i forbindelse med at det etableres nye byrom. Publikumsarealer som er \u00e5pne for allmennheten p\u00e5 idrettsarenaer er ogs\u00e5 definert som en alkoholfri sone. Unntatt fra denne regelen om alkoholfrie soner er midlertidige tillatelser til skjenking av alkohol i forbindelse med st\u00f8rre kulturarrangement og byomfattende folkefester. I slike tilfeller tilligger det byr\u00e5det \u00e5 gi eventuelle unntak.\u201d f. Kapittel 8 f\u00f8rste avsnitt andre setning endres til: \u201cBredde til fri ferdsel avgj\u00f8res etter en konkret vurdering, og den skal v\u00e6re minimum 3 meter.\u201c 2. Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII med f\u00f8lgende endringer: a. Ny setning legge til under 1: Det er ikke tillatt \u00e5 selge alkohol p\u00e5 julaften eller p\u00e5skeaften. b. 1 andre avsnitt endres til:Pinse- og nytt\u00e5rsaften er salgstiden til kl. 16.00. c. 2.1.1 endres til: \u201cSkjenketiden for alkoholholdig drikk gruppe 1 og 2 er fra kl. 08.00, med unntak av s\u00f8ndag og helligdager hvor skjenketiden er fra kl. 12.00. 1. og 17. mai er skjenketiden fra kl. 12.\u201d d. 2.1.1.endres til: Skjenketid for alkoholholdig drikk gruppe 1 - 3, er til kl. 01.00 e. 2.2.2 og 2.2.3 styrkes. 2 f. 2.2.4 andre setning endres til: Forkortet skjenketid vil kunne gis basert p\u00e5 individuelle vurderinger knyttet til konsekvenser for de som bor i omr\u00e5det Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag: 1. Bystyret vedtar retningslinjer for tildeling av salgs- og skjenkebevillinger i Bergen kommune for bevillingsperioden 2024 \u2013 2028 slik de fremkommer av saksfremstillingens del VI, med f\u00f8lgende endring: 1) Kap. 4 avsnitt 4: Avsnittet skal lyde \u201cDet blir ikke gitt skjenkebevilling der pengeautomatspill er p\u00e5 eller i tilknytning til et skjenkested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet.\u201d 2. Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII, med f\u00f8lgende endring(er): 1) Punkt 2.1.1 endres til \u201cSkjenketiden for alkoholholdig drikk gruppe 1 og 2 er fra kl. 06.00, med unntak av s\u00f8ndag og helligdager hvor skjenketiden er fra kl. 12.00. For 1. mai og 17. mai er skjenketiden fra kl. 06.00.\u201d 2) Punkt 2.2 Skjenkeslutt skal lyde som f\u00f8lger (pkt. 2.2.1-2.2.3 under endrer byr\u00e5dets forslag pkt. 2.2.1, utvidet skjenketid forblir det samme): 2.2.1 Alminnelig skjenketid for alkoholholdig drikk gruppe 1 - 3, er til kl. 01.00. 2.2.2 Natt til l\u00f8rdag og s\u00f8ndag, samt dager f\u00f8r h\u00f8ytidsdager og helligdager, kl. 02.00. 2.2.3 Skjenketiden for alkoholholdig drikk gruppe 1 - 3 i lokaler som har bevilling som selskapslokaler er til kl. 02.00. 2.2.4 Utvidet skjenketid for alkoholholdig drikk gruppe 1 - 3 til kl. 03.00, kan ut\u00f8ves ved steder der alle som arbeider med servering av alkohol, eller som arbeider som vakter eller sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. Ved steder som skjenker frem til kl. 03.00 og hvor det er 18-\u00e5rs aldersgrense, skal det v\u00e6re minst tre ansatte tilstede fra kl. 24.00 til stedet stenger. Disse tre m\u00e5 ha gjennomg\u00e5tt enten vekterkurs eller kurs i Ansvarlig Alkoholh\u00e5ndtering i Bergen. Ved byomfattende arrangementer er skjenketid til 03:00 uavhengig av antall ansatte med gjennomg\u00e5tt kurs i ansvarlig alkoholh\u00e5ndtering. Utvidet skjenketid kan ut\u00f8ves p\u00e5 studentsteder der minst to personer, som arbeider med servering av alkohol, eller som arbeider som vakter eller sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. Skjenketiden for alkoholholdig drikk gruppe 1 - 3 ved uteserveringer er til klokken 01:00. Utvidet-, eller forkortet, skjenketid vil kunne gis basert p\u00e5 individuelle vurderinger knyttet til konsekvenser for de som bor i omr\u00e5det. Hlin-S\u00e5ga Brosvik Kyrkje\u00f8y (SV) fremsatte p\u00e5 vegne av SV f\u00f8lgende alternative forslag: 3 1. Bystyret vedtar retningslinjer for tildeling av salgs- og skjenkebevillinger i Bergen kommune for bevillingsperioden 2024 \u2013 2028 slik de fremkommer av saksfremstillingens del VI med f\u00f8lgende endringer: a. Nytt punkt 5 i kapittel 2: \u00abDet settes som vilk\u00e5r for skjenkel\u00f8yve, at innehaver m\u00e5 s\u00f8rge for at l\u00f8nnsvilk\u00e5rene minst skal v\u00e6re i samsvar med det som er allmenngjort minstel\u00f8nns satser innenfor overnatting, servering og catering. Konsekvensen ved brudd p\u00e5 denne bestemmelsen er inndragning av skjenkel\u00f8yve.\u00bb b. Kapittel 4.1 andre avsnitt strykes. c. F\u00f8lgende nye tekst legges inn som siste ledd i kapittel 4.1: \u00abI Bergen kommune har en alkoholfrie soner hvor det i utgangspunktet ikke blir gitt tillatelser til skjenking av alkohol. Alle byrom og parker er i utgangspunktet en alkoholfri sone. Det kan gj\u00f8res unntak fra dette ut fra en konkret helhetsvurdering i forbindelse med at det etableres nye byrom. Publikumsarealer som er \u00e5pne for allmennheten p\u00e5 idrettsarenaer er ogs\u00e5 definert som en alkoholfri sone. Unntatt fra denne regelen om alkoholfrie soner er midlertidige tillatelser til skjenking av alkohol i forbindelse med st\u00f8rre kulturarrangement og byomfattende folkefester. I slike tilfeller tilligger det byr\u00e5det \u00e5 gi eventuelle unntak\u00bb. d. Andre setning i kapittel 8.2 endres til: \u00abBredde til fri ferdsel avgj\u00f8res etter en konkret vurdering, og den skal v\u00e6re minimum 3 meter.\u00bb e. Siste setning i kapittel 8.4 endres til: \u00abAvgrensing skal hensynta krav til estetisk utforming og sikkerhet for blinde og svaksynte, og avgrensninger p\u00e5 offentlig grunn skal fjernes n\u00e5r de ikke er i bruk.\u00bb f. Nye kulepunkter i kapittel 9.2: \u2022 Skjenkestedet har plikt til \u00e5 ha minst ett verneombud. \u2022 F\u00f8lge de allmengjorte minstel\u00f8nnsbestemmelsene som kommer frem av forskriften, som er allmenngjort for utelivsbransjen i Bergen. 2. Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII med f\u00f8lgende endringer: a. Ny setning legges til i kapittel 1: \u00abDet er ikke tillatt \u00e5 selge alkohol p\u00e5 julaften.\u00bb b. endres til: \u00abSkjenketiden for alkoholholdig drikk gruppe 1 og 2 er fra kl. 08.00, med unntak av s\u00f8n- og helligdager hvor skjenketiden er fra kl. 12.00. 1. mai er skjenketiden fra kl. 08.00 og 17. mai er skjenketiden fra kl. 10.00\u00bb. c. Kapittel 2.2 Skjenkeslutt endres til: \u00ab2.2.1 Alminnelig skjenketid for alkoholholdig drikk gruppe 1 - 3, er til kl. 01.00. 2.2.2 Natt til l\u00f8rdag og s\u00f8ndag, samt dager f\u00f8r h\u00f8ytidsdager og helligdager, kl. 02.00. 2.2.3 Skjenketiden for alkoholholdig drikk gruppe 1 - 3 i lokaler som har bevilling som selskapslokaler er til kl. 02.00. 2.2.4 Utvidet skjenketid for alkoholholdig drikk gruppe 1 - 3 til kl. 02.30, kan ut\u00f8ves ved steder der alle, minst to personer, som arbeider med servering av alkohol, eller som arbeider som vakter eller sikkerhetspersonale etter kl. 24.00, har gjennomg\u00e5tt 4 kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. Ved steder som skjenker frem til kl. 02.30 og hvor det er 18-\u00e5rs aldersgrense skal det v\u00e6re minst tre ansatte tilstede fra kl. 24.00 til stedet stenger. Disse tre m\u00e5 ha gjennomg\u00e5tt enten d\u00f8rvaktkurs eller kurs i Ansvarlig Alkoholh\u00e5ndtering i Bergen. I tidsrommet for Bergensfest, Nattjazz og Festspillene er skjenketiden frem til kl. 03.00 fra festivalens f\u00f8rste til og med siste dag. Det vil ikke bli gitt utvidet skjenketid til andrearrangementer enn de som er nevnt med mindre det dreier seg om by omfattende arrangementer. I slike tilfeller tilligger det byr\u00e5det \u00e5 gi tillatelser til utvidet skjenketid. 2.2.5 Utvidet skjenketid kan ut\u00f8ves p\u00e5 studentsteder der minst to personer, som arbeider med servering av alkohol, eller som arbeider som vakter eller 3 sikkerhetspersonale etter kl. 24.00, har gjennomg\u00e5tt kursopplegget for ansvarlig alkoholh\u00e5ndtering, og s\u00f8knad er sendt til Kontor for skjenkesaker. 2.2.6 Skjenketiden for alkoholholdig drikk gruppe 1 - 3 ved uteserveringer er til kl. 01.00.\u00bb Rune Bakervik (A) fremsatte p\u00e5 vegne av A f\u00f8lgende alternative forslag: 1. Bystyret vedtar retningslinjer for tildeling av salgs- og skjenkebevilgninger i Bergen kommune for bevilgningsperioden 2024 \u2013 2028 lik gjeldende retningslinjer og forskrift for perioden 2020 -2024, med f\u00f8lgende endringer: a. Det skal v\u00e6re tilgang til toalettfasiliteter for gjestene der det tilbys uteservering. Dersom innehaver av skjenkebevilling ikke disponerer egne toaletter i umiddelbar n\u00e6rhet til skjenkeareal, skal det foreligge avtale med annen akt\u00f8r om bruk av toalett i umiddelbar/rimelig n\u00e6rhet til skjenkearealet. b. Det settes en rimelig maksgrense p\u00e5 avstand mellom hentepunkt for (mat/drikkevarer) og bord. Dette av hensyn til ansatte som m\u00e5 g\u00e5 sv\u00e6rt lange distanser i l\u00f8pet av en arbeidsdag dersom denne distansen er urimelig stor. c. Skjenkestedet har plikt til \u00e5 ha minst ett verneombud Trond Tystad (BL) fremsatte p\u00e5 vegne av H, FrP, BL, V, INP, Sp og PP f\u00f8lgende alternative forslag til innstillingens pkt. 2: Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII med f\u00f8lgende endring: 1) Skjenkestart 2.1.1 Skjenketiden for alkoholholdig drikk gruppe 1 og 2 er fra kl. 06.00, med unntak av s\u00f8ndag og helligdager hvor skjenketiden er fra kl. 12.00. For 1. mai og 17. mai er skjenketiden fra kl.06.00. 2) Punkt 2.2.4 endres til: Skjenketiden for alkoholholdig drikk gruppe 1 - 3 ved uteserveringer er i utgangspunktet til klokken 01:00. Det kan s\u00f8kes om skjenketid ute lik skjenketid inne, og dette skal normalt innvilges for uteserveringer som ikke ligger i boligomr\u00e5der. Martin Virkesdal Jonsterhaug (FrP) fremsatte p\u00e5 vegne av fra H, FrP, BL, V, INP, Sp og PP f\u00f8lgende tilleggsforslag: De nye retningslinjene samt forskrift for perioden 2024 \u2013 2028 er gjeldende fra 1.7.2024 5 Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag: 1. Bystyret ber byr\u00e5det om \u00e5 gjennomf\u00f8re et eget prosjekt for \u00e5 avsl\u00f8re og redusere rasisme og diskriminering p\u00e5 utesteder innen 2025. 2. Stryke kapittel 4.1, tredje avsnitt. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Nytt punkt 5, kapittel 2: Det settes som vilk\u00e5r for skjenkel\u00f8yve, at innehaver m\u00e5 s\u00f8rge for at l\u00f8nnsvilk\u00e5rene minst skal v\u00e6re i samsvar med det som er allmenngjorte minstel\u00f8nnssatser innenfor overnatting, servering og catering. Konsekvensen ved brudd p\u00e5 denne bestemmelsen er inndragning av skjenkel\u00f8yve. Rune Bakervik (A) fremsatte tilleggsforslag fra kommunalt r\u00e5d for personer med funksjonsnedsettelse: 1. Byr\u00e5det f\u00f8lger opp vedtatte merknad fra 2020 i l\u00f8pet av bevilgningsperioden. 2. Bergen oppretter et eget diskrimineringsprosjekt som gjennomf\u00f8res i l\u00f8pet av bevilgningsperioden. 3. I bevilgningsperioden gjennomf\u00f8res det en konsekvensutredning av \u00e5 innf\u00f8re en ordning der man tar hensyn til graden av universell utforming av lokalet i forbindelse med tildeling av bevilgning Merknader fremsatt i bystyret: Rune Bakervik (A) fremsatte p\u00e5 vegne av A f\u00f8lgende merknader: Merknad 1: Bystyret ber byr\u00e5det ta initiativ til en felles arena, eksempelvis et \u00e5rlig/periodevis m\u00f8te, der akt\u00f8rene i utelivsbransjen f\u00e5r anledning til \u00e5 m\u00f8te administrasjon/politikere i kommunen for \u00e5 diskutere hvordan skjenkereglementet fungerer og hva som eventuelt kan foresl\u00e5s endret ved neste rullering av reglementet. Merknad 2: Studentbarene i dag betaler 1000 kr pr pers. for AV-kurs (mot for 300 kr. tidligere). Dette er sv\u00e6rt dyrt for disse barene, og f\u00f8rer i praksis til at det er sv\u00e6rt f\u00e5 som tar kurset, og de som tar kurset er gjerne ansatte og ikke frivillige. Bystyret ber derfor byr\u00e5det om \u00e5 legge til rette for at flere frivillige medarbeidere i studentbarene tar AV-kurs, eksempelvis gjennom en reduksjon av deltakeravgiften. Eline Aresdatter Haakestad (MDG) fremsatte p\u00e5 vegne av MDG f\u00f8lgende merknad: Studentorganisasjoner m\u00e5 i dag s\u00f8ke om skjenkebevilling for hvert enkelt arrangement, en ordning som er veldig tid- og ressurskrevende. Bystyret ber byr\u00e5det vurdere om det er mulig \u00e5 forenkle s\u00f8knadsprosessen for studentorganisasjoner, for eksempel ved \u00e5 tillate skjenk i et gitt tidsrom ukentlig for ett \u00e5r av gangen. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: 6 I 2023 kontaktet Oslo kommune Helse- og omsorgsdepartementet for \u00e5 f\u00e5 en avklaringer rundt hvordan alkohollovens bestemmelser om skjenkebevilling skal tolkes opp mot kravet om allmenngjort tariffl\u00f8nn. Konklusjonen fra departementet var klar: kommunene kan kreve at allmenngjort tariffl\u00f8nn skal v\u00e6re ett av flere forhold som vektlegges i kommunenes vurdering av hvorvidt det skal gis bevilling etter alkoholloven og at brudd p\u00e5 dette kan f\u00e5 konsekvenser for bevillingen. I 2022 leverte tre representanter fra R\u00f8dt p\u00e5 Stortinget et representantforslag om allmenngjort minstel\u00f8nn i utelivsbransjen. Svar fra dav\u00e6rende arbeids- og inkluderingsminister konkluderer med det samme som Helse- og omsorgsdepartementet, og peker p\u00e5 at kommunene allerede i dag har mulighet for \u00e5 legge vekt p\u00e5 allmenngjort tariffl\u00f8nn. Bystyret mener derfor at Bergen kommune helt klart kan vedta allmenngjort minstel\u00f8nn som vilk\u00e5r for \u00e5 gi skjenkel\u00f8yve, og at dette er i tr\u00e5d med loven, lovens form\u00e5l og juridisk teori. Votering: Alternativt forslag punkt 1-2 fra KrF fremsatt av Joel Ysteb\u00f8 (KrF), fikk 2 stemmer (KrF), og var dermed falt. Alternativt forslag punkt 1-2 fra V fremsatt av Ole-Ansger Nepomuk Martini (V), fikk 7 stemmer (MDG, V), og var dermed falt. Alternativt forslag punkt 1a, 1f og 2a fra SV fremsatt av Hlin-S\u00e5ga Brosvik Kyrkje\u00f8y (SV), fikk 16 stemmer (SV, MDG, R, KrF), og var dermed falt. Alternativt forslag punkt 1b, 1c, 1d, 1e, 2b og 2c fra SV fremsatt av Hlin-S\u00e5ga Brosvik Kyrkje\u00f8y (SV), fikk 12 stemmer (SV, R, KrF), og var dermed falt. Alternativt forslag punkt 1 og 1b fra A fremsatt av Rune Bakervik (A), fikk 16 stemmer (A, R), og var dermed falt. Alternativt forslag punkt 1a og 1c fra A fremsatt av Rune Bakervik (A), fikk 20 stemmer (A, MDG, R), og var dermed falt. Innstillingens punkt 1 ble vedtatt med 35 stemmer (H, FrP, BL, INP, Sp, PP). Innstillingens punkt 2 fikk ingen stemmer, og var dermed falt. Alternativt forslag til innstillingens punkt 2 fra H, FrP, BL, V, INP, Sp og PP fremsatt av Trond Tystad (BL), ble vedtatt med 42 stemmer (H, FrP, MDG, BL, V, INP, Sp, PP). Tilleggsforslag fra H, FrP, BL, V, INP, Sp og PP fremsatt av Martin Virkesdal Jonsterhaug (FrP), ble vedtatt med 42 stemmer (H, FrP, MDG, BL, V, INP, Sp, PP). Tilleggsforslag punkt 1 fra MDG fremsatt av Eline Aresdatter Haakestad (MDG), fikk 29 stemmer (A, SV, MDG, R, KrF), og var dermed falt. Tilleggsforslag punkt 2 fra MDG fremsatt av Eline Aresdatter Haakestad (MDG), fikk 7 stemmer (MDG, V), og var dermed falt. Tilleggsforslag fra R fremsatt av Mailiss Solheim-\u00c5kerblom (R), fikk 27 stemmer (A, SV, MDG, R), og var dermed falt. 7 Tilleggsforslag fra kommunalt r\u00e5d for personer med funksjonsnedsettelse fremsatt av Rune Bakervik (A), fikk 0 stemmer, og var dermed falt. Merknad 1 fra A fremsatt av Rune Bakervik (A), fikk 22 stemmer (A, MDG, R, KrF), og var dermed falt. Merknad 2 fra A fremsatt av Rune Bakervik (A), fikk 25 stemmer (A, MDG, V, R, KrF), og var dermed falt. Merknad fra MDG fremsatt av Eline Aresdatter Haakestad (MDG), ble vedtatt enstemmig. Merknad fra R fremsatt av Mailiss Solheim-\u00c5kerblom (R), fikk 20 stemmer (A, MDG, R), og var dermed falt. Utvalg for finans, kultur og n\u00e6ring behandlet saken i m\u00f8tet 05.06.2024 sak 80/24 og avga f\u00f8lgende innstilling: 1. Bystyret vedtar retningslinjer for tildeling av salgs- og skjenkebevillinger i Bergen kommune for bevillingsperioden 2024 \u2013 2028 slik de fremkommer av saksfremstillingens del VI. 2. Bystyret vedtar forskrift om salgs-, skjenke- og \u00e5pningstider slik den fremkommer av saksfremstillingens del VII. Byr\u00e5det behandlet saken i m\u00f8tet 16.05.2024 sak 136/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 8 "
}