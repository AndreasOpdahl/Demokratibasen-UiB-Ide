{
  "dokument_id": "b4ecd4b9-02ad-5a11-89fa-5f5b9c85fc55",
  "doc_type": "case_attachment",
  "kommune": 4601,
  "tittel": "2024_165988 -12 Fana, gnr. 88, bnr. 119, Nedre N\u00f8ttveit 16. Klage over avslag p\u00e5 s\u00f8knad om tilbygg til n\u00e6ringsbygg",
  "url": "https://bergen.kommune.no/politikere-utvalg/api/fil/bk360/12197525/2024-165988-12-Fana-gnr-88-bnr-119-Nedre-Nottveit-16-Klage-over-avslag-pa-soknad-om-tilbygg-til-naeringsbygg",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/165988-12 Fana, gnr. 88, bnr. 119, Nedre N\u00f8ttveit 16. Klage over avslag p\u00e5 s\u00f8knad om dispensasjon for oppf\u00f8ring av tilbygg til n\u00e6ringsbygg. Kva saka gjeld: Ansvarleg s\u00f8kjar, Helgesen Tekniske Bygg AS, klagar p\u00e5 vegner av tiltakshavar Sm\u00f8r\u00e5sg\u00e5rden AS, p\u00e5 vedtak datert 18.10.2024. Avslagsheimlar er KPA 2018 \u00a7 6.2.2 (byggjegrense mot vassdrag) og KPA 2018 (arealform\u00e5l gr\u00f8nstruktur). KPA 2018 viser omr\u00e5det som \u00abGr\u00f8nnstruktur, bebyggelse og anlegg\u00bb i ytre fortettingssone. Eigedomen er regulert til industri i plan nr. 5640000 fr\u00e5 1982. Eksisterande tilbygg/murkonstruksjon ligg delvis i regulert naturvernomr\u00e5de for Apeltunvegen og Apeltunvassdraget, jf. plan nr. 15180000 fr\u00e5 1999. Eigedomen ligg i omsynssone for flomfare. N\u00f8dvendige dispensasjonar er oms\u00f8kt. Foto til venstre under med raud pil viser eksisterande betongmur som ligg ca. 3 m inne i gr\u00f8nstrukturen/naturvernomr\u00e5det. Kartutsnittet til h\u00f8gre under viser at betongmuren ligg ca. 1 meter fr\u00e5 sj\u00f8lve vassdraget. S\u00f8knaden gjeld riving av eksisterande betongkonstruksjon og oppf\u00f8ring av tilbygg p\u00e5 same stad i 2 etasjar, sj\u00e5 perspektivteikning under som viser tilbygget i fasaden mot vassdraget. Tilbygget vil krage 2 meter ut over ny grunnmur, jf. ogs\u00e5 situasjonsplanen under med foto av eksisterande situasjon nedst til h\u00f8gre. 1 S\u00f8kjaren har ikkje motteke merknader til nabovarsel. Vestland fylkeskommune har gitt l\u00f8yve til utvida bruk av avk\u00f8yrsle. Bymilj\u00f8etaten (BME) r\u00e5r i fr\u00e5 at det blir gitt dispensasjon for tiltaket, hovudsakleg av omsyn til kantvegetasjonen langs vassdraget. BME viser til at den regulerte buffersona langs bekken er 4 meter, og at dette er eit absolutt minimum for \u00e5 sikre kantvegetasjonen langs bekken. BME viser til at kantvegetasjonen har ein viktig funksjon som leveomr\u00e5de for plantar og dyr. Den skaper gode oppvekstvilk\u00e5r for fisk, bidrar til \u00e5 sikre breidda mot utrasing og bind partiklar og ureining f\u00f8r det n\u00e5r vatnet. Kantvegetasjonen har eit s\u00e6rleg vern, og BME vurderer at utvidinga av n\u00e6ringsbygget vil medf\u00f8re inngrep og tap av kantvegetasjon Klagaren sine merknader: Klagaren viser til at det er lagt stor vekt p\u00e5 Bymilj\u00f8etaten sin uttale. Uttalen legg stor vekt p\u00e5 eit skr\u00e5foto som gir eit feilaktig inntrykk av vegetasjonen rundt tilbygget, og i kva grad den vil bli p\u00e5verka av tiltaket. Dei faktiske tilh\u00f8va, som if\u00f8lgje klagaren kan sj\u00e5ast ut i fr\u00e5 ortofoto, viser derimot at kantvegetasjonen ikkje blir p\u00e5verka ytterlegare av tiltaket. Byr\u00e5den viser til klagen i sin heilskap. 2 Fagetaten si vurdering og tilr\u00e5ding: Fagetaten viser til at byggjegrensa i KPA \u00a7 6.2.2 er 50 meter. Vidare er tiltaket i strid med \u00a7 29-1: \u00abNye tiltak som ikke fremmer naturmangfold eller allmenn bruk er ikke tillatt. Gr\u00f8nnstruktur skal v\u00e6re tilgjengelig for allmennheten.\u00bb Fagetaten viser til at det ikkje er avgjerande for dispensasjonsvurderinga kva bilde som er lagt til grunn i saka. Vegetasjonen ligg tett p\u00e5, og det planlagde tiltaket vil p\u00e5verke vegetasjonen negativt. Det skal heller ikkje vere kurant \u00e5 fr\u00e5vike gjeldande plan. Fagetaten vurderer det slik at vegetasjonen aust for tilbygget allereie er sv\u00e6rt avgrensa, d\u00e5 det kun gjenst\u00e5r ein meter til elvebreidda. Eksisterande vegetasjon er difor ekstra viktig \u00e5 ta vare p\u00e5. Fagetaten kan ikkje sj\u00e5 at vilk\u00e5ra for dispensasjon er til stades i dette tilfellet. Byr\u00e5den si vurdering og konklusjon: Byr\u00e5det har vurdert dei samla opplysningane i saka og har kome til eit anna resultat enn fagetaten. Byr\u00e5den viser til at tiltaket skal oppf\u00f8rast med same fotavtrykk som eksisterande betongkonstruksjon. Om dispensasjon: Tiltaket krev dispensasjon fr\u00e5 KPA 2018 \u00a7 3.1 (plankrav), \u00a7 6.2.2, \u00ab\u00f8vrige omr\u00e5der for bebyggelse og anlegg\u00bb der byggjegrensa mot vassdrag er 20 meter. Vidare krevst dispensasjon fr\u00e5 KPA 2018 (arealform\u00e5l gr\u00f8nstruktur), og byggjeforbodet i reguleringsplan for Apeltunvegen og Apeltunvassraget, f\u00f8resegnene \u00a7 5.1. Tiltaket krev og dispensasjon fr\u00e5 pbl. \u00a7 29-4, andre ledd, om avstand til nabogrense. Det f\u00f8lgjer av pbl. \u00a7 19-2 at kommunen kan gi varig eller mellombels dispensasjon fr\u00e5 f\u00f8resegner fastsett i eller i medhald av denne lova. Det kan setjast vilk\u00e5r for dispensasjonen. Dispensasjon kan ikkje gjevast dersom omsyna bak f\u00f8resegna det blir dispensert fr\u00e5, lova sitt f\u00f8rem\u00e5l eller nasjonale eller regionale interesser, blir vesentleg tilsidesett. Fordelane ved \u00e5 gi dispensasjon skal vere klart st\u00f8rre enn ulempene. Det kan ikkje dispenserast fr\u00e5 saksbehandlingsreglar. Byr\u00e5den viser til at tiltaket er avgrensa og kan ikkje sj\u00e5 at ein planprosess vil tilf\u00f8re saka vesentlege nye opplysningar. Byr\u00e5den viser til at eksisterande n\u00e6ringsomr\u00e5de vart regulert i 1982, utan byggjegrense mot vassdraget. Eksisterande bygningsmasse ligg delvis i gr\u00f8nstrukturen/naturvernomr\u00e5det og delvis i buffersona. Byr\u00e5den kan s\u00e5leis ikkje sj\u00e5 at tiltaket vil kome vesentleg meir i strid med arealform\u00e5let enn eksisterande bygg som i si tid vart lovleg oppf\u00f8rt. Byr\u00e5den viser til klagaren sin merknad om at det ikkje vil vere behov for felling av kantvegetasjon, men kun sv\u00e6rt avgrensa beskjering p\u00e5 lik linje med det som er n\u00f8dvendig for dagens bygningsmasse Byr\u00e5den f\u00f8reset at tiltakshavar vil ta tilstrekkjeleg omsyn til vassdraget og kantvegetasjonen i anleggsfasen og i den permanente situasjonen, for \u00e5 minske risikoen for negativ p\u00e5verknad av naturomr\u00e5det. N\u00e5r det gjeld avstand til nabogrense viser byr\u00e5den til at nybygget vil ha same fotavtrykk som eksisterande bygningsmasse, og at tiltaket grensar mot eit relativt stort gr\u00f8ntomr\u00e5de med byggjeforbod, der det er usannsynleg at det vil kome bygningar. Tiltaket vil s\u00e5leis ikkje vere til ulempe for naboeigedom, noko som ogs\u00e5 vert p\u00e5peikt av fagetaten i vedtaket datert 18.10.2024 p\u00e5 side 5. Byr\u00e5den kan ikkje sj\u00e5 at dei omsyn som ligg bak plankravet og byggjeforbodet i dette tilfellet blir vesentleg tilsidesett ved ein dispensasjon. Det same gjeld for avstand til nabogrense. Byr\u00e5den har kome til at dei rettslege vilk\u00e5ra for \u00e5 dispensere er oppfylte i dette spesielle tilfellet, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal dispenserast, jf. formuleringa om at kommunen \u00abkan\u00bb gi varig eller mellombels dispensasjon. I dette tilfellet meiner byr\u00e5den at det kan gjevast dispensasjon. Byr\u00e5den meiner og at fordelane ved ein dispensasjon er klart st\u00f8rre enn ulempene. Byr\u00e5den viser til den samfunnsmessige fordelen ved at n\u00e6ringsbygget utvidar p\u00e5 allereie bebygd 3 areal. Dette hindrar nedbygging av nytt areal, samt at levetida p\u00e5 eksisterande bygg blir forlenga. Vedtakskompetanse: Byr\u00e5d for byutvikling har myndigheit til \u00e5 treffa vedtak i enkeltsaker eller typar av saker som ikkje er av prinsipiell tyding, jf. byr\u00e5dssak 1282/23. Alle viktige saker eller saker av prinsipiell tyding skal leggjast fram for byr\u00e5det til avgjerd. Byr\u00e5d for byutvikling gjer f\u00f8lgjande vedtak: 1. Fagetaten sitt vedtak datert 18.10.2024 blir oppheva med heimel i forvaltningslova \u00a7 33, andre ledd. 2. Med heimel i plan- og bygningslova \u00a7 20-1, jf. \u00a7 21-4, blir det gitt l\u00f8yve til oppf\u00f8ring av tilbygg som oms\u00f8kt. 3. Med heimel i plan- og bygningslova \u00a7 19-2 blir det innvilga dispensasjon fr\u00e5 KPA 2018 \u00a7 3.1, KPA 2018 \u00a7 6.2.2 og arealform\u00e5l gr\u00f8nstruktur, samt pbl. \u00a7 29-4, andre ledd. Vidare blir det innvilga dispensasjon fr\u00e5 reguleringsplan for Apeltunvegen og Apeltunvassdraget \u00a7 5.1. Vilk\u00e5r for dispensasjon er at det blir tatt tilstrekkjeleg omsyn til vassdraget med kantvegetasjon i anleggsfasen og i framtidig drift av eigedomen. Dato: 10. februar 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat datert 20.12.2024 med f\u00f8lgende vedlegg: 1. Oversiktskart som lokaliserer tiltaket i forhold til omgivelser 2. Oversiktsfoto som supplement til oversiktskart 3. Situasjonsplan 4. Tegninger 5. S\u00f8knad 6. Uttalelse fra Bymilj\u00f8etaten 7. Vedtak av 18.10.2024 8. Klage 4 "
}