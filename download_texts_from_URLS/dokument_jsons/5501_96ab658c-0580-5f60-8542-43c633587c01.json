{
  "dokument_id": "96ab658c-0580-5f60-8542-43c633587c01",
  "doc_type": "case_presentation",
  "kommune": 5501,
  "tittel": "Fordeling av tilskudd, n\u00e6rmilj\u00f8 og frivillighet ",
  "url": "https://innsyn.tromso.kommune.no/application/getMoteDokument?dokid=2001680594",
  "tekst": "Arkivsaksnr. 24/06254-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 03.05.2024 samfunnsutviklingsutvalget Fordeling av tilskudd, n\u00e6rmilj\u00f8 og frivillighet Kommunedirekt\u00f8rens innstilling til vedtak: S\u00f8knad fra Polarshow Sommerlyst innvilges med 10 000,- S\u00f8knad fra Forum for Natur og friluftsliv i Troms innvilges med 15 000,- S\u00f8knad fra FN Sambandet innvilges med 60 000,- S\u00f8knad fra Troms\u00f8 barnefilmklubb innvilges 20 000,- Stig Tore Johnsen Kari Henriksen Kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder Form\u00e5let med tilskuddsordningen \u00abN\u00e6rmilj\u00f8 og frivillighet\u00bb er \u00e5 stimulere til lokale tiltak innen kultur som gir \u00f8kt inkludering og deltakelse i n\u00e6rmilj\u00f8ene. Barn og unges medvirkning vektlegges. Troms\u00f8 kommune gir st\u00f8tte til arrangement og tiltak som er i tr\u00e5d med form\u00e5let. Ved behandling av s\u00f8knadene vurderes det blant annet i hvilken grad oms\u00f8kte tiltak retter seg mot barn og unge, og i hvilken grad tiltaket gjennomf\u00f8res via dugnad/ frivillighet. Det er satt av 1 332 000,- til fordeling p\u00e5 denne tilskuddsordningen. Det kan s\u00f8kes p\u00e5 denne tilskuddsordningen gjennom hele \u00e5ret. Saksutredning Saksutredning Troms\u00f8 kommune har mottatt tre s\u00f8knader, det gjelder en s\u00f8knad fra Forum for natur og friluftsliv Troms til gjennomf\u00f8ring av en friluftskonsert, en s\u00f8knad fra Polarshow ved Sommerlyst skole, og en s\u00f8knad fra FN Sambandet til arrangementet \u201cBarnas dager\u201d. Troms\u00f8 barnefilmklubb har sendt en s\u00f8knad om tilskudd til visning av film under stumfilmdagene. Polarshow Sommerlyst Polarshow Sommerlyst s\u00f8ker om 10 000,- i tilskudd til gjennomf\u00f8ring av revyen ved Sommerlyst skole, Polarshow, som har blitt gjennomf\u00f8rt hver p\u00e5ske siden 1970. Polarshow viser til at de har \u00f8kt s\u00f8knadssummen, siden kostnadene har \u00f8kt siden i fjor. Et form\u00e5l med det oms\u00f8kte tiltaket, er \u00e5 forbedre det psykososiale milj\u00f8et p\u00e5 Sommerlyst skole gjennom \u00f8kt trivsel, tilh\u00f8righet og samhold for elevene som er tilknyttet skolen. Det fremheves i s\u00f8knaden at skolerevyen er unik i skolehverdagen, fordi det bringer elevene sammen. Dette er elever som normalt ikke m\u00f8tes s\u00e5 ofte p\u00e5 tvers av klasser, kj\u00f8nn, vennegjenger og \u00e5rstrinn. Revyen er en viktig arena for inkludering av elever som i det daglige ikke har s\u00e5 stor vennekrets, fremheves det i s\u00f8knaden om st\u00f8tte. M\u00e5lgruppen for tiltaket, er elever som sogner til Sommerlyst skole. Tiltaket har en budsjettramme p\u00e5 269 000,- Vurdering Tiltaket det s\u00f8kes st\u00f8tte til, er et viktig n\u00e6rmilj\u00f8tiltak for elever tilknyttet Sommerlyst skole. Tiltaket bidrar til \u00f8kt trivsel, og fremmer samhold. Det innstilles p\u00e5 \u00e5 im\u00f8tekomme s\u00f8knaden med 10 000,- i tilskudd til tiltaket. Forum for Natur og friluftsliv i Troms, friluftskonsert Forum for Natur og friluftsliv i Troms, s\u00f8ker om 15 000,- i tilskudd til gjennomf\u00f8ring av en gratis friluftskonsert som skal gjennomf\u00f8res under \u00e5pning av Friluftslivets uke 2024. Konserten er planlagt 2 arrangert p\u00e5 Holt \u00d8kopark. S\u00f8ker fremhever at de booker en artist fra Troms, og at ofte en artist som bor i Troms\u00f8, noe de fremhever som viktig for artistvalg. Arrangementet er rusfritt, og skal vare i 2 \u2013 3 timer l\u00f8rdag den 2. september 2024. Arrangementet arrangeres for tredje \u00e5r p\u00e5 rad, og Forum for Natur og friluftsliv i Troms, har god erfaring med dette arrangementet som en m\u00f8teplass for barn og unge i Troms\u00f8. Et m\u00e5l med arrangementet er \u00e5 kombinere kultur og natur. Musikk er inkluderende, og de \u00f8nsker at arrangementet skal v\u00e6re en trygg m\u00f8teplass for barn og unge i Troms\u00f8. Arrangementet er gratis, det vil bli servert mat, og tiltaket fungerer derfor ogs\u00e5 som et sosialt utjevnende tiltak. Tiltaket har en budsjettramme p\u00e5 40 800,-. Arrangementet gjennomf\u00f8res gjennom dugnadsinnsats. Vurdering Tiltaket som det s\u00f8kes st\u00f8tte til, er et viktig n\u00e6rmilj\u00f8tiltak. Arrangementet med friluftskonsert, gjennomf\u00f8res for tredje gang, og er gratis og m\u00e5lgruppa er barn og unge. Det innstilles p\u00e5 \u00e5 im\u00f8tekomme s\u00f8knaden med 15 000,- FN \u2013 Sambandet, Barnas dager FN \u2013 Sambandet s\u00f8ker p\u00e5 vegne av Barnas dager om 60 000,- i tilskudd til gjennomf\u00f8ring av \u201cBarnas dager, alle har rett til en meningsfull fritid\u201d. Arrangementet er et samarbeidsprosjekt mellom FN \u2013 Sambandet, Redd Barna, Troms\u00f8 idrettsr\u00e5d og Troms\u00f8 kommune. Barnas dager er en markering av barnekonvensjonens bursdag, og avvikles over to dager. L\u00f8rdagens program har navnet \u201cAktivitetsdagen\u201d, og over 30 frivillige lag og foreninger bidrog i 2023 med aktiviteter, kafedrift, og bruktmarked for ski og utstyr. P\u00e5 aktivitetsdagen vil barna ha mulighet til \u00e5 teste ut ulike fritidsaktiviteter, bli bedre kjent med frivillige lag og foreninger, se to sceneshow, m\u00f8te andre barn og l\u00e6re mer om barns rettigheter. Tidligere har s\u00f8ndagsarrangementet v\u00e6rt to aktiviteter arrangert av Nordnorsk design og arkitektktursenter (NODA) og Nordnorsk kunstmuseum. For \u00e5 n\u00e5 frem til m\u00e5lgruppa blir det trykt opp plakater og flyers som er oversatt til nordsamisk, arabisk, ukrainsk og engelsk. Arrangementet formidles ogs\u00e5 p\u00e5 Troms\u00f8 kommune sine digitale skjermer, og annonseres i avisa. Informasjonene videreformidles ogs\u00e5 via skolene, slik at man n\u00e5r alle i m\u00e5lgruppa. M\u00e5lgruppa for \u201cBarnas dager\u201d er alle barn mellom 3 \u2013 12 \u00e5r. Et m\u00e5l for \u201cBarnas dager 20242 er \u00e5 feire barnekonvensjonens bursdag ved \u00e5 legge til rette for at barn og familier i Troms\u00f8 skal bli bedre kjent med fritidstilbudene som finne i Troms\u00f8, der de f\u00e5r lov til \u00e5 teste ut tilbudene gratis denne dagen. Gjennom idrettsglede, kultur, og felles positive opplevelser er det et m\u00e5l \u00e5 skape en inkluderende m\u00f8teplass for barn i Troms\u00f8 p\u00e5 tvers av sosial bakgrunn, spr\u00e5k og kultur. Det fremheves at en suksessfaktor for \u201cBarnas dager\u201d, er verdien av \u00e5 samarbeide med andre. Ingen av akt\u00f8rene bak \u201cBarnas dager\u201d kunne arrangert dette alene. Barnas dager vektlegger Barnekonvensjonen i sin helhet, men vektlegger spesielt to av konvensjonene, 3 barnekonvensjonens artikkel 12, \u201cBarnet har rett til \u00e5 si sin mening i alt som vedr\u00f8rer det, og barns meninger skal tillegges vekt\u201d Barnekonvensjonens artikkel 31, \u201cBarnet har rett til hvile, fritid og lek, og til \u00e5 delta i kunst og kulturliv. Arrangementet har et samlet budsjett p\u00e5 240 000,- og det s\u00f8kes om 60 000,- fra Troms\u00f8 kommune til tiltaket. Vurdering Barnas dager anses som et viktig n\u00e6rmilj\u00f8tiltak, der m\u00e5lgruppa er barn og unge mellom 3 \u2013 12 \u00e5r. Det er mange frivillige lag og foreninger som bidrar i dette viktige samarbeidsprosjektet der barn f\u00e5r mulighet til \u00e5 teste ut, og bli kjent med ulike fritidsaktiviteter i Troms\u00f8. Det innstilles p\u00e5 \u00e5 im\u00f8tekomme s\u00f8knaden med 60 000,- i tilskudd til FN Sambandet og \u201cBarnas dager\u201d Troms\u00f8 barnfilmklubb Troms\u00f8 Barnefilmklubb s\u00f8ker om tilskudd p\u00e5 kr 27 500 til visning av film under Stumfilmdagene p\u00e5 Cinemateket Verdensteatret. Medlemmer av Troms\u00f8 barnefilmklubb er barn i alderen ca 3-12 \u00e5r, og deres foreldre. Vi samarbeider med organisasjonen L\u00f8rdag kl.14, og vil s\u00e6rskilt invitere disse til denne visningen som en del av inkluderingen av flyktninger og deres barn. Visningen er \u00e5pen for alle, og vil v\u00e6re et s\u00e6rskilt arrangement for barn under Stumfilmdagene. Troms\u00f8 barnefilmklubb viser til at de skal vise filmen Sherlock Jr. som n\u00e5 er i en nyrestaurert utgave. Filmen er en klassiker i stumfilmsjangeren med Buster Keaton i hovedrollen og feirer 100 \u00e5rs jubileum i \u00e5r. Filmen handler om en kinomaskinist som sovner under en filmvisning, og forsvinner selv inn i filmen som spilles av. I dr\u00f8mme er han mesterdetektiv Sherlock Holmes, som har i oppdrag \u00e5 finne noen forsvunne perler og vinne tilbake hjertet til sitt livs kj\u00e6rlighet fra sin st\u00f8rste rival. Musikken fremf\u00f8res av musiker, trommeslager og komponist Aleksander Kostopoulos. Han er utdannet ved Musikkonservatoriet i Troms\u00f8 (rytmisk slagverk), og er en sv\u00e6rt allsidig artist som kombinerer sine evner som ut\u00f8vende musiker og komponist b\u00e5de som soloartist og i samarbeid med andre musikere. Aleksander har lang erfaring med kombinasjonen musikk og lyd/lysdesign gjennom prosjektet Oftania. Troms\u00f8 barnefilmklubb forventer et nytt og friskt lydbilde til en 100 \u00e5r gammel film, som kan gi b\u00e5de barn og voksne en helt unik filmatisk og musikalsk opplevelse i den unike rammen som Verdensteateret er. Konklusjon Kommunedirekt\u00f8ren synes dette er et flott tilbud til barn og unge, og at det ogs\u00e5 har s\u00f8kelys p\u00e5 inkludering av flyktninger og deres barn og foresl\u00e5r at det innvilges et tilskudd p\u00e5 kr 20 000. 4 Konklusjon Kommunedirekt\u00f8ren anbefaler at s\u00f8knadene vurderes slik det kommer frem i saksutredningen. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg S\u00f8knader n\u00e6rmilj\u00f8 og frivillighet s\u00f8knad troms\u00f8 barnefilmklubb 5 "
}