{
  "dokument_id": "de1fefef-a1b0-5536-955f-6a3e489e3669",
  "doc_type": "case_attachment",
  "kommune": 4601,
  "tittel": "Forvaltningsrevisjon av Bergen legevakt",
  "url": "https://bergen.kommune.no/politikere-utvalg/api/fil/bk360/9623107/Forvaltningsrevisjon-av-Bergen-legevakt",
  "tekst": " Kontrollutvalget Saksframstilling V\u00e5r referanse: 2023/02133-4 Saksbehandler: Lillian Kristin Bolstad Forvaltningsrevisjon av Bergen legevakt Kva saka gjeld: Bakgrunn \u2013 bestilling Kontrollutvalet bestilte forvaltningsrevisjon av legevakta i Bergen kommune fr\u00e5 kommunen sin revisor Deloitte AS i m\u00f8te 18.01.23 sak 12/23. Oppdraget er gjennomf\u00f8rt i tidsrommet fr\u00e5 februar 2023 til januar 2024. F\u00f8rem\u00e5let med prosjektet har vore \u00e5 unders\u00f8ke om: \u2022 Bergen legevakt er organisert p\u00e5 ein form\u00e5lstenleg m\u00e5te for \u00e5 sikre befolkninga eit forsvarleg tilbod om akutt hjelp. \u2022 Bergen kommune har en tilfredsstillande internkontroll med tenesta. \u2022 Bergen kommune har tilfredsstillande system og rutinar for \u00e5 f\u00f8rebygge og handtere vald og truslar mot tilsette ved legevakta. Problemstillingar: Revisjonen sine problemstillingar g\u00e5r fram av kapittel 1 i rapporten, side 12-13. Deloitte skriv f\u00f8lgande: \u00abMed bakgrunn i form\u00e5let er det utarbeidet f\u00f8lgende problemstillinger som har blitt unders\u00f8kt: 1) Hva kjennetegner Bergen legevakt med hensyn til tilgjengelighet per telefon og ventetid de siste tre \u00e5rene? a) I hvilken grad er responstiden per telefon i samsvar med lovkrav? b) Hva er ventetiden for personer som opps\u00f8ker helsehjelp ved legevakten? c) I hvilken grad har antall telefonhenvendelser, responstid per telefon og ventetid ved legevakten endret seg etter at legevakten innf\u00f8rte ordning med \u00e5 ringe f\u00f8r oppm\u00f8te i 2022? 2) I hvilken grad er det en tilstrekkelig internkontroll for \u00e5 sikre god styring og kontroll med tjenestetilbudet ved legevakten? Under dette a) M\u00e5l/planer for tjenestens kvalitet og tilgjengelighet b) Gjennomf\u00f8ring av risiko- og s\u00e5rbarhetsanalyser (ogs\u00e5 i forbindelse med endringen knyttet til at personer skal ringe f\u00f8r oppm\u00f8te) c) Oppf\u00f8lging av responstid per telefon og ventetid1 d) Rutiner for sentrale arbeidsoppgaver e) Tilfredsstillende system for \u00e5 melde og f\u00f8lge opp avvik som utgj\u00f8r en risiko for pasientsikkerheten 1 Rekkef\u00f8lge p\u00e5 underproblemstillingane er endra i forhold til vedtatt prosjektplan. Dette for \u00e5 f\u00e5 en god presentasjon av datagrunnlaget i rapporten. 1 3) I hvilken grad har legevakten en hensiktsmessig organisering med hensyn til \u00e5 levere n\u00f8dvendige og akutte tjenester? a) I hvilken grad har legevakten tilstrekkelig bemanning med rett kompetanse til \u00e5 besvare og vurdere telefonhenvendelser? (jf. kompetansekrav i regelverket) b) I hvilken grad har legevakten tilfredsstillende system og rutiner som sikrer at pasienter med mest akutte behov blir prioritert f\u00f8rst? (hastevurdering/triagering) c) I hvilken grad er vakter ved legevakten tilstrekkelig bemannet og med rett kompetanse? (jf. kompetansekravene i regelverk knyttet til personell fysisk p\u00e5 jobb samt bakvakt) d) I hvilken grad blir det gitt tilstrekkelig trening og oppl\u00e6ring i legevaktens system og rutiner til personell? (b\u00e5de fast ansatte og personell som ikke jobber fast ved legevakten, eks. fastleger/vikarer) e) I hvilken grad er tidligere problemer med sviktende journalsystemer l\u00f8st p\u00e5 en tilfredsstillende m\u00e5te? 4) I hvilken grad er det etablert system og rutiner for \u00e5 forebygge og h\u00e5ndtere u\u00f8nskede hendelser knyttet til vold og trusler mot ansatte ved legevakten? a) Er det gjennomf\u00f8rt risikovurderinger knyttet til vold og trusler om vold, som tar hensyn til sentrale forhold som arbeidets organisering og tilrettelegging, hvor, n\u00e5r og i hvilke situasjoner arbeidstaker kan bli utsatt for vold og trusler om vold, alenearbeid, arbeidstidens plassering og organisering, bemanning, kompetanse, utforming av arbeidslokalene og tekniske l\u00f8sninger samt effekten av iverksatte og planlagte forebyggende tiltak? b) I hvilken grad er det satt i verk risikoreduserende tiltak som skal forebygge vold og trusler om vold? c) I hvilken grad har ansatte f\u00e5tt tilstrekkelig oppl\u00e6ring og \u00f8velse i h\u00e5ndtering av vold- og trusselsituasjoner? d) I hvilken grad blir det meldt avvik dersom det oppst\u00e5r u\u00f8nskede hendelser knyttet til vold og trusler mot ansatte (eller andre pasienter/bes\u00f8kende) ved Bergen legevakt? e) I hvilken grad er det etablert rutiner for \u00e5 f\u00f8lge opp de involverte i etterkant av en u\u00f8nsket hendelse knyttet til vold eller trusler?\u00bb Revisjonskriteria Revisjonskriterium er dei krav og forventningar som forvaltningsrevisjonsobjektet skal bli vurdert opp mot. Revisjonskriteria Deloitte nyttar er utleia av autoritative kjelder, rettsreglar, politiske vedtak og fastsette retningsliner. I dette prosjektet er revisjonskriteria i hovudsak henta fr\u00e5 helse- og omsorgstenestelova, arbeidsmilj\u00f8lova, akuttmedisinforskrifta, forskrift om leiing- og kvalitetsforbetring i helse- og omsorgstenesta og kommunelova. I tillegg har Deloitte lagt til grunn nasjonale rettleiarar fr\u00e5 Helsedirektoratet. Kriteria f\u00e5r du n\u00e6rare presentert innleiingsvis under kvart tema i rapporten, og i vedlegg 2 til rapporten. Metode Oppdraget er utf\u00f8rt i samsvar med gjeldande standard for forvaltningsrevisjon (RSK 001). Deloitte har nytta seg av revisjonskriterium som er relevante for \u00e5 svare p\u00e5 problemstillingane, som er utleia fr\u00e5 form\u00e5let med unders\u00f8kinga, og metodetriangulering i den grad det er mogleg. Metodetriangulering betyr \u00e5 bruke fleire metodar for \u00e5 svare p\u00e5 dei same sp\u00f8rsm\u00e5la. 2 For \u00e5 sikre et dataa i unders\u00f8king er p\u00e5litelege2 m\u00e5 revisor vere n\u00f8yaktig under innsamling og analyse av data. Kravet til gyldigheit3 sikrar revisor ved at dataa som blir samla inn er relevante for \u00e5 svare p\u00e5 problemstillingane i unders\u00f8kinga. Informasjon om legevakta og dokumentasjon p\u00e5 etterleving av interne rutinar og regelverk med meir har blitt samla inn og analysert. Innsamla dokumentasjon er vurdert opp mot revisjonskriteria. For \u00e5 supplere skriftlege kjelder har Deloitte intervjua utvalde personar fr\u00e5 Bergen kommune, som har eit ansvar for eller arbeider ved legevakta. Dei har intervjua legevaktsjef, tillitsvalde, verneombod, telefonoperat\u00f8rar, legar og sjukepleiarar ved Bergen legevakt. I tillegg har dei gjennomf\u00f8rt intervju med Pasient- og brukarombodet. Intervjua er gjennomf\u00f8rt med leiinga og tilsette ved allmennlegevakta ved Bergen Helsehus. Det er ikkje gjennomf\u00f8rt intervju ved bydelslegevaktene. Det har til saman blitt gjennomf\u00f8rt 14 intervju. Fleire intervju er gjennomf\u00f8rt som gruppeintervju. Oppsummering av intervju har blitt sendt til dei intervjua for verifisering. Det er informasjon fr\u00e5 dei verifiserte intervjureferata som er nytta i rapporten. Datadelen av rapporten er send til kommunen for verifisering, og det er gjort nokre justeringar i rapporten p\u00e5 bakgrunn av tilbakemeldingar. Heile rapporten er send til byr\u00e5den for uttale. Du kan lese byr\u00e5den sin h\u00f8yringsuttale i vedlegg 1 til rapporten. Det er revisor sitt samla inntrykk p\u00e5 bakgrunn av innsamla data, som er grunnlaget for rapporten. Deloitte meiner dataa denne rapporten bygger p\u00e5 samla sett er p\u00e5litelege og gyldige, og difor gir eit forsvarleg grunnlag for revisjonen sine vurderingar, konklusjonar og anbefalingar. Revisjonen sine funn Samandrag av resultata fr\u00e5 unders\u00f8kinga finn du i rapporten p\u00e5 side 3-7, og p\u00e5 side 51-52 kan du lese revisjonens konklusjon og anbefalingar. I eit nedkorta samandrag vil sekretariatet trekke fram nokre funn og vurderingar i forvaltingsrevisjonsrapporten. Dei funna og vurderingane som sekretariatet vurdert som viktigast st\u00e5r her i utheva skrift: Om Bergen legevakt Bergen legevakt er ei d\u00f8gnbemanna teneste. Legevakta er bemanna med fast tilsette legevaktslegar og LIS-legar (utdanningsstillingar). I tillegg er ein betydeleg del av vaktene (kveld, natt og helg) bemanna av fastlegar og andre vaktlegar som ikkje har fast arbeidsstad ved legevakta. Sjukepleiarar ved legevakta er fast tilsette. Sjukepleiarar jobbar i pasientmottak og i legevaktsentral (telefonsentral), der telefonf\u00f8respurnadar svarast p\u00e5. Legevakta har ogs\u00e5 andre tilsette, blant annet reinhaldspersonale og merkantilt tilsette. Legevakta er leia av ein legevaktsjef. Ved tilsetting av ny legevaktsjef blei det oppretta ei stilling som medisinskfagleg ansvarleg, fordi noverande legevaktsjef ikkje er lege. Medisinskfagleg ansvarleg har eit fagleg ansvar, men ikkje personalansvar overfor legane. Ringetid Kommunen skal etter akuttmedisinforskrifta \u00a7 13 d, innrette systemet for mottak av telefonf\u00f8respurnadar slik at 80 % av alle f\u00f8respurnadar normalt kan svarast p\u00e5 innan to minutt. 2 https://snl.no/reliabilitet 3 https://snl.no/validitet 3 Legevakta klarer ikkje \u00e5 etterleve kravet om at 80 % av alle f\u00f8respurnadar normalt kan svarast p\u00e5 innan to minutt, p\u00e5 tross av auka bemanning i legevaktsentralen fr\u00e5 januar 2023. Kapasitetsutfordringane skuldast manglar p\u00e5 personell/kompetanse og plassavgrensingar i eksisterande legevaktsentral. Rammevilk\u00e5r som areal og turnus har p\u00e5verka kva tiltak som er og har vore mogleg \u00e5 setje i verk. Det at legevaktsentralen ikkje klarer \u00e5 svare raskt nok har stor merksemd hos legevaktleiinga, og det blir jobba med ytterlegare tiltak. Det blir arbeida med \u00e5 f\u00e5 p\u00e5 plass alternative areal for legevaktsentralen, og det g\u00e5r f\u00f8re seg kursing av fleire medarbeidarar som er tiltenkt arbeid i legevaktsentralen. Ventetid p\u00e5 legevakta Legevakta har ikkje styringsdata som gjer det mogleg \u00e5 svare p\u00e5 problemstillinga om kva som er ventetida for personar som opps\u00f8ker legevakta for helsehjelp, utover at ventetida kan vere varierande. Det er ikkje krav i regelverket om at legevakta skal registrere eller f\u00f8re statistikk over ventetida i pasientmottaket. Denne typen informasjon kan likevel vere nyttig til styringsf\u00f8rem\u00e5l, blant annet for \u00e5 vurdere om ventetida er tilfredsstillande og om iverksette tiltak har effekt. Styringsinformasjon om ventetid p\u00e5 legevakta er i utgangspunktet tilgjengeleg i nytt journalsystem, som blei innf\u00f8rt i november 2022, men legevakta har ikkje f\u00e5tt tilstrekkeleg oppl\u00e6ring og st\u00f8tte ved innf\u00f8ringa til \u00e5 bruke moglegheitene i systemet. Dette er uheldig. Prioritering av pasientar \u2013 hastegradsvurdering og triagering4 I april 2022 innf\u00f8rte Bergen legevakt ei ordning der innbyggarar skal ringe f\u00f8r oppm\u00f8te p\u00e5 legevakta. Pasienten sine behov for helsehjelp blir vurdert av ein sjukepleiar per telefon, og pasienten f\u00e5r ei hastegradsvurdering og eit tidspunkt for framm\u00f8te basert p\u00e5 behov. Ved innkomst ved legevakta blir pasienten p\u00e5 nytt vurdert av ein sjukepleiar (triagert), og f\u00e5r tildelt eit estimert tidspunkt for legeunders\u00f8king basert p\u00e5 hastegrad. Det er utfordringar knytt til areal og organisering av arbeidet med triagering. I nokre tilfelle f\u00f8rer triagering til at det tar lenger tid f\u00f8r pasienten blir tilsett av lege. Disse utfordringane ser det ut til \u00e5 vere h\u00f8g bevisstheit om, utan at det betyr at utfordringane per i dag er tilfredsstillande l\u00f8yst. Denne ordninga ikkje har l\u00f8yst alle utfordringar, men det er ei forbetring. Legevakta har f\u00e5tt betre oversikt over pasientane sitt behov for helsehjelp. Legevakta har i hovudsak tilfredsstillande system og rutinar som sikrar at pasientar med mest akutte behov blir prioritert f\u00f8rst. Internkontroll Legevakta har gjort eit systematisk og godt utviklingsarbeid dei siste \u00e5ra. Likevel er det fleire svakheiter i legevakta sin internkontroll. Det er mangelfullt at det ikkje er p\u00e5 plass ein samla og oppdatert plan for Bergen legevakt som angir m\u00e5l og tiltak p\u00e5 relevante omr\u00e5der som tilgjengelegheit, pasienttilfredsheit, kvalitet og pasienttryggleik og forbetringsarbeid. Det er gjennomf\u00f8rt ROS-analysar av infrastrukturen til legevakta, og det er utarbeidd beredskapsplan med tiltakskort basert p\u00e5 denne risikovurderinga. Det er ikkje tilfredsstillande at det ikkje er 4 Triage betyr \u00e5 bestemme prioriteringsrekkef\u00f8lge av pasientar basert p\u00e5 alvorsgrad og hastegrad av pasientane sine medisinske tilstandar, n\u00e5r ressurssituasjonen er utilstrekkeleg til \u00e5 kunne behandle alle p\u00e5 same tid. Kjelde: https://www.helsedirektoratet.no/statistikk/kvalitetsindikatorer/akuttmedisinske-tjenester-utenfor- sykehus/legevakt-triagering-av-oppmotte-pasienter-pa-legevakt (Hentet: 15.01.2024) 4 gjennomf\u00f8rt risikovurderingar av andre delar av drifta. Helsedirektoratet kjem med ei rekke anbefalingar til kva som b\u00f8r inng\u00e5 i ROS-analysen til legevakta, slik som responstid, bemanning/kompetanse, vikarbruk, tryggleik og samarbeid med andre tenesteytarar. Ingen av desse forholda er dekka i ROS-analysen som er gjort. No blir det arbeida med \u00e5 utarbeide ei ny ROS-analyse. Det er utarbeidd ei rekke rutinar og prosedyrar for sentrale arbeidsoppg\u00e5ver for sjukepleiarar som er tilgjengelege i BkKvalitet5. Det er i lita grad dokumenterte prosedyrar for arbeidsoppg\u00e5vene til legene i BkKvalitet, det er ikkje tilfredsstillande. Fleire leger stiller sp\u00f8rsm\u00e5l ved om dei rutinane som f\u00f8religger er oppdaterte, og synast rutinane er vanskeleg tilgjengelege i BkKvalitet. Store deler av d\u00f8gnet er best\u00e5r legebemanning av vaktpersonell som ikkje har sitt faste arbeidsstad p\u00e5 legevakta. Dette gir risiko for personavhengig praksis, som kan p\u00e5verke kvaliteten p\u00e5 tenestene. Legevakta skal ha oversikt over avvik, og gjennomg\u00e5 avvik og u\u00f8nskte hendingar for \u00e5 kunne l\u00e6re og forhindre at tilsvarande skjer igjen, jf. kommunelova \u00a7 25-1 c og forskrift om leiing- og kvalitetsforbetring i helse og omsorgstenesta \u00a7\u00a7 6 bokstav d og g og 8 bokstav e. Legevakta har ikkje har ei rutine som omtaler korleis avvik skal meldast og f\u00f8lgjast opp. Dette er ikkje tilfredsstillande. Sjukepleiarane melder inn avvik i st\u00f8rre grad enn legane. \u00c5rsakene til dette handlar om kultur, tilgang til avvikssystem, tid til \u00e5 melde avvik og behov for forst\u00e5ing av kva som skal meldast som avvik. Vidare er det fleire tilsette som melder om at dei ikkje f\u00e5r tilbakemelding p\u00e5 avvik dei har meldt inn. Samlet sett er avvikskulturen og rutinane p\u00e5 legevakta ikkje tilstrekkelege. Pasientklager I intervju med medisinskfagleg ansvarleg blir det opplyst hen har ansvar \u00e5 behandle klager som er meldt inn av pasientar, men mange tilsette er ikkje klar over dette. Det er ikkje tilfredsstillande at det manglar rutinar knytt til \u00e5 behandle pasientklager. Tilsette opplever det som uklart kven som har ansvar for dette. Vald, trusselsituasjonar Vald og truslar om vald mot tilsette skal kartleggast og f\u00f8rebyggast gjennom risikovurderingar av fare for vald og trussel om vald, jf. arbeidsmilj\u00f8lova \u00a7 4-3 og forskrift om utf\u00f8ring av arbeid \u00a7 23A-1. Det er hyppige valds- og trusselsituasjonar ved legevakta. Det er ikkje tilfredsstillande at legevakta ikkje har gjennomf\u00f8rt risikovurderingar knytt til vald og truslar, i tr\u00e5d med f\u00f8resegna i arbeidsmilj\u00f8lova og forskrift om utf\u00f8ring av arbeid. Risikoforhold og tryggleiken til dei tilsette er ikkje tilstrekkeleg kartlagt og vurdert, og f\u00f8lgeleg er det risiko for at det kan skje hendingar som kunne vore f\u00f8rebygd. Arbeidstakar skal s\u00e5 langt det lar seg gjere, beskyttast mot vald, truslar og uheldige belastningar som f\u00f8lge av kontakt med andre. Legevakta har innf\u00f8rt tryggleikstiltak som vektarar, alarmer, skallsikring6 og identifisering av potensielt farlege pasientar. Tilsette gir uttrykk for at det hyppig f\u00f8rekjem truande situasjonar. Ein del tilsette gir uttrykk for \u00e5 ikkje f\u00f8le seg trygge p\u00e5 jobb. Risikoen for vald og truslar er ikkje vurdert. Det vert stilt sp\u00f8rsm\u00e5l ved om tryggleikstiltaka er tilstrekkelege. 5 BkKvalitet er Bergen kommune sitt kvalitetssystem. Det er tilgjengeleg for alle tilsette i Bergen kommune. 6 Skallsikring betyr at alle d\u00f8rer ut av bygget kan l\u00e5sast. 5 Det er et krav om oppl\u00e6ring og \u00f8ving i f\u00f8rebygging og handtering av vald- og trusselsituasjonar. Legevakta har innf\u00f8rt tiltak knytt til oppl\u00e6ring, som nettbasert kurs og MAP-kurs (m\u00f8te med aggresjonsproblematikk) for utvalde tilsette. Fleire tilsette signaliserer at de ikkje f\u00e5r \u00f8vd tilstrekkeleg p\u00e5 truande situasjonar. Legar som g\u00e5r p\u00e5 vakt er ikkje kjent med prosedyre for \u00e5 handtere vald- og trusselsituasjonar. Det er sjukepleiarar som ikkje har gjennomf\u00f8rt dei obligatoriske kursa. Fastlegar har ikkje mottatt oppl\u00e6ring knytt til \u00e5 handtere hendingar med vald og truslar mot tilsette. Dette sj\u00f8lv om legar i vakt bemannar tider p\u00e5 d\u00f8gnet det kan tenkast \u00e5 ha h\u00f8gare risiko for vald og truslar (kvelds- og nattestid). Oppl\u00e6ring og \u00f8ving p\u00e5 handtering av hendingar knytt til vald og truslar er ikkje tilfredsstillande. \u00c5 melde avvik om hendingar knytt til vald og truslar er en del av arbeidet med \u00e5 identifisere risikoomr\u00e5der, og er viktig for \u00e5 kartlegge omfanget. Omfanget meldte avvik p\u00e5 vald og truslar har auka. Legevakta meiner det er knyt til betre rapportering den siste tida, men s\u00e6rleg legene har ikkje ein god nok kultur for \u00e5 melde avvik, inkludert avvik som gjelder vald og truslar. Legevakta b\u00f8r fortsette \u00e5 rette merksemd p\u00e5 at vald og truslar blir meldt som avvik, for \u00e5 kunne ha god oversikt over omfanget og vurdere tiltak deretter. Vald- og trusselsituasjonar blir sjeldan meldt til politiet. Det er indikasjonar p\u00e5 at dette skuldast at tilsette ikkje sj\u00f8lv vil melde til politiet grunna tryggleik, og at prosessen for at kommunen skal melde til politiet er for tungrodd. Det vert stilt sp\u00f8rsm\u00e5l ved om rutinane for \u00e5 melde til politiet om vald- og trusselsituasjonar er f\u00f8rem\u00e5lstenlege. Legevakta har etablert prosedyre for \u00e5 f\u00f8lge opp personell som har vore involvert i vald og trusselsituasjonar, men oppf\u00f8lginga er ikkje alltid god nok. Ein del legar blir ikkje f\u00f8lgde opp tilstrekkeleg, og dei kjenner ikkje til prosedyren. Det er ikkje tydeleg kven som skal ha ansvar for \u00e5 f\u00f8lge opp legar i vakt som har blitt utsett for vald og truslar. Kompetansekrav for legar i vakt og for helsepersonell Akuttmedisinforskrifta inneheld f\u00f8resegn om kompetansekrav for legar i vakt, og for helsepersonell som arbeider saman med lege i vakt. Legevakta har ikkje tilstrekkelege system og rutinar som sikrar at alt legevaktspersonell har kompetanse i samsvar med kompetansekrava i akuttmedisinforskrifta. Fleire sjukepleiarar har ikkje gjennomf\u00f8rt obligatorisk oppl\u00e6ring i akuttmedisin og vald- og overgrepshandtering, jf. \u00a7 8 i akuttmedisinforskrifta. Det er sannsynleggjort at det er lege p\u00e5 vakt som oppfyller kompetansekrava i akuttmedisinforskrifta \u00a7 7. Helgevakter for sjukepleiarane Det er utfordringar knytt til \u00e5 dekke opp helgevakter innanfor turnusen til sjukepleiarane. L\u00f8ysningen er derfor ekstravakter og vikarbruk n\u00e5r det er mogleg. Dette kombinert med at det er i helgane at det er st\u00f8rst p\u00e5trykk ved legevakta verkar til \u00e5 gjere legevakta s\u00e5rbar i helgane. For legebemanninga er det iverksett \u00f8konomiske tiltak for sikre tilstrekkeleg bemanning ved fr\u00e5v\u00e6r av legen som opphavleg var satt opp p\u00e5 vakt, og det er ikkje meldt om at det er store utfordringar med legebemanninga per i dag. Oppl\u00e6ring av legar Store deler av d\u00f8gnet vert legevakta bemanna av legar som ikkje har fast arbeidsstad der. Derfor er det viktig \u00e5 sikre god oppl\u00e6ring og trening i legevakta sine system og rutinar. Oppl\u00e6ringa til legane er ikkje godt nok systematisert. Det er ingen skriftleg oppl\u00e6ringsplan for nytilsette legar eller vaktlegar. I intervjua blir det gitt uttrykk for at oppl\u00e6ringa ikkje alltid er god nok. Dette utgjer ei risiko i tenestene. Det blir gitt uttrykk for uklare ansvarslinjer knytt til oppf\u00f8lging av legene, blant anna arbeidsdelinga mellom legevaktsjef og medisinskfagleg ansvarleg. 6 Oppl\u00e6ring av sjukepleiar For oppl\u00e6ringa til sjukepleiarane er det i langt st\u00f8rre grad etablert struktur rundt oppl\u00e6ringsl\u00f8pet, slik som skriftlege oppl\u00e6ringspakkar. Samstundes blir det ikkje godt nok f\u00f8lgt opp at sjukepleiarane har gjennomf\u00f8rt obligatoriske e-l\u00e6ringskurs. Dette er ikkje tilfredsstillande. Legebilen Legevakta er utstyrt med ein legebil slik at helsepersonell i vakt kan rykke ut straks for \u00e5 vurdere, diagnostisere og behandle akuttmedisinske tilstander utanfor legevakta. Bergen legevakt har hatt legebil sidan 2018, og fr\u00e5 oktober 2022 har den hatt d\u00f8gnkontinuerleg drift. Legebilen kan rykke ut p\u00e5 b\u00e5de gule og raude oppdrag. Gule oppdrag blir tildelt av legevaktsentralen, medan raude oppdrag blir varsla av akuttmedisinsk kommunikasjonssentral (AMK). Legebilen blir bemanna med vakter som kjem utanom den faste vaktordninga p\u00e5 legevakta. Det er allmennlegar, faste legar og anestesilegar, som rullerer p\u00e5 \u00e5 bemanne legebilen. Sj\u00e5f\u00f8rane p\u00e5 bilen er tilsette i brannvesenet. Det er legen i legebilen som godkjenner og vurderer om det er n\u00f8dvendig \u00e5 rykke ut p\u00e5 oppdrag. Utrykking skal vere fagleg grunngjeve, og basert p\u00e5 ei vurdering av om det er urimeleg belastande for pasient \u00e5 sj\u00f8lv kome seg til legevakta. Legen i legebilen avklarar om pasienten treng innlegging p\u00e5 sjukehus. Det ser ut til \u00e5 ikkje vere tilstrekkeleg kapasitet til at legebil kan rykke ut p\u00e5 gule oppdrag eller til personar som sj\u00f8lv ikkje har moglegheit til \u00e5 opps\u00f8ke legevakta. Legebilen blir prim\u00e6rt brukt til raude oppdrag for AMK. I intervjua kjem det fram at det er \u00f8nskeleg med fleire ressursar, der ein bil rykker ut p\u00e5 raude oppdrag og ein bil rykker ut p\u00e5 gule oppdrag. Det er ikkje klare prosedyre for kva oppdrag legebilen skal prioritere. I intervju kjem det fram ulike meningar og oppfatningar om kva oppdrag som b\u00f8r prioriterast. Telefonoperat\u00f8rar opplever at rolla til legebilen ikkje er tilstrekkeleg definert. Legebilen skal prinsipielt fullf\u00f8re eit oppdrag f\u00f8r et nytt oppdrag blir p\u00e5begynt. Samtidig blir det vist til at p\u00e5begynte oppdrag kan bli avbrote om det skjer akutte hendingar som legen p\u00e5 legebilen vurderer som h\u00f8gare prioritert. Nytt journalsystem \u2013 nye utfordringar Legevakta bytte journalsystem i 2022. Det nye systemet \u00abhoppar\u00bb under innlasting av pasientjournalar, difor er det risiko for at informasjonen blir journalf\u00f8rt p\u00e5 feil pasient. Dette er ein alvorleg feil som kan utgjere ein risiko for pasienttryggleiken. Det er iverksett rutinar for \u00e5 redusere risikoen for \u00e5 journalf\u00f8re p\u00e5 feil pasient. Legevakta har meldt om feil og manglar til leverand\u00f8r. Det er ikkje kjent kva prioriteringar som blir gjort for vidareutvikling og feilretting vidare. Det er viktig at Bergen kommune f\u00f8lger opp at feil som kan ha betydning for pasienttryggleiken blir retta. Revisjonen sine anbefalingar Revisjonen sine anbefalingar g\u00e5r fram av kapittel 7 i rapporten, side 52. Deloitte skriv f\u00f8lgande: \u00abBasert p\u00e5 funn og vurderinger i unders\u00f8kelsen anbefaler Deloitte at Bergen kommune setter i verk f\u00f8lgende tiltak: 1. Gjennomf\u00f8re risikovurderinger av vold og trusler i samsvar med arbeidsmilj\u00f8loven og forskrift om utf\u00f8relse av arbeid, og ved behov iverksetter risikoreduserende tiltak 2. Gjennomf\u00f8re n\u00f8dvendig \u00f8ving p\u00e5 vold og trusselsituasjoner 3. F\u00f8lge opp at alle sykepleiere og ev. annet personell gjennomf\u00f8rer obligatorisk oppl\u00e6ring slik at de oppfyller kompetansekravene i akuttmedisinforskriften 7 4. Arbeide videre med \u00e5 sikre tilstrekkelig kapasitet i legevaktsentralen 5. Tydeliggj\u00f8re hvilke oppdrag legevaktbil skal prioritere ved samtidighetskonflikt 6. Arbeide videre med \u00e5 sikre hensiktsmessige system og rutiner for hastegradsvurdering/triagering av pasienter. Dette b\u00f8r ta hensyn til de forhold som har kommet frem i unders\u00f8kinga, slik som at det per i dag blir gjennomf\u00f8rt fullstendig triagering i alle tilfeller, ogs\u00e5 der det er un\u00f8dvendig, samt forhold knyttet til at triagesykepleier kan ha ventetid p\u00e5 triagering mens lege har ledig kapasitet 7. Sikre at journalsystemet fungerer tilfredsstillende 8. Forbetre internkontrollen, irekna: a) Tydeliggj\u00f8re hvem som har ansvar for \u00e5 s\u00f8rge for oppl\u00e6ring og oppf\u00f8lging av fastleger og andre leger i vakt b) Utarbeide/oppdatere m\u00e5l og planer for virksomheten c) Sikre at n\u00f8dvendige legeprosedyrer etableres, vedlikeholdes og gj\u00f8res kjent i virksomheten d) Sikre at det gjennomf\u00f8res risikovurderinger av alle relevante deler av driften ved legevakten e) Utarbeide prosedyrer for \u00e5 melde og f\u00f8lge opp avvik og pasientklager, inkludert tydeliggj\u00f8re hvem som er ansvarlig for \u00e5 f\u00f8lge opp avvik og klager fra pasienter f) Arbeide videre med \u00e5 sikre en god meldekultur blant alt legevaktpersonell\u00bb H\u00f8yringsuttale Kommunen har hatt utkast til rapport p\u00e5 h\u00f8yring. H\u00f8yringsuttale fr\u00e5 byr\u00e5dsavdeling for eldre, helse og omsorg, ved byr\u00e5d Marte Joan Monstad, er lagt ved rapporten som vedlegg 1. I h\u00f8yringsuttalelen skriv byr\u00e5den blant anna f\u00f8lgande: \u00abByr\u00e5dens overordnede vurdering av forvaltningsrevisjonens funn, konklusjoner og anbefalte tiltak er at de samsvarer godt med kommunens egen kunnskap og kvalitets- og utviklingsarbeidet som p\u00e5g\u00e5r ved Bergen legevakt. Byr\u00e5det vil likevel p\u00e5se at det systematiske og m\u00e5lrettede kvalitetsarbeidet fortsetter og videreutvikles i tr\u00e5d med de anbefalingene som rapporten presenterer. M\u00e5let er at Bergen legevakt p\u00e5 best mulig m\u00e5te skal sikre innbyggernes behov for \u00f8yeblikkelig hjelp\u00bb Byr\u00e5d for eldre, helse og omsorg er invitert til kontrollutvalsm\u00f8te 23. januar for \u00e5 gjere greie for byr\u00e5dsavdelinga sitt syn p\u00e5 rapporten og svare p\u00e5 sp\u00f8rsm\u00e5l. Vurderinga til sekretariatet Sekretariatet vurderer at revisor Deloitte gjennom denne rapporten har svart p\u00e5 problemstillingane som kontrollutvalet bestilte i m\u00f8tet 18.01.2023 sak 12/23. Forvaltningsrevisjonen er utf\u00f8rt i samsvar med gjeldande regelverk og revisjonsstandardar7. Forvaltningsrevisjonen dokumenterer at det er ei rekke forhold som legevakta m\u00e5 forbetre. Dette gjeld blant anna avviksrutinar, journalsystem, oppl\u00e6ring, kompetanse, kapasitet og ROS-analysar. Ut fr\u00e5 h\u00f8yringsuttalen fr\u00e5 byr\u00e5den, ser det ut til at byr\u00e5d og revisor har ei felles verkelegheitsforst\u00e5ing av utfordringane til Bergen legevakt. Det som kjem fram i rapporten samsvarar med kommunen sin eigen kunnskap og kvalitets- og utviklingsarbeid hos Bergen legevakt. Dette er eit godt utgangspunkt for \u00e5 kunne iverksette anbefalingane i rapporten. Det er positivt at byr\u00e5det vil sj\u00e5 til at kvalitetsarbeidet hos legevakta vil fortsette og vidareutviklast i tr\u00e5d med anbefalingane i rapporten. 7 RSK 001 Standard for forvaltningsrevisjon 8 Forslag til vedtak: 1. Kontrollutvalet tek Deloitte sin forvaltningsrevisjonsrapport om Bergen legevakt til orientering. 2. Kontrollutvalet tek opplysningane i h\u00f8yringsuttalen fr\u00e5 byr\u00e5dsavdeling for eldre, helse og omsorg til orientering. 3. Kontrollutvalet sender rapporten til bystyret. Forslag til innstilling: 1. Bystyret tek Deloitte sin forvaltningsrevisjonsrapport om Bergen legevakt til orientering. 2. Bystyret ber byr\u00e5det f\u00f8lge opp anbefalingane til tiltak som g\u00e5r fram av forvaltningsrevisjonsrapporten. 3. Bystyret ber byr\u00e5det rapportere til kontrollutvalet om korleis revisor sine anbefalingar er f\u00f8lgde opp innan utgangen av august 2024. Dato: 16. januar 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Rapport fra forvaltningsrevisjon av legevakten - Bergen kommune 9 "
}