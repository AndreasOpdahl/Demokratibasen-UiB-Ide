{
  "dokument_id": "c9f1878e-469c-50c3-bffd-b001cab5226b",
  "doc_type": "case_minutes",
  "kommune": 4601,
  "tittel": "Saksprotokoll UMBY, 22082024, Sak 256/24, Arna, gnr. 271, bnr. 31, Trengereid. Klage over avslag p\u00e5 s\u00f8knad om mellombels utplassering av merdanlegg, modular p\u00e5 land og flytande konstruksjonar",
  "url": "https://bergen.kommune.no/politikere-utvalg/api/fil/bk360/11035200/Innstilling-vedtak-Arna-gnr-271-bnr-31-Trengereid-Klage-over-avslag-pa-soknad-om-mellombels-utplassering-av-merdanlegg-modular-pa-land-og-flytande-konstruksjonar",
  "tekst": "Arna, gnr. 271, bnr. 31, Trengereid. Klage over avslag p\u00e5 s\u00f8knad om mellombels utplassering av merdanlegg, modular p\u00e5 land og flytande konstruksjonar Utvalg for milj\u00f8 og byutvikling behandlet saken i m\u00f8tet 22.08.2024 sak 256/24 og fattet f\u00f8lgende vedtak: 1. Med hjemmel i forvaltningslovens \u00a7 33 endrer UMBY plan- og bygningsetatens vedtak av 22.03.2024 i sak BYGG-2023/17649 til \u00e5 lyde som f\u00f8lger: 2. Klagesak vedr\u00f8rende s\u00f8knad om \u00e5 beholde f\u00f8lgende tiltak frem til 01.07.2024 realitetsbehandles ikke: o tre moduler p\u00e5 land o St\u00e5lkonstruksjon p\u00e5 flytere ca. 2 x 60 meter, forankret i land o En flyter ytterst ved st\u00e5lkonstruksjonen og en flyter p\u00e5 siden innerst o 4 flytere mellom st\u00e5lkonstruksjon og del av oppdrettsanlegg 3. S\u00f8knad om dispensasjon fra plankrav i kommuneplanens arealdel \u00a7 3.1 innvilges midlertid, frem til 31.12.2024, for merdanlegg/ flytende konstruksjoner i sj\u00f8. 4. S\u00f8knad om dispensasjon fra KPAs arealform\u00e5l Havneomr\u00e5de i sj\u00f8 innvilges midlertidig, frem til 31.12.2024, for merdanlegg/ flytende konstruksjoner i sj\u00f8. 5. Med hjemmel i plan- og bygningslovens \u00a7 20-1a), jfr. 20-2 innvilges s\u00f8knad om midlertidig rammetillatelse for merdanlegg/ flytende konstruksjoner i sj\u00f8. Midlertidig tillatelse gjelder til 31.12.2024. Det vil ikke bli gitt ytterligere utsettelse. 6. Vilk\u00e5r for dispensasjoner og tillatelse i punkt 3-5 er at fort\u00f8yningstrosser midlertidig flyttes \u2013 dersom dette er n\u00f8dvendig for \u00e5 sikre fart\u00f8y adgang til havnen. Det forutsettes at tiltakshaver innen 14 dager innleverer tiltaksplan for flytting av anlegget innen tidsfristen. Begrunnelse: De tiltak som er nevnt i vedtakets punkt 2 ble oms\u00f8kt med midlertidig varighet frem til 01.07.2024. I og med at man per i dag er forbi dette tidspunkt \u2013 anses ikke lenger klagesaken \u00e5 ha noen realitet. I den utstrekning tiltakene ikke allerede er fjernet vil dette kunne aktualisere fortsatt ulovlighetsoppf\u00f8lgning \u2013 men UMBY forutsetter at det gis rimelige frister fra dags dato med \u00e5 forest\u00e5 eventuelle n\u00f8dvendige tilbakef\u00f8ringstiltak. Den del av saken som fortsatt har realitet er s\u00f8knad om midlertidige dispensasjoner/rammel\u00f8yve for merdanlegg/ flytende konstruksjoner i sj\u00f8. Det er tale om et tomt st\u00e5lanlegg uten not p\u00e5 55 x 90 meter pluss fort\u00f8yninger. Tiltaket fremg\u00e5r av karttegning under. Tiltakshaver har planer om \u00e5 selge anlegget \u2013 men trenger et sj\u00f8omr\u00e5de hvor det kan ligge i opplag i p\u00e5vente av salg. Kart med plassering av anlegg og fort\u00f8yningstrosser: Omr\u00e5det er i KPA arealdisponert til Havneomr\u00e5de i sj\u00f8 og bruk og vern av sj\u00f8 og vassdrag: Plan- og bygningslovens \u00a7 19-2, 2. avsnitt lyder som f\u00f8lger: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb I denne saken er det tale om \u00e5 innvilge en midlertidig dispensasjon for et oppdrettsanlegg i sj\u00f8arealer som i KPA er arealdisponert til Havneform\u00e5l. UMBY er enig med plan- og bygningsetaten i at opplag av anlegg i sj\u00f8 ikke er del av det arealdisponerte havneform\u00e5let. \u00abHavn\u00bb er i henhold til kart- og planforskriften et arealform\u00e5l under hovedkategorien \u00abSamferdselsanlegg og teknisk infrastruktur\u00bb. Havn kan omfatte arealer b\u00e5de p\u00e5 sj\u00f8 og land, og er etter forskriften ogs\u00e5 tillatt brukt i kommuneplan-sammenheng. Arealform\u00e5lene \u00abankringsomr\u00e5de, opplagsomr\u00e5de, riggomr\u00e5de\u00bb, er underform\u00e5l for arealfom\u00e5let \u00abFerdsel\u00bb som igjen sorterer under hovedform\u00e5let \u00abBruk og vern av sj\u00f8 og vassdrag\u00bb. Hvor lenge et fart\u00f8y/anlegg/installasjon kan ligge fort\u00f8yd i et havneomr\u00e5de uten at det kommer i konflikt med havneform\u00e5let er ikke helt klart. Noen uker ville nok v\u00e6rt innenfor. Men her er det imidlertid tale om opplag over lenger tidsperioder, mens havneform\u00e5let er 2 ment for sj\u00f8veis trafikk inn og ut av havnen. Om et anlegg i opplag kommer i konflikt med sj\u00f8veis trafikk til havn, s\u00e5 vil det under alle omstendigheter ikke v\u00e6re i tr\u00e5d med havneomr\u00e5det. UMBY mener likevel det er grunnlag for \u00e5 dispensere fra KPAs arealform\u00e5l. Tiltaket kommer ikke vesentlig i konflikt med bruken av havnen, n\u00e5r det settes vilk\u00e5r om at anleggets fort\u00f8yninger midlertidig flyttes dersom dette er n\u00f8dvendig for \u00e5 sikre adkomst til havnen med st\u00f8rre fart\u00f8y. Mindre fart\u00f8ys adkomst og tilflott er ikke hindret av anlegget. Under UMBYs befaring uttalte part med eierinteresser i deler av havnen at fort\u00f8yningstrosser i sj\u00f8 hindret adkomst \u2013 og dermed muligheten til \u00e5 forest\u00e5 opprydning og utbedringer av havneomr\u00e5det p\u00e5 land. Tiltakshaver til oppdrettsanlegget uttalte at det som tidligere hadde utgjort hinder allerede var fjernet, og at fort\u00f8yningstrosser under alle omstendigheter kunne flyttes midlertidig dersom de mot formodning likevel utgjorde hinder for \u00e5 man\u00f8vrere st\u00f8rre fart\u00f8y til havnen. Dette er lagt til grunn for vilk\u00e5rsstillelsen i vedtakets punkt 6. Gitt vilk\u00e5ret i punkt 6 kommer ikke dispensasjon vesentlig i konflikt med KPAs arealdisponering av havnen til havneomr\u00e5de i sj\u00f8. Det er ogs\u00e5 tillagt vekt at det her er tale om en midlertidig dispensjon kun frem til 31.12.24. Det ville neppe v\u00e6rt rom for en dispensasjon med varighet over flere \u00e5r. Et tomt oppdrettanlegg i opplag har ellers mindre konsekvenser for natur og omgivelser enn aktiv skipstrafikk i en havn. Det genererer ikke st\u00f8y eller forurensing. Fritidsfart\u00f8y kan likevel ferdes i omr\u00e5det selv om anlegget legger beslag p\u00e5 noe areal, men interessen i \u00e5 ferdes p\u00e5 akkurat dette arealet er begrenset n\u00e5r fritidsfart\u00f8y ellers har mesteparten av fjorden til fri disposisjon. Varigheten av dispensasjoner/tillatelse er ogs\u00e5 begrenset. Dispensasjon fra arealform\u00e5let er ogs\u00e5 vesentlig mer til fordel enn ulempe etter en samlet vurdering. I et areal- og ressursdisponeringsperspektiv er det en milj\u00f8messig fordel at anlegg og anleggskomponenter i oppdrettsn\u00e6ringen i st\u00f8rst mulig grad kan gjenbrukes \u2013 slik at anlegg f\u00e5r en levetid opp mot potensialet i konstruksjonen. Da m\u00e5 en ogs\u00e5 tillate at anlegg- og anleggskomponenter- kan ligge i opplag i den tiden det tar \u00e5 finne en ny kj\u00f8per. Dette er milj\u00f8messig \u00f8nskelig gjenbruks\u00f8konomi. Det her heller ikke et saklig argument mot dispensasjon at hele dette fjordomr\u00e5det er gyteomr\u00e5de for torsk, jfr. Fiskeridirektoratets kart under. Gyteomr\u00e5det for torsk omfatter nesten hele fjorden. I fjorden er det 4-5 aktive oppdrettsanlegg, i tillegg til betydelig skipstrafikk. Et tomt oppdrettsanlegg i opplag \u2013 som ikke genererer hverken st\u00f8y eller forurensing, har i dette perspektivet uvesentlige konsekvenser for torskens gyteforhold. Sj\u00f8veis trafikk inn og ut av havnen \u2013 i tr\u00e5d med KPAs arealform\u00e5l \u2013 ville hatt st\u00f8rre negative konsekvenser. Aktive oppdrettsanlegg i fjorden Fiskeridirektoratets kart over gyteomr\u00e5de for torsk 3 UMBY mener ogs\u00e5 at det er rettslig adgang til \u00e5 dispensere fra KPAs plankrav. Det er tale om et tiltak med tidsmessig begrensing frem til 31.12.2024. Konsekvenser for natur og milj\u00f8 er i dette perspektivet begrenset. Tiltaket skal avsluttes lenge f\u00f8r en planprosess ville v\u00e6rt ute av startgropen. Skredfare anses ikke \u00e5 v\u00e6re et relevant hensyn for opplag av oppdrettsanlegg i dette sj\u00f8omr\u00e5det. Sektormyndigheter og naboer har f\u00e5tt uttale seg i forbindelse med dispensasjonss\u00f8knaden. Dispensasjon kommer av denne grunn ikke vesentlig i konflikt med KPAs plankrav. Fordelene med dispensasjon er ogs\u00e5 klart st\u00f8rre enn ulempene etter en samlet vurdering. Det gir muligheten til at tiltakshaver kan finne en kj\u00f8per til anlegget \u2013 og dermed bygge opp under en ressursmessig fornuftig gjenbruks\u00f8konomi i havbruksn\u00e6ringen. Samtidig er det klart at et oppdrettsanlegg i opplag, selv om det ikke skaper st\u00f8y eller forurensing, legger beslag p\u00e5 et betydelig areal. Tiltakshaver kan derfor ikke gj\u00f8re regning med at ytterligere dispensasjon vil bli innvilget. Varig bruk av sj\u00f8arealer til opplagsopm\u00e5de i sj\u00f8 vil fordre planmessig avklaring. Tiltakshaver m\u00e5 derfor v\u00e6re forberedt p\u00e5 tilsynsoppf\u00f8lgning dersom anlegget ikke er fjernet innen 31.12.2024. Utvalg for milj\u00f8 og byutviklings behandling F\u00f8lgende representanter tok ordet: 4 Lars Selmar Alsaker (H), Geir Steinar Dale (A), Trond Tystad (BL), Ingrid Nergaard Fjeldstad (V), Andreas Madsen Berg (SV), Reidar Staalesen (A). Forslag fremsatt i utvalget: Lars Selmar Alsaker (H) fremsatte p\u00e5 vegne av H, FrP, BL, INP og Sp f\u00f8lgende alternative forslag i 6 punkt: 1. Med hjemmel i forvaltningslovens \u00a7 33 endrer UMBY plan- og bygningsetatens vedtak av 22.03.2024 i sak BYGG-2023/17649 til \u00e5 lyde som f\u00f8lger: 2. Klagesak vedr\u00f8rende s\u00f8knad om \u00e5 beholde f\u00f8lgende tiltak frem til 01.07.2024 realitetsbehandles ikke: o tre moduler p\u00e5 land o St\u00e5lkonstruksjon p\u00e5 flytere ca. 2 x 60 meter, forankret i land o En flyter ytterst ved st\u00e5lkonstruksjonen og en flyter p\u00e5 siden innerst o 4 flytere mellom st\u00e5lkonstruksjon og del av oppdrettsanlegg 3. S\u00f8knad om dispensasjon fra plankrav i kommuneplanens arealdel \u00a7 3.1 innvilges midlertid, frem til 31.12.2024, for merdanlegg/ flytende konstruksjoner i sj\u00f8. 4. S\u00f8knad om dispensasjon fra KPAs arealform\u00e5l Havneomr\u00e5de i sj\u00f8 innvilges midlertidig, frem til 31.12.2024, for merdanlegg/ flytende konstruksjoner i sj\u00f8. 5. Med hjemmel i plan- og bygningslovens \u00a7 20-1a), jfr. 20-2 innvilges s\u00f8knad om midlertidig rammetillatelse for merdanlegg/ flytende konstruksjoner i sj\u00f8. Midlertidig tillatelse gjelder til 31.12.2024. Det vil ikke bli gitt ytterligere utsettelse. 6. Vilk\u00e5r for dispensasjoner og tillatelse i punkt 3-5 er at fort\u00f8yningstrosser midlertidig flyttes \u2013 dersom dette er n\u00f8dvendig for \u00e5 sikre fart\u00f8y adgang til havnen. Det forutsettes at tiltakshaver innen 14 dager innleverer tiltaksplan for flytting av anlegget innen tidsfristen. Begrunnelse: De tiltak som er nevnt i vedtakets punkt 2 ble oms\u00f8kt med midlertidig varighet frem til 01.07.2024. I og med at man per i dag er forbi dette tidspunkt \u2013 anses ikke lenger klagesaken \u00e5 ha noen realitet. I den utstrekning tiltakene ikke allerede er fjernet vil dette kunne aktualisere fortsatt ulovlighetsoppf\u00f8lgning \u2013 men UMBY forutsetter at det gis rimelige frister fra dags dato med \u00e5 forest\u00e5 eventuelle n\u00f8dvendige tilbakef\u00f8ringstiltak. Den del av saken som fortsatt har realitet er s\u00f8knad om midlertidige dispensasjoner/rammel\u00f8yve for merdanlegg/ flytende konstruksjoner i sj\u00f8. Det er tale om et tomt st\u00e5lanlegg uten not p\u00e5 55 x 90 meter pluss fort\u00f8yninger. Tiltaket fremg\u00e5r av karttegning under. Tiltakshaver har planer om \u00e5 selge anlegget \u2013 men trenger et sj\u00f8omr\u00e5de hvor det kan ligge i opplag i p\u00e5vente av salg. Kart med plassering av anlegg og fort\u00f8yningstrosser: 5 Omr\u00e5det er i KPA arealdisponert til Havneomr\u00e5de i sj\u00f8 og bruk og vern av sj\u00f8 og vassdrag: Plan- og bygningslovens \u00a7 19-2, 2. avsnitt lyder som f\u00f8lger: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler.\u00bb I denne saken er det tale om \u00e5 innvilge en midlertidig dispensasjon for et oppdrettsanlegg i sj\u00f8arealer som i KPA er arealdisponert til Havneform\u00e5l. UMBY er enig med plan- og bygningsetaten i at opplag av anlegg i sj\u00f8 ikke er del av det arealdisponerte havneform\u00e5let. \u00abHavn\u00bb er i henhold til kart- og planforskriften et arealform\u00e5l under hovedkategorien \u00abSamferdselsanlegg og teknisk infrastruktur\u00bb. Havn kan omfatte arealer b\u00e5de p\u00e5 sj\u00f8 og land, og er etter forskriften ogs\u00e5 tillatt brukt i kommuneplan-sammenheng. Arealform\u00e5lene \u00abankringsomr\u00e5de, opplagsomr\u00e5de, riggomr\u00e5de\u00bb, er underform\u00e5l for arealfom\u00e5let \u00abFerdsel\u00bb som igjen sorterer under hovedform\u00e5let \u00abBruk og vern av sj\u00f8 og vassdrag\u00bb. Hvor lenge et fart\u00f8y/anlegg/installasjon kan ligge fort\u00f8yd i et havneomr\u00e5de uten at det kommer i konflikt med havneform\u00e5let er ikke helt klart. Noen uker ville nok v\u00e6rt innenfor. Men her er det imidlertid tale om opplag over lenger tidsperioder, mens havneform\u00e5let er 6 ment for sj\u00f8veis trafikk inn og ut av havnen. Om et anlegg i opplag kommer i konflikt med sj\u00f8veis trafikk til havn, s\u00e5 vil det under alle omstendigheter ikke v\u00e6re i tr\u00e5d med havneomr\u00e5det. UMBY mener likevel det er grunnlag for \u00e5 dispensere fra KPAs arealform\u00e5l. Tiltaket kommer ikke vesentlig i konflikt med bruken av havnen, n\u00e5r det settes vilk\u00e5r om at anleggets fort\u00f8yninger midlertidig flyttes dersom dette er n\u00f8dvendig for \u00e5 sikre adkomst til havnen med st\u00f8rre fart\u00f8y. Mindre fart\u00f8ys adkomst og tilflott er ikke hindret av anlegget. Under UMBYs befaring uttalte part med eierinteresser i deler av havnen at fort\u00f8yningstrosser i sj\u00f8 hindret adkomst \u2013 og dermed muligheten til \u00e5 forest\u00e5 opprydning og utbedringer av havneomr\u00e5det p\u00e5 land. Tiltakshaver til oppdrettsanlegget uttalte at det som tidligere hadde utgjort hinder allerede var fjernet, og at fort\u00f8yningstrosser under alle omstendigheter kunne flyttes midlertidig dersom de mot formodning likevel utgjorde hinder for \u00e5 man\u00f8vrere st\u00f8rre fart\u00f8y til havnen. Dette er lagt til grunn for vilk\u00e5rsstillelsen i vedtakets punkt 6. Gitt vilk\u00e5ret i punkt 6 kommer ikke dispensasjon vesentlig i konflikt med KPAs arealdisponering av havnen til havneomr\u00e5de i sj\u00f8. Det er ogs\u00e5 tillagt vekt at det her er tale om en midlertidig dispensjon kun frem til 31.12.24. Det ville neppe v\u00e6rt rom for en dispensasjon med varighet over flere \u00e5r. Et tomt oppdrettanlegg i opplag har ellers mindre konsekvenser for natur og omgivelser enn aktiv skipstrafikk i en havn. Det genererer ikke st\u00f8y eller forurensing. Fritidsfart\u00f8y kan likevel ferdes i omr\u00e5det selv om anlegget legger beslag p\u00e5 noe areal, men interessen i \u00e5 ferdes p\u00e5 akkurat dette arealet er begrenset n\u00e5r fritidsfart\u00f8y ellers har mesteparten av fjorden til fri disposisjon. Varigheten av dispensasjoner/tillatelse er ogs\u00e5 begrenset. Dispensasjon fra arealform\u00e5let er ogs\u00e5 vesentlig mer til fordel enn ulempe etter en samlet vurdering. I et areal- og ressursdisponeringsperspektiv er det en milj\u00f8messig fordel at anlegg og anleggskomponenter i oppdrettsn\u00e6ringen i st\u00f8rst mulig grad kan gjenbrukes \u2013 slik at anlegg f\u00e5r en levetid opp mot potensialet i konstruksjonen. Da m\u00e5 en ogs\u00e5 tillate at anlegg- og anleggskomponenter- kan ligge i opplag i den tiden det tar \u00e5 finne en ny kj\u00f8per. Dette er milj\u00f8messig \u00f8nskelig gjenbruks\u00f8konomi. Det her heller ikke et saklig argument mot dispensasjon at hele dette fjordomr\u00e5det er gyteomr\u00e5de for torsk, jfr. Fiskeridirektoratets kart under. Gyteomr\u00e5det for torsk omfatter nesten hele fjorden. I fjorden er det 4-5 aktive oppdrettsanlegg, i tillegg til betydelig skipstrafikk. Et tomt oppdrettsanlegg i opplag \u2013 som ikke genererer hverken st\u00f8y eller forurensing, har i dette perspektivet uvesentlige konsekvenser for torskens gyteforhold. Sj\u00f8veis trafikk inn og ut av havnen \u2013 i tr\u00e5d med KPAs arealform\u00e5l \u2013 ville hatt st\u00f8rre negative konsekvenser. Aktive oppdrettsanlegg i fjorden Fiskeridirektoratets kart over gyteomr\u00e5de for torsk 7 UMBY mener ogs\u00e5 at det er rettslig adgang til \u00e5 dispensere fra KPAs plankrav. Det er tale om et tiltak med tidsmessig begrensing frem til 31.12.2024. Konsekvenser for natur og milj\u00f8 er i dette perspektivet begrenset. Tiltaket skal avsluttes lenge f\u00f8r en planprosess ville v\u00e6rt ute av startgropen. Skredfare anses ikke \u00e5 v\u00e6re et relevant hensyn for opplag av oppdrettsanlegg i dette sj\u00f8omr\u00e5det. Sektormyndigheter og naboer har f\u00e5tt uttale seg i forbindelse med dispensasjonss\u00f8knaden. Dispensasjon kommer av denne grunn ikke vesentlig i konflikt med KPAs plankrav. Fordelene med dispensasjon er ogs\u00e5 klart st\u00f8rre enn ulempene etter en samlet vurdering. Det gir muligheten til at tiltakshaver kan finne en kj\u00f8per til anlegget \u2013 og dermed bygge opp under en ressursmessig fornuftig gjenbruks\u00f8konomi i havbruksn\u00e6ringen. Samtidig er det klart at et oppdrettsanlegg i opplag, selv om det ikke skaper st\u00f8y eller forurensing, legger beslag p\u00e5 et betydelig areal. Tiltakshaver kan derfor ikke gj\u00f8re regning med at ytterligere dispensasjon vil bli innvilget. Varig bruk av sj\u00f8arealer til opplagsopm\u00e5de i sj\u00f8 vil fordre planmessig avklaring. Tiltakshaver m\u00e5 derfor v\u00e6re forberedt p\u00e5 tilsynsoppf\u00f8lgning dersom anlegget ikke er fjernet innen 31.12.2024. Votering: Alternativt forslag i 6 punkt fra H, FrP, BL, INP og Sp, fremsatt av Lars Selmar Alsaker (H), ble vedtatt med 9 stemmer (H, FrP, BL, INP, Sp). 8 Innstillingen fikk 8 stemmer (A, SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 25.06.2024 sak 215/24 og fattet f\u00f8lgende vedtak: Saken utsettes for befaring. Utvalg for milj\u00f8 og byutvikling behandlet saken i m\u00f8tet 06.06.2024 sak 188/24 og fattet f\u00f8lgende vedtak: Saken utsettes til utvalg for milj\u00f8 og byutvikling sitt ekstram\u00f8te 25.06.24. Byr\u00e5det behandlet saken i m\u00f8tet 23.05.2024 sak 169/24 Byr\u00e5det innstiller til utval for milj\u00f8 og byutvikling \u00e5 fatta f\u00f8lgjande vedtak: Fagetaten sitt vedtak datert 22.03.2024 blir oppretthalde. Klagen blir ikkje tatt til f\u00f8lgje. 9 "
}