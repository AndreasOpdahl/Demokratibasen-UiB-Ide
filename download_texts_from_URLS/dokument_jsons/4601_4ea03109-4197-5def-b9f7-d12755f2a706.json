{
  "dokument_id": "4ea03109-4197-5def-b9f7-d12755f2a706",
  "doc_type": "case_attachment",
  "kommune": 4601,
  "tittel": "Fagnotat av 25.10.2023, Sluttmelding Ortun skole badeanlegg (U2650) ",
  "url": "https://bergen.kommune.no/politikere-utvalg/api/fil/bk360/9258302/Fagnotat-av-25-10-2023-Sluttmelding-Ortun-skole-badeanlegg-U2650-",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2018/06099-22 (Arbeidssted) Saksbehandler: Ivar Alv\u00e6r Dato: 25. oktober 2023 Fra Etat for utbygging Fagnotat av 25.10.2023, Sluttmelding Ortun skole badeanlegg (U2650) Hva saken gjelder: Etat for utbygging har st\u00e5tt for gjennomf\u00f8ringen av investeringsprosjektet Ortun skole badeanlegg. Prosjektet omfattet en ny sv\u00f8mmehall med to basseng, herunder et oppl\u00e6ringsbasseng og et treningsbasseng. Prosjektet er n\u00e5 avsluttet. I tr\u00e5d med Bergen kommunes \u00f8konomireglement punkt 2.3 fremlegges sluttmelding for prosjektet til behandling i denne saken. Fagetatens vurdering: Bakgrunn I gjeldende idrettsplan for Bergen kommune (Idrettsplan 2017-2027- Idrettsbyen Bergen \u2013 aktiv og attraktiv for alle, vedtatt av Bystyret i sak 73-17) er sv\u00f8mmehallen ved Ortun skole omtalt som et anlegg som skal rehabiliteres og utvikles. Bystyret vedtok gjennomf\u00f8rings- vedtak i m\u00f8te 29.01.2020, sak BY 22/20. Det ble vedtatt at eksisterende sv\u00f8mmehall rives og erstattes med et nytt badeanlegg med to basseng, herunder et treningsbasseng med st\u00f8rrelse 25 x 12,5 m og et oppl\u00e6ringsbasseng med st\u00f8rrelse 16,5 x 10,75 m. Det var opprinnelig tenkt \u00e5 gjennomf\u00f8re en samlet rehabilitering av skolen og sv\u00f8mmehallen. P\u00e5 grunn av manglende avlastningslokaler for elevene ble det besluttet \u00e5 utsette rehabilitering av skoledelen, men g\u00e5 videre med badeanlegget. Det ble vurdert at bygging av badeanlegget kunne gjennomf\u00f8res med skole i normal drift. Tidlig i prosjekteringsfasen viste det seg at \u00e5 rehabilitere den gamle sv\u00f8mmehallen ville f\u00e5 en tiln\u00e6rmet lik kostnad som \u00e5 bygge en ny sv\u00f8mmehall. Det ble av den grunn besluttet \u00e5 rive det gamle og bygge et nytt moderne badeanlegg. Byr\u00e5dsavdeling for barnehage, skole og idrett (BBSI) \u00f8nsket \u00e5 utvide prosjektet til \u00e5 omfatte flere fasiliteter og kvaliteter enn den gamle sv\u00f8mmehallen i tr\u00e5d med ambisjonene i idrettsplanen. Prosjektbeskrivelse Sv\u00f8mmehallen ved Ortun skole ble oppf\u00f8rt i 1970 sammen med skolebygningen. Etter femti \u00e5rs drift ble sv\u00f8mmehallens tilstand vurdert til \u00e5 v\u00e6re s\u00e5 d\u00e5rlig at rehabilitering ikke ble ansett som \u00f8konomisk regningssvarende. Det nye badeanlegget er tilpasset brukere med ulike behov med hensyn til funksjonsevne og helse. Badeanlegget blir benyttet av skolene i bydelen for sv\u00f8mmeoppl\u00e6ring. Etter skoletid benyttes badeanlegget av sv\u00f8mmeklubbene og publikum. I tillegg til det nye badeanlegget er det gjennomf\u00f8rt st\u00f8rre oppgraderinger av skolens utearealer og atkomstveg. Vegen fra Torgny Segerstedts vei inn til skolen og badeanlegget er betydelig oppgradert. Vegen har f\u00e5tt nytt, bredere fortau, ny teknisk infrastruktur og ny veibelysning som \u00f8ker sikkerheten for elevene. Skolen har ogs\u00e5 f\u00e5tt bedre sykkelparkering og det er bygget nytt innend\u00f8rs sykkelparkering for l\u00e6rerne. Det nye badeanlegget sett fra vest, arkitekt Norconsult. Foto: Hugo L\u00fctcherath Treningsbassenget er 25 meter langt, har 6 baner og hev/senk bunn. Bildet viser ogs\u00e5 den lysekte folien som er en del av kunsten i prosjektet. Foto: Hugo L\u00fctcherath. Innvendige benker av ombrukte limbretredragere i det tidligere bygget. Foto: Hugo L\u00fctcherath. Kunst i prosjektet Kunstutvalget i prosjektet bestod av juryen, forsterket med en elev og en l\u00e6rer fra skolen. Kunstneren Marie Buskov vant med sitt abstrakte kunstforslag i to deler. Den f\u00f8rste delen er et non-figurativt veggmaleri p\u00e5 hver av de to langveggene i inngangspartiet som kan ses gjennom glassfasaden fra skoleplassen. Den andre delen av verket best\u00e5r av lysekte folie i flere farger foliert i m\u00f8nster p\u00e5 den store glassfasaden mot vest. I tillegg er skolens skulptur fra 1972 \u00abSpiller om sol og vind\u00bb av kunstneren Arne Vinje Gunnerud restaurert. Skulpturen \u201dSpiller om sol og vind\u201d. Gjennomf\u00f8ring Skisse- og forprosjektet ble utviklet i tett samarbeid med bestiller (BBSI), rektor ved Ortun skole og Etat for bygg og eiendom (byggeier). Etat for idrett skal st\u00e5 for den daglige driften av sv\u00f8mmeanlegget. Etter at den gamle hallen var revet og tomten ble byggeklar h\u00f8sten 2020, startet byggearbeidene til det nye badeanlegget og prosjektet inkludert ny atkomstvei og oppgraderte utearealer. Prosjektet ble overtatt fra entrepren\u00f8r Br\u00f8drene Ulveseth as den 16.08.2022. Utfordringer i gjennomf\u00f8ringen Det nye badeanlegget ble bygget mens skolen var i normal drift. Dette stilte store krav til entrepren\u00f8rens arbeid med helse, milj\u00f8 og sikkerhet. Det ble lagt stor vekt p\u00e5 \u00e5 legge til rette for en sikker gjennomf\u00f8ringsprosess som samtidig forstyrret skolens drift i minst mulig grad. Av viktige tiltak som ble gjort var \u00e5 etablere en ny midlertidig atkomst til skolen slik at skolen og byggeplassen fikk separate atkomstveier. Det ble lagt vekt p\u00e5 god planlegging av tunge transporter inn til byggeplassen, og tidspunkt for st\u00f8yende arbeider ble i mest mulig grad valgt ut ifra n\u00e5r det var til minst ulempe. Det ble videre lagt vekt p\u00e5 god informasjonsflyt mellom byggherre, skolen og entrepren\u00f8r. Gjennomf\u00f8ringen ble gjennomf\u00f8rt uten uhell eller skader for skolens elever og ansatte. En annen utfordring i prosjektet var \u00e5 foreta en omfattende oppgradering av atkomstveien til skolen samtidig som skolen var i drift. Dette ble l\u00f8st ved \u00e5 bygge en midlertidig vei til skolen for byggeperioden og denne ble tilbakef\u00f8rt etter ferdigstillelse av ny vei. Prosjektevaluering Det ble gjennomf\u00f8rt en digital prosjektevaluering. Ulike roller som for eksempel bestiller, brukere, driftsansvarlig og byggeier ble invitert til \u00e5 delta. Sp\u00f8rsm\u00e5lene i evalueringen er formulert som positive p\u00e5stander, der deltakerne i evalueringen skal svare p\u00e5 i hvor stor grad de er enig i den enkelte p\u00e5stand p\u00e5 en skala fra 1 til 6 (der 6 er best). Prosjektet fikk en totalscore p\u00e5 5,0. Av positive tilbakemeldinger kan trekkes frem at det var regelmessige statusm\u00f8ter i hele byggefasen med god brukermedvirkning. Videre fungerte byggherreorganisasjonen godt under EFU sin prosjektledelse. God brukermedvirkning ble ogs\u00e5 trukket frem. Av forbedringer og muligheter kom det frem at Etat for idrett burde v\u00e6rt involvert tidligere. Fra skolen sin side ble kom det frem at det var utfordrende med skole i drift i byggefasen. Videre at det var utfordringer med de trafikale forholdene i byggefasen. \u00d8konomi Fra usikkerhetsanalysen fremkom det en anbefalt kostnadsramme p\u00e5 249,0 mill. Resultatet av usikkerhetsanalysen ble innarbeidet i gjennomf\u00f8ringsvedtaket til prosjektet som ble behandlet og godkjent av Bergen bystyre 29.01.2020, sak BY 22/20. En investeringsramme p\u00e5 184,7 mill. var tidligere vedtatt i gjeldende budsjett og resterende behov p\u00e5 64,3 mill. ble innarbeidet i handlings- og \u00f8konomiplan 2020-2023. Grunnet h\u00f8y l\u00f8nns- og prisstigning i senere perioder ble prosjektet indeksjustert i forbindelse med innspill til handlings- og \u00f8konomiplan 2021-2024. Samlet prisjustering utgjorde 6,3 mill. og justert budsjett bel\u00f8per seg til 255,3 mill. Ved avslutning av prosjektet er det p\u00e5l\u00f8pt totalt 222,2 mill., se prosjektregnskap i vedlegg 1. Dette gir et mindreforbruk p\u00e5 kr 33,1 mill. i forhold til justert budsjett (13 %). I forhold til budsjett p\u00e5 tidspunkt for gjennomf\u00f8ringsvedtak er det et mindreforbruk p\u00e5 26,8 mill. (10,8 %). Fagetatens anbefaling: 1. Sluttmelding for prosjekt BUD568 Ortun skole badeanlegg godkjennes. 2. Det settes av 6 mill. til gjenst\u00e5ende \u00f8konomiske forpliktelser. 3. Ved 2.tertialrapport 2022, innspill til Tilleggsinnstilling 1 (2023-26) og 1.tertialrapport 2023 ble det foretatt en nedjustering av budsjett p\u00e5 totalt 27,0 mill. Resterende mindreforbruk p\u00e5 ca. 0,1 mill. i forhold til justert budsjett trekkes inn ved neste anledning. Med hilsen Etat for utbygging Willy Andre Gjesdal Ivar Alv\u00e6r Direkt\u00f8r Prosjektleder Dokumentet er godkjent elektronisk. Vedlegg: Prosjektregnskap "
}