{
  "dokument_id": "ed193ef5-b7c5-5876-a1b9-b233b11e3a81",
  "doc_type": "case_presentation",
  "kommune": 5501,
  "tittel": "S\u00f8knad om endring av akvakulturtillatelse, lokalitet 35838 Vengs\u00f8y",
  "url": "https://innsyn.tromso.kommune.no/application/getMoteDokument?dokid=2001951160",
  "tekst": "Arkivsaksnr. 24/21971-2 Saksbehandler Anja Johnsen Saksgang M\u00f8tedato Kommune- og byutviklingsutvalget 03.04.2025 18/25 Milj\u00f8-, idrett-, kultur- og 01.04.2025 29/25 samfunnsutviklingsutvalget S\u00f8knad om endring av akvakulturtillatelse, lokalitet 35838 Vengs\u00f8y Kommunedirekt\u00f8rens innstilling til vedtak: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune anbefaler n\u00e6rmere vurderinger av tiltakets milj\u00f8messige konsekvenser. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r, Bymilj\u00f8 1 Hva saken gjelder Det vises til s\u00f8knad fra Sjurelv Fiskeoppdrett AS, med oversendelse fra Troms fylkeskommune (videre forkortet med TFK) datert 13.12.2024. S\u00f8knaden gjelder en \u00f8kning av maksimalt tillatt biomasse (MTB) p\u00e5 lokalitet 35383 Vengs\u00f8y. Oms\u00f8kt \u00f8kning er p\u00e5 499 tonn, fra dagens 3100 tonn til 3599 tonn MTB. Det s\u00f8kes ikke om noen andre endringer. Saksutredning TFK sender s\u00f8knaden til antatte ber\u00f8rte myndigheter. Dette inneb\u00e6rer at Statsforvalteren i Troms og Finnmark vil vurdere effekter for milj\u00f8, Fiskeridirektoratet for fiskeriene og Mattilsynet for fiskehelse mv. Andre ber\u00f8rte parter og interesseorganisasjoner vil ha anledning til \u00e5 uttale seg under offentlig ettersyn av s\u00f8knaden. Det fremg\u00e5r av \u00a78 tredje ledd i Forskrift om tillatelse for akvakultur av laks, \u00f8rret og regnbue\u00f8rret (laksetildelingsforskriften) fastsatt av Fiskeri- og kystdepartementet 22.12.2004, at \u00abs\u00f8ker etter anvisning fra kommunen skal s\u00f8rge for at s\u00f8knaden legges ut til offentlig ettersyn, og at det kunngj\u00f8res i Norsk Lysningsblad og i to lokale aviser som er mye lest. TFK ba derfor i brev av 13.12.2024 om at Troms\u00f8 kommune i samarbeid med s\u00f8ker, s\u00f8rger for at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av offentlige organer. De ba videre om at uttalelsen fra kommunen skal foreligge innen 12 uker, og at eventuelle merknader fra offentlig ettersyn vedlegges kommunens uttalelse. P\u00e5 grunn av utfordringer med \u00e5 rekke behandling hos relevant utvalg, ble det 18.02.2025 sendt en midlertidig uttalelse fra Troms\u00f8 kommune basert p\u00e5 administrasjonens vurdering, med forbehold om politisk behandling der vedtak ettersendes. Denne er lagt ved dette saksfremlegget. Det s\u00f8kes om en \u00f8kning av maksimalt tillatt biomasse tilknyttet akvakulturanlegget p\u00e5 Vengs\u00f8y, fra dagens 3100 tonn til 3599 tonn, alts\u00e5 en \u00f8kning p\u00e5 499 tonn. Det s\u00f8kes ikke om noen andre endringer. Tiltaket ligger i sone avsatt til akvakultur i henhold til PLAN-0143 Kystsoneplan for Troms\u00f8regionen. Endringen som s\u00f8kes er i tr\u00e5d med gjeldende arealplan. S\u00f8knaden har v\u00e6rt ute til offentlig ettersyn i 4 uker med h\u00f8ringsfrist 13.02.2025. H\u00f8ringen ble kunngjort i Norsk Lysningsblad, Nordlys og iTroms\u00f8. Link til dokumentene ble lagt ut p\u00e5 Troms\u00f8 kommune sine nettsider. Ved fristens utl\u00f8p var det kommet inn \u00e9n h\u00f8ringsuttalelse fra Nord Fiskarlag: Nord Fiskarlag har oppsummert uttalt seg om f\u00f8lgende om oms\u00f8kt \u00f8kt maksimalt tillatt biomasse: 1. Fiskeriinteresser i omr\u00e5det: Det er kartlagt fiskeomr\u00e5de for passive redskaper i fiske etter kveite og hyse, samt rekefelt og beiteomr\u00e5de for torsk ved oms\u00f8kt anlegg. 2. Vengs\u00f8yfjord midlertidig stengt for reketr\u00e5ling: Trekkes frem at oms\u00f8kt lokalitet ligger i et omr\u00e5de Fiskeridirektoratet midlertidig har stengt for reketr\u00e5ling. Begrunnelsen for stengingen inneb\u00e6rer blant annet h\u00f8y innblanding av torsk under minstem\u00e5l. Torsk er s\u00e5rbar for milj\u00f8p\u00e5virkning, og det er viktig \u00e5 hensynta gyte- og oppvekstomr\u00e5der for torsk for \u00e5 sikre en fremtidig b\u00e6rekraftig bestand. 3. Milj\u00f8risiko ved oppdrettsvirksomhet: Gytefelt, gyteomr\u00e5der, beiteomr\u00e5der og oppvekstomr\u00e5der er s\u00e5rbare for sykdomsspredning og f\u00f4r som havner i \u00f8kosystemet, Det trekkes spesielt frem f\u00f8lgende milj\u00f8risikoer: - Risiko for milj\u00f8p\u00e5virkning som f\u00f8lge av tiltrekning av fisk til oppdrettsmerder. 2 - Risiko for milj\u00f8p\u00e5virkning som f\u00f8lge av f\u00f4r som slipper ut i sj\u00f8arealet. - Risiko for milj\u00f8p\u00e5virkning som f\u00f8lge av avlusningsmidler. 4. Merknader, Nord Fiskarlag: Nord Fiskarlag trekker frem bekymring for mulige konsekvenser knyttet til milj\u00f8forurensning som f\u00f8lge av oppdrettsvirksomhet, samt effekten det kan f\u00e5 p\u00e5 viktige fiskeriressurser. De oppfordrer relevante myndigheter til \u00e5 opptre i samsvar med f\u00f8re-var-prinsippet og at n\u00f8dvendige avb\u00f8tende tiltak stilles som vilk\u00e5r dersom oppdrettsvirksomheten p\u00e5virker det ytre marine liv. Nord Fiskarlag krevet konsekvensutredning dersom f\u00f8lgende ikke er opplyst i s\u00f8knad, jf. forskrift om konsekvensutredninger \u00a7\u00a78 og 10: \u2022 Effekten \u00f8kt biomasse kan f\u00e5 p\u00e5 omr\u00e5dets bestander av fisk og skalldyr, derunder om beiting p\u00e5 f\u00f4rspill, fekalier og smittespredning kan f\u00e5 konsekvenser for viltbestandens kvalitet og gytesuksess. \u2022 Hvilken effekt den totale mengden akvakultur i omr\u00e5det kan f\u00e5 for naturmangfoldet i omr\u00e5det etter en eventuell \u00f8kning av biomassen i omr\u00e5det. De ber om at samtlige andre s\u00f8knader som er p\u00e5g\u00e5ende, enten om ny lokalitet eller \u00f8kt biomasse, m\u00e5 tas med i vurderingen. \u2022 Effekten \u00f8kte mengder kobber, kjemikalier og annen milj\u00f8forurensning knyttet til oppdrettsvirksomheten kan f\u00e5 p\u00e5 rekebestand og annet organisk liv i omr\u00e5det. Nord Fiskarlag mener det m\u00e5 underlegges betryggende avb\u00f8tende vilk\u00e5r for \u00e5 unng\u00e5 skade p\u00e5 milj\u00f8 og naturmangfoldet i omr\u00e5det, og de mener f\u00f8lgende vilk\u00e5r b\u00f8r stilles som et minimum for denne s\u00f8knaden: \u2022 Forbud mot bruk og utslipp av avlusningsmidler. \u2022 Fremleggelse og godkjenning av avlusningsplan som viser hvordan lusemidlene skal slippes ut. Lokasjonen for utslipp m\u00e5 v\u00e6re tilstrekkelig langt unna rekefelt. Utslipp m\u00e5 kun tillates utf\u00f8rt p\u00e5 egne lokasjoner i trygg avstand fra rekefeltene og i tidsrom med ideelle str\u00f8mforhold. Avlusningsplanen m\u00e5 godkjennes av relevante myndigheter og underlegges betryggende og hensiktsmessig kontroll og tilsyn. \u2022 Krav om bruk av lukkede merder, eller annen merdeteknologi som reduserer smittespredning, behovet for bruk av avlusningsmidler, risiko for r\u00f8mming og utslipp av slam og f\u00f4rspill. De trekker til slutt frem at de ikke kan akseptere \u00f8kt biomasse p\u00e5 lokaliteten med mindre det fremlegges konsekvensutredning og avb\u00f8tende tiltak som dokumenterer og anskueliggj\u00f8r at \u00f8kt biomasse vil v\u00e6re milj\u00f8messig forsvarlig. Kommunen sin vurdering av merknad: Merknaden tas til orientering. Troms\u00f8 kommune er enig i at oms\u00f8kt \u00f8kning av maksimalt tillatt biomasse b\u00f8r konsekvensutredes tilstrekkelig mht. milj\u00f8p\u00e5virkningen av aktuelt tiltak. Myndighet knyttet til vurderinger av milj\u00f8effekt av akvakulturs\u00f8knader og tillatelse til forurensende virksomhet er Statsforvalteren, og det vil v\u00e6re de som gjennomf\u00f8rer vurdering av dette. Kommunen er enig i at samlet milj\u00f8effekt vil v\u00e6re viktig for et godt vurderingsgrunnlag for s\u00f8knaden. Midlertidig uttalelse sendt for \u00e5 rekke frist For \u00e5 rekke fristen for uttalelse til Troms fylkeskommune p\u00e5 07.03.2025, s\u00e5 ble det sendt en midlertidig uttalelse med administrasjonens vurdering. Uttalelsen ble gitt med forbehold om politisk behandling i Kommune- og byutviklingsutvalget i april. Denne uttalelsen vil ettersendes. 3 Konklusjon Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune anbefaler n\u00e6rmere vurderinger av tiltakets milj\u00f8messige konsekvenser. Vedtakskompetanse Kommune- og byutviklingsutvalget Vedlegg Sjurelv Fiskeoppdrett AS 921601123 \u2013 S\u00f8knad om utvidelse av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet 35838 Vengs\u00f8y i Troms\u00f8 kommune \u2013 Oversendelse av s\u00f8knad for offentlig ettersyn og kom SP-2024-001670_VENGS\u00d8Y Revidert Feltplan FU Vengs\u00f8y. Minstekrav Beredskapsplaner Sjurelv Fiskeoppdrett Vengs\u00f8y 2024 anleggskart 1-1000 Signert tilsvar Sjurelv FI 061224 vedlegg 10 S\u00f8kers vurdering konsekvens Vengs\u00f8y Beredskapsplaner Sjurelv Fiskeoppdrett(1) vedlegg 8 Sjurelv_kvalitetsh\u00e5ndboka vedlegg 9 Risikoanalyse fiskehelse vedlegg 6 SjurelvFo-Biosikkerhetsplan1 vedlegg 7 Sjurelv IK- Akva_ver2 vedlegg 11 wassp Vengs\u00f8y, Rogndalen og Bl\u00e5mannsvik vedlegg 15 Notat naturtyper Vengs\u00f8y komp vedlegg 14 Forunders\u00f8kelse C-del Vengs\u00f8y vedlegg 12 B-unders\u00f8kelse Vengs\u00f8y 2024 vedlegg 13 Forunders\u00f8kelse B-del Vengs\u00f8y 12.22 vedlegg 3 Vengs\u00f8ya str\u00f8mrapport Vedlegg kart til forunders\u00f8kelse Vengs\u00f8y Apn 2023 64495.03 Revidert Feltplan FU Vengs\u00f8y. Minstekrav(1) vedlegg 5 Samlerapport forunders\u00f8kelse Vengs\u00f8y vedlegg 1 Tillegg s\u00f8knad biomasse lokalitet 35838 Vengs\u00f8y, Sjurelv Fiskeoppdrett Uttalelse fra Nord Fiskarlag - s\u00f8knad om utvidelse av akvakulturtillatelse - Sjurelv Fiskeoppdrett AS Midlertidig uttalelse - s\u00f8knad om utvidelse av akvakulturtillatelse, lokalitet 35838 Vengs\u00f8y 4 "
}