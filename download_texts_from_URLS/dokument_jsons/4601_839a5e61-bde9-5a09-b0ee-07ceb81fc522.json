{
  "dokument_id": "839a5e61-bde9-5a09-b0ee-07ceb81fc522",
  "doc_type": "case_attachment",
  "kommune": 4601,
  "tittel": "Innstilling-vedtak-Ny-praksis-for-anmeldelse",
  "url": "https://bergen.kommune.no/politikere-utvalg/api/fil/bk360/11087821/Innstilling-vedtak-Ny-praksis-for-anmeldelse",
  "tekst": "Ny praksis for anmeldelser av vold og trusler i skolen Utvalg for barnehage, skole og idrett behandlet saken i m\u00f8tet 20.08.2024 sak 66/24 og avga f\u00f8lgende innspilling: Bystyret tar redegj\u00f8relsen om ny praksis for anmeldelser av vold og trusler i skolen til orientering. L\u00e6rarane og leiinga ved alle skular i Bergen m\u00e5 f\u00e5 tilbod om kurs i korleis ein best mogleg legg til rette for \u00e5 unng\u00e5 utagering og vald fr\u00e5 elevar med ulike diagnosar, og korleis ein ivaretek medelevar som blir utsett for krenkingar fr\u00e5 desse elevane. Utvalg for barnehage, skole og idrett mener ikke det er tilstrekkelig at det rapporteres om anmeldelser i Bergensskolen p\u00e5 \u00e5rlig basis og ber om at det l\u00f8pende rapporteres muntlig til utvalget. Merknad 1 Bystyret ber byr\u00e5det sikre at Etat for skole har stilstrekkelig med ressurser til \u00e5 f\u00f8lge opp rektor i vurderinger knyttet til anmeldelse av elever. Merknad 2 Bystyret understreker at det viktigste tiltaket for \u00e5 sikre elever og ansatte en trygg og l\u00e6ringsfremmende skolehverdag er \u00e5 sikre skolene tilstrekkelig med ressurser. Merknad 3 Bystyret ber om at den nye praksisen evalueres etter et \u00e5r og at det innhentes uttalelser fra Etat for skole og rektorene. Utvalg for barnehage, skole og idretts behandling: F\u00f8lgende representanter tok ordet: Janne Gro Nyheim Rasmussen (H), Linn Kristin Eng\u00f8 (A), Martine Jordana Baarholm (FrP), Thor Haakon Bakke (MDG), Marte Stadheim Teigen (R), Mikkel Gr\u00fcner (SV), Camilla N\u00f8ttveit (H). Forslag fremsatt i utvalget: Linn Kristin Eng\u00f8 (A) fremsatte p\u00e5 vegne av A, SV og MDG, f\u00f8lgende tilleggsforslag: Utvalg for barnehage, skole og idrett mener ikke det er tilstrekkelig at det rapporteres om anmeldelser i Bergensskolen p\u00e5 \u00e5rlig basis og ber om at det l\u00f8pende rapporteres muntlig til utvalget. Thor Haakon Bakke (MDG) fremsatte p\u00e5 vegne av kommunalt r\u00e5d for personer med funksjonsnedsettelse og medforslagsstillere A, SV, MDG, R og KrF, f\u00f8lgende tilleggsforslag: L\u00e6rarane og leiinga ved alle skular i Bergen m\u00e5 f\u00e5 tilbod om kurs i korleis ein best mogleg legg til rette for \u00e5 unng\u00e5 utagering og vald fr\u00e5 elevar med ulike diagnosar, og korleis ein ivaretek medelevar som blir utsett for krenkingar fr\u00e5 desse elevane. Merknader fremsatt i utvalget: Linn Kristin Eng\u00f8 (A) fremsatte p\u00e5 vegne av A, SV og MDG, f\u00f8lgende merknader: 1. Bystyret ber byr\u00e5det sikre at Etat for skole har stilstrekkelig med ressurser til \u00e5 f\u00f8lge opp rektor i vurderinger knyttet til anmeldelse av elever. 2. Bystyret understreker at det viktigste tiltaket for \u00e5 sikre elever og ansatte en trygg og l\u00e6ringsfremmende skolehverdag er \u00e5 sikre skolene tilstrekkelig med ressurser. 3. Bystyret ber om at den nye praksisen evalueres etter et \u00e5r og at det innhentes uttalelser fra Etat for skole og rektorene. Linn Kristin Eng\u00f8 (A) fremsatte p\u00e5 vegne av ungdomsr\u00e5det, f\u00f8lgende merknad: Ungdomsr\u00e5det st\u00f8tter forslaget, da det kan bidra til \u00e5 \u00f8ke respekten for l\u00e6rere og ansatte p\u00e5 skolen og derved forbedre skole- og arbeidsmilj\u00f8et. Denne endringen kan ogs\u00e5 bidra til at meldinger fra elever blir tatt mer p\u00e5 alvor. Samtidig er det en risiko for at terskelen for at barn og unge melder fra til l\u00e6rere og ansatte om problemer med medelever eller hjemme, kan bli h\u00f8yere. Ungdomsr\u00e5det har tidligere p\u00e5pekt at mange barn og unge vegrer seg for \u00e5 melde fra til f.eks. helses\u00f8ster p\u00e5 grunn av frykt for hvilke konsekvenser dette kan f\u00e5 for foreldrene deres. At skolen n\u00e5 kan politianmelde foreldre, kan forsterke dette problemet og b\u00f8r tas med i arbeidet videre. Votering: Innstillingen ble tiltr\u00e5dt enstemmig. Tilleggsforslag fra kommunalt r\u00e5d for personer med funksjonsnedsettelse og medforslagsstillere A, SV, MDG, R og KrF fremsatt av Thor Haakon Bakke (MDG), ble tiltr\u00e5dt med 9 stemmer (A, SV, MDG, R, KrF). Tilleggsforslag fra A, SV og MDG fremsatt av Linn Kristin Eng\u00f8 (A), ble tiltr\u00e5dt med 9 stemmer (A, SV, MDG, R, KrF). Merknad fra ungdomsr\u00e5det, fremsatt av Linn Kristin Eng\u00f8 (A) fikk ingen stemmer. Merknader 1-3 fra A, SV og MDG fremsatt av Linn Kristin Eng\u00f8 (A), ble tiltr\u00e5dt med 9 stemmer (A, SV, MDG, R, KrF). Byr\u00e5det behandlet saken i m\u00f8tet 27.06.2024 sak 189/24 Byr\u00e5det innstiller til utvalg for barnehage, skole og idrett \u00e5 fatte f\u00f8lgende vedtak: Bystyret tar redegj\u00f8relsen om ny praksis for anmeldelser av vold og trusler i skolen til orientering. 2 "
}