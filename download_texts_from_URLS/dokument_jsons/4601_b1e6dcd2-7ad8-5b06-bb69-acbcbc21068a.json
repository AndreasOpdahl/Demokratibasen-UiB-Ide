{
  "dokument_id": "b1e6dcd2-7ad8-5b06-bb69-acbcbc21068a",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-sak 314/24. Fana, gnr. 44 bnr. 893 Totlandsvegen. Klage p\u00e5 rammel\u00f8yve til trafikksikringstiltak",
  "url": "https://bergen.kommune.no/politikere-utvalg/api/fil/bk360/11133772/TILLEGGSNOTAT-TIL-UMBY-sak-314-24-Fana-gnr-44-bnr-893-Totlandsvegen-Klage-pa-rammeloyve-til-trafikksikringstiltak",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/66385-23 Postboks 7700 Saksbehandler: J\u00f8rgen Alr\u00e6k 5020 BERGEN Dato: 18. september 2024 Deres ref.: TILLEGGSNOTAT TIL UMBY-sak 314/24. Fana, gnr. 44 bnr. 893 Totlandsvegen. Klage p\u00e5 rammel\u00f8yve til trafikksikringstiltak F\u00f8lgende sp\u00f8rsm\u00e5l er meddelt i sak 314/24: 1. Er det mulig \u00e5 ta klagen delvis til f\u00f8lge ved at det ikke anlegges fortau p\u00e5 den p\u00e5klagde veiskuldrene, mens resten av prosjektet gjennomf\u00f8res? 2. Hva er svingradiusen opp til \u00d8vsttunbrekka? 3. Er det mulig \u00e5 markere veiskulderen med \"parkering forbud\" i hele din bredde. Svar: 1. Dersom UMBY finner klagen begrunnet slik at en vil ta den delvis til f\u00f8lge som beskrevet, er det anledning til det. Byr\u00e5den p\u00e5 sin side opprettholder likevel sin innstilling, og p\u00e5peker at tiltaket i sin helhet inng\u00e5r i Milj\u00f8l\u00f8ftets planlagte trafikksikringstiltak p\u00e5 fylkesveinettet i Bergen. Det er b\u00e5de fordeler og ulemper ved tiltaket, men de trafikksikkerhetsmessige fordelene ved fortauet m\u00e5 vektes s\u00e6rskilt. 2. Avkj\u00f8rselen opp til \u00d8vsttunbrekka er privateid. Det inng\u00e5r ingen oversikt over svingradiusen opp til \u00d8vsttunbrekka i saksdokumentene, og byr\u00e5den kan f\u00f8lgelig ikke uttale seg om dette. Byr\u00e5den har imidlertid funnet andre relevante dokumenter vedlagt s\u00f8knaden. Det er spesielt tre dokumenter som viser at klager J\u00f8rgen Kvinge har s\u00f8kt om utvidet bruk av avkj\u00f8rselen fra \u00d8vsttunbrekka til fylkesveien i forbindelse med \u00f8nske om bygging av to parkeringsplasser. S\u00f8knaden er avsl\u00e5tt og i begrunnelsen fremg\u00e5r det at avkj\u00f8rselen ikke oppfyller kravene i h\u00e5ndbok N100. Fylkeskommunen skriver at de vil kunne ta stilling til utbedring av avkj\u00f8rselen. 3. Det er veimyndigheten (Vestland fylkeskommune) som m\u00e5 ta stilling til eventuell skiltning langs fylkesveien. Med hilsen Christine Kahrs Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 "
}