{
  "dokument_id": "f75b3bf4-6e3b-5766-8e03-c5bacce4b0fb",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 06032024, Sak 70/24, Representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) om \u00e5 gjennomf\u00f8re en ungdomsskolereform i Bergen kommune",
  "url": "https://bergen.kommune.no/politikere-utvalg/api/fil/bk360/10060522/Innstilling-vedtak-Representantforslag-fra-Marte-Leirvag-H-Eivind-Hermansen-H-Vasan-Singaravel-H-og-Charlotte-Spurkeland-H-om-a-gjennomfore-en-ungdomsskolereform-i-Bergen-kommune-",
  "tekst": "Representantforslag fra Marte Leirv\u00e5g (H), Eivind Hermansen (H), Vasan Singaravel (H) og Charlotte Spurkeland (H) om \u00e5 gjennomf\u00f8re en ungdomsskolereform i Bergen kommune Bergen bystyre behandlet saken i m\u00f8tet 06.03.2024 sak 70/24 og fattet f\u00f8lgende vedtak: Bystyret ber byr\u00e5det om \u00e5 f\u00f8lge opp at Bergen kommune gj\u00f8r en samlet utredning som vurderer om og hvordan en ungdomsskolereform kan gjennomf\u00f8res. Merknad 1 Bystyret ber byr\u00e5det unders\u00f8ke muligheten for \u00e5 gi elever som har falt fra i undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering. Merknad 2 Bystyret ber Byr\u00e5det g\u00e5 i dialog med Vestland fylkeskommune om samarbeid mellom videreg\u00e5ende skole og Bergen kommune, om et pr\u00f8veprosjekt i valgfag i ungdomsskolen. M\u00e5let er at elever skal f\u00e5 oppl\u00e6ring og utpr\u00f8ving i yrkesfag. Praktisk gjennomf\u00f8ring, pedagog fra ungdomsskole samarbeider med og f\u00e5r oppl\u00e6ring i bruk av utstyr. En gruppe elever fra ungdomsskoler kan f\u00e5 bruke verksteder eller utstyr p\u00e5 videreg\u00e5ende skole i oppl\u00e6ringen i valgfag. Dette er det tilrettelagt for i nye l\u00e6replaner, vi \u00f8nsker at flere skoler skal se p\u00e5 muligheter og tilby dette til sine elever i ungdomsskolen. Bergen bystyres behandling F\u00f8lgende representanter tok ordet: Vasan Singaravel (H), Johanna K\u00e4stel Sandal Fond (A), Kuberan Thurairajah (SV), Thor Hakon Bakke (MDG), Marte Stadheim Teigen (R), Per-Erik G\u00e5skjenn (KrF), Rebekka Helle Stensb\u00f8 (H), Janne Gro Nyheim Rasmussen (H), Per Arne Larsen (V), Eduardo Hans Andersen (A), Sebastian Hauan Stenberg (A) Forslag fremsatt i bystyret: Vasan Singaravel (H) framsatte p\u00e5 vegne av H, FrP, BL, INP, KrF, Sp og PP f\u00f8lgende alternative forslag: Bystyret ber byr\u00e5det om \u00e5 f\u00f8lge opp at Bergen kommune gj\u00f8r en samlet utredning som vurderer om og hvordan en ungdomsskolereform kan gjennomf\u00f8res. Per Erik G\u00e5skjenn (KrF) framsatte p\u00e5 vegne av KrF f\u00f8lgende alternative forslag i 7 punkt: Bystyret ber byr\u00e5det om \u00e5 sette i gang arbeid med en ungdomsskolereform, hvor f\u00f8lgende prioriteres: 1. Bergen kommune skal s\u00f8ke om et pilotprosjekt med yrkesfag som valgfag 2. Innf\u00f8re en frav\u00e6rsgrense i ungdomsskolen, og ha mye tettere hjem-skole samarbeid for tidlig \u00e5 fange opp ungdom som trenger ekstra st\u00f8tte 3. Ha fors\u00f8k med anonym vurdering av st\u00f8rre pr\u00f8ver i ungdomsskolen 4. Gi elever som har falt fra undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering 5. Styrke r\u00e5dgivningstjenesten og karriereveiledningen i ungdomsskolen 6. Tilby intensiv oppl\u00e6ring til elever med svake grunnleggende ferdigheter i lesing, skriving og regning ved start p\u00e5 8.trinn. Det b\u00f8r lages en plan for elevene med m\u00e5l om \u00e5 komme over kritisk grense 7. Legge til rette for flere profilskoler i kommunal regi slik at ungdomsskoletilbudet blir mer mangfoldig, og elever p\u00e5 ungdomstrinnet kan fordype seg i ulike omr\u00e5der Thor Hakon Bakke (MDG) fremsatte p\u00e5 vegne av MDG f\u00f8lgende tilleggsforslag Bystyret ber byr\u00e5det legge til rette for at tiltaket \u201cGuttas Campus\u201d eller tilsvarende tilbud blir tilgjengelig for ungdom som har behov for intensiv undervisning for \u00e5 forhindre frafall i skolen. Merknader fremsatt i bystyret: Janne Gro Nyheim Rasmussen (H) fremsatte p\u00e5 vegne av H, FrP, BL, INP, KrF, Sp og PP f\u00f8lgende merknader: Merknad 1 Bystyret ber byr\u00e5det unders\u00f8ke muligheten for \u00e5 gi elever som har falt fra i undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering. Merknad 2 Bystyret ber Byr\u00e5det g\u00e5 i dialog med Vestland fylkeskommune om samarbeid mellom videreg\u00e5ende skole og Bergen kommune, om et pr\u00f8veprosjekt i valgfag i ungdomsskolen. M\u00e5let er at elever skal f\u00e5 oppl\u00e6ring og utpr\u00f8ving i yrkesfag. Praktisk gjennomf\u00f8ring, pedagog fra ungdomsskole samarbeider med og f\u00e5r oppl\u00e6ring i bruk av utstyr. En gruppe elever fra ungdomsskoler kan f\u00e5 bruke verksteder eller utstyr p\u00e5 videreg\u00e5ende skole i oppl\u00e6ringen i valgfag. Dette er det tilrettelagt for i nye l\u00e6replaner, vi \u00f8nsker at flere skoler skal se p\u00e5 muligheter og tilby dette til sine elever i ungdomsskolen. Votering: Alternativt forslag innledning og punkt 1 \u2013 7 fra KrF, fremsatt av Per-Erik G\u00e5skjenn (KrF), fikk 2 stemmer (KrF), og var dermed falt. Innstillingens innledning og punkt 1-8 og 10-18 fikk 30 stemmer (A, SV, MDG, V, R) og var dermed falt. Innstillingens punkt 9 fikk 27 stemmer (A, SV, MDG, R) og var dermed falt. Alternativt forslag fra H, FrP, SP, BL, INP, PP, fremsatt av Vasan Singaravel (H), ble vedtatt med 37 stemmer (H, FrP, BL, INP, KrF, Sp, PP) Tilleggsforslag fra MDG, fremsatt av Thor Hakon Bakke (MDG), fikk 12 stemmer (MDG, V, R, KrF) og var dermed falt. Merknad 1 fra H, FrP, BL, INP, KrF, Sp og PP, fremsatt av Janne Gro Nyheim Rasmussen (H) ble vedtatt enstemmig. 2 Merknad 2 fra H, FrP, BL, INP, KrF, Sp og PP, fremsatt av Janne Gro Nyheim Rasmussen (H) ble vedtatt med 54 stemmer (H, FrP, SV, MDG, BL, V, INP, R, KrF, Sp, PP) Bergen bystyre behandlet saken i m\u00f8tet 31.01.2024 sak 38/24 og fattet f\u00f8lgende vedtak: Saken ble utsatt. Bergen bystyre behandlet saken i m\u00f8tet 19.12.2023 sak 66/23 og fattet f\u00f8lgende vedtak: Saken utsettes til neste m\u00f8te. Utvalg for barnehage, skole og idrett behandlet saken i m\u00f8tet 05.12.2023 sak 15/23 og avga f\u00f8lgende innstilling: Fellesskole er ikke bare grunnmuren i velferdsstaten, men den er ogs\u00e5 grunnmuren i livene til alle som vokser opp i den. Den skal gi oss trygge sosiale rammer, og den kunnskapen vi trenger for \u00e5 mestre hverdagen. Det er mye som er bra med bergensskolene, men ogs\u00e5 mye som kan bli enda bedre. Skolen trenger ikke flere reformer, men gode tiltak som fungerer for elevene og l\u00e6rerne v\u00e5re i hele grunnskolel\u00f8pet. F\u00f8lgende tiltak b\u00f8r innf\u00f8res og forberedes i dialog med skolene, l\u00e6rerne, elevene og de ansattes og elevenes organisasjoner: 1. Styrke r\u00e5dgivningstjenesten og informasjon om videre utdanningsvalg i ungdomsskolen, i samarbeid med fylkeskommunen og fagbevegelsen. 2. Gjennomg\u00e5 \u00e5rsakene til frav\u00e6r i bergensskolen, og sikre at elever med stort frav\u00e6r f\u00f8lges opp av skolen; ogs\u00e5\u030a de med godkjent frav\u00e6r. 3. Ha s\u00e6rlig fokus p\u00e5 at kommunen skal avdekke tidlig i skolel\u00f8pet elever med skrive-, lese- og konsentrasjonsvansker, uavhengig av prestasjonsniv\u00e5 p\u00e5 skolen. Innf\u00f8re en lese-, skrive- og regnegaranti der l\u00e6rere og spesialpedagoger skal gi elever rask og godt tilpasset oppf\u00f8lging slik at de opplever mestring av basiskunnskapene. 4. Styrke de praktisk-estetiske fagene, med et l\u00f8ft for utstyr og andre forutsetninger for en faglig tilfredsstillende oppl\u00e6ring. 5. Legge til rette for innovasjon og kreativitet i den offentlige skolen og st\u00f8tte opp om initiativer fra skolene, for eksempel gjennom pilotprosjekt for profilskoler eller yrkesfag som valgfag i ungdomsskolen. 6. Gi elever som har falt fra undervisningen bedre muligheter til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering. 7. Styrke samhandlingen i overgangen mellom barneskolen og ungdomsskolen, samt ungdomsskolen og videreg\u00e5ende, spesielt knyttet til spesialpedagogisk arbeid. 8. Ansette milj\u00f8arbeidere p\u00e5 alle skoler, og ansette flere helsesykepleiere med m\u00e5l om \u00e5 ha \u00e9n tilgjengelig for elever hver eneste dag 9. Innf\u00f8re et gratis enkelt skolem\u00e5ltid i l\u00f8pet av skoledagen p\u00e5 ungdomsskolen. 10. V\u00e6re positive til leksefrie skoler, og legge til rette for at leksene kan gj\u00f8res p\u00e5\u030a skolen. 11. Gjennomf\u00f8re fors\u00f8k med alternative sluttvurderingsformer, f.eks. mappevurdering, som supplement til tallkarakter. 12. Gjennomf\u00f8re et pr\u00f8veprosjekt med skolestart senere p\u00e5 morgenen for ungdomsskoleelever 13. Dempe kravene til rapportering i skolen og invitere l\u00e6rerne til \u00e5 komme med forslag til forbedringer. 14. Evaluere den n\u00e5v\u00e6rende ledelsesmodellen i grunnskolen i Bergen. 15. Arbeide for en skole uten mobbing, diskriminering, rasisme og seksuell trakassering, og sikre at det finnes en antirasistisk handlingsplan p\u00e5 alle skoler. 16. Sikre at de som har ansvar for spesialundervisning har relevant pedagogisk kompetanse. 17. Aktivt legge til rette for nynorske parallellklasser og at elever kan velge nynorsk. 18. Kartlegge \u00f8nsket om undervisning i og p\u00e5 samiske spr\u00e5k i Bergen kommune. 3 Utvalg for barnehage, skole og idrett behandlet saken i m\u00f8tet 07.11.2023 sak 4/23: Viser til behandling av innkalling og dagsorden; sak 4/23 ble utsatt i p\u00e5vente av svar fra byr\u00e5den. Forslagsstillers forslag til vedtak: Bystyret ber byr\u00e5det om \u00e5 sette i gang arbeid med en ungdomsskolereform, hvor f\u00f8lgende prioriteres: 1. Bergen kommune skal s\u00f8ke om et pilotprosjekt med yrkesfag som valgfag 2. Innf\u00f8re en frav\u00e6rsgrense i ungdomsskolen, og ha mye tettere hjem-skole samarbeid for tidlig \u00e5 fange opp ungdom som trenger ekstra st\u00f8tte 3. Ha fors\u00f8k med anonym vurdering av st\u00f8rre pr\u00f8ver i ungdomsskolen 4. Gi elever som har falt fra undervisningen mulighet til alternativ oppl\u00e6ring p\u00e5 arbeidsplass eller annen form for l\u00e6ringsst\u00f8ttende utplassering 5. Styrke r\u00e5dgivningstjenesten og karriereveiledningen i ungdomsskolen 6. Tilby intensiv oppl\u00e6ring til elever med svake grunnleggende ferdigheter i lesing, skriving og regning ved start p\u00e5 8.trinn. Det b\u00f8r lages en plan for elevene med m\u00e5l om \u00e5 komme over kritisk grense 7. Legge til rette for flere profilskoler i kommunal regi slik at ungdomsskoletilbudet blir mer mangfoldig, og elever p\u00e5 ungdomstrinnet kan fordype seg i ulike omr\u00e5der 4 "
}