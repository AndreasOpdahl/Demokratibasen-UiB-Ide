{
  "dokument_id": "23f085b0-b029-5221-8e60-71c13658a4f9",
  "doc_type": "case_attachment",
  "kommune": 4601,
  "tittel": "Vedlegg 1.6.3 Intern rutine for oppf\u00f8lging av personer med samtidig rus- og psyksik problem (ROP-pasienter)",
  "url": "https://bergen.kommune.no/politikere-utvalg/api/fil/bk360/10009671/Vedlegg-1-6-3-Intern-rutine-for-oppfolging-av-personer-med-samtidig-rus-og-psyksik-problem-ROP-pasienter-",
  "tekst": " Adm - Etat for sosiale tjenester Til Notat NAV sosialtjenesten V\u00e5r referanse: 18-1414 Sosiale botjenester Saksbehandler: Kari Hjellum Dato: 9. mars 2018 Fra Adm - Etat for sosiale tjenester Intern rutine for oppf\u00f8lging av personer med samtidig rus- og psykisk problem (ROP-pasienter) Virkeomr\u00e5de Rutinen gjelder for alle ansatte i Etat for sosiale tjenester som er i kontakt med, og gir tjenester til, personer med samtidig rus- og psykisk problem (ROP pasient). Form\u00e5l - Rutinen skal bidra til \u00e5 identifisere samtidig rusmiddelavhengighet og psykisk lidelse hos etatens brukere. - Rutinen skal sikre n\u00f8dvendige tjenester til rett tid, sikre kontinuitet i behandlingsforl\u00f8pet og tilrettelegge for felles tiln\u00e6rming i oppf\u00f8lgingen av ROP pasienter i Etat for sosiale tjenester. Forankring Rutinen er forankret i f\u00f8lgende lover og retningslinjer: - Lov om helse- og omsorgstjenester - Lov om sosiale tjenester - Nasjonal faglig retningslinje for utredning, behandling og oppf\u00f8lging av personer med samtidig ruslidelse og psykisk lidelse \u2013 ROP-lidelser. IS \u2013 1948. - Sammen om mestring. Veileder i lokalt psykisk helsearbeid og rusarbeid for voksne. IS - 2076 M\u00e5lgruppe ROP-pasienter (hentet fra Nasjonal ROP retningslinje): Personer med alvorlig psykisk lidelse (schizofreni, psykose, bipolar) kombinert med rusmiddelavhengighet. I tillegg inkluderes personer med mindre alvorlig psykisk lidelse (angst, PTSD, depresjon, personlighetsforstyrrelser, hyperkinetisk forstyrrelse, spiseforstyrrelse) og samtidig rusmiddelavhengighet n\u00e5r hver av de to typene lidelser er forbundet med betydelig funksjonssvikt. Rusmiddelavhengigheten skal i begge tilfeller v\u00e6re alvorlig; enten avhengighet av rusmiddel og samtidig stort funksjonstap, helseskade eller alvorlig tap av sosiale relasjoner som f\u00f8lge av rusmiddelavhengigheten, eller skadelig bruk av rusmiddel med fare for liv og helse Etat for sosiale tjenesters ansvar for tjenester til ROP pasienter 1. Kartlegging av ulike livsomr\u00e5der 2. Vurdere behov for helsetjenester - Somatisk - Rus - Psykisk - Tannhelse 3. Boligfremskaffelse og booppf\u00f8lgingstjenester 4. Aktivitets- og arbeidsrettede tiltak 5. Individuell plan (IP) og kriseplan 6. Henvisning til behandling i spesialisthelsetjenesten (TSB) 7. Tvangstiltak 8. \u00d8konomisk sosialhjelp og gjeldsr\u00e5dgivning 1. Kartlegging av ulike livsomr\u00e5der Etatens kartleggingsverkt\u00f8y Intervensjon rus benyttes for \u00e5 gjennomf\u00f8re en helhetlig kartlegging av ROP pasienter. Kartleggingsverkt\u00f8yet omfatter blant annet f\u00f8lgende tema: Bosituasjon, Familie/nettverk, \u00f8konomi, arbeids/utdanning, ressurser, erfaring, motivasjon, ern\u00e6ring, tannhelse, selvmordsrisiko, trusler/vold, psykisk og fysisk helse og rusmiddelbruk. Ved behov for ytterligere kartlegging av spesifikke livsomr\u00e5der kan f\u00f8lgende verkt\u00f8y benyttes: Psykisk helse: - Screeningverkt\u00f8y med 10 sp\u00f8rsm\u00e5l av angst/depresjon - SCL-10 - Screening av depresjon - MADRS Rusmiddelbruk: - Screeningsverkt\u00f8y med 4 sp\u00f8rsm\u00e5l om alkohol - CAGE - Screeningverkt\u00f8y med sp\u00f8rsm\u00e5l om alkohol - AUDIT og AUDIT C - Screeningverkt\u00f8y ALCOHOL- E - Screeningverkt\u00f8y med sp\u00f8rsm\u00e5l om narkotika - DUDIT og DUDIT E Voldsrisiko: I tillegg til sp\u00f8rsm\u00e5lene i Intervensjon rus b\u00f8r alltid kartlegging i Socio gj\u00f8res p\u00e5 brukere som kan utgj\u00f8re en sikkerhetsrisiko. - Sjekkliste voldsrisiko V-RISK 10 2. Vurdere behov for helsetjenester Hovedoppgave vil prim\u00e6rt v\u00e6re \u00e5 kartlegge behov og videre bist\u00e5 til kontakt med rett instans i forhold til brukers helseutfordringer: - Somatikk: fastlege og legevakt - Psykisk helse: fastlege og legevakt kan henvise til behandling i spesialisthelsetjenesten - Psykisk helsevern (PHV). Ansatte kan bist\u00e5 brukere med \u00e5 s\u00f8ke tjenester fra Etat for psykisk helse og rustjenester. - Rus: NAV sosialtjenesten og fastlege kan henvise til TSB, se pkt. 6. - Tannhelse: tannlege og tannlegevakt 3. Boligfremskaffelse og booppf\u00f8lgingstjenester i. Dersom brukeren har bolig ved innleggelse i institusjon b\u00f8r det vurderes om bolig kan beholdes s\u00e5 lenge brukeren er innlagt. Det b\u00f8r tilstrebes at bruker beholder bolig. ii. Ved behov gis det booppf\u00f8lgingstjenester. iii. Dersom brukeren er uten bolig skal tjenestene medvirke til \u00e5 skaffe varig og egnet botilbud. Ved midlertidig bostedsl\u00f8shet: Avtaler om d\u00f8gnbemannet midlertidig botilbud, held\u00f8gns omsorg- og rehabiliteringsinstitusjoner og rutine for Oppf\u00f8lging av bostedsl\u00f8se. 4. Aktivitets- og arbeidsrettede tiltak Med utgangspunkt i kartlegging kan aktivitets- og arbeidsrettede tiltak igangsettes. i. Det er et bredt tilbud av aktivitetstilbud til m\u00e5lgruppen i Bergen, for oversikt se www.ettervern.bergen.no ii. Arbeidsrettede tiltak\u2013 Det b\u00f8r gjennomf\u00f8res arbeidsevnevurdering som utgangspunkt for planlegging av aktuelle tiltak. Planene b\u00f8r utarbeides med utgangspunkt i den enkeltes \u00f8nsker og forutsetninger. S\u00e6rlige aktuelle tiltak kan v\u00e6re IPS og arbeidsmarkedsbedrifter. 5. Individuell plan (IP) og kriseplan Brukere med behov for samordnete og koordinerte tjenester skal tilbys individuell plan. Det skal synliggj\u00f8res i Socio om bruker er tilbudt dette, og om bruker takket ja eller nei. i. Det finnes egne mal for IP i Socio. Den som til enhver tid har tettest kontakt med bruker b\u00f8r v\u00e6re koordinator. ii. Dersom bruker ikke \u00f8nsker IP skal det likevel lages en samarbeidsplan/oppf\u00f8lgingsplan. iii. Kriseplan anbefales brukt for brukere med ROP lidelse. Det finnes egen mal for kriseplan i Socio og allmenningen: mal kriseplan. 6. Behandling i spesialisthelsetjenesten Behov for \u00f8yeblikkelig hjelp: i. Bist\u00e5 at brukers behov for psykisk helsehjelp i spesialisthelsetjenesten vurderes av lege (fastlege eller legevakt). Vakthavende lege p\u00e5 legevakt kan ogs\u00e5 ta beslutning om innleggelse ved Akuttposten (Rusakutten). Behov for planlagte (elektive) forl\u00f8p: i. Sosialtjenesten og lege er de instansene i kommunen som har henvisningsrett til TSB. ii. Det b\u00f8r etableres samarbeid med brukers fastlege der det er behov for behandling i PHV da henvisning fra kommunen kun kan gj\u00f8res av lege. iii. Det m\u00e5 v\u00e6re aktiv samhandling f\u00f8r, under og etter behandling i spesialisthelsetjenesten. Se tjenesteavtale 3 og 5. Kommunen m\u00e5 videre kunne ta i mot pasienten fra den datoen utskriving er varslet. Det er kommunens kontaktperson som f\u00e5r beskjed og videreformidler denne til tjenesten. iv. Lokalt ROP forl\u00f8p Samarbeid rundt brukere med ROP b\u00f8r skje p\u00e5 laveste samhandlingsniv\u00e5. Dersom det ikke lykkes \u00e5 etablere et fungerende samarbeid mellom kommunale helse \u2013 og omsorgstjenester og spesialisthelsetjenesten innen PHV b\u00f8r det vurderes igangsetting av et lokalt ROP-forl\u00f8p. Igangsetting av et lokalt ROP- forl\u00f8p vil f\u00f8rst bli aktuelt dersom det ikke er tilfredsstillende samhandling rundt bruker. Det er spesialisthelsetjenesten som vurderer, og som kan starte et lokalt ROP- forl\u00f8p. Dette kan gj\u00f8res p\u00e5 bakgrunn av spesialisthelsetjenestens egne vurderinger, henvisning fra NAV sosialtjeneste eller fastlege. Det er utarbeidet oversikt med kontaktinformasjon for de kommunale kontaktpunktene, samt kontaktpunkt i spesialisthelsetjenesten b\u00e5de i TSB og i PHV. Denne informasjonen finnes p\u00e5 nettsiden www.saman.no. Behandler eller den som tar imot henvisningen, og som vurderer at det kan v\u00e6re en pasient i m\u00e5lgruppen for lokalt ROP-forl\u00f8p, har ansvar for \u00e5 innkalle aktuelle parter til et 1. avklaringsm\u00f8te. M\u00f8tet skal kalles inn innen 10 virkedager. Deltagerne i m\u00f8tet varierer fra sak til sak. Anbefalte deltagere er; representant b\u00e5de fra psykisk helsevern og TSB i spesialisthelsetjenesten, fastlege og aktuelle kommunale instanser. Avvik fra vedtatt rutine kan meldes til: mailto:sb_hbe_ropforlop@ihelse.net. 7. Tvangstiltak Det kan iverksettes tvangstiltak b\u00e5de i Tverrfaglig spesialisert behandling (TSB) og i Psykisk helsevern (PHV). i. Tvangstiltak etter HOL kapittel 10. Det er kun sosialtjenesten som kan fremme saker etter HOL \u00a7\u00a7 10-2 og 10-3. Se - Nasjonal veileder Tvang overfor personer med rusmiddelproblemer - Bergen kommunes rutiner Rusmiddelavhengige, tvangstiltak etter helse- og omsorgstjenesteloven \u00a7 10-2 og Gravide rusmiddelavhengige, tiltak etter helse- og omsorgstjenestelover \u00a7 10-3. ii. Ved tvang innen PHV m\u00e5 bruker vurderes av lege. Ansatte i tjenestene m\u00e5 vurdere \u00e5 bist\u00e5 bruker til kontakt med fastlege/legevakt. 8. \u00d8konomisk sosialhjelp og gjeldsr\u00e5dgivning i. Sosialtjenesten skal, ved behov, gi r\u00e5d og veiledning etter sosialtjenesteloven \u00a7 17: \u25e6 Kartlegge \u00f8konomisk situasjon \u25e6 \u00d8konomisk gjeldsr\u00e5dgivning ii. Dersom bruker med inntekt/trygdeytelse har disponeringsvansker b\u00f8r frivillig, eventuelt tvungen, forvaltningskonto vurderes. iii. For brukere med \u00f8konomisk sosialhjelp som hovedinntekt arbeides det aktivt for at bruker skal f\u00e5 annen kilde til livsopphold; arbeidsinntekt, KVP eller trygdeytelse. Kilder og referanser \u2022 Nasjonal retningslinje for utredning, behandling og oppf\u00f8lging av personer med samtidig ruslidelse og psykiske lidelser Nasjonal-faglig-retningslinje-personer-med- rop-lidelser-IS-1948.pdf \u2022 Bergen kommune Samarbeid-mestring-og-verdighet-Plan-for-rusfeltet-2018-2022 \u2022 Plan for psykisk helse 2016-2020 Bergen Kommune, plan for psykisk helse 2016- 2020.pdf \u2022 Samarbeidsavtale mellom Etat for sosiale tjenester og Etat for psykisk helse og rustjenester Samarbeidsavtale mellom Etat for psykisk helse og rustjenester og Etat for sosiale tjenester.pdf Aktuelle internettsider: www.snakkomrus.no, www.helsebiblioteket.no, www.ettervern.bergen.no, www.saman.no, www.rop.no, www.helsedirektoratet.no "
}