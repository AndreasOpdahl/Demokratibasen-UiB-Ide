{
  "dokument_id": "6b77332d-c9f1-5622-a9f4-396dfef6f505",
  "doc_type": "case_minutes",
  "kommune": 4601,
  "tittel": "Saksprotokoll KU, 20052025, Sak 49/25, Orientering om status for skogsbilveier og byr\u00e5dets oppf\u00f8lging av h\u00f8ringen om skogsbilveier",
  "url": "https://bergen.kommune.no/politikere-utvalg/api/fil/bk360/12717917/Innstilling-vedtak-Orientering-om-status-for-skogsbilveier-og-byradets-oppfolging-av-horingen-om-skogsbilveier",
  "tekst": "Orientering om status for skogsbilveier og byr\u00e5dets oppf\u00f8lging av h\u00f8ringen om skogsbilveier Kontrollutvalget behandlet saken i m\u00f8tet 20.05.2025 sak 49/25 og traff f\u00f8lgende vedtak: 1. Kontrollutvalget tar presentasjonene fra byr\u00e5d for n\u00e6ring, kultur og idrett og byr\u00e5d for byutvikling, om status for skogsbilveier og byr\u00e5dets oppf\u00f8lging av h\u00f8ringen om skogsbilveier, til orientering. 2. Kontrollutvalget noterer seg opplysningene i saken i forbindelse med sin l\u00f8pende risiko- og vesentlighetsvurdering og kommende rullering av plan for forvaltningsrevisjon 2024 - 2028. 3. Kontrollutvalget ber om at ledelse og sekretariat f\u00f8lger med p\u00e5 den videre saksgangen, og eventuelt fremmer en ny sak for utvalget. Kontrollutvalgets behandling Byr\u00e5d for n\u00e6ring, Reidar Digranes, holdt en orientering hvor han oppsummerte saken om status for skogsbilveier, tilleggsnotat om Smogakampveien og gav et kort sammendrag av p\u00e5talemyndighetens avgj\u00f8relse i de anmeldte sakene. Han svarte ogs\u00e5 p\u00e5 sp\u00f8rsm\u00e5l. 10. min. pause i m\u00f8tet. Byr\u00e5d for byutvikling, Eivind N\u00e6vdal-Bolstad, holdt en presentasjon om ansvaret som byr\u00e5dsavdelingen og plan- og bygningsetaten har for saker om skogsbilveger, og svarte p\u00e5 sp\u00f8rsm\u00e5l. F\u00f8lgende representanter tok ordet: Per-Arne Larsen Hanne Indrehus Votering: Forslaget til vedtak ble vedtatt enstemmig. Forslag til vedtak: Forslaget til vedtak og kontrollutvalgets vedtak er likelydende. "
}