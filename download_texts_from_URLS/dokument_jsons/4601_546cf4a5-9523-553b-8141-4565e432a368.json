{
  "dokument_id": "546cf4a5-9523-553b-8141-4565e432a368",
  "doc_type": "case_attachment",
  "kommune": 4601,
  "tittel": "P\u00e5legg om retting og ilegging av tvangsmulkt datert 13.04.2023",
  "url": "https://bergen.kommune.no/politikere-utvalg/api/fil/bk360/10932037/Palegg-om-retting-og-ilegging-av-tvangsmulkt-datert-13-04-2023",
  "tekst": " Plan- og bygningsetaten Til hovedmottakere V\u00e5r referanse: ULOV-2022/21267-6 Saksbehandler: \u00d8yvind Brurberg Haugland Dato: 13.04.2023 Eiendom : Gnr 92 Bnr 117 Tiltakets adresse : Fanafjellsvegen 393 P\u00e5legg om retting og ilegging av tvangsmulkt Vi viser til varsel om p\u00e5legg om retting og ilegging av tvangsmulkt 10.03.2023 og tilbakemelding fra dere 26.03.2023. VEDTAK 1) Retting \u2022 Vi p\u00e5legger dere \u00e5 tilbakef\u00f8re naustet til den tilstand synlig p\u00e5 flyfoto fra 2004. Dette inneb\u00e6rer \u00e5 fjerne vindu under m\u00f8ne p\u00e5 fasade mot sj\u00f8, samt senke tak og m\u00f8nevinkel tilbake til opprinnelig tilstand. \u2022 Flytebrygge og landgang p\u00e5 eiendommen m\u00e5 fjernes. Fristen for retting av samtlige tiltak settes til 09.07.2023. 2) Tvangsmulkt Samlet l\u00f8pende dagmulkt p\u00e5 kr 2400,- fra og med 10.07.2023 dersom de ulovlige forholdene ikke er rettet innen fristen. Dagmulkten er fordelt i f\u00f8lgende poster: \u2022 Endringer p\u00e5 naust: kr 1200 \u2022 Flytebrygge og landgang: kr 1200 V\u00c5R BEGRUNNELSE Dere eier eiendommen og er derfor ansvarlig for at reglene i plan- og bygningsloven (pbl.) f\u00f8lges. Befaring ble gjennomf\u00f8rt 23.02.2023 med hjemmelshaver til stede. P\u00e5 befaringen ble det konstatert at det er oppf\u00f8rt et naust og plassert ut en flytebrygge p\u00e5 eiendommen. Flytebryggen og naustet vil beskrives separat i det f\u00f8lgende, mens dine tilbakemeldinger adresseres direkte i v\u00e5r vurdering. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Naust: P\u00e5 befaring ble naust over to etasjer med b\u00e5tslipp besiktiget b\u00e5de innvendig og utvendig. Det foreligger ingen bygges\u00f8knad for naustet fra v\u00e5re arkiver. Fasade med naustport og b\u00e5tslipp i betong mot vest. Over naustporten er det montert et midtstilt st\u00e5ende vindu montert under overhengende m\u00f8ne. Langside mot s\u00f8r har to vinduer, en naustport samt en vanlig inngangsd\u00f8r til f\u00f8rste etasje. Nordre kortvegg gir tilgang til andre etasje av naustet gjennom d\u00f8r. Innvendig er f\u00f8rste etasje innredet med oppbevaringsm\u00f8blement (skuffeseksjon) og arbeidsbenk, samt kj\u00f8leskap, mikrob\u00f8lgeovn og diverse \u00f8vrig som vist p\u00e5 bilder. Store deler av rommet opptas av et hagebord med stoler plassert rundt. Brukes ogs\u00e5 til lagring/t\u00f8rking av b\u00e5tputer, redningsvester og annet b\u00e5t-/fiskerelaterte ting. Andre etasje brukes til lagring av teiner, fiskeutstyr med mer. Naustet er uisolert med innlagt str\u00f8m. Det er etter befaring klart at andre etasje brukes til naustform\u00e5l. F\u00f8rste etasje har en mer blandet bruk, der bruk til b\u00e5de naustform\u00e5l og badehusform\u00e5l ut\u00f8ves. Naustet er ikke synlig p\u00e5 skr\u00e5foto fra 1961, men fremkommer klart av flyfoto fra 1970. Oppf\u00f8ringen av naustet dateres dermed til tidsrommet 1961-1970. Det ble under kartleggingen av strandsonen i 2012 avdekket at naustet har gjennomg\u00e5tt endringer fra sin opprinnelige tilstand. Opprinnelig tilstand er synlig helt frem til skr\u00e5foto av 2004. Hjemmelshaver opplyser at arbeidene ble utf\u00f8rt omkring 2005. Ser en p\u00e5 flyfoto fra 2005 er det klart at taket er endret fra den tilstand synlig p\u00e5 tidligere flyfoto, blant annet med tillegget av overhengende m\u00f8ne. I 2009 ser en ogs\u00e5 at taktekning er byttet ut. Hjemmelshaver opplyste p\u00e5 befaring at taket ble hevet, men at gesimsh\u00f8yde er uendret, noe som ga en spissere m\u00f8nevinkel p\u00e5 naustet. I perioden 2005-2006 ble tidligere nevnte vindu over naustport ogs\u00e5 montert. Vinduer p\u00e5 langside mot s\u00f8r synes ikke p\u00e5 v\u00e5re flyfoto, og kan dermed ikke dateres. Naustet har ikke endret st\u00f8rrelse og st\u00e5r fortsatt p\u00e5 sin originale grunnmur. P\u00e5 bakgrunn av flyfoto og hjemmelshaver sin forklaring dateres endringene p\u00e5 naustet til 2005. Flytebrygge: Flytebryggen p\u00e5 eiendommen er delt med gnr 92 bnr 62, men er fort\u00f8yd til eiendom omfattet av denne sak og behandles derfor p\u00e5 gnr 92 bnr 117. Dette ble ogs\u00e5 avtalt med hjemmelshaver p\u00e5 befaring. Flytebryggen er fort\u00f8yd til eksisterende kai gjennom landgang som g\u00e5r i flukt med selve flytebryggen i bredden. Landgang og flytebrygge fremst\u00e5r dermed som en enhet og beskrivelse av st\u00f8rrelse vil omfatte hele tiltaket. Saksnummer ULOV-2022/21267 Side 2 av 11 Basert p\u00e5 m\u00e5linger av flyfoto fra 2022 strekker flytebrygge inkludert landgang seg omtrent 11,5 meter ut i sj\u00f8en. Bredden p\u00e5 tiltaket ansl\u00e5s til 2,5 meter. Tiltaket fremkommer ikke av flyfoto fra 2014. Flytebrygge og landgang synes derimot p\u00e5 flyfoto fra 2016. Det legges dermed til grunn at tiltaket er plassert ut i tidsrommet 2014-2016. Saksnummer ULOV-2022/21267 Side 3 av 11 Bilder fra befaring, 23.02.2023 Saksnummer ULOV-2022/21267 Side 4 av 11 Skr\u00e5foto, 1961 Flyfoto, 1970 Skr\u00e5foto, 2004 Flyfoto, 2005 Flyfoto, 2009 Flyfoto, 2014 Saksnummer ULOV-2022/21267 Side 5 av 11 Flyfoto, 2016 Flyfoto, 2022 V\u00e5r vurdering Naust: Det opprinnelige naustet oppf\u00f8rt i tidsrommet 1961-1970 er som nevnt ikke oms\u00f8kt. Forvaltningspraksis er likevel at naust uten beboelse oppf\u00f8rt f\u00f8r 1970 ikke forf\u00f8lges. Vedtaket omhandler dermed kun endringene p\u00e5 byggverket som er utf\u00f8rt i tidsrommet 2004-2006. Tiltaket som her vurderes omhandler endring av takkonstruksjon, der taket ble hevet ved \u00e5 skape en skarpere m\u00f8nevinkel, samt p\u00e5bygg av overhengende m\u00f8ne og innsettelse av vindu under m\u00f8ne p\u00e5 fasade mot vest. I deres tilsvar erkjenner dere gjennomf\u00f8ringen av nevnte endringen, og opplyser videre at m\u00f8ne er l\u00f8ftet omtrent 1,5 meter fra opprinnelig tilstand. I tidsrommet 2004-2006 var tidligere pbl av 1985 gjeldende rett og utgj\u00f8r dermed det rettslige grunnlaget for den videre vurdering. Det f\u00f8lger av pbl (1985) \u00a7 93 f\u00f8rste ledd bokstav b at \u00abfasadeendring\u00bb og \u00abvesentlig endring\u00bb av tiltak er s\u00f8knadspliktig. Ordlyden av \u00abfasadeendring\u00bb tilsier at arbeid p\u00e5 tiltak som g\u00e5r ut over vanlig vedlikehold vil omfattes av bestemmelsen. S\u00f8knadsplikten avgrenses dermed nedad til vanlig vedlikehold slik som reparasjon av skadet eller slitt bygningsmasse, samt utskiftning av identiske deler. Fasadeendring omfatter dermed innsetting av nye d\u00f8rer og vinduer eller endringer i konstruksjonen av byggverket. Videre vil ordlyden av \u00abvesentlig\u00bb endring ogs\u00e5 omfatte inngrep i b\u00e6rende konstruksjoner eller andre deler av bygningen som har vesentlig betydning for sikkerheten. Saksnummer ULOV-2022/21267 Side 6 av 11 En st\u00e5r her ovenfor et tiltak der takkonstruksjon er blitt endret b\u00e5de i h\u00f8yde og vinkel, samt tillegg av et overhengende m\u00f8ne. Det nye taket lagt i tidsrommet 2004-2006 benyttet ogs\u00e5 et annet taktekke enn tidligere. Samtidig med endringen av takkonstruksjon ble det ogs\u00e5 satt inn et vindu mellom naustport og m\u00f8ne p\u00e5 fasade mot vest. Endringene utf\u00f8rt i 2004-2006 inneb\u00e6rer dermed endring i b\u00e5de konstruksjon og innsetting av et nytt vindu. Endringene p\u00e5 naustet er klart omfattet av ordlyden i b\u00e5de \u00abfasadeendring\u00bb og \u00abvesentlig endring\u00bb av tiltak, og utl\u00f8ser dermed s\u00f8knadsplikt etter pbl \u00a7 93 f\u00f8rste ledd bokstav b. Fra v\u00e5re arkiver synes ingen s\u00f8knad om fasadeendring eller vesentlig endring av naustet. Dette stemmer ogs\u00e5 overens med det hjemmelshaver ga uttrykk for p\u00e5 befaring. Videre gjelder det et generelt forbud mot \u00abvesentlig endring\u00bb av tiltak oppf\u00f8rt i strandsonen etter pbl \u00a7 17-2 f\u00f8rste ledd. Terskelen for hva som utgj\u00f8r \u00abvesentlig endring\u00bb er lav, og vil i stor grad sammenfalle med definisjonsskille mellom vedlikehold og fasadeendring som nevnt tidligere. Det er dermed klart at endringene p\u00e5 naustet omfattes av det generelle forbudet mot tiltak i strandsonen oppstilt i pbl \u00a7 17-2 f\u00f8rste ledd. Tiltaket er dermed avhengig av dispensasjon fra pbl \u00a7 17-2 jf. \u00a7 7. Fra v\u00e5re arkiver synes ingen s\u00f8knad om dispensasjon fra forbudet oppstilt i pbl \u00a7 17- 2 f\u00f8rste ledd. I deres tilsvar 26.03.2023 anf\u00f8rer dere at naustet har en \u00abbedre arkitektonisk utforming\u00bb etter endringen, sett i lys av omkringliggende naustbebyggelse. Videre var taket tidligere belagt med b\u00f8lgeeternitt, som ble sanert og levert til gjenvinningsstasjon. Endringen av taktekke omtales som et milj\u00f8tiltak med hensyn til h\u00e5ndtering av farlig avfall, personsikkerhet og forurensning. Bergen kommune har etter pbl (2008) \u00a7 32-1 plikt til \u00e5 forf\u00f8lge ulovlige forhold. Det underliggende sp\u00f8rsm\u00e5let i en ulovlighetsoppf\u00f8lging er om tiltak er s\u00f8knadspliktig og hvorvidt det eventuelt er oms\u00f8kt i samsvar med relevante bestemmelser. Endringene p\u00e5 naustet er etter v\u00e5r vurdering omfattet av s\u00f8knadsplikten oppstilt i pbl \u00a7 93 f\u00f8rste ledd bokstav b og tilsvarende bestemmelser i dagens lovgivning. Hvorvidt endringene medf\u00f8rer en arkitektonisk forbedring sett i lys av omkringliggende bebyggelse er ikke et forhold som er relevant for vurderingen av tiltakets rettstilstand, og s\u00f8knadsplikten blir dermed opprettholdt. N\u00e5r det kommer til endring av taktekke er vi enig i at endring av taktekke, med riktig h\u00e5ndtering av avfallet i prosessen, er et milj\u00f8tiltak. Videre medf\u00f8rer ikke endringen av taktekke en endring av bygningens karakter. P\u00e5 bakgrunn av dette ber vi dere ikke om \u00e5 endre tilbake til opprinnelig taktekke, men begrenser rettingsvedtaket til \u00e5 omhandle de konstruksjonsmessige endringene. Saksnummer ULOV-2022/21267 Side 7 av 11 Deres anf\u00f8rsler medf\u00f8rer ingen endring i tiltakets rettstilstand. Endringene p\u00e5 naustet utf\u00f8rt i tidsrommet 2004-2006 er utf\u00f8rt i strid med pbl \u00a7 93 f\u00f8rste ledd bokstav b og \u00a7 17-2 f\u00f8rste ledd, og utgj\u00f8r dermed et ulovlig forhold p\u00e5 eiendommen. Flytebrygge: Dere har i tilsvar 26.03.2023 opplyst at dere \u00f8nsker \u00e5 s\u00f8ke om legalisering av flytebryggen. Det fremkommer ingen bemerkninger ang\u00e5ende v\u00e5r vurdering av tiltakets rettstilstand. Flytebrygge og landgang er plassert i tidsrommet 2014-2016. Dagens pbl av 2008 utgj\u00f8r gjeldende rett p\u00e5 oppf\u00f8ringstidspunktet og utgj\u00f8r dermed det rettslige grunnlaget for den videre vurdering. Det f\u00f8lger av plan- og bygningsloven \u00a7 20-1 f\u00f8rste ledd bokstav a jf. \u00a7 20-2 at \u00abplassering\u00bb av \u00abkonstruksjon\u00bb utgj\u00f8r et s\u00f8knadspliktig tiltak. Det er klart at flytebrygge og landgang er en \u00abkonstruksjon\u00bb som har blitt plassert p\u00e5 eiendommen. Tiltaket er f\u00f8lgelig s\u00f8knadspliktig etter pbl \u00a7 20-1 f\u00f8rste ledd bokstav a. Fra v\u00e5re arkiver synes ingen s\u00f8knad i samsvar med pbl \u00a7 20-1 f\u00f8rste ledd bokstav a. Tiltaket er videre oppf\u00f8rt i strandsonen. Det generelle forbud mot tiltak i strandsonen oppstilt i pbl \u00a7 1-8 andre ledd gj\u00f8r seg dermed gjeldende, og tiltaket er avhengig av dispensasjon fra bestemmelsen. Fra v\u00e5re arkiver synes ingen s\u00f8knad om dispensasjon fra forbudet oppstilt i pbl \u00a7 1-8 andre ledd. Plassering av flytebrygge og landgang er i strid med bestemmelser gitt i b\u00e5de pbl \u00a7 20-1 f\u00f8rste ledd bokstav a og pbl \u00a7 1-8 andre ledd og utgj\u00f8r dermed et ulovlig forhold p\u00e5 eiendommen. Hvordan kan dere unng\u00e5 tvangsmulkt? Retter dere opp det ulovlige forholdet, unng\u00e5s tvangsmulkt. Dette kan skje p\u00e5 f\u00f8lgende m\u00e5ter: 1. Flytebrygge med landgang m\u00e5 fjernes og naustet m\u00e5 tilbakef\u00f8res til den tilstand synlig p\u00e5 skr\u00e5foto fra 2004, hvilket inneb\u00e6rer \u00e5 fjerne vindu under m\u00f8ne p\u00e5 fasade mot sj\u00f8 samt senke tak og m\u00f8nevinkel, innen 09.07.2023. 2. Arbeidet med retting av flytebrygge og naust er s\u00f8knadspliktig. P\u00e5legget gir dere en tillatelse til \u00e5 utf\u00f8re disse arbeidene. Vi skal underrettes skriftlig med bilder av utf\u00f8rt retting n\u00e5r arbeidet er gjort. Saksnummer ULOV-2022/21267 Side 8 av 11 Tiltakene kan oms\u00f8kes Dere eller en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. S\u00f8knaden m\u00e5 v\u00e6re komplett og mottatt hos oss innen 09.07.2023. Om dere trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Dersom s\u00f8knaden tas til behandling, venter vi med \u00e5 f\u00f8lge opp v\u00e5rt p\u00e5legg om retting inntil s\u00f8knaden er ferdig behandlet. Dersom s\u00f8knaden ikke inkluderer alle tiltakene, gjelder fristen som gitt i p\u00e5legg for \u00f8vrige tiltak. Godkjennes s\u00f8knaden, avsluttes ikke ulovlighetsoppf\u00f8lgingen f\u00f8r det er gitt brukstillatelse/ferdigattest. Blir s\u00f8knaden avvist gjelder fortsatt fristen i dette p\u00e5legget. Det betyr at tvangsmulkt l\u00f8per fra og med fristen i p\u00e5legget. Blir s\u00f8knaden avsl\u00e5tt, vil ny frist for retting v\u00e6re fem uker etter endelig vedtak i byggesaken. Det betyr at tvangsmulkt l\u00f8per fra og med fem uker etter endelig vedtak i byggesaken. Vi skal underrettes skriftlig med bilder av utf\u00f8rt retting n\u00e5r arbeidet er gjort. Hva skjer hvis dere ikke retter forholdet? Dersom dere ikke retter forholdet eller s\u00f8ker innen fristen, m\u00e5 dere betale tvangsmulkt som vedtatt over. Om p\u00e5legget ikke etterkommes innen fastsatt frist, kan det f\u00f8lges opp med forelegg. Et forelegg kan f\u00e5 virkning som rettskraftig dom. P\u00e5legg kan tinglyses som heftelse p\u00e5 eiendommen dersom det ulovlige forholdet ikke rettes. Hvordan s\u00f8ke om tillatelse? Mer informasjon om hva som er s\u00f8knadspliktig og hvordan man s\u00f8ker finnes her: \u2022 Direktoratet for byggkvalitet: www.dibk.no \u2022 Bergen kommune: www.bergen.kommune.no/innbyggerhjelpen/planer-bygg- og-eiendom Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Informasjon om retten til \u00e5 klage Dere har rett til \u00e5 klage p\u00e5 vedtaket. Klagen m\u00e5 sendes til oss innen 3 uker fra dette vedtaket ble mottatt. Dette gjelder ogs\u00e5 dersom det sendes inn s\u00f8knad. Hvis vedtaket p\u00e5klages, og Statsforvalteren opprettholder v\u00e5rt vedtak om p\u00e5legg, vil ny frist for retting v\u00e6re fem uker etter Statsforvalterens vedtaksdato. Se mer informasjon om rett til klage i vedlagt skjema \u201cOrientering om rett til \u00e5 klage p\u00e5 forvaltningsvedtak\u201d. Saksnummer ULOV-2022/21267 Side 9 av 11 Hvilket ansvar har en eier av en eiendom? Den som eier en eiendom, er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt \u2022 Plikt til \u00e5 s\u00f8ke om tiltaket fremg\u00e5r av pbl (2008) \u00a7 20-2 jf.\u00a7 20-1 f\u00f8rste ledd bokstav b. \u2022 Plikt til \u00e5 s\u00f8ke om tiltak fremg\u00e5r av pbl (1985) \u00a7 93 f\u00f8rste ledd bokstav a og b. \u2022 Forbud mot tiltak i strandsonen fremg\u00e5r av pbl (2008) \u00a7 1-8 andre ledd. \u2022 Forbud mot tiltak i strandsonen fremg\u00e5r av pbl (1985) \u00a7 17-2 f\u00f8rste ledd. \u2022 V\u00e5r rett til \u00e5 gi p\u00e5legg og tvangsmulkt sl\u00e5s fast i pbl. \u00a7 32-3 og pbl. \u00a7 32-5. \u2022 Vi kan gi forelegg etter pbl. \u00a7 32-6. \u2022 Vi kan politianmelde forholdet etter pbl. \u00a7 32-4. \u2022 Vi har rett til \u00e5 tinglyse p\u00e5legget etter pbl. \u00a7 32-3 fjerde ledd. \u2022 Din rett til \u00e5 klage p\u00e5 vedtaket f\u00f8lger av forvaltningsloven \u00a7 28. Gebyr Ulovlighetsoppf\u00f8lging er gebyrbelagt etter gjeldende gebyrregulativ for Bergen kommune. Myndighet Saken er behandlet og avgjort administrativt i medhold av delegert myndighet. F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Har dere sp\u00f8rsm\u00e5l? Ta kontakt med saksbehandler p\u00e5 tlf. 40813840 eller p\u00e5 e-post Oyvind.Haugland@bergen.kommune.no. Ved all videre kontakt i denne saken, vennligst referer til saksnummer ULOV- 2022/21267. Med hilsen Plan- og bygningsetaten \u00d8yvind Brurberg Haugland Saksbehandler Dette dokumentet er godkjent elektronisk. Eirik Selvik Nielsen Prosjektleder Hovedmottakere Trond Erling S\u00e6terdal Fanafjellsvegen 393 5243 FANA Anette Garvik S\u00e6terdal Fanafjellsvegen 393 5243 FANA Saksnummer ULOV-2022/21267 Side 10 av 11 Melding om rett til \u00e5 klage p\u00e5 forvaltningsvedtak: Klagerett: Den som er part eller har rettslig klageinteresse, har rett til \u00e5 klage over (forvaltningsloven \u00a7 28) vedtaket. Hvem kan det klages til: Klageinstans er Statsforvalteren i Hordaland. Klagen sendes til: Bergen (forvaltningsloven \u00a7 28) kommune, Plan- og bygningsetaten, Postboks 7700, 5020 BERGEN. Klagefristen er tre - 3 - uker fra den dag underretningen om vedtaket kom frem til vedkommende part. Det er tilstrekkelig at klagen er postlagt Klagefrist: innen fristens utl\u00f8p. Dersom klagen kommer inn etter fristens utl\u00f8p vil (forvaltningsloven \u00a7\u00a7 29, 30 og den bli avvist. Klagen kan imidlertid tas under behandling n\u00e5r det 31) foreligger s\u00e6rlige grunner, som tilsier at klagen blir pr\u00f8vd. Det m\u00e5 derfor opplyses om \u00e5rsaken til forsinkelsen. En klage som er avgjort av Statsforvalteren, kan ikke p\u00e5klages videre. Dersom en part mener at vedtaket ikke er begrunnet, kan det settes Rett til \u00e5 kreve begrunnelse: frem krav om det. Slike krav m\u00e5 fremsettes innen klagefristen utl\u00f8p. (forvaltningsloven \u00a7\u00a7 24 og 25) Klagefristen blir i s\u00e5 fall avbrutt og ny frist begynner \u00e5 l\u00f8pe fra den dag begrunnelsen er kommet frem til klager. I klagen m\u00e5 det nevnes det vedtaket som det klages over og hva som Klagens innhold: \u00f8nskes endret. Den m\u00e5 begrunnes og for \u00f8vrig vise til de momenter (forvaltningsloven \u00a7 32) som kan v\u00e6re relevante for bed\u00f8mmelsen av saken. Klagen m\u00e5 dateres og undertegnes av klager eller hans fullmektig. Selv om partene har klagerett, kan vedtaket vanligvis gjennomf\u00f8res Utsetting av gjennomf\u00f8ring av straks. Det er imidlertid gitt adgang til \u00e5 s\u00f8ke om \u00e5 f\u00e5 utsatt vedtaket: iverksettingen av vedtaket, inntil klagefristen er ute eller klagen er (forvaltningsloven \u00a7 42) avgjort. Statsforvalteren kan p\u00e5 selvstendig grunnlag ta stilling til begj\u00e6ring om utsettende virkning. Med visse begrensninger har partene rett til \u00e5 se dokumentene i saken. Rett til \u00e5 se sakens Det m\u00e5 ved et slikt \u00f8nske tas kontakt med Kundesenteret til Plan- og dokumenter og kreve bygningsetaten i Johannes Bruns gate 12. Der vil en ogs\u00e5 kunne f\u00e5 veiledning: n\u00e6rmere veiledning om adgangen til \u00e5 klage og den videre (forvaltningsloven \u00a7 11) saksbehandlingen. Det er adgang til \u00e5 kreve dekning for n\u00f8dvendige og vesentlige kostnader i forbindelse med klagesaken, f. eks advokatbistand, der vedtaket er endret til gunst for klager. Kravet m\u00e5 v\u00e6re fremsatt innen 3 Kostnader ved klagen: uker etter at underretning om det nye vedtaket er kommet frem til (forvaltningsloven \u00a7 36) vedkommende part. Det kan ogs\u00e5 s\u00f8kes om \u00e5 f\u00e5 dekket utgifter til n\u00f8dvendig advokathjelp etter lov om fri rettshjelp. Statsforvalterens kontor eller advokat kan gi n\u00e6rmere veiledning. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: (forvaltningsloven \u00a7 27 b) likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer ULOV-2022/21267 Side 11 av 11 "
}