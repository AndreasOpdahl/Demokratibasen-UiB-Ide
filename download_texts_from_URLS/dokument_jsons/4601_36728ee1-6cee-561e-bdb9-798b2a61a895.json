{
  "dokument_id": "36728ee1-6cee-561e-bdb9-798b2a61a895",
  "doc_type": "case_attachment",
  "kommune": 4601,
  "tittel": "H\u00f8ringsuttalelse til s\u00f8knad om tillatelse etter forurensningsloven til anleggsarbeid i sj\u00f8 N\u00f8stet ",
  "url": "https://bergen.kommune.no/politikere-utvalg/api/fil/bk360/10957767/Horingsuttalelse-til-soknad-om-tillatelse-etter-forurensningsloven-til-anleggsarbeid-i-sjo-Nostet-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/111305-7 H\u00f8ringsuttalelse til s\u00f8knad om tillatelse etter forurensningsloven til anleggsarbeid i sj\u00f8 N\u00f8stet Hva saken gjelder: Saken gjelder h\u00f8ringsuttalelse til s\u00f8knad om tillatelse etter forurensningsloven til anleggsarbeid i sj\u00f8, knyttet til omforming av eiendommene gbnr. 165/1133, 165/581 m.fl. p\u00e5 N\u00f8stet. N\u00f8stet Sj\u00f8front AS er ansvarlig s\u00f8ker. Tiltakene som skal gjennomf\u00f8res er gjen\u00e5pning av hop ved mudring av ca. 3 000 m3 masser, igjenfylling av gammel slipp med ca. 7 000 m3 masser og etablering av strandpromenade og kai ved peling av ca. 90 peler i sj\u00f8. Slippen som skal fylles igjen ligger under dagens lagerbygg i N\u00f8stegaten 119, mens hopen som skal gjen\u00e5pnes ligger foran Bj\u00f8rgeboden. Det presiseres at Statsforvalteren i Vestland er vedtaksmyndighet for oms\u00f8kt tillatelse etter forurensningsloven. Bergen kommune er h\u00f8ringsinstans i denne forbindelse, og Statsforvalteren ber om uttale fra Bergen kommune ved Plan- og bygningsetaten \u00e5 vurdere om tiltaket er i samsvar med gjeldende reguleringsplan. Videre ber de om uttale fra Bergen kommune ved Renere havn Bergen og brannvesenet om ivaretagelse av tildekkingslaget og hensyn til brannb\u00e5ten. Byr\u00e5det koordinerer h\u00f8ringsuttalelser fra Plan- og bygningsetaten, Bergen brannvesen og Renere havn Bergen (Bymilj\u00f8etaten). Plan- og bygningsetaten opplyser at det er mottatt bygges\u00f8knader for tiltak p\u00e5 eiendommene, hvor det er s\u00f8kt dispensasjon. Dette omfatter dispensasjon fra geometri i plankart for utforming av \u00abhopen\u00bb. Dette er ikke til hinder for \u00e5 behandle saken etter forurensningsloven, men det presiseres at det ikke tas stilling til utforming av hopen eller anlegget for \u00f8vrig, da dette m\u00e5 avklares etter plan- og bygningsloven. Uttalelsen er derfor begrenset til s\u00f8knad etter forurensningsloven. H\u00f8ringsfrist: Statsforvalteren i Vestland har innvilget forlenget frist til 16.09.2024. Innspill fra fagetat (-er): Plan- og bygningsetaten har gitt uttalelse datert 12.08.2024: \u00abViser til sp\u00f8rsm\u00e5l om innspill til ovennevnte h\u00f8ring. Gjeldende reguleringsplan 4601_64310000 BERGENHUS. GNR 165 BNR 574 MFL., N\u00d8STEGATEN ble vedtatt av bystyret i m\u00f8tet 25.01.2023, sak 17/23 og stadfestet av Statsforvalteren i Vestland i brev av 01.09.2023. Det oms\u00f8kte tiltaket vurderes \u00e5 v\u00e6re en naturlig og n\u00f8dvendig konsekvens dersom omr\u00e5det skal v\u00e6re mulig \u00e5 bygge ut i samsvar med vedtatt plan samtidig som de negative konsekvensene for omgivelsene b\u00e5de over og under vann skal bli minst mulig. 1 Vi oppfatter at tiltaket i utgangspunktet er i samsvar med vedtatt plan. Det er ogs\u00e5 mottatt bygges\u00f8knad for tiltak p\u00e5 eiendommen. I denne er det s\u00f8kt om noen dispensasjoner slik det er der nevnt i det f\u00f8lgende. I BYGG-2024/14805 (nordligdel av feltet) er det s\u00f8kt 3 dispensasjoner: - S\u00f8knad om dispensasjon fra geometri i plankart og illustrasjonsplan i \u00abhopen\u00bb. - S\u00f8knad om dispensasjon fra \u00a7 3.2.4.2 fri bredde gangsone o_SGG16 p\u00e5 5 meter. - S\u00f8knad om dispensasjon fra \u00a7 3.1.8.2 h\u00f8yde gulv i n\u00e6ringslokale. I BYGG-2024/14859 (s\u00f8rligdel av feltet) er det s\u00f8kt 3 dispensasjoner: - i fra regulerte h\u00f8ydebestemmelser - i fra minste regulerte bredde p\u00e5 privat gangareal f_SGG18 - avstand i gangsone - fra arealform\u00e5l og byggeh\u00f8yder som fremkommer av plankart og reguleringsbestemmelser gjeldende f_BUT Vi tar forbehold om at vi ikke har gjennomf\u00f8rt en gjennomgang av s\u00f8knadene enn\u00e5. Denne tilbakemeldingen er kun basert p\u00e5 det som ansvarlig s\u00f8ker har oppgitt i bygges\u00f8knadene.\u00bb Bergen brannvesen har gitt uttale datert 14.08.2024: \u00abBergen brannvesen blir ikke p\u00e5virket av dette arbeidet, og har derfor ingen merknader.\u00bb Bymilj\u00f8etaten (Renere havn Bergen) har gitt uttale datert 16.08.2024: \u00abPlanene for avb\u00f8tende tiltak (siltgardin, turbiditetsloggere) ser OK ut. For RHB prosjektet er det viktig at det blir gjennomf\u00f8rt en god sluttkontroll med pr\u00f8vetaking av sj\u00f8bunnen i de omr\u00e5dene som kan ha blitt p\u00e5virket av tiltaket. Det er skissert sedimentpr\u00f8ver i 2-3 pr\u00f8vepunkt. Dette pr\u00f8vetallet er i minste laget og b\u00f8r \u00f8kes litt. Det er viktig \u00e5 f\u00e5 pr\u00f8vetatt omr\u00e5dene rundt pelene. Det b\u00f8r tas pr\u00f8ver av sj\u00f8bunnen b\u00e5de innenfor siltgardinene (dersom siltgardinen ligger et stykke inne p\u00e5 RHB tildekkingslaget) og utenfor siltgardinen (som en sjekk).\u00bb Byr\u00e5dens vurdering og forslag til h\u00f8ringsuttalelse: Bergen kommune er i hovedsak positiv til at Statsforvalter gir tillatelse etter forurensningsloven til s\u00f8knaden om anleggsarbeid i sj\u00f8, i form av mudring, igjenfylling av slipp og peling i sj\u00f8. Tiltaket oppfattes \u00e5 i hovedsak v\u00e6re i samsvar med gjeldende plan. Bergen kommune viser videre til uttalelsen fra Bymilj\u00f8etaten i sin helhet slik den fremkommer over og i vedleggene til h\u00f8ringsuttalelsen. Bergen kommune ber om at Statsforvalteren hensyntar merknaden til s\u00f8knaden som fremkommer her, og stiller vilk\u00e5r i tillatelsen som ivaretar innvendingene til tiltaket. Bergen kommune presiserer ogs\u00e5 at denne uttalelsen bare gjelder s\u00f8knaden vurdert i lys av forurensningsloven. S\u00f8knad om tiltak og dispensasjon knyttet til hopen og andre tiltak etter plan- og bygningslovens regler vil bli behandlet etter plan- og bygningsloven p\u00e5 ordin\u00e6r m\u00e5te. Vedtakskompetanse: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Saken ansees ikke \u00e5 v\u00e6re prinsipiell. Ordf\u00f8rer har p\u00e5 sommerfullmakt fattet f\u00f8lgende vedtak 11. juli 2024: \u00ab[...] 2. Byr\u00e5det avgir eventuelt h\u00f8ringssvar til \u00abH\u00f8ring - Anleggsarbeider i sj\u00f8 for N\u00f8stet Sj\u00f8front AS - h\u00f8ring av s\u00f8knad om tillatelse etter forurensningsloven\u00bb p\u00e5 vegne av Bergen kommune. [...]\u00bb 2 Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til s\u00f8knad om tillatelse etter forurensningsloven for anleggsarbeider i sj\u00f8 for N\u00f8stet Sj\u00f8front AS slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 3. september 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: 1. H\u00f8ring - Anleggsarbeider i sj\u00f8 for N\u00f8stet Sj\u00f8front AS - h\u00f8ring av s\u00f8knad om tillatelse etter forurensningsloven 2. HENV-2024/14983-1 - Ber om innspill til h\u00f8ring - 165/581/0/0 N\u00f8stegaten 119, Anleggsarbeider i sj\u00f8 for N\u00f8stet (Uttalelse fra Plan- og bygningsetaten) 3. 2024/111305-2 - Ber om innspill til h\u00f8ring - Anleggsarbeider i sj\u00f8 for N\u00f8stet Sj\u00f8front AS - h\u00f8ring av s\u00f8knad om tillatelse etter forurensningsloven (Uttalelse fra Renere havn Bergen) 4. H\u00f8ringssak - Anleggsarbeid i sj\u00f8 for N\u00f8stet Sj\u00f8front AS (Uttalelse fra Bergen brannvesen) 3 "
}