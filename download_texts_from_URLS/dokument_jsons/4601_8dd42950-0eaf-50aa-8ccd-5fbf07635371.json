{
  "dokument_id": "8dd42950-0eaf-50aa-8ccd-5fbf07635371",
  "doc_type": "case_attachment",
  "kommune": 4601,
  "tittel": "H\u00f8ring - Forslag til endringer i matrikkelforskriften m. m.",
  "url": "https://bergen.kommune.no/politikere-utvalg/api/fil/bk360/12106205/Horing-Forslag-til-endringer-i-matrikkelforskriften-m-m-",
  "tekst": "If\u00f8lge liste Deres ref V\u00e5r ref Dato 25/361-1 12. februar 2025 Forslag til endringer i matrikkelforskriften m.m. Kommunal- og moderniseringsdepartementet sender med dette forslag til endringer i matrikkelforskriften p\u00e5 alminnelig h\u00f8ring. Frist for \u00e5 gi uttalelse er 12. mai 2025. Matrikkelen er en viktig database med opplysninger som brukes i b\u00e5de offentlig og privat sektor, herunder blant annet i skatteforvaltningen, finansmarkedet, eiendomsforvaltning og innenfor samfunnssikkerhet og beredskap. Matrikkelen inneholder opplysninger om den enkelte eiendom som er n\u00f8dvendig for planlegging, utbygging, bruk og vern av fast eiendom. Registeret viser ogs\u00e5 grensene for eiendommene, inkludert grenser for uteareal som inng\u00e5r i eierseksjoner. Statens kartverk og kommunene har ansvar for matrikkelen. Departementet foresl\u00e5r \u00e5 forbedre digital innrapportering og oppdatering av data for \u00e5 sikre bedre kvalitet og effektivitet. Dette vil forenkle kommunikasjonen mellom borgere og det offentlige, og st\u00f8tte ulike offentlige og private form\u00e5l. Departementet foresl\u00e5r endringer i matrikkelforskriften for \u00e5 tillate eiere og festere \u00e5 komplettere opplysninger om egne eiendommer. Forskriftsendringene f\u00f8lger opp en lovendring i 2021 hvor det kom inn en bestemmelse om egenregistrering i matrikkellova \u00a7 27. Form\u00e5let er \u00e5 forbedre matrikkelen ved at det skal bli lettere \u00e5 rette feil og mangler. Egenregistrerte opplysninger vil ha egne felt i matrikkelen, og det vil v\u00e6re tydelig hvem som har registrert dem. Forslaget her inkluderer ogs\u00e5 \u00e5 registrere bygge\u00e5r og forbedre opplysninger om vannforsyning, avl\u00f8p, energikilder og oppvarming. Videre foresl\u00e5s det \u00e5 utvide registreringen til \u00e5 inkludere opplysninger eiere og festere som ikke har tinglyst sin eiendomsrett, men som har opplyst om eierskapet eller festeretten til skattemyndighetene. Postadresse Kontoradresse Telefon* Avdeling Saksbehandler Postboks 8112 Dep Akersg. 59 22 24 90 90 Planavdelingen Jens Christian 0032 Oslo Org.nr. Leonthin postmottak@kdd.dep.no www.kdd.dep.no 972 417 858 22 24 71 69 Dette skal gi eiere og festere bedre tilgang til egne opplysninger og forenkle kommunikasjonen mellom eiere, festere, kommuner og staten. Forslaget i h\u00f8ringsnotatet om \u00e5 utvide hvem som st\u00e5r registrert som eiere og festere i matrikkelen, til ogs\u00e5 \u00e5 omfatte dem som er opplyst \u00e5 v\u00e6re eiere og festere overfor skattemyndighetene, endrer ikke gjeldende ordninger for registrering av eierskap eller andre rettigheter i fast eiendom. Forslaget er s\u00e5ledes ogs\u00e5 uavhengig av konseptvalgutredningen som Kartverket har f\u00e5tt i oppdrag \u00e5 gjennomf\u00f8re for departementet, for \u00e5 sikre oversikt over og kontroll med eierskap til fast eiendom. Den foresl\u00e5tte ordningen vil inneb\u00e6re en viss forbedring av tilgangen til eieropplysninger for de med berettiget interesse, men forslaget inneb\u00e6rer ingen f\u00f8ringer for konseptvalgutredningen. H\u00f8ringen med h\u00f8ringsnotat og h\u00f8ringsliste er elektronisk tilgjengelig p\u00e5 regjeringen.no. H\u00f8ringsuttalelser skal avgis digitalt p\u00e5 regjeringen.no. Dette gj\u00f8res under \u00abSend inn h\u00f8ringssvar\u00bb nederst p\u00e5 denne nettsiden. Alle, inkludert dem som ikke mottar h\u00f8ringsbrevet, kan avgi h\u00f8ringsuttalelse. H\u00f8ringsuttalelsene blir publisert p\u00e5 departementets nettsider. Med hilsen Hilde Olea Simonsen avdelingsdirekt\u00f8r (e.f.) Jens Christian Leonthin avdelingsdirekt\u00f8r Dokumentet er elektronisk signert og har derfor ikke h\u00e5ndskrevne signaturer Side 2 "
}