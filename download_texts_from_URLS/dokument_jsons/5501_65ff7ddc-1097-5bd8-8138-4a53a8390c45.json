{
  "dokument_id": "65ff7ddc-1097-5bd8-8138-4a53a8390c45",
  "doc_type": "case_presentation",
  "kommune": 5501,
  "tittel": "\u00c5rshjul for Arbeidsmilj\u00f8utvalget 2024-2025",
  "url": "https://innsyn.tromso.kommune.no/application/getMoteDokument?dokid=2001603330",
  "tekst": "Arkivsaksnr. 24/02178-1 Saksbehandler Catrine Emilie Trygstad Saksgang M\u00f8tedato Arbeidsmilj\u00f8utvalget 27.02.2024 \u00c5rshjul for Arbeidsmilj\u00f8utvalget 2024-2025 Kommunedirekt\u00f8rens innstilling til vedtak: Arbeidsmilj\u00f8utvalget vedtar \u00e5rshjul for utvalget for perioden 2024-2025. Mari Enoksen Hult Konst. Kommunedirekt\u00f8r 1 Hva saken gjelder Plan for hvilke faste saker Arbeidsmilj\u00f8utvalget (AMU) skal ta opp i perioden 2024-2025. Saksutredning I henhold til reglement for AMU skal AMU hvert \u00e5r behandle en del faste saker. Disse er satt inn i vedlagte forslag til \u00e5rshjul. I tillegg meldes saker inn til AMU etter behov. Arbeidsmilj\u00f8utvalgets arbeidsutvalg (AU) har i m\u00f8te 10. januar 2024 utarbeidet et forslag til \u00c5rshjul for AMU. \u00c5rshjulet er satt opp for perioden 2024-2025. AU ser det som med hensiktsmessig \u00e5 ha seks m\u00f8ter pr. \u00e5r. M\u00e5let er at saker ikke legges fram som status eller orienterings saker, men presenteres slik at AMU kan se p\u00e5 utfordringer, muligheter og l\u00f8sninger innenfor HMS-arbeidet i Troms\u00f8 kommune. Spesielt med et forebyggende og helsefremmende perspektiv. I forhold til oppsatt m\u00f8teplan kan det v\u00e6re noe utfordrende \u00e5 f\u00e5 gjennomf\u00f8rt m\u00f8tet p\u00e5 oppsatt tid p\u00e5 grunn av antall saker. Det anbefales \u00e5 vurdere om noen m\u00f8ter skal forlenges i forhold til antall saker som er satt opp i \u00e5rshjulet. Dette for \u00e5 f\u00e5 tid til gode diskusjoner rundt aktuelle problemstillinger og komme fram til gode tiltak i organisasjonen. AMU skal ogs\u00e5 v\u00e6re et organ hvor AKAN-arbeid ivaretas, da det ikke er AKAN-utvalg i kommunen. AKAN er satt opp som en sak i juni 2024. \u00c5rsaken til at AKAN ikke er berammet til flere m\u00f8ter er at det m\u00e5 ses p\u00e5 om det er hensiktsmessig at det er AMU som skal v\u00e6re AKAN organet i kommunen, eller om det er behov for et eget AKAN-utvalg. Ved behov vil AKAN legges inn i \u00e5rshjulet. Konklusjon AU anbefaler at AMU vedtar foresl\u00e5tt \u00e5rshjulet for perioden 2024-2025. Vedtakskompetanse Arbeidsmilj\u00f8utvalget Vedlegg Forslag til \u00e5rshjul for arbeidsmilj\u00f8utvalget 2024-2025 2 "
}