{
  "dokument_id": "42b66345-4e2c-5d02-a55d-c4ac285ff551",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Status p\u00e5 reguleringsplanen Oasen - Utvalg for milj\u00f8 og byutvikl",
  "url": "https://bergen.kommune.no/politikere-utvalg/api/fil/bk360/12676812/Svar-pa-skriftlig-sporsmal-fra-Ingrid-Nergaard-Fjeldstad-V-om-Status-pa-reguleringsplanen-Oasen-Utvalg-for-miljo-og-byutvikl",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/164753-3 Saksbehandler: Malene Nesse Gr\u00f8nningen Fra Dato: 15. mai 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Ingrid Nergaard Fjeldstad (V) om Status p\u00e5 reguleringsplanen Oasen - Utvalg for milj\u00f8 og byutvikling - Innsendt: 2.5.2025 Sp\u00f8rsm\u00e5l til byr\u00e5den: 1. N\u00e5r kan vi forvente at reguleringsplanen for Oasen kommer til behandling? 2. Er byr\u00e5den kjent med at PBE har kommet med krav om barnehage nylig? Er det forutsigbart at det kommer inn etter flere \u00e5rs arbeid med saken? 3. Og er denne nye barnehagen beregnet inn n\u00e5r skolebruksplanen foresl\u00e5r \u00e5 gj\u00f8re endringer i barnehagesituasjonen i Fyllingsdalen? Svar fra byr\u00e5den: Byr\u00e5den har f\u00e5tt opplyst at Plan- og bygningsetaten (PBE) og Oasen vest har hatt en rekke arbeidsm\u00f8ter frem til v\u00e5ren 2024. Planprosessen stoppet deretter opp p\u00e5 grunn av det byr\u00e5den har forst\u00e5tt som foretaksendringer hos forslagsstiller. PBE har god dialog b\u00e5de med plankonsulent og forslagsstiller ang\u00e5ende dette, og har fulgt opp jevnlig for \u00e5 bli oppdatert p\u00e5 forslagsstillers fremdrift. Etter det PBE er kjent med, ser forslagstiller for seg \u00e5 levere et komplett planforslag i oktober. Planforslaget skal da legges ut p\u00e5 nytt offentlig ettersyn. N\u00e5r planen forventes til sluttbehandling, avhenger av merknader og innspill til h\u00f8ring og fremdrift hos forslagstiller. Barnehage Barnehage er ikke et nytt krav i planprosessen. Kravet kom inn med at PBE stilte sp\u00f8rsm\u00e5l til forslagstiller v\u00e5ren 2023 om \u00f8kning i antall boenheter fra ca. 220 til ca. 375 enheter fra h\u00f8ring og offentlig ettersyn i 2022. Forslagsstiller ble i mai/juni 2023 bedt om \u00e5 redegj\u00f8re for \u00f8kningen, og det ble samtidig varslet om at en vesentlig \u00f8kning i antall boenheter kunne f\u00f8re til krav om barnehage. Krav til barnehage i reguleringsplanen ble avklart av PBE og formidlet til forslagstiller i september 2023. Underveis i prosessen har PBE v\u00e6rt i kontakt med Byr\u00e5ds- avdeling for barnehage og skole (BBS) ang\u00e5ende plassering og utforming av barnehage. Skolebehovsplanen behandler ikke kapasitet til barnehage i sin plan, det er det barnehagebruksplanen som gj\u00f8r. BBS gir innspill til reguleringsplaner om behov for barnehage- og skoleplasser. Der legges KPA sine forholdstall til grunn. 100 boliger utl\u00f8ser behov for 30 barnehageplasser og 5 elevplasser per trinn (10 trinn), som tilsvarer 50 elevplasser. Det er ogs\u00e5 gjort til planarbeidet for Oasen. Eivind N\u00e6vdal-Bolstad \u2013 Byr\u00e5d for byutvikling Dokumentet er godkjent elektronisk. "
}