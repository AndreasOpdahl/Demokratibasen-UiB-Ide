{
  "dokument_id": "9c342d74-9bc1-5011-85ff-325b39616a81",
  "doc_type": "case_attachment",
  "kommune": 4601,
  "tittel": "UTKAST til valgkomiteens innstilling til generalforsamlingen i AS Fl\u00f8ibanen AS 2025",
  "url": "https://bergen.kommune.no/politikere-utvalg/api/fil/bk360/12388884/UTKAST-til-valgkomiteens-innstilling-til-generalforsamlingen-i-AS-Floibanen-AS-2025",
  "tekst": " VALGKOMITEENS INNSTILLING TIL GENERALFORSAMLINGEN I FL\u00d8IBANEN AS 25.04.25 Siden generalforsamlingen i Fl\u00f8ibanen AS 25.04.24 har selskapet hatt f\u00f8lgende valgkomite: Den til enhver tid fungerende finansbyr\u00e5den i Bergen Kommune (pt Jacob M\u00e6hle), Christine Koch Hatlebrekke og Paul-Chr. Rieber. Ved \u00e5rets generalforsamling st\u00e5r styreleder Bjart Nygaard og styremedlemmene Beathe Knutstad-Lopez og Harald Schjelderup p\u00e5 valg. Som forberedelse til \u00e5rets valg har valgkomiteen hatt 2 fysiske m\u00f8ter og videre oppf\u00f8lging av disse p\u00e5 teams og ved epost- og telefonkontakt. Det har blitt holdt et m\u00f8te med selskapets styreleder og adm.dir. Valgkomiteen har som tidligere f\u00e5tt innsyn i den interne styreevalueringen som er gjennomf\u00f8rt for styre\u00e5ret 2024. Evalueringen reflekterer et styre som jobber godt sammen og som synes \u00e5 v\u00e6re godt samstemte i forhold til hvordan styrearbeidet oppfattes. Valgkomiteen har gjort en samlet vurdering av styresammensetningen med tanke p\u00e5 de neste fasene av selskapets utvikling. Man har som f\u00f8r vurdert styrets kompetanseprofil p\u00e5 bakgrunn av selskapets omgivelsesbilde, gjeldende strategi, p\u00e5g\u00e5ende prosjekter og fremtidige planer. Herunder vurderer valgkomiteen det som s\u00e6rlig viktig fremover at styret har kompetanse innen kommunikasjon, omd\u00f8mmebeskyttelse og merkevarebygging, samt at man m\u00e5 beherske overgangen fra \u00e5 v\u00e6re prosjektorientert til \u00e5 ha et sterkt driftsfokus for \u00e5 kapitalisere p\u00e5 de store investeringene som er gjort. P\u00e5 denne bakgrunn er det valgkomiteens oppfatning at selskapet er best tjent med at det sittende styret fortsetter sitt virke uforandret. Dette ogs\u00e5 i lys av at det ved fjor\u00e5rets generalforsamling kom inn to nye styremedlemmer. Alle de tre styremedlemmene som st\u00e5r p\u00e5 valg er forespurt og har sagt seg villige til gjenvalg. Forutsatt generalforsamlingens godkjennelse blir da styret i Fl\u00f8ibanen AS fra 25.04.25 slik: Bjart Nygaard styreleder - valgt i 2025 for 2 \u00e5r Beathe Knutstad-Lopez styremedlem - valgt i 2025 for 2 \u00e5r Peggy Krantz-Underland styremedlem - valgt i 2024 for 2 \u00e5r Ingrid Lydvo styremedlem - valgt i 2024 for 2 \u00e5r Harald Schjelderup styremedlem - valgt i 2025 for 2 \u00e5r Videre har valgkomiteen ihht vedtektenes \u00a7 7 pkt. 3 blitt tildelt kompetanse til \u00e5 avgi innstilling til sammensetning av valgkomite. P\u00e5 bakgrunn av at det i l\u00f8pet av 2024 kom inn et nytt medlem av valgkomiteen gjennom Jacob M\u00e6hle, innstilles det p\u00e5 gjenvalg av hele valgkomiteen. Endelig har valgkomiteen blitt tillagt kompetanse til \u00e5 innstille til generalforsamlingen niv\u00e5ene p\u00e5 styrehonorar. Basert p\u00e5 oppjusteringen i honorarene i fjor, \u00f8nsker komiteen ikke \u00e5 foresl\u00e5 ytterligere \u00f8kninger i \u00e5r. Likevel \u00f8nsker man \u00e5 signalisere ved \u00e5rets innstilling at det b\u00f8r tilrettelegges for nye \u00f8kninger i honorarene fremover, for \u00e5 holde tritt med utviklingen rundt oss. Bergen, 25.03.25 Jacob M\u00e6hle Christine Koch Hatlebrekke Paul-Chr. Rieber Sign. Sign. Sign. "
}