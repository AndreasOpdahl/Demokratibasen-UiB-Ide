{
  "dokument_id": "0988a4e2-7e6a-51e5-a6be-8860a652a335",
  "doc_type": "case_attachment",
  "kommune": 4601,
  "tittel": "Forel\u00f8pig skisse til prosjektplan - fvr. tjenester til mennesker med komplekse diagnoser",
  "url": "https://bergen.kommune.no/politikere-utvalg/api/fil/bk360/10041562/Forelopig-skisse-til-prosjektplan-fvr-tjenester-til-mennesker-med-komplekse-diagnoser",
  "tekst": "UTKAST Forvaltningsrevisjon | Bergen kommune Tjenestetilbudet for mennesker med komplisert diagnosebilde og sammensatte lidelser - forel\u00f8pig skisse til prosjektplan Mars 2024 Mars 2024 Prosjektplanen er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Innhold 1 Form\u00e5l og problemstillinger 2 2 Revisjonskriterier 5 3 Metode 6 4 Tid og ressursbruk 7 1 Forel\u00f8pig utkast 1 Form\u00e5l og problemstillinger 1.1 Bakgrunn I m\u00f8te 31.01.2024 gjorde bystyret i Bergen kommune f\u00f8lgende vedtak under sak 48/24 \u00abEventuelt\u00bb: \u00abBystyret ber Kontrollutvalget om \u00e5 gjennomf\u00f8re en forvaltningsrevisjon av kommunens tjenestetilbud for mennesker med komplisert diagnosebilde og sammensatte lidelser. Forvaltningsrevisjonen skal ogs\u00e5 se n\u00e6rmere p\u00e5 Danielsaken. M\u00e5let med forvaltningsrevisjonen er ogs\u00e5 \u00e5 kunne belyse eventuelle svakheter, gi forslag til bedre organisering og \u00e5 avdekke eventuelle mangler i ansvarsfordelingen mellom kommunen og spesialisthelsetjenesten. En b\u00f8r ogs\u00e5 se p\u00e5 h\u00e5ndteringen av avvik og bekymringsmeldinger for denne brukergruppen. Forvaltningsrevisjonen skal ogs\u00e5 se p\u00e5 hvordan innspill og meldinger fra andre offentlige akt\u00f8rer og enkeltpersoner er blitt behandlet og fulgt opp. (....)\u00bb Deloitte har i samsvar med bestilling fra kontrollutvalget i m\u00f8te den 20. februar 2024, sak 11/24 utarbeidet en prosjektplan for forvaltningsrevisjon av forvaltningsrevisjon av tjenestetilbudet for mennesker med komplisert diagnosebilde og sammensatte lidelser i Bergen kommune. 1.2 Kjennetegn ved pasienter og brukere med store og sammensatte behov Hovedkjennetegnet ved pasienter og brukere med store og sammensatte behov er at symptomer og faktorer er vevd sammen. Tilstanden kan ikke forklares ut fra enkeltfaktorer som diagnose eller avgrenset funksjonsproblem. Den m\u00e5 forst\u00e5s ut fra personens helhetlige situasjon. Utfordringene for tjenestene er \u00e5 akseptere kompleksiteten og forst\u00e5 de ulike faktorenes gjensidige p\u00e5virkning. Det finnes ingen standard definisjon av denne pasient- og brukergruppen. En tiln\u00e6rming kan v\u00e6re \u00e5 legge til grunn definisjonen av \u00abmultisykdom\u00bb i retningslinjen \u00abMultimorbidity: clinical assessment and management\u00bb, NICE guideline 2016: \u00abMultisykdom refererer til tilstedev\u00e6relse av to eller flere langvarige helseproblemer som kan inkludere definert fysisk eller psykisk helseutfordring - spesifikke diagnoser vedvarende utfordringer p\u00e5 grunn av nedsatt evne til l\u00e6ring mange og sammensatte symptomer knyttet til generelt nedsatt helsetilstand/\"skr\u00f8pelighet\" og kronisk smerte nedsatt syn og h\u00f8rsel misbruk av alkohol eller andre rusmidler\u00bb. I tillegg til disse punktene kan problemer knyttet til sosial fungeringsevne v\u00e6re en sentral faktor. Dersom helsetilstanden er relatert til sjeldne diagnoser kan ogs\u00e5 dette v\u00e6re kompliserende. Tiln\u00e6rming gjennom strukturert oppf\u00f8lging b\u00f8r vurderes for personer som har utfordringer knyttet til \u00e5 h\u00e5ndtere dagliglivets gj\u00f8rem\u00e5l/daglig fungering mottar tjenester fra flere akt\u00f8rer og trenger ytterligere bistand har langvarige fysiske og/eller psykiske helseproblemer har generelt nedsatt helsetilstand har jevnlig behov for bistand knyttet til uforutsette utfordringer og akutte behov tar flere faste legemidler har vedvarende problemer knyttet til sosial og psykososial fungering 1.3 Form\u00e5l og problemstillinger Forvaltningsrevisjonen skal unders\u00f8ke i hvilken grad Bergen kommune har en organisasjon som sikrer oppf\u00f8lging av personer med store og sammensatte behov et tilbud i samsvar med rettsregler og forventninger nedfelt i nasjonal veileder og kommunens interne rutiner/prosedyrer. Videre skal sentrale problemstillinger relatert til Daniels opphold i bolig hos privat leverand\u00f8r gjennomg\u00e5s med hovedfokus p\u00e5 om Daniel (beboer) har f\u00e5tt en oppf\u00f8lging og behandling i samsvar med gjeldende normer og standarder. Med bakgrunn i form\u00e5let er det utarbeidet f\u00f8lgende problemstillinger som vil bli unders\u00f8kt: 1) Styring og ledelse a) I hvilken grad har Bergen kommune tilfredsstillende helhetlig styring og ledelse av tjenestetilbud for mennesker med komplisert diagnosebilde og sammensatte lidelser? 2) Internkontroll a) I hvilken grad er det utarbeidet og implementert en hensiktsmessig internkontroll i Bergen kommune som sikrer et forsvarlig tjenestetilbud for mennesker med komplisert diagnosebilde og sammensatte lidelser. I. Under dette er det relevant \u00e5 se p\u00e5 internkontrolltema som kontrollmilj\u00f8, risikostyring, rutiner og prosedyrer, monitorering og overv\u00e5king, systemer og teknologi, system for \u00e5 melde og f\u00f8lge 2 Forel\u00f8pig utkast opp avvik som er meldt internt og avvik som er meldt fra p\u00e5r\u00f8rende, n\u00e6rst\u00e5ende, brukerne selv og eksterne akt\u00f8rer, arbeid med evaluering og kontinuerlig forbedring. Et aktuelt sp\u00f8rsm\u00e5l er for eksempel: I hvilken grad er det etablert og implementert et hensiktsmessig rammeverk for \u00e5 sikre en forsvarlig kartlegging, vurdering og h\u00e5ndtering av risiko knyttet til behov og oppf\u00f8lging av personer med store og sammensatte behov? 3) Kompetansebehov og kompetanseplanlegging a) I hvilken grad har avdelingen/enhetene som skal samarbeide omkring tjenestetilbud for mennesker med komplisert diagnosebilde og sammensatte lidelser n\u00f8dvendig kompetanse? b) I hvilken grad er det utarbeidet kompetanseplaner for de relevante enhetene, herunder bruk av bruk av verkt\u00f8y for strategisk kompetanseplanlegging som sikrer komplement\u00e6r kompetanse p\u00e5 tvers? 4) Samhandling og ansvarsdeling a) I hvilken grad er det etablert arenaer og system for samarbeid mellom kommunen sine tjenester, leverand\u00f8rer og spesialisthelsetjenesten som ogs\u00e5 sikrer at det ikke oppst\u00e5r brudd i forl\u00f8pet eller manglende kommunikasjon eller misforst\u00e5elser? b) I hvilken grad klarer kommunen som \u00e5 h\u00e5ndtere uregjerlige problemer (\u00abwicked problems\u00bb) internt og i samspill med andre akt\u00f8rer, herunder fastlege, spesialisthelsetjeneste, politi mv.? c) Er ansvarsfordelingen mellom kommunen og spesialisthelsetjenesten tydelig definert for de ansatte i kommunen og overfor kommunens samarbeidspartnere (kommunen, leverand\u00f8rer og spesialisthelsetjenesten) d) Er det tydelig ansvarsdeling mellom ulike tjenester knyttet til h\u00e5ndtering av utfordrende situasjoner knyttet til beboere i bofelleskap (for eksempel utagering). I. Er det utfordringer med hensyn til ansvar og myndighet til \u00e5 intervenere i alvorlige saker for eksempel mellom politi og ansatte i tjenestene? II. Har kommunens tjenesteytere og leverand\u00f8rer mulighet til \u00e5 h\u00e5ndtere situasjoner p\u00e5 en forsvarlig m\u00e5te b\u00e5de for beboer/pasient og ansatte i et HMS-perspektiv? 5) Behandling a) I hvilken grad legger kommunen til rette for myndiggjorte brukere, herunder fremmer mestring og selvstendighet? b) I hvilken grad klarer Bergen \u00e5 tilrettelegge tjenestene i et familie- og nettverksperspektiv? c) I hvilken grad legges det til rette for at pasienter og brukere kan medvirke og gis tilstrekkelig innflytelse p\u00e5 tjenestene? d) I hvilken grad klarer Bergen kommune \u00e5 tilpasse tilbudet til den enkeltes forutsetninger? I. Blir det fra ledelsen lagt til rette for at myndiggjorte fagpersoner kan tilpasse tilbudet? e) I de tilfeller hvor oppf\u00f8lging og behandling gjennomf\u00f8res av team, i hvilken grad har teamet n\u00f8dvendig mandat til \u00e5 ivareta helheten. Herunder at teamleder har n\u00f8dvendig myndighet til \u00e5 ta beslutninger knytte til den l\u00f8pende koordineringen? 6) Observasjon, oppdagelse og identifikasjon av tjenester a) Har kommunen et system for \u00e5 identifisere og melde mulige behov for tjenester for personer med store og sammensatte behov? b) I hvilken grad er observasjon en integrert del av tjenesteytingen? c) Er det en lav terskel for \u00e5 sikre at pasienter, brukere, p\u00e5r\u00f8rende og andre kan melde om behov/mulige behov for tjenester? 7) Strukturert oppf\u00f8lging gjennom tverrfaglige team a) I hvilken grad benyttes tverrfaglig samarbeid som grunnleggende metodikk i oppf\u00f8lging av personer med behov for omfattende tjenester? b) Blir sammensetning og arbeidsform for oppf\u00f8lgingsteamet gjennomf\u00f8rt i tett dialog med pasient, bruker og eventuelt p\u00e5r\u00f8rende? c) I hvilken grad er fastlegen involvert i team? Blir det s\u00f8rget for n\u00f8dvendige konsultasjoner herunder legemiddelgjennomgang hos fastlegen? d) Er samarbeidet mellom et eventuelt oppf\u00f8lgingsteam og fastlegen formalisert? 3 Forel\u00f8pig utkast e) I hvilken grad sikres personer med store og sammensatte behov spesialisthelsetjenester n\u00e5r de har behov for det? 8) Leverand\u00f8roppf\u00f8lging a) I hvilken grad var og er kommunens oppf\u00f8lging av private leverand\u00f8rer tilstrekkelig? b) Hvilke mekanismer har kommunen tilgang til for \u00e5 vurdere tilstrekkelighet og forsvarlighet i forhold den enkelte beboer som kommunen har ansvar for der disse f\u00f8lges opp av private leverand\u00f8rer? 9) Aktuelle sp\u00f8rsm\u00e5l som kan v\u00e6re relevante \u00e5 unders\u00f8ke n\u00e6rmere spesielt knyttet til utvalgt sak a) I utvalgt sak \u2013 i hvilken grad var kommunens avtale med og oppf\u00f8lging av leverand\u00f8r tilstrekkelig? I. I hvilken grad var Bergen kommunes kontrakt med leverand\u00f8r innrettet p\u00e5 en slik m\u00e5te at kontrakten ivaretok og sikret en forsvarlig oppf\u00f8lging av beboer? II. Gir kontrakten mellom Bergen kommune og leverand\u00f8r mulighet for oppf\u00f8lging av leverand\u00f8rs internkontroll, forsvarlig bemanning, kompetanse m.v.? III. I hvilken grad var kontrakten mellom Bergen kommune og leverand\u00f8r innrettet p\u00e5 en slik m\u00e5te at den stilte krav til etterlevelse av rettsregler som regulerer omr\u00e5det, herunder forsvarlighet i oppgaveutf\u00f8relsen? IV. Skiller oppf\u00f8lgingen av leverand\u00f8r i utvalgt sak seg vesentlig fra oppf\u00f8lging av andre leverand\u00f8rer med ansvar for brukere med tilsvarende diagnosebilde? V. Har Bergen kommune mottatt varsler/avvik/bekymringsmeldinger e.l. om leverand\u00f8r drift generelt, eller enkelttilfeller spesielt fra p\u00e5r\u00f8rende, spesialisthelsetjenesten, eller andre interne eller eksterne akt\u00f8rer? VI. Under forutsetning av at det ble mottatt varsler avvik bekymringsmeldinger mv, hvordan ble disse registrert og behandlet av etaten? Herunder hvilken enhet hadde ansvar for \u00e5 sette i verk tiltak? b) I m\u00f8te mellom statsforvalter, Bergen kommune, leverand\u00f8r og p\u00e5r\u00f8rende (dato i 2023) ble det konstatert at tilbudet til Daniel ikke var godt nok; hva ble gjort i forlengelse av dette m\u00f8tet for \u00e5 sikre at tilbudet ble godt nok eller bedre? (\u00abBrev fra Statsforvalteren til Bergen kommune 02.09.2022 \u00abDet var enighet om at tilbudet (beboer) hadde f\u00e5tt av (leverand\u00f8r) ikke var godt nok, og at vi skulle ha oppmerksomhet p\u00e5 at han fikk forsvarlige tjenester fra kommunen fremover\u00bb) c) Hvilke forhold bygget vurderingen \u00abikke bra nok\u00bb p\u00e5, inneb\u00e6rer denne konklusjonen/vurderingen at det ble gitt forsvarlige helse og omsorgstjenester til beboer? d) I hvilken grad er kommunikasjon fra m\u00f8ter med p\u00e5r\u00f8rende tilstrekkelig dokumentert og journalf\u00f8rt? e) Hvordan sikret Bergen kommune ivaretakelse av beboer f\u00f8r, under og etter selve flytteprosessen til Bergen og boligen der leverand\u00f8r fikk ansvar for ham? f) I hvilken grad ble det iverksatt tiltak for \u00e5 forhindre bruk av rusmidler som f\u00f8rte til at beboer tok flere overdoser? g) I hvilken grad var bemanningen relatert til beboer forsvarlig? h) I hvilken grad har det v\u00e6rt et fungerende samarbeid mellom ulike instanser i utvalgt sak i tiden f\u00f8r beboer d\u00f8de, herunder mellom kommune, leverand\u00f8r, politi, spesialisthelsetjenesten mv. i) Er det barrierer eller hindringer f.eks. i form av taushetsplikt, regelverk mv. som har hatt negativ effekt p\u00e5 muligheten til samarbeid og adekvate tiltak for beboer? 4 Forel\u00f8pig utkast 2 Revisjonskriterier 2.1 Mulige revisjonskriterier Revisjonskriteriene vil bli hentet fra og utledet av autoritative kilder, rettsregler, politiske vedtak og fastsatte retningslinjer. Aktuelle revisjonskriterier i dette prosjektet vil blant annet bli hentet fra: \u2022 Kommuneloven \u2022 Helsepersonelloven \u2022 Helse- og omsorgstjenesteloven \u2022 Pasientrettighetsloven \u2022 Forskrift om ledelse og kvalitetsforbedring i helse- og omsorgstjenesten \u2022 Nasjonale faglige retningslinjer og veiledere 5 Forel\u00f8pig utkast 3 Metode Deloitte utf\u00f8rer forvaltningsrevisjon i samsvar med gjeldende standard for forvaltningsrevisjon (RSK 001). Alle prosjekt blir kvalitetssikret i samsvar med kravene til kvalitetssikring i Deloitte Policy Manual (DPM). 3.1 Mulige metoder Vi ser for oss f\u00f8lgende aktuelle metoder som vil bli beskrevet n\u00e6rmere i endelig prosjektplan: \u2022 Dokumentkartlegging og analyse: generelle system og rutiner, samt dokumentasjon tilknyttet til utvalgt sak \u2022 Intervju: ledere og ansatte i Bergen kommune, p\u00e5r\u00f8rende, ansatte hos leverand\u00f8r, (dersom mulig: frivillig deltakelse fra statsforvalter, politiet, spesialisthelsetjenesten) \u2022 Sp\u00f8rreunders\u00f8kelse: ansatte i Bergen kommune sp\u00f8rsm\u00e5l relatert til tjenestetilbudet for mennesker med komplisert diagnosebilde og sammensatte lidelser, styring ledelse, internkontroll, samarbeid mv. (Det vil ikke bli stilt sp\u00f8rsm\u00e5l om utvalgt sak) 3.2 Verifisering og h\u00f8ring Oppsummering av intervju vil bli sendt til de intervjuede for verifisering, og det er informasjon fra de verifiserte intervjureferatene som vil bli benyttet i rapporten. Datadelen av rapporten vil bli sendt til kommunen for verifisering, og eventuelle faktafeil vil bli rettet opp i den endelige versjonen. Deretter vil hele rapporten, inkludert vurderingsdeler og eventuelle forslag til tiltak, bli sendt til aktuelle byr\u00e5der for uttale. Byr\u00e5dene sine h\u00f8ringsuttaler vil bli vedlagt den endelige rapporten som blir sendt til kontrollutvalget. 6 Forel\u00f8pig utkast 4 Tid og ressursbruk 4.1 N\u00f8kkelpersonell Birte Bj\u00f8rkelo er ansvarlig partner for utf\u00f8ring av forvaltningsrevisjon i Bergen kommune. Dette oppdraget vil gjennomf\u00f8res i samarbeid med partner Stein Ove Songstad som vil v\u00e6re hovedansvarlig for gjennomf\u00f8ring av dette oppdraget. For \u00e5 sikre en forsvarlig gjennomf\u00f8ring vil Deloitte sette sammen et multidisiplin\u00e6rt team best\u00e5ende av jurister/advokater, samfunnsvitere, lege og psykolog. Samlet vil teamet ha omfattende og tung kompetanse p\u00e5 gjennomf\u00f8ring av forvaltningsrevisjoner og granskinger, samt at personell som ivaretar det metodiske, juridiske og medisinske aspekt. 4.2 Ressursbruk Forel\u00f8pig ressursprognose for \u00e5 gjennomf\u00f8re prosjektet er estimert til 700 \u2013 800 timer, men dette m\u00e5 tilpasses til omfanget av de problemstillinger som kontrollutvalget \u00f8nsker skal f\u00f8lges opp. 4.3 Gjennomf\u00f8ringsplan Vi ansl\u00e5r en gjennomf\u00f8ringsperiode p\u00e5 om lag seks m\u00e5neder fra oppstart. Tidsperiode vil ogs\u00e5 kunne p\u00e5virkes av omfanget av problemstillinger som skal unders\u00f8kes. Fakturering av kostnadene ved prosjektet vil skje i samsvar med avtale mellom Bergen kommune og Deloitte. Bergen, 7. mars 2024 _________________________________ Birte Bj\u00f8rkelo Oppdragsansvarlig partner 7 Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2024 Deloitte AS "
}