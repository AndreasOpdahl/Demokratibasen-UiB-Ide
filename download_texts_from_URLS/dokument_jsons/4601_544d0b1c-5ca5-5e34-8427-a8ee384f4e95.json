{
  "dokument_id": "544d0b1c-5ca5-5e34-8427-a8ee384f4e95",
  "doc_type": "case_attachment",
  "kommune": 4601,
  "tittel": "Fagnotat, datert 13.08.2024",
  "url": "https://bergen.kommune.no/politikere-utvalg/api/fil/bk360/10937797/Fagnotat-datert-13-08-2024",
  "tekst": " Plan- og bygningsetaten Til Fagnotat PBE Byplan Private planer (Arbeidssted) V\u00e5r referanse: PLAN-2022/20568-33 Saksbehandler: Alette Hus Kr\u00e5kenes Dato: 13.08.2024 Fra Plan- og bygningsetaten Forslag til detaljregulering anbefales vedtatt Fana, Gnr. 12, Bnr. 44 mfl. Fana brannstasjon og boligtun, Arealplan-ID 64070000 Om planforslaget ABO PLAN & ARKITEKTUR AS foresl\u00e5r p\u00e5 vegne av Bergen kommune v/ Etat for utbygging detaljregulering for et omr\u00e5de i Fana bydel. Planomr\u00e5det ligger ca. 200 m \u00f8st for Paradis sentrum og bybanestopp. Omr\u00e5det er vist som del av byfortettingssone i kommuneplanens arealdel og er ber\u00f8rt av gul og r\u00f8d hensynssone for vegst\u00f8y. I planomr\u00e5det ligger Fana brannstasjon, oppf\u00f8rt i 1954-56 med verneverdi. S\u00f8r\u00f8st i planomr\u00e5det st\u00e5r det en hul eik som skal bevares. Figur 1: Planavgrensning vist til venstre, og skr\u00e5foto til h\u00f8yre viser planomr\u00e5det sett fra s\u00f8r. Planforslaget legger til rette for etablering av et kommunalt bosenter med inntil 9 enheter. Bosenteret skal v\u00e6re d\u00f8gnbemannet og ha tjenestebase. I tillegg skal det etableres 8 kommunale utleieboliger. Bergen brannvesen skal flytte sin virksomhet til R\u00e5dalen h\u00f8sten 2024, og planforslaget legger dermed til rette for etterbruk av gamle Fana brannstasjon og tilh\u00f8rende parkeringsplass. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Merknader og uttalelser ved offentlig ettersyn Planforslaget ble sendt p\u00e5 h\u00f8ring og lagt ut til offentlig ettersyn 08.05.2021, med h\u00f8ringsfrist21.06.2021. Det kom inn 7 private merknader og 16 uttalelser fra h\u00f8ringsinstanser. Disse er oppsummert og kommentert av forslagsstiller i merknads- og endringsskjema datert 26.04.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Barn og unge: Det er skepsis til tiltakets form\u00e5l (beboergruppe) og n\u00e6rhet for barn og unge. Fana brannstasjon burde vurderes som barnehage. \u2022 M\u00f8teplass: Paradis mangler m\u00f8teplasser og dette b\u00f8r vurderes i planarbeidet. Lokalsamfunnet m\u00e5 inkluderes i beslutninger om etterbruk av brannstasjonen. \u2022 Byggeh\u00f8yder og volum: Byggene bryter skala i h\u00f8yde, lengde og bredde, plassering av bygg skaper skygge og innsyn for naboer. \u2022 Utforming: Bygg m\u00e5 forholde seg til str\u00f8kskarakteren. Det stilles sp\u00f8rsm\u00e5l ved kvalitetene p\u00e5 uteoppholdsarealene. \u2022 Natur: Planforslaget bidrar til bit for bit nedbygging av natur, det m\u00e5 stilles krav til revegetering inkl. st\u00f8rre tr\u00e6r. Stiller sp\u00f8rsm\u00e5l ved l\u00f8sning for hul eik og om bekk blir ivaretatt. Mest mulig av gr\u00f8nnstruktur i \u00f8st b\u00f8r beholdes. \u2022 Trafikk: Uoversiktlig trafikksituasjon ved Birkelundsbakken, st\u00f8yskjerm m\u00e5 utredes, gode l\u00f8sninger for gang- og sykkelveg i krysset m\u00e5 sikres, det m\u00e5 utformes rekkef\u00f8lgekrav for offentlig infrastruktur. \u2022 Kulturmilj\u00f8: Hensynssone 570 m\u00e5 sikres p\u00e5 brannstasjonen slik at en sikrer at bygget blir bevart slik det er i dag. \u2022 Form\u00e5l: Form\u00e5let offentlig eller privat tjenesteyting b\u00f8r spesifiseres ytterligere. \u2022 Planavgrensning: Planomr\u00e5det m\u00e5 utvides slik at gang- og sykkell\u00f8sninger i krysset i Sandbrekkevegen blir inkludert. Begrenset h\u00f8ring Det er i tillegg foretatt en begrenset h\u00f8ring i perioden 05.05.2022-02.06.2022. Dette som f\u00f8lge av endringer p\u00e5 takform, byggeh\u00f8yder og avtrapping av bygg, samt \u00f8kning av grad av utnytting fra 100 til 120 %. Byggegrenser er ogs\u00e5 justert for \u00e5 gi plass til uteplass med takoverbygg og sykkelparkering. Det kom inn 4 uttalelser fra h\u00f8ringsinstanser til den begrensede h\u00f8ringen. Merknadene og uttalelsene er oppsummert og kommentert av forslagsstiller i merknads- og endringsskjema datert 26.04.2024. Verken Byantikvaren eller Byarkitekten er enig i plangrepet med hensyn til \u00e5 fremheve kvalitetene ved brannstasjonen og boligbebyggelsen. De mener at endringene ikke medf\u00f8rer en bedre stedstilpasning og er kritisk til hvordan planforslaget forholder seg til det gr\u00f8nne. Bymilj\u00f8etaten kom med innspill til ivaretakelse av hul eik, og Vestland fylkeskommune gjentar merknad fra offentlig ettersyn om \u00e5 utvide plangrense og at planen m\u00e5 ha rekkef\u00f8lgekrav for utbedring av omr\u00e5det ved krysningspunkt Sandbrekkevegen. Det har v\u00e6rt uenigheter mellom plan- og bygningsetaten (PBE) og forslagsstiller om plangrepet. Flere l\u00f8sninger har blitt testet ut, og sommeren 2023 ble det gitt tilbakemeldinger fra PBE om at forslagsstiller kunne g\u00e5 videre med plangrepet som ble varslet til begrenset h\u00f8ring. Saksnummer PLAN-2022/20568 Side 2 av 16 Endringer illustrert etter offentlig ettersyn Offentlig ettersyn Forslag til sluttbehandling Figur 2: Illustrasjonsplan til offentlig ettersyn. Figur 3: Illustrasjonsplan med endringer etter offentlig ettersyn og begrenset h\u00f8ring. Figur 4: Tidligere forslag til offentlig ettersyn sett Figur 5: Gjeldende forslag til vedtak sett ovenfra fra ovenfra fra s\u00f8r. s\u00f8r. Figur 6: Tidligere forslag illustrert med flate tak. Figur 7: Gjeldende forslag til vedtak med endring i farge og takform. Figur 8: Planomr\u00e5det til offentlig ettersyn sett fra Figur 9: Planomr\u00e5det til vedtak sett fra Birkelundsbakken i vest. Birkelundsbakken i vest. Saksnummer PLAN-2022/20568 Side 3 av 16 Endringene etter begrenset h\u00f8ring er sm\u00e5, men det er lagt inn ekstra felt for mer gr\u00f8nt i forkant av boligene i nordvest, samt er det lagt inn mulighet for oppf\u00f8ring av bod og carporter. Det er ogs\u00e5 lagt inn et areal til bruk for nabolaget nordvest for brannstasjonen. Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let offentlig og privat tjenesteyting og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt. Forholdet til overordna planer Planforslaget vurderes \u00e5 v\u00e6re i tr\u00e5d med kommuneplanen. Omr\u00e5det er regulert til byfortettingssone i kommuneplanens arealdel (KPA2018) der det er \u00f8nskelig med en balanse mellom boliger, arbeidsplasser, skoler/barnehager samt helse- og omsorgstjenester. Planomr\u00e5det reguleres til \u00aboffentlig eller privat tjenesteyting\u00bb som vil kunne bidra til en aktivisering av brannstasjonen, samt bidra til varierte boliger og helsetjenester som er innpasset i bystrukturen p\u00e5 Paradis. Uteoppholdsareal Planforslaget legger til rette for uteoppholdsareal p\u00e5 bakkeplan, p\u00e5 tak og p\u00e5 private balkonger. Arealet p\u00e5 bakkeplan ligger i bakkant av bebyggelsen i nord og utenfor bosenteret i vest. Arealet p\u00e5 tak utgj\u00f8r 58 m2 og er felles for beboerne. Uteoppholdsarealene utgj\u00f8r totalt 687 m2. For de planlagte 17 boenhetene er kravene til uteoppholdsareal, som er 40 m2 per boenhet i byfortettingssone i kommuneplanens arealdel 2018 innfridd. Figur 10: Utklipp fra illustrasjonsplanen viser tilgjengelig og m\u00e5lbart uteareal med 563 m2 p\u00e5 bakkeplan i nord og 124 m2 p\u00e5 bakkeplan i vest, samt felles takterrasse p\u00e5 58 m2. Private balkonger kommer ikke frem i illustrasjonen, men er sikret i bestemmelsene. I byfortettingssone er det krav om at 50 prosent av alle boenheter i st\u00f8rre prosjekt (mer enn 15 enheter) skal ha privat uteoppholdsareal. I dette planforslaget legges det opp til at alle Saksnummer PLAN-2022/20568 Side 4 av 16 boenhetene skal ha 3 m2 privat areal i form av balkong for hver boenhet. Boenheter b\u00e5de i boligtunet og utleieboliger har gode solforhold og fra takterrassen er det god utsikt mot s\u00f8rvest. Det er universell tilkomst til uteoppholdsarealet via heis fra 1. etasje, i tillegg til trapp som kan bidra til en sosial m\u00f8teplass. Plan- og bygningsetaten vurderer at krav til uteoppholdsareal er ivaretatt, og vi slutter oss til foresl\u00e5tt l\u00f8sning. Figur 11: Perspektivskisse viser eksempel p\u00e5 hvordan private uteoppholdsarealer kan l\u00f8ses som inntrukne balkonger. Byggegrense mot veg I l\u00f8pet av planprosessen har det v\u00e6rt diskusjoner med Vestland fylkeskommune ang\u00e5ende byggegrense mot veg. Birkelundsbakken som ligger nord og vest for planomr\u00e5det er fylkesveg, og det er i utgangspunktet bygge grense p\u00e5 15 meter fra denne. Arealet bak Fana brannstasjon er en stor og \u00e5pen parkeringsplass som det har v\u00e6rt \u00f8nske om \u00e5 utnytte bedre. Fylkeskommunen sitt krav om 15 meter byggegrense fra senterlinje veg ville medf\u00f8rt at garasjeanlegg og bodareal ville blitt lagt midt p\u00e5 parkeringsplassen og kommet tettere p\u00e5 Fana brannstasjon og sporingskurvene til renovasjonsbil. I tillegg ville man f\u00e5tt et \u00abd\u00f8dt\u00bb areal mellom muren og garasjene som ville blitt skyggefullt og lite egnet til bruk. Etter dialog med Vestland fylkeskommune ved samferdselsavdelingen er det gitt aksept for at carport og parkeringsplasser kan etableres n\u00e6rmere fylkesvegen enn vist byggegrense. Utenfor byggegrense mot fylkesvegen tillates det parkeringsplasser og carport med \u00e5pen konstruksjon slik at fylkeskommunen likevel kan komme til muren for inspeksjon og vedlikehold, se figur under. Saksnummer PLAN-2022/20568 Side 5 av 16 Figur 12: Plankartet viser regulert byggegrense 3 meter fra muren (15 meter fra senterlinje veg), som vist i illustrasjonsplanen til h\u00f8yre kan det bygges overbygde carporter med \u00e5pen konstruksjon utenfor denne byggegrensen. Dette er sikret i bestemmelse 2.2.1.b. Mot Sandbrekkevegen i s\u00f8r er byggegrensen lagt langs bygningskroppen p\u00e5 brannstasjonen. Dette er gjort av hensyn til hvordan brannstasjonen fremst\u00e5r i omgivelsene. Dette arealet skal ikke bebygges, og fasaden p\u00e5 brannstasjonen mot Sandbrekkevegen skal ikke endres. \u00d8st for dagens innkj\u00f8ring til brannstasjonen er byggegrensen trukket utenfor hensynssone bevaring naturmilj\u00f8 (H560) \u2013 hul eik. Figur 13: Byggegrensen vist s\u00f8r for brannstasjonen. Dette sikrer at det ikke kan bygges noe foran brannstasjonen, og fasaden kan ikke endres mot Sandbrekkevegen. Arkitektur og tilpasning til eksisterende bebyggelse Det er tatt flere hensyn ved utvikling av det arkitektoniske grepet for ny bebyggelse. Omr\u00e5det er blant annet utsatt for st\u00f8y fra vegtrafikk p\u00e5 begge sider, noe som har gjort det utfordrende \u00e5 plassere uteoppholdsareal og bebyggelse slik at de f\u00e5r best mulig kvaliteter. Fana brannstasjon sitt kulturhistoriske preg har v\u00e6rt et viktig hensyn, i tillegg til terreng og naturkvaliteter slik som den hule eiken s\u00f8r\u00f8st i planomr\u00e5det. Det har v\u00e6rt uenighet om plangrepet i l\u00f8pet av prosessen, og i sin uttale til begrenset h\u00f8ring har s\u00e6rlig Byarkitekten v\u00e6rt uenig i forslaget. Deres innspill har handlet om at bebyggelsen b\u00f8r legges mot nord for \u00e5 frigj\u00f8re uteareal mot s\u00f8r. Det er testet ut flere alternativer i prosessen, disse er utredet i planbeskrivelsen kapittel 5.1. En eventuell plassering av uteoppholdsareal mot s\u00f8r vil kreve st\u00f8yskjerming p\u00e5 grunn av st\u00f8y fra Sandbrekkevegen (se st\u00f8yrapport datert 28.05.2019). Saksnummer PLAN-2022/20568 Side 6 av 16 Figur 14: Utklipp fra st\u00f8yrapport som viser st\u00f8ysituasjonen i omr\u00e5det. R\u00f8d skravur viser mer enn 65 desibel og gul st\u00f8ysone viser mer enn 55 desibel. Utforming og plassering av bygningsmassen er et kompromiss mellom tilpasning til terreng for \u00e5 minimalisere terrenginngrep, omkringliggende bebyggelse og bygningens funksjon. Forslag til l\u00f8sning gir bebyggelse i en L-formasjon mot Sandbrekkevegen og brannstasjonen. Dette gir mindre terrenginngrep og st\u00f8rre samlet uteoppholdsareal p\u00e5 den \u00f8verste delen av tomten, som er st\u00f8yskjermet i dag. Parkeringskjelleren, med 4 parkeringsplasser, er lokalisert under deler av bygningskroppen, med adkomst via eksisterende innkj\u00f8ring fra Sandbrekkevegen. Saksnummer PLAN-2022/20568 Side 7 av 16 Figur 15: Utklipp fra illustrasjonsplan som viser plasseringen av bebyggelsen i en L-formasjon. Tomten ligger i et skj\u00e6ringspunkt mellom villabebyggelsen i nord\u00f8st, brannstasjonen og nye st\u00f8rre leilighetsbygg i vest. Boligbygget splittes opp ved hjelp av forskyvninger i volum, varierte h\u00f8yder og materialbruk. Veksling mellom saltak og flate tak samsvarer med takform i nabolaget. I bestemmelse 3.1.4.a er det sikret variasjon i takform. Illustrasjonsplanen og perspektivene er gjort retningsgivende. Videre er det sikret i bestemmelsene at alle nye bygg skal ha h\u00f8y arkitektonisk kvalitet og ta hensyn til fasadeuttrykket til Fana brannstasjon ved valg av farge og materialer. Saksnummer PLAN-2022/20568 Side 8 av 16 Figur 16: Forslag til l\u00f8sning som viser hvordan prosjektet er utformet for \u00e5 gi en variasjon i volum, takform, materialbruk og farger. Etter plan- og bygningsetatens vurdering har prosessen etter offentlig ettersyn bidratt til et bedre prosjekt der fasader, volum og takform er blitt endret for \u00e5 best mulig tilpasse seg terreng, st\u00f8ysituasjon, Fana brannstasjon og den hule eiken, samt at bokvalitetene for nye beboere er akseptable. Vi stiller oss bak forslag til l\u00f8sning. Fana brannstasjon som kulturminne Det har v\u00e6rt tett dialog med vernemyndighetene i sluttbehandlingen av planforslaget. Gjennom plankart og bestemmelser er det sikret at Fana brannstasjon med sitt eksteri\u00f8r, inklusive port\u00e5pninger og b\u00e6rende konstruksjoner skal bevares uendret. Dersom tiltak skal gj\u00f8res i fremtiden, skal bygget f\u00f8res tilbake til opprinnelig/eldre utf\u00f8relse basert p\u00e5 dokumentasjon og kulturminnefaglig anbefaling. I plankartet er brannstasjonen regulert med hensynssone kulturmilj\u00f8 (H570) innenfor T1. Planforslaget legger til rette for et uteareal til bruk for nabolaget. For \u00e5 \u00f8ke kontakten mellom dette utearealet og brannstasjonen foresl\u00e5s det at nederste vindu i nordvest erstattes med inngangsd\u00f8r. Den skal ha tilsvarende bredde som dagens vindu, og plasseres innenfor den samme linjen som vinduet har i dag. Ny d\u00f8r og ramme skal tilpasses brannstasjonen. Innenfor hensynssonen tillates det \u00e5 oppf\u00f8re et lagerbygg med maksimal h\u00f8yde 4,5 meter og renovasjonspunkt med nedgravde konteinere. Lagerbygget skal ikke bygges foran t\u00e5rnet til brannstasjonen, og det skal tilpasses og underordnes brannstasjonen i materialbruk (mur), arkitektonisk utforming og taktekking. Arealet mellom brannstasjonen og Sandbrekkevegen, o_GS1 kan ikke bebygges. Disse elementene er sikret gjennom bestemmelser under 4.2.2. Saksnummer PLAN-2022/20568 Side 9 av 16 Naturmangfold Utover registrering av den hule eiken (omtalt lenger ned) er det ikke registrert andre utvalgte naturtyper, prioriterte arter, vernede omr\u00e5der eller annet biologisk mangfold innenfor planomr\u00e5det. Tiltaket vil derimot f\u00f8re til nedbygging av hverdagsnatur, noe som er imot intensjonene til Bergen kommune om \u00e5 sikre at gr\u00f8nne lunger i byen bevares og at jordvernet i kommunen styrkes. Tomten er i dag delvis opparbeidet, og ligger mellom to trafikkerte veganlegg. Plan- og bygningsetaten vurderer at utbygging til bosenter og kommunale utleieboliger er et viktig samfunnsmessig hensyn som m\u00e5 veie tyngre enn bevaring av natur i dette tilfellet. Den hule eiken i planomr\u00e5det er etablert og tilpasset gjennom omtrentlig 130 \u00e5r. Forslag til ny bebyggelse vil p\u00e5virke treets rotsystem ved at tidligere terrengsammenhenger vil bli brutt, samt at vanntilgangen blir begrenset. Det er benyttet sertifiserte arborister og biolog for \u00e5 kartlegge status for eiketreet og vurdere konsekvensene ved utbygging p\u00e5 tomten. Planbestemmelsene er blitt gjennomg\u00e5tt og revidert av arborist. I planforslaget vil den hule eiken plasseres innenfor en hensynssone som er stor nok til at treet sikres vanntilgang og et rotsystem med en forankringsplate slik at treet sikres ved ekstremv\u00e6r ol. Avb\u00f8tende tiltak er beskrevet i notat fra R\u00e5dgivende biologer datert 16.10.2020 og er fulgt opp i planforslaget ved at det er lagt inn en hensynssone bevaring naturmilj\u00f8 (H560) mellom vegen og boligene i samsvar med anbefaling av arborist. Det er videre et krav i bestemmelsene at det innenfor hensynssonene skal utvises aktsomhet og tas hensyn til eik. Det skal ikke utf\u00f8res gravearbeider eller andre tiltak innenfor hensynssonene. Eiketreet skal markeres og sikres mot inngrep f\u00f8r det gis igangsettingstillatelse for tiltak i T1 og T2. Bestemmelsene sikrer at det utarbeides en tresikringsplan ved s\u00f8knad om tiltak som skal inneholde konkrete tiltak og premisser for anleggsfasen og videre oppf\u00f8lging av skj\u00f8tsel og ansvar i driftsfasen. Vurdering etter naturmangfoldloven Etter naturmangfoldloven (nml.) \u00a7 7 skal prinsippene i \u00a7\u00a7 8 til 12 legges til grunn som retningslinjer ved ut\u00f8ving av offentlig myndighet. Det er i denne saken hentet eksisterende kunnskap fra offentlig tilgjengelige databaser slik som milj\u00f8status og artsdatabanken. R\u00e5dgivende biologer har gjennomf\u00f8rt en befaring og gjort en verdivurdering, samt en kort konsekvensutredning som oppfyller krav gitt i \u00abVeileder til forskrift om utvalgte naturtyper\u00bb (Direktoratet for naturforvaltning 2011) av registret eik. Utover registrering av den hule eiken er det ikke registrert andre utvalgte naturtyper, prioriterte arter, vernede omr\u00e5der eller annet biologisk mangfold innenfor planomr\u00e5det. Plan- og bygningsetaten vurderer at kunnskapsgrunnlaget i dette planarbeidet er tilstrekkelig for \u00e5 kunne belyse virkningene og konsekvensene av planen. Kravet til kunnskapsgrunnlag etter nml. \u00a7 8 anses som oppfylt. Videre gir nml. \u00a7 9 krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Forslagsstiller vurderer at det foreligger et tilstrekkelig kunnskapsgrunnlag. F\u00f8lgelig er det kjent hvilken p\u00e5virkning tiltaket vil ha p\u00e5 naturmangfoldet, og i denne saken hvilken konsekvens planlagt utbygging vil ha p\u00e5 den hule eiken. Plan- og bygningsetaten vurderer at naturverdiene i omr\u00e5det er godt kjent, og at f\u00f8re-var prinsippet i nml. \u00a7 9 er ivaretatt. Saksnummer PLAN-2022/20568 Side 10 av 16 Av nml. \u00a7 10 g\u00e5r det frem at p\u00e5virkning p\u00e5 et \u00f8kosystem skal vurderes ut fra den samlede belastningen som \u00f8kosystemet er eller vil bli utsatt for. Omr\u00e5det er brutt opp av barrierer i form av Sandbrekkevegen i s\u00f8r og Birkelundsbakken i nord. Videre er det bebyggelse i form av brannstasjon og parkeringsareal i vest og boligbebyggelse i \u00f8st. Det er ikke registrert nasjonalt eller regionalt viktige verdier i omr\u00e5det, men den hule eiken er vurdert som lokalt viktig. Denne vurderingen baserer seg p\u00e5 at treet er tydelig gammelt, men mangler arter og artssamfunn som indikerer lang kontinuitet. Plan- og bygningsetaten vurderer at p\u00e5virkning p\u00e5 \u00f8kosystemet er dokumentert og belyst ut fra samlet belastning, og at nml. \u00a7 10 er oppfylt. Videre fremg\u00e5r det av nml. \u00a7 11 at tiltakshaver skal b\u00e6re kostnadene ved \u00e5 hindre eller begrense naturskadene ved tiltaket. Nml. \u00a7 12 krever at man fors\u00f8ker \u00e5 unng\u00e5 eller begrense skadene p\u00e5 naturmangfoldet gjennom valg av driftsmetoder, teknikker og lokalisering. Bevaring av hul eik med tilh\u00f8rende hensynssone i planomr\u00e5det har f\u00f8rt til at veganlegget er tilpasset til den hule eiken i s\u00f8r\u00f8st. Vegbanen innsnevres til en kj\u00f8rebane og gang- og sykkelvegen legges i en bue rundt eiken. Hensynssonen legger ogs\u00e5 begrensninger p\u00e5 byggeomr\u00e5de o_T2 og setter strenge vilk\u00e5r for arbeid som skal utf\u00f8res i anleggsfase og krav til skj\u00f8tsel, drift og vedlikehold. Dette har praktiske og kostnadsmessige konsekvenser. Det er sikret i bestemmelsene at alle tiltak og faser i utbyggingen skal ha en gjennomf\u00f8ringsplan f\u00f8r tillatelse til tiltak og oppf\u00f8lging gjennom arborist. Det er tiltakshaver som m\u00e5 b\u00e6re kostnadene og benytte driftsmetoder som tar hensyn til den hule eikens levevilk\u00e5r og overlevelse. Plan- og bygningsetaten vurderer at naturmangfoldlovens \u00a7\u00a711 og 12 er oppfylt. Klimanorm og klimagassberegninger Det er utf\u00f8rt klimagassberegninger og bruk av klimanorm for planforslaget. Tiltaket omfatter nybygg p\u00e5 henholdsvis 2640 m2 og fjerning av terreng. Oppsummert scorer prosjektet h\u00f8yt p\u00e5 mobilitet og energi, da planforslaget har sentral beliggenhet p\u00e5 Paradis, som er lett tilgjengelig med kollektivtransport og dermed vil kunne oppn\u00e5 lave utslipp knyttet til transport i drift. Prosjektet har en negativ naturp\u00e5virkning ved \u00e5 beslaglegge arealer som medf\u00f8rer nedbygging av karbonlagre og reduksjon av biologisk mangfold. Det skal ikke rives noen bygg, og det er dermed ikke foresl\u00e5tt gjenbruk av bygningsmaterialer. Dette er derimot sikret ved rehabilitering av Fana brannstasjon gjennom bestemmelse 3.1.2.f. Fossilfrie/nullutslippsfrie anleggsplasser er ikke sikret i bestemmelsene da det ikke er hjemmel i loven for dette. Plan- og bygningsetaten oppfordrer likevel forslagsstiller om \u00e5 etterstrebe dette. Saksnummer PLAN-2022/20568 Side 11 av 16 Figur 17: Resultatet fra klimanorm viser at prosjektet scorer h\u00f8yt p\u00e5 mobilitet og energi, men lavt p\u00e5 materialer og arealbruk som f\u00f8lge av nedbygging av naturareal. Gr\u00f8nne tak og solceller Det er ikke lagt opp til solenergi eller gr\u00f8nne tak for ny bebyggelse. De planlagte byggene utgj\u00f8r et lite prosjekt med sm\u00e5 takflater, slik at mengden solcellepanel vil v\u00e6re begrenset. Byggenes skr\u00e5tak ligger p\u00e5 rekke og vil delvis skygge for hverandre. Dette vil gi lav produksjon i forhold til installert effekt, og investeringskostnaden blir h\u00f8y i forhold til generert effekt. N\u00e5r det gjelder gr\u00f8nne tak er det vurdert at saltak er viktig for \u00e5 tilpasse bebyggelsen til eksisterende bebyggelse, samt er deler av det flate taket foresl\u00e5tt til opphold for beboerne. Etterbruk av Fana brannstasjon og m\u00f8teplass for nabolaget I tidlig fase av arbeidet med planforslaget ble hensynet til drift av Fana brannstasjon tillagt vekt. Det ble tatt h\u00f8yde for at bygging og drift av nytt bosenter skulle kunne skje uten at driften til brannstasjonen ble ber\u00f8rt. Dette er ikke lenger et hensyn ettersom ny brannstasjon er under bygging og brannvesenet flytter til R\u00e5dalen f\u00f8r boligene i bosenteret blir tatt i bruk. Etterbruk av Fana brannstasjon har v\u00e6rt n\u00f8ye vurdert i prosessen. Vernehensynet til brannstasjonen og st\u00f8ysituasjonen i omr\u00e5det legger tydelige begrensninger for hvilken type bruk som kan egne seg i bygget. Det er unders\u00f8kt om brannstasjonen kan fungere til boligform\u00e5l, barnehageform\u00e5l og sentrumsform\u00e5l. Vurderingene kan leses i planbeskrivelsen under kapittel 5.1.2. Konklusjonen er at sentrumsform\u00e5l og offentlig-privat tjenesteyting er fleksible arealform\u00e5l som \u00e5pner for mange ulike akt\u00f8rer og som vil kunne v\u00e6re forenlig med vernehensynet, samt st\u00f8ysituasjonen. Ved \u00e5 regulere bygget til offentlig/privat tjenesteyting er planen fleksibel n\u00e5r det gjelder type aktivitet. Bygget er kommunalt eid, og i prosessen med \u00e5 finne egnede brukere av bygget har Bergen kommune vurdert at brannstasjonen er egnet for etat for bygg og eiendom, driftsenhet syd sin aktivitet (EBE). EBE forvalter, drifter, vedlikeholder og utvikler kommunens eiendommer. I tillegg til kontorfasiliteter har driftsenhet syd behov for en kombinasjon av lager og garasje til utstyret de benytter i sitt arbeid, som tjenestebiler, gressklippere, lifter mm. Planforslaget, herunder illustrasjonsplanene er i stor grad detaljert ut med de konkrete behovene som EBE har i dag n\u00e5r det gjelder antallet parkeringsplasser som er skissert, samt lagerbygg. V\u00e5ren 2024 kom det politiske signaler som gir usikkerhet rundt om det er EBE som skal overta bygget. Endringer i leietakere vil kunne f\u00f8re til endringer i arealet bak Fana Saksnummer PLAN-2022/20568 Side 12 av 16 brannstasjon. Det er sikret i bestemmelsene at konkret parkeringsbehov m\u00e5 dokumenteres ved s\u00f8knad om tiltak. Videre vil form\u00e5let offentlig og privat tjenesteyting sikre at det er tilsvarende funksjon som tillates i bygget, og med de begrensningene nevnt over slik som st\u00f8ysituasjon og brannstasjonen sitt vernehensyn. Medvirkning med nabolaget - arealer for frivillighet Det har i denne saken v\u00e6rt et stort engasjement i nabolaget for at brannstasjonen skal kunne benyttes som et bydelshus/nabolagshus og m\u00f8tepunkt i lokalsamfunnet p\u00e5 Paradis for alle aldersgrupper. Det er jobbet aktivt med \u00e5 finne en l\u00f8sning som legger til rette for en slik sambruk mellom EBE sin drift p\u00e5 dagtid og nabolaget sitt behov for et forsamlingslokale p\u00e5 kveldstid og i helger. Kommunaldirekt\u00f8rene for Byr\u00e5dsavdeling for finans, n\u00e6ring og eiendom og Byr\u00e5dsavdeling for kultur, mangfold og likestilling har besluttet en fremtidig driftsmodell for etterbruk av Fana brannstasjon. Beslutningen gir rammer og f\u00f8ringer for det videre samarbeidet mellom partene og er politisk forankret. Sambruket i brannstasjonen skal v\u00e6re i kjeller og 1. etasje. Nabogruppen skal i utgangspunktet kunne benytte lokalene p\u00e5 kveld og helg etter arbeidstiden til EBE. EBE og nabogruppen har hatt ca. 10 m\u00f8ter og befaringer etter sommeren 2022. Arkitekt fra Cubus er engasjert og har tegnet en rekke forslag p\u00e5 inne- og utearealer. I plankartet er det sikret et bestemmelsesomr\u00e5de #3 som skal avsettes til et sambruksareal/uteareal p\u00e5 omtrentlig 80 m2 for nabolaget. Dette skal kobles sammen med arealet p\u00e5 innsiden av brannstasjonen ved at et vindu i brannstasjonen erstattes med en d\u00f8r. Ettersom det er usikkerhet rundt hvem som skal inn i brannstasjonsbygget, er det ogs\u00e5 usikkert hvorvidt nabolaget f\u00e5r tilgang til bygget. Nabolaget er avhengig av en privatrettslig avtale om bruk utenfor arbeidstid, og dette kan ikke sikres gjennom et planarbeid. Det er det arealmessige som kan sikres gjennom bestemmelser og plankart, og her vises det til bestemmelsesomr\u00e5de #3. Det oppfordres til at kommunen som er eier av bygget, sikrer en avtale med fremtidige brukere slik at medvirkningen og tiltakene som er jobbet for i dette planarbeidet, blir videref\u00f8rt. Barn og unge Det er planlagt 8 kommunale utleieboliger, og disse vil v\u00e6re sm\u00e5 leiligheter tiltenkt enslige. Det skal ikke bo barn i planomr\u00e5det. Tiltaket vil ikke skape behov for skole- og barnehageplasser og planforslaget p\u00e5virker dermed ikke barnehage- og skolekapasitet. Det eksisterende fortauet langs Sandbrekkevegen som ligger innenfor planomr\u00e5det benyttes som skolevei for elever som skal til Paradis skole i dag. Gjennom etablering av offentlig infrastruktur i form av gang- og sykkelveg langs Sandbrekkevegen vil planforslaget f\u00f8re til bedre forhold for barn og unge. Parkering Innenfor form\u00e5let \u00aboffentlig og privat tjenesteyting\u00bb kan det tilrettelegges for funksjoner slik som barnehage, undervisning, helse-/omsorgsinstitusjon, forsamlingslokale, kontor mfl. Det betyr at behov for parkering varierer ut fra hvilke form\u00e5l som etableres. Dette er sikret gjennom parkeringstabell i bestemmelse 3.1.3.b. Innenfor T1 er det planlagt for at EBE skal benytte arealet p\u00e5 nordsiden av brannstasjonen til deres driftsbiler. Antallet parkeringsplasser er derfor detaljert for deres behov gjennom illustrasjonsplan datert 17.04.24. Det legges til rette for 10 parkeringsplasser under \u00e5pen Saksnummer PLAN-2022/20568 Side 13 av 16 carport og 4 parkeringsplasser for mindre lastebiler i et lukket garasjeanlegg. Bestemmelse 3.1.2.e sikrer at det m\u00e5 dokumenteres hvilke parkeringsbehov de aktuelle brukerne av bygget har ved s\u00f8knad om tiltak. Det tillates maks antall parkeringsplasser som vist i illustrasjonsplan. I T2 som er bosenter og kommunale boliger, legges det til rette for totalt 4 parkeringsplasser i kjeller under bosenteret med avkj\u00f8ring fra Sandbrekkevegen. De fire plassene er totalt for b\u00e5de bosenteret og de kommunale boligene. Da KPA 2018 ikke har et spesifikt parkeringskrav for kommunale boliger eller bosenter, er parkeringskravet basert p\u00e5 hva det er konkret behov for i denne saken. Fire parkeringsplasser for b\u00e5de boliger og bosenter er mindre enn det KPA 2018 legger opp til for boliger. Avviket begrunnes med at beboerne i bosenteret og kommunale boliger normalt sett ikke disponerer egen bil. Videre er det kort veg til bybanestopp p\u00e5 Paradis og viktige funksjoner slik som matbutikk. Det tilrettelegges for sykkelparkeringsplasser i tr\u00e5d med KPA. Sykkelparkeringsplassene skal v\u00e6re tilrettelagt med ladepunkt for el\u2010sykler. Med opparbeidet gang- og sykkelveg og lite h\u00f8ydeforskjeller bort til sentrumsomr\u00e5det p\u00e5 Paradis vurderes dette \u00e5 bidra til \u00e5 oppn\u00e5 m\u00e5lene om at flere skal g\u00e5 og sykle. Det m\u00e5 ogs\u00e5 p\u00e5pekes at omr\u00e5dene T1 og T2 er en del av samme reguleringsplan og samme eier, og med et h\u00f8yt antall parkeringsplasser tillatt for T1 taler dette for at T2 kan ha en lavere dekning, da omr\u00e5det grenser direkte til den store asfalterte flaten som beslaglegger mye areal til parkering. Plan- og bygningsetaten vurderer at krav til parkering for bil og sykkel er tilfredsstillende, og vi stiller oss bak forslag til vedtak. Rekkef\u00f8lgebestemmelser Planlagt tiltak legger til rette for utbedring av gang- og sykkelveg langs Sandbrekkevegen. Utbedring omfatter utvidelse av eksisterende fortausbredde og etablering av \u00abdr\u00e5pe\u00bb i krysset mellom Birkelundsbakken og Sandbrekkevegen. F\u00f8r bebyggelsen kan tas i bruk, skal det sikres gjennomf\u00f8ring av alle offentlige vegarealer samt tilh\u00f8rende fortau, gang- og sykkelveg. Videre skal st\u00f8ytiltak langs Birkelundsbakken v\u00e6re gjennomf\u00f8rt. Dette er sikret gjennom rekkef\u00f8lgebestemmelser under kapittel 6. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana, Gnr. 12, Bnr. 44 mfl. Fana brannstasjon og boligtun, arealplan-ID 64070000 vist p\u00e5 plankart, sist datert 08.08.2024 b. Tilh\u00f8rende reguleringsbestemmelser, sist datert 05.08.2024 Plan- og bygningsetaten Saksnummer PLAN-2022/20568 Side 14 av 16 Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20568 Side 15 av 16 Vedlegg: Plankart datert 08.08.2024 Reguleringsbestemmelser datert 05.08.2024 Planbeskrivelse datert 26.04.2024 Merknadsskjema h\u00f8ring og begrenset h\u00f8ring datert 26.04.2024 Medvirkning med akt\u00f8rer i n\u00e6romr\u00e5det, datert 22.04.2024 Illustrasjonsplan datert 17.04.2024 Snitt og oppriss datert 27.03.2024, 24.04.2024 og 29.04.2024 Sol- og skyggeillustrasjoner datert 22.04.2024 Fotomontasje og perspektiv datert 29.04.2024 og 27.03.2024 Risiko- og s\u00e5rbarhetsanalyse datert 26.04.2024 VA-rammeplan datert 29.05.2019 med VA- uttale datert 12.06.2019 Kulturminnedokumentasjon datert 13.12.2019 og godkjenning datert 07.01.2020 Renovasjonsteknisk plan datert 08.03.2024 med positiv uttale datert 22.04.2024 Klimagassberegninger_Sandbrekkevegen ny KPA 2018, datert 19.03.2024 Avdekking av r\u00f8tter datert 09.10.2019 Eik ved Fana brannstasjon Vestlandsarboristen datert 31.01.2022 Notat hensyn til tr\u00e6r og avb\u00f8tende tiltak i prosjektet Eik\u00e5sen, datert 25.01.2022 Notat eik ved Fana brannstasjon, datert 16.11.2020 Oppsummering av tiltak for eik, datert 01.10.2022 Tilstandsrapport- 2 eiketr\u00e6r i Sandbrekkevegen, uten dato Risikovurdering graving i rotsonen eik Sandbrekkevegen, uten dato Lengde og Tverrprofiler veg med tilbakemelding Bymilj\u00f8etaten datert 25.03.2019 Sandbrekkevegen_trafikkvurdering_innsnevring datert 15.12.2020 Skredfarevurdering, datert 05.07.2019 St\u00f8yrapport, datert 28.05.2019 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20568 Saksnummer PLAN-2022/20568 Side 16 av 16 "
}