{
  "dokument_id": "1cbe15b2-5bdb-5979-864f-62d02bad1f83",
  "doc_type": "case_attachment",
  "kommune": 4601,
  "tittel": "Budsjett 2025. Innspel fr\u00e5 eldrer\u00e5det",
  "url": "https://bergen.kommune.no/politikere-utvalg/api/fil/bk360/10112014/Budsjett-2025-Innspel-fra-eldreradet",
  "tekst": " Eldrer\u00e5det Til Intern korrespondanse Byr\u00e5det V\u00e5r referanse: 2024/00193-17 Saksbehandler: Ragnhild Hvoslef Kr\u00fcger Fra Dato: 22. mars 2024 Eldrer\u00e5det Budsjett 2025. Innspel fr\u00e5 eldrer\u00e5det Eldrer\u00e5det handsama saka i m\u00f8te 13. mars, sak 45/24 og vil gjerne sende f\u00f8lgende innspel til byr\u00e5dets arbeid med budsjett 2025. Eldrer\u00e5det har valt \u00e5 senda eit samla budsjettinnspel til byr\u00e5dsleiar og byr\u00e5dane, slik at alle kan sj\u00e5 dei ulike innspela v\u00e5re. Innspelet v\u00e5rt tek utgangspunkt i den politiske plattforma til byr\u00e5det. Om det er ynskjeleg, kan eldrer\u00e5det konkretisera n\u00e6rare det einskilde innspelet. R\u00e5det ser fram til ein slik eventuell dialog direkte med byr\u00e5det. Byr\u00e5dsleiar Aldersdiskriminering. Eldrer\u00e5det vil gjerne ha ei sak i bystyret om aldersdiskriminering i Bergen kommune. Eldrer\u00e5det har vurdert ulike d\u00f8me p\u00e5 alderdiskriminering i Bergen, til d\u00f8mes i tilknyting til arbeid og eldre, politiske verv og eldre, og sp\u00f8rsm\u00e5l som gjeld deltaking i kultur- og fritidstilbod (jf universell utforming). Eldrer\u00e5det gjer framlegg om at bystyret set ned eit utval som skal vurdera n\u00e6rare aldersdiskriminering i Bergen kommune. Vi viser til at det er 50 000 over 65 \u00e5r i Bergen. Rolla til eldrer\u00e5det. Medlemene kjem fr\u00e5 heile Bergen, og har s\u00e5leis ogs\u00e5 ei viktig demokratisk oppg\u00e5ve. For di ikkje noko tyder p\u00e5 at Bergen f\u00e5r ei bydelsreform, vil eldrer\u00e5det og dei andre r\u00e5da ha ein viktig tilleggsfunksjon i \u00e5 ivareta demokratiet i Bergen kommune. R\u00e5det ber om at byr\u00e5dsleiar vurderer denne saka i budsjettframlegget 2025, noko som naturleg vil innebera ei styrking av budsjettet til eldrer\u00e5det. Det same vil gjelda for dei andre medverknadsr\u00e5da. Beredskap. Byr\u00e5dsleiar har det overordna ansvaret for beredskapen i Bergen kommune. Eldrer\u00e5det ber om at dette vert tydeleggjort i budsjettet 2025, og at det vert sett av n\u00f8dvendige midlar til informasjon mm. Silotenking. All forvaltning kan vera prega av denne. Slik er det truleg ogs\u00e5 i Bergen kommune, mellom byr\u00e5dar og mellom etatar, slik ogs\u00e5 eldrer\u00e5det har erfart. Her har byr\u00e5dsleiar eit s\u00e6rleg ansvar for \u00e5 f\u00e5 bukt med slik tenking og praksis. Eldrer\u00e5det meiner at det kan liggja til rette for eit pr\u00f8veprosjekt om dette fenomenet, og det vil h\u00f8va godt ved starten av ein ny byr\u00e5dsperiode. Byr\u00e5d for finans Digitalisering. Styrkja oppl\u00e6ringa for eldre. Viktig med ei samordning av kommunale og frivillige tiltak, der byr\u00e5den kan spela ei viktig rolle, ogs\u00e5 budsjettmessig. Digitalt utanforskap. Den sterke veksten i talet p\u00e5 eldre gjer at byr\u00e5den har ei stor stor oppg\u00e5ve, ogs\u00e5 i h\u00f8ve til p\u00e5r\u00f8rande. Dette omr\u00e5det kan berre l\u00f8ysast i samarbeid med andre byr\u00e5dar. Ja til kontantar. Mange eldre meistrar ikkje digitale betalingsordningar. Det same gjeld banktenester, som i all hovudsak er digitale, jf her nedlegging av minibankar. Dette er d\u00f8me p\u00e5 aldersdiskriminering, som er i strid med Sentralbanklova og Finansavtalelova, som sl\u00e5r fast at sedlar og myntar er tvungne betalingsmiddel. Eldrer\u00e5det vil ogs\u00e5 peika p\u00e5 at styresmaktene har stort fokus p\u00e5 beredskapslager. For mange er det difor overraskande at kontantane er p\u00e5 veg ut. Eldrer\u00e5det meiner dette kan vera ein systemfeil, ikkje minst i krisetider. N\u00e5r digitale system eventuelt er nede, kan kontantar vera heilt n\u00f8dvendige. Tilfluktsrom i Bergen kommune. Det har ikkje tidlegare g\u00e5tt tydeleg fram kven av byr\u00e5dane som har dette ansvaret. Eldrer\u00e5det har spurt om tilfluktsrom utan \u00e5 f\u00e5 noko tilfredsstillande svar fr\u00e5 kommunen. I desse krisetider meiner vi det er naturleg at byr\u00e5den ser n\u00e6rare p\u00e5 saka, og kjem med n\u00f8dvendige budsjettforslag. Mange bergensarar etterlyser informasjon om og status og planar for tilfluktsromma i kommunen. Byr\u00e5d for barnehage og skule Eldrer\u00e5det har fleire forslag, og om \u00f8nskjeleg gjerne dr\u00f8fta dei n\u00e6rare med byr\u00e5den: Samarbeidstiltak barnehage og sjukeheim Samarbeidstiltak mellom skule og eldre, fagleg, kulturelt og sosialt Mange eldre har brei og relevant kompetanse innanfor dei to omr\u00e5da. Eldrer\u00e5det vil be om at det vert sett av midlar til pr\u00f8veprosjekt. Byr\u00e5d for barnevern, sosiale tenester og mangfald Byr\u00e5den har ansvaret for fleire omr\u00e5de som er aktuelle for eldre, til d\u00f8mes: Psykisk helse og rus Sosialboligar. Mangfald. NAV Somme eldre har utfordringar innanfor alle omr\u00e5da. Byr\u00e5den har i samarbeid med helsebyr\u00e5den eit felles ansvar for desse, og eldrer\u00e5det gjer framlegg om konkrete utviklingsprosjekt i budsjettet 2025. R\u00e5det er spesielt oppteke av boligsituasjonen for eldre, ogs\u00e5 i kontakt med arkitektar. Vi nemner ogs\u00e5 den nasjonale reforma Bu trygt heime, som vil stilla kommunen overfor heilt nye utfordringar, t.d. med omsyn til eldreomsorg i heimen. Eldrer\u00e5det vil ogs\u00e5 nemna NAV spesielt. NAV satsar p\u00e5 digitalisering, noko som gjer at mange eldre har problem med \u00e5 f\u00e5 kontakt. Eldrer\u00e5det ber om at byr\u00e5den i budsjettet 2025 fremjar n\u00f8dvendige tiltak. Byr\u00e5d for n\u00e6ring, kultur og idrett Byr\u00e5den har mange oppg\u00e5ver i h\u00f8ve til budsjettet 2025. Eldrer\u00e5det nemner nokre omr\u00e5de, der det b\u00f8r vera plass b\u00e5de for vidaref\u00f8ring av prosjekt, og nye: Fysisk aktivitet for eldre, uteomr\u00e5de, hall og symjebasseng. Eldrer\u00e5det vil peika p\u00e5 at alle typar fysisk aktivitet er helsef\u00f8rebyggjande, og vil kunna hjelpa p\u00e5 helsebudsjettet. Dette opnar for tett samarbeid mellom dei aktuelle byr\u00e5dane. G\u00e5fotball for personar med demens og bassengtrening for seniorar i Stemmemyren Eldrer\u00e5det vil gjerne informera n\u00e6rare om desse to prosjekta. R\u00e5det meiner byr\u00e5den b\u00f8r prioritera slike tiltak saman med andre treningsaktivitetar for eldre. Slike tiltak ligg godt til rette for samarbeid med helsebyr\u00e5den. Viktig \u00e5 engasjera eldre i kunst- og kulturtiltak, ikkje minst eldre menn Mange dugnadsgrupper aktiviserer eldre, spesielt menn, og eldrer\u00e5det meiner desse gruppene m\u00e5 f\u00e5 \u00f8konomisk st\u00f8tte. Mange eldre har sterk kompetanse innanfor kulturomr\u00e5det. Det same gjeld n\u00e6ring inkludert landbruk Eldre som enkeltvis eller organisert i grupper driver frivillig arbeid, m\u00e5 stimulerast og st\u00f8ttast. Arkiv, bibliotek og museum. Universell utforming med meir Nasjonalt senter i Bergen for immateriell kultur. Dette omr\u00e5det er av naturlege \u00e5rsaker interessant for eldrer\u00e5det, og vi har teke saka opp med kulturbyr\u00e5den i det tidlegare byr\u00e5det. R\u00e5det ved leiar har ogs\u00e5 teke saka opp i m\u00f8te med fylkesordf\u00f8raren og i samtale med leiaren i fylkeseldrer\u00e5det. Eldrer\u00e5det viser til p\u00e5g\u00e5ande prosess i kommunen, oppmodar til samarbeid med fylkeskommunen, og ber om at det vert sett av n\u00f8dvendige midlar i 2025. Byr\u00e5d for byutvikling Eldrer\u00e5det har behandla fleire saker i tilknyting til ansvarsomr\u00e5det til byr\u00e5den. Vi skal nemna nokre, som er aktuelle for budsjettet 2025: Byutvikling Stikkord er sp\u00f8rsm\u00e5l i tilknyting til bybane, som eldrer\u00e5det meiner burde vera l\u00f8yste gjennom breie forlik i bystyret. Eldrer\u00e5det ber om at byr\u00e5den bruker budsjettet 2025 til \u00e5 setja fart i arbeidet med bybana til \u00c5sane. Byggesaker Kommunen har store utfordringar n\u00e5r det gjeld boligar for eldre. Eldrer\u00e5det har peika p\u00e5 ulike samarbeidstiltak, t.d. med private utbyggjarar og Studentsamskipnaden. R\u00e5det vonar at budsjettet 2025 kan utgjera ei konkret og positiv endring, jf ogs\u00e5 reforma Bu trygt heime og Bergen seniorkonferanse 2024. N\u00e5r det spesielt gjeld privat boligutbygging, \u00f8nskjer eldrer\u00e5det n\u00e6rare informasjon, og at det vert lagt til rette for at r\u00e5det kan koma med innspel i prosessen. Offentlege planar Eldrer\u00e5det har ved mange h\u00f8ve peika p\u00e5 kor viktig det er at r\u00e5det vert med tidleg i planprosessane, prinsipielt f\u00f8r det er bestemt oppstart av eit prosjekt. Vi har vidare understreka at planane ofte er lite tilgjengelege for folk flest, til d\u00f8mes med omsyn til spr\u00e5kleg utforming. R\u00e5det vil foresl\u00e5 eit forenklings- og spr\u00e5kprosjekt i budsjettet 2025. Brannvesenet Brannar kan gjera stor skade og ta liv. Eldre er spesielt utsette. Eldrer\u00e5det vil be om at byr\u00e5den i samarbeid med brannsjefen i Bergen i budsjettet 2025 tek initiativ til eit prosjekt av typen \u00abBrannar i Bergen og eldre\u00bb. Parkering Der er viktig at det vert lagt til rette for sosialt samv\u00e6re for eldre, noko som ogs\u00e5 er helsefremjande. I mange tilfelle betyr det behov for tenleg parkering. Eldrer\u00e5det ber om at byr\u00e5den ser n\u00e6rare p\u00e5 dette behovet, og gjerne i samarbeid med helsebyr\u00e5den. R\u00e5det ser fram til konkrete tiltak i budsjettet 2025. Denne saka gjeld i h\u00f8g grad ogs\u00e5 personar med nedsett funksjonsevne. Byr\u00e5d for eldre, helse og omsorg P\u00e5 mange m\u00e5tar er denne byr\u00e5den den mest sentrale for arbeidet til eldrer\u00e5det. Og r\u00e5det har merka seg at dette samla omr\u00e5det er prioritert i den politiske plattforma til byr\u00e5det. Premissane for ansvarsomr\u00e5da for byr\u00e5den og for r\u00e5det er mykje dei same: Det er sterk vekst i talet p\u00e5 eldre, og ikkje minst mellom dei eldste eldre. Dette gjer ogs\u00e5 at talet p\u00e5 personar med demens aukar dramatisk. Eldrer\u00e5det har behandla ei lang rekkje saker som er knytte til ansvarsomr\u00e5det til helsebyr\u00e5den. R\u00e5det vil trekkja fram nokre overordna saker, som vi vonar byr\u00e5den finn plass til i budsjettframlegget for 2025. Nye sjukeheimsplassar og fleire omsorgsboligar. R\u00e5det vil peika p\u00e5 den gjennomsnittlege l\u00f8vinga til nye sjukeheimsplassar i dei 12 ASSS- kommunane i Noreg, der Bergen ligg 10 % under. Eldrer\u00e5det ber om at denne prosenten vert redusert til 5% i 2025. Vi meiner at ei slik prinsipiell sak ligg til rette for eit breitt politisk forlik i bystyret. Ern\u00e6ringssituasjonen for eldre kan ofte vera problematisk. Det gjeld b\u00e5de for dei som bur heime og dei som har institusjonsplass. Eldrer\u00e5det vil visa til tidlegare vedtak om kj\u00f8kken p\u00e5 sjukeheimar, der vi sterkt har understreka at det skal vera kj\u00f8kken p\u00e5 alle nye sjukeheimar. Stikkord vidare er behovet for fleire ern\u00e6ringsfysiologar og vidaref\u00f8ring av ordninga med matvertar (servicemedarbeidarar). Fleire tilsette og styrkt fagleg kompetanse. Heile stillingar, ikkje berre sjukepleiarar og helsefagarbeidarar, ogs\u00e5 andre yrkesgrupper, til d\u00f8mes legar, vernepleiarar, fysioterapeutar, ergoterapeutar, sosionomar, ern\u00e6ringsfysiologar og aktivit\u00f8rar i eldreomsorga (b\u00e5de institusjon og heime). N\u00e5r det gjeld behovet for aktivit\u00f8rar, har eldrer\u00e5det behandla saka p\u00e5 fleire m\u00f8te og vonar byr\u00e5den tek grep (jamf\u00f8r den politiske plattforma). Alternativ rekruttering til sektoren Til d\u00f8mes ordningar med utdanningsvikariat, tilsette fr\u00e5 andre yrke, til d\u00f8mes menn, og arbeidslause under kyndig oppl\u00e6ring. Styrking av demensomsorga B\u00e5de for dei som bur heime og dei p\u00e5 institusjon. Frivillige gjer i dag eit godt arbeid, og det same gjeld i h\u00f8g grad p\u00e5r\u00f8rande. Eldrer\u00e5det meiner at kommunen b\u00f8r prioritera dette samla omr\u00e5det, og vonar det vert gjort i budsjettframlegget 2025, ogs\u00e5 i etablering og utbygging av fleire sjukeheimsplassar. P\u00e5r\u00f8rande Eldrer\u00e5det vil spesielt nemna innsatsen til p\u00e5r\u00f8rande, som i h\u00f8g grad kjem kommunen til gode. Eldrer\u00e5det har f\u00e5tt sv\u00e6rt sterke innspel, der p\u00e5r\u00f8rande hevdar at dei ikkje finn fram i kommunen. Eldrer\u00e5det vil difor sterkt r\u00e5 til at kommunen etablerer ei kontaktteneste for p\u00e5r\u00f8rande, til d\u00f8mes i tilknyting til Innbyggjarservice. Ei slik teneste m\u00e5 ha n\u00f8dvendig fagleg kompetanse. R\u00e5det vonar at byr\u00e5den vil prioritera denne saka. R\u00e5det har tidlegare teke saka opp utan hell. Styrking av fastlegeordninga i Bergen. Eldrer\u00e5det har behandla saka p\u00e5 fleire m\u00f8te, og er ikkje n\u00f8gd med oppf\u00f8lginga i kommunen. Dette gjeld ikkje minst n\u00e5r fastlegen over natta kuttar i pasientlista, noko som spesielt rammar eldre og personar med nedsett funksjonsevne. R\u00e5det ber om at vi vert r\u00e5dspurde i denne saka, og forventar at vi vert trekte med i det vidare arbeidet, til d\u00f8mes i samband med 2025-budsjettet. Eldre og tannhelse. Eldrer\u00e5det har dr\u00f8fta saka inng\u00e5ande, som ogs\u00e5 var tema p\u00e5 Bergen seniorkonferanse 18. oktober 2023. R\u00e5det meiner det m\u00e5 vera ein systemfeil n\u00e5r fylkeskommunen har ansvaret for tennene og kommunen resten av kroppen. Dette har resultert i store problem for mange eldre, og vi vonar helsebyr\u00e5den og byr\u00e5dsleiar vil sj\u00e5 n\u00e6rare p\u00e5 saka. H\u00f8yrselshemma Tydeleggjera og styrkja tenesta for h\u00f8yrselhemma i Bergen kommune. Dette gjeld sv\u00e6rt mange, som opplever mangel p\u00e5 kommunalt ansvar. Samhandlingsreforma. Eldrer\u00e5det har erfart at reforma skaper store problem for mange pasientar og p\u00e5r\u00f8rande. S\u00e5 vidt r\u00e5det kan vurdera, er kommunen den \u00abtapande\u00bb parten i samhandlinga, mellom anna p\u00e5 grunn av mindre fagleg kompetanse enn i spesialisthelsetenesta. Vi ber byr\u00e5den ta opp saka i f\u00f8rebuinga av budsjettet for 2025. Eldrer\u00e5det vil gjerne delta (vedtak i eldrer\u00e5det 4. januar 2023) i det vidare arbeidet med samhandlinga mellom spesialist- og kommunehelsetenesta, til d\u00f8mes i ei arbeidsgruppe mellom Helse Bergen, Bergen kommune og eldrer\u00e5det, gjerne sett ned av Helsefelleskapet. Eldrer\u00e5det vurderer ogs\u00e5 \u00e5 ta initiativ til ei evaluering av samhandlinga mellom Helse Bergen og samarbeidande kommunar. Utvikling og forsking. Eldrer\u00e5det har teke initiativ til fleire prosjekt. Samarbeidspartar har vore og er: Universitetet i Bergen, H\u00f8gskulen p\u00e5 Vestlandet og Alrek helseklynge. R\u00e5det ber byr\u00e5den vurdera desse tiltaka i forhold til budsjettet 2025. Heimeomsorga Intern gjennomgang (evaluering) av tenestene innanfor heimeomsorga. Eldrer\u00e5det understrekar at dette er ei sv\u00e6rt aktuell sak for tida (jamf\u00f8r reforma Bu trygt heime), og r\u00e5r til at Bergen kommune gjennomf\u00f8rer ein slik gjennomgang (eventuelt ein forvaltningsrevisjon). Saka kan f\u00f8rebuast gjennom budsjettframlegget 2025. Eldrer\u00e5det viser til at det er viktig \u00e5 vera f\u00f8re var. Behov for d\u00f8gnope apotek i Bergen, til d\u00f8mes i tilknyting til den sentrale legevakta. Fleire brukargrupper kan f\u00e5 akutt behov for \u00e5 supplera viktige medisinar utanom opningstidene til apoteka. Eldrer\u00e5det viser til ordning i Oslo, der sjukehusapoteket ved legevakta p\u00e5 Aker i Oslo har d\u00f8gnope 00-24 heile \u00e5ret. I tillegg er Vitusapotek Jernbanetorget i Oslo d\u00f8gnope. F\u00f8rebygging av hoftebrot, Jamf\u00f8r reforma Bu trygt heime. Hoftebrota i Bergen kostar samfunnet store summar, og det er viktig med m\u00e5lretta f\u00f8rebygging. Eldrer\u00e5det ber difor om at byr\u00e5det prioriterer gratis trening med rehabiliteringstrenar for alle bergensarar over 65 \u00e5r. Med helsing Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}