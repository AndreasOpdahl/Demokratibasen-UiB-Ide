{
  "dokument_id": "dc9a1a54-da95-53db-aefe-5a82f0ccc1b8",
  "doc_type": "case_attachment",
  "kommune": 4601,
  "tittel": "Byr\u00e5dssak - Forslag til detaljregulering. Arealplan ID 66260000.Bergenhus, Gnr. 167, Bnr. 891, Skuteviksbodene",
  "url": "https://bergen.kommune.no/politikere-utvalg/api/fil/bk360/12401525/Byradssak-Forslag-til-detaljregulering-Arealplan-ID-66260000-Bergenhus-Gnr-167-Bnr-891-Skuteviksbodene",
  "tekst": " BYR\u00c5DET Byr\u00e5dssak /22 Saksframstilling V\u00e5r referanse: 2022/56663-4 Planforslag ID 66260000 Bergenhus, Gnr. 167, Bnr. 891, Skuteviksbodene. Avvises Hva saken gjelder: P\u00e5 vegne av Norges Milj\u00f8vernforbund (NMF) fremmer Stracon AS forslag til detaljregulering for et omr\u00e5de i Skuteviken i Bergenhus bydel til offentlig ettersyn og h\u00f8ring. Planforslagets hovedform\u00e5l er \u00e5 regulere et eksisterende kaianlegg (26m x 6m) med uthus, utliggere og b\u00f8lgebryter til et lovlig tiltak. Planomr\u00e5det omfatter ogs\u00e5 deler av Sj\u00f8gaten med tilh\u00f8rende vegareal og avkj\u00f8rsel til Skuteviksbodene 20-24. Saken har en lang forhistorie og g\u00e5r tilbake til 1999. Tiltaket ble etablert i 2006 og benyttes til NMF sine fart\u00f8y. Fig.1: Planomr\u00e5dets beliggenhet i Sandviken \u2013 Skuteviken, vist med stiplet ellipse p\u00e5 flyfoto 1 Historikken Sakens forhistorie er lang og gjengis her i korte trekk. For mer detaljert bekrivelse av historikken vises det til plan- og bygningsetatens fagnotat. Anlegget ble etablert i 2006. I 2007 ble tiltaket oms\u00f8kt og godkjent av plan- og bygningsetaten, men vedtaket ble p\u00e5klaget av naboen, Skuten sameie. Komite for milj\u00f8 og byutvikling (KMBY) tok klagen fra sameiet til f\u00f8lge, ga ikke dispensasjon fra plankravet og avslo s\u00f8knaden. NMF klaget p\u00e5 avslaget. Fylkesmannen behandlet klagen i 2009 og stadfestet kommunens vedtak. Deretter ble det gitt et p\u00e5legg om fjerning av tiltaket. Saken gikk deretter flere runder med s\u00f8knader, vedtak, klager og klagebehandlinger. Senest i 2015 fattet fylkesmannen vedtak der klagen fra Skuten sameie ble tatt til f\u00f8lge. Fylkesmannen viste til at vilk\u00e5rene for en dispensasjon ikke var oppfylt. I 2016 mottok plan- og bygningsetaten (PBE) en anmodning fra NMF om \u00e5 fremme en prinsippsak om oppstart av planarbeid for KMBY. KMBY vedtok i 2018 at oppstart av privat planinitiativ for Skuteviksbodene 20-24 tillates. Som f\u00f8lge av det ble oppstart av planarbeidet varslet og saksbehandlingen om tilbakef\u00f8ring og ev tvangsmulkt satt i bero frem til planforslaget er ferdigbehandlet. Overordnete planer og retningslinjer: Strategier Strategi for sj\u00f8fronten i Bergen sentrale deler ble vedtatt i 2021 og har som m\u00e5l \u00e5 legge rammer for en sammenhengende sj\u00f8promenade, tilgjengelig for allmennheten. I vedlegg til strategien \u00abForslag til tiltak i delomr\u00e5der\u00bb vises planomr\u00e5det innenfor delomr\u00e5de 2 \u00abSandviken\u00bb. Her skisseres det to mulige plasseringer for sj\u00f8promenaden ved Skuteviksbodene 20-24. Kulturminnestrategi for Bergen \u00abIdentitet med s\u00e6rpreg\u00bb ble vedtatt i juni 2019, mens del 2 og 3 (Kulturmilj\u00f8planen) ble vedtatt i desember 2021. Planomr\u00e5det inng\u00e5r i et unikt sj\u00f8bod- og kulturmilj\u00f8 i Skuteviken som har nasjonal interesse. Kommuneplaner KPA 2018 viser sj\u00f8areal utenfor bodene med form\u00e5l bruk og vern av vassdrag, mens sj\u00f8fronten er avsatt til byfortettingssone (BY). Planomr\u00e5det ligger innenfor hensynsoner for st\u00f8y, historisk sentrum og bestemmelsesomr\u00e5de #4 der \u00abbebyggelsens egenart og s\u00e6rpregede kulturmilj\u00f8 skal sikres og opprettholdes\u00bb. KDP Bergen Havn er vedtatt i 2012 og avsetter sj\u00f8arealet utenfor bodene til ferdsel og vannareal for almen flerbruk (VF): Det er retningslinjer knyttet til form\u00e5let. KDP Sandviken Fjellsiden Nord er vedtatt i 2001. Planomr\u00e5det ligger innenfor felt F Slaktehuset \u2013 Meyermarken. Det er satt krav om reguleringsplan for omr\u00e5det. Sj\u00f8arealet er vist med form\u00e5l bruk og vern av sj\u00f8 og vassdrag. Reguleringsplaner Reguleringsplan 60070000 \u00abSkuteviksbodene 20-24\u00bb ble vedtatt i 2013 og viser sj\u00f8omr\u00e5det innenfor planen som bruk og vern av vassdrag og ferdsel. Med ferdsel menes her alle typer av ferdsel p\u00e5 vann/sj\u00f8 tilknyttet offentlig og kommersiell virksomhet, nyttetrafikk og fritidstrafikk mm. P\u00e5g\u00e5ende plan: Reguleringsplan 65790000 for Bybanen fra sentrum til \u00c5sane, hovedsykkelrute Bradbenken- Munkebotntunnelen. Planomr\u00e5det overlapper med det aktuelle planomr\u00e5det for Skuteviksbodene. Forslag til reguleringsplan for bybane/hovedsykkelrute forventes lagt ut til offentlig ettersyn h\u00f8sten 2022. 2 Planprosess og medvirkning Oppstart av detaljreguleringsplan ble varslet den 27.10.2018 etter KMBY sitt vedtak om \u00e5 tillate oppstart. Det ble mottatt 7 h\u00f8ringsuttalelser og 2 private merknader. Innspillene gikk i hovedsak p\u00e5: - Nabohensyn - St\u00f8rrelse p\u00e5 kaianlegget - Hensyn til allmennheten: ferdsel til sj\u00f8s, eksisterende fort\u00f8yningsbolter, tilgjengelighet av sj\u00f8fronten m.m. - Trafikale hensyn: hovedsykkelrute, myke trafikanter, avkj\u00f8rsler, varelevering, parkering etc. Planarbeidet er ikke konsekvensutredingspliktig, jf forskrift om konsekvensutredninger. PBE har delegert myndighet til \u00e5 avgj\u00f8re om et privat planforslag skal legges ut til offentlig ettersyn eller ikke. I dette tilfelle velger PBE \u00e5 legge saken frem for politisk behandling og endelig avgj\u00f8relse grunnet sakens lange historikk og det prinsipielle ved den. Fig 2: Til venstre: forslag til plankart. Til h\u00f8yre illustrasjonsplan Fagetatens vurdering og anbefaling: PBE konkluderer etter en helhetsvurdering at planforslaget ikke kan legges ut til offentlig ettersyn. Planforslaget vurderes ikke \u00e5 v\u00e6re i tr\u00e5d med kommunen sine overordnete f\u00f8ringer for utvikling av omr\u00e5det og er i strid med gjeldende planer med tilh\u00f8rende bestemmelser / retningslinjer. PBE er tydelig p\u00e5 at disse hensyn m\u00e5 vektlegges h\u00f8yere enn forslagstillers \u00f8nske om kaiplass ved eiendommen. Det anbefales \u00e5 avvise planforslaget. Saksbehandlingen ang\u00e5ende tilbakef\u00f8ring b\u00f8r gjenopptas. PBE viser til form\u00e5lsparagrafen i KPA 2018. Den fastsetter at byens natur- og kulturlandskap, arkitektur, kulturminner og sammenhengende bl\u00e5gr\u00f8nne strukturer m\u00e5 ivaretas. Sj\u00f8bodmilj\u00f8et med tilh\u00f8rende sj\u00f8areal har sv\u00e6rt h\u00f8yt antikvarisk kulturminneverdi og PBE vurderer planforslaget til \u00e5 g\u00e5 ut over disse. Skuteviken med sine sj\u00f8boder er et omr\u00e5de av 3 nasjonal kulturminneinteresse. En nedbygging av sj\u00f8areal og den opprinnelige strukturen rundt bodene vil true kulturminneverdiene og svekke dem i stor grad. KPA 2018 viser sj\u00f8arealet foran bodene med form\u00e5l bruk og vern av sj\u00f8 og fastsetter i bestemmelsene \u00a7 32: inngrep og faste installasjoner tillates ikke. Ikke heller kommunedelplan (KDP) for Bergen Havn \u00e5pner opp for tiltak som planforslaget legger til rette for. KDP fastsetter: nye tiltak i sj\u00f8 som utbygging, sm\u00e5b\u00e5thavner, flytebrygger utvidelser av kai utover det som er vist p\u00e5 plankart tillates ikke. KDP viser videre til omr\u00e5dets verdi som kulturminne der ogs\u00e5 sj\u00f8arealene h\u00f8rer med og presiserer at disse ikke m\u00e5 privatiseres eller reduseres. KDP for Sandviken Nord fastsettes at kaiarealene skal vernes i hovedstruktur og form. Av KMBY sitt vedtak, sak 85/18, fremkommer det at tilpasning til sj\u00f8frontstrategien er et premiss for oppstart og at planinitiativet skal ikke komme i strid med m\u00e5lene for helheten i omr\u00e5det. Strategien er ikke juridisk bindende, men gir rammer og f\u00f8ringer for en \u00f8nsket utvikling langs sj\u00f8fronten fra Breiviken til Laksev\u00e5gneset. Etter PBE sin vurdering tar ikke planforslaget strategien sine anbefalinger inn over seg: Det legges ikke opp til en god lenke gjennom planomr\u00e5det som del av en st\u00f8rre sammenhengende sj\u00f8promenade. Figur 3: Utdrag fra Sj\u00f8frontstrategiens vedlegg \u00abForslag til tiltak i delomr\u00e5der\u00bb. Her: delomr\u00e5de 2 Sandviken Frie fasader mot sj\u00f8en, hoper med vannspeil p\u00e5 en eller flere sider har v\u00e6rt noen av sj\u00f8bodenes historiske s\u00e6rtrekk. PBE og Byantikvaren \u00f8nsket en l\u00f8sning der fortau langs Sj\u00f8gaten inng\u00e5r som del av sj\u00f8promenaden fremfor for \u00e5 legge lenken foran bebyggelsen mot sj\u00f8en. Denne l\u00f8sningen er skissert i strategien som alternativ til forbindelse foran sj\u00f8bodene og beskrives her som fulgt: \u00abForbindelsen vurderes som viktig for sammenhengen langs sj\u00f8fronten uavhengig av om ny lenke i forkant av bebyggelsen etableres\u00bb og \u00abTiltak for \u00f8kt standard b\u00f8r derfor prioriteres her\u00bb. PBE p\u00e5peker at tras\u00e9en langs Sj\u00f8gaten m\u00e5 ha gode kvaliteter og v\u00e6re inviterende og attraktiv. Dette forutsetter at en rydder opp i parkeringssituasjonen, stenger avkj\u00f8rselen foran Ludeboden og etablerer innslag av vegetasjon. 4 Trafikale forhold og parkering PBE er tydelig p\u00e5 at hverken parkerings- eller avkj\u00f8rselssituasjonen er l\u00f8st. Fig 4: t.v.: Gjeldende reguleringsplaner viser avkj\u00f8rsler i s\u00f8r og nord - ikke foran Ludeboden (r\u00f8dt X). t.h.: Forslag til plankart med avkj\u00f8rselspil foran Ludeboden (i gr\u00f8nn stiplet firkant ) Planomr\u00e5det har to avkj\u00f8rsler jf gjeldende planer: en i s\u00f8r og en i nord (mellom Ludeboden og Slakthustomten). Det er vesentlig for trafikksikkerheten at eksisterende avkj\u00f8rsel foran Ludeboden stenges og at dermed konfliktpunkt med myke trafikanter reduseres. Avkj\u00f8rselen er forutsatt stengt b\u00e5de i gjeldene reguleringsplan for Skuteviksbodene 20-24 (fig 4, til venstre) og i p\u00e5g\u00e5ende planarbeid for bybane og hovedsykkelrute. Forslag til plankart regulerer likevel avkj\u00f8rsel foran Ludeboden med avkj\u00f8rselspil (fig 4 til h\u00f8yre). Ellers er utforming av gang- og sykkelanlegg i tr\u00e5d med de l\u00f8sninger som legges til grunn for p\u00e5g\u00e5ende planarbeid for bybane og hovedsykkelrute. Parkeringsdekningen vurderes til ikke \u00e5 v\u00e6re i tr\u00e5d med \u00a717 i KPA 2018 og strider mot KPS sitt m\u00e5l om g\u00e5byen. Felt B/K1-2 disponerer 30 bilparkeringsplasser og felt KBA (Ludeboden) ingen jf gjeldende reguleringsplan. PBE p\u00e5peker at planforslagets plandokumenter ikke samsvarer og parkeringsl\u00f8sningen er ikke avklart. Planbeskrivelsen og illustrasjonsplanen g\u00e5r ut fra 16 plasser for KBA og 14 for B/K1-2. Forslag til planbestemmelser sier 21 plasser for B/K1-2 og ingen for Ludeboden. NMF har lagt til grunn at arealet mellom Ludeboden og Sj\u00f8gaten (gnr.168, bnr.320) kan benyttes til form\u00e5l parkering. Denne eiendommen er i henhold til kommunens kart og matrikkelopplysninger kommunal grunn. PBE anbefaler ikke at den benyttes til parkering. PBE godkjente tilbake i 2005 18 hybler i Ludeboden. Grunnet arealknapphet m\u00e5tte parkeringen l\u00f8ses utenfor eiendommen og krav til uteareal ble lempet. PBE er tydelig p\u00e5 at ogs\u00e5 andre relevante krav f.eks. uteareal m\u00e5 l\u00f8ses dersom etablering av parkeringsplasser for KBA vurderes. Omfang og bruk av kaianlegget PBE viser til Statsforvalterens tilbakemelding til oppstart. Statsforvalteren stilte seg kritisk til omfang av anlegget og etablering av b\u00e5tplasser utover behovet som er skissert. Det vi si flytebrygge for \u00e5 betjene MS Milj\u00f8dronningen. Jf forslagstillers notat har behovet endret seg siden 2006: MS Milj\u00f8dronningen er lagt ut for salg og i dag brukes det to mindre fart\u00f8y til NMF sin drift. Plankartet viser likevel et stort areal avsatt til Fig 5: Sj\u00f8front v/Skuteviksbodene - illustrasjon hentet VHS (havneomr\u00e5de i sj\u00f8) og forslagstiller har fra planbeskrivelsen. ikke \u00f8nsket \u00e5 redusere antall b\u00e5tplasser. 5 Etter PBE sin vurdering fremst\u00e5r anlegget slik det brukes i dag som sm\u00e5b\u00e5thavn. PBE anser anlegget til ikke \u00e5 v\u00e6re et egnet sted for anl\u00f8p for et offentlig b\u00e5ttilbud som f.eks Beffen. Dette blant annet fordi trygg landgang fra kaien til Ludeboden/Sj\u00f8gaten ikke er sikret og kravene til universell utforming ikke er innfridd. Mangler: PBE viser til at det fortsatt er usikkerhet knyttet til eiendomsgrenser til land og i sj\u00f8. I forbindelse med tidligere komitevedtak (sak 164-08) og planbehandling av gjeldende reguleringsplan (2013) ble det p\u00e5pekt at tiltaket sannsynligvis ville krenke de private eiendomsgrensene utover i sj\u00f8en og at dette b\u00f8r avklares. Bruk av areal p\u00e5 land der som forslagstiller \u00f8nsker \u00e5 disponere som parkeringsareal, men ikke er hjemmelshaver til, b\u00f8r avklares f\u00f8r man eventuell g\u00e5r videre med saken. Innsendt planmateriell har vesentlige mangler. Siden PBE ikke anbefaler at planforslaget legges ut til offentlig ettersyn \u00f8nsket man ikke \u00e5 p\u00e5legge forslagstiller \u00e5 oppdatere materialet. \u00d8konomiske konsekvenser: Planforslaget er en privat detaljreguleringsplan, og medf\u00f8rer derfor ikke \u00f8konomiske og administrative konsekvenser for Bergen kommune. Byr\u00e5dets vurderinger: Bystyret har i senere tid vedtatt strategier b\u00e5de for sj\u00f8fronten og for kulturminner i Bergen som setter viktige f\u00f8ringer og rammer for en \u00f8nsket utvikling av byen og omr\u00e5det der planomr\u00e5det h\u00f8rer inn under. Ett hovedm\u00e5l av sj\u00f8frontstrategien er \u00e5 \u00f8ke tilgjengeligheten av sj\u00f8fronten og \u00e5 skape en mest mulig sammenhengende sj\u00f8promenade. Kulturminnestrategien har som et overordnet m\u00e5l \u00e5 styrke Bergens s\u00e6rpreg og identitet og gi tidsdybde til omr\u00e5der. Det er forankret i KPA 2018 at historisk bystruktur b\u00e5de p\u00e5 land og sj\u00f8 skal sikres og opprettholdes. Jf KPA 2018 ligger planomr\u00e5det i hensynssone \u00abhistorisk sentrum\u00bb og beskrives som et helhetlig kulturmilj\u00f8 med identitetsb\u00e6rende elementer og karaktertrekk som er typisk for det historiske Bergen. Byr\u00e5det har merket seg at sj\u00f8bodmilj\u00f8et i Skuteviken med sj\u00f8front og tilh\u00f8rende sj\u00f8areal er unik, av s\u00e6rdeles stor antikvarisk verdi og av nasjonal interesse. Byr\u00e5det er opptatt av at viktige verdier for samfunnet som strategiene er ment \u00e5 ivareta f\u00f8lges opp p\u00e5 en god m\u00e5te. Planforslaget, slik det foreligger, lever ikke opp til det. Etter byr\u00e5dets vurdering er anlegget med b\u00f8lgebryter, kai, utliggere, og uthus sv\u00e6rt omfattende. Det virker fremmed i og privatiserende for omr\u00e5det og er ikke forenelig med de sv\u00e6rt h\u00f8ye antikvariske verdiene som dette unike sj\u00f8bodmilj\u00f8et i Skuteviken har. Dersom man \u00f8nsker \u00e5 g\u00e5 videre med planarbeidet b\u00f8r anlegget reduseres betydelig i omfang. Byr\u00e5det er enig i PBE sine vurderinger at det er vesentlig at planforslaget legger til rette for en god og attraktiv lenke mellom promenaden langs sj\u00f8en nord for planomr\u00e5det og tras\u00e9en langs Sj\u00f8gaten gjennom planomr\u00e5det for \u00e5 oppn\u00e5 m\u00e5lene i sj\u00f8frontstrategien. (fig 3). Byr\u00e5det p\u00e5peker at illustrasjonsplanen viser parkering med rygging ut i gangtras\u00e9en (fig 6 p\u00e5f\u00f8rt gr\u00f8nn stiplet linje) som ikke bygger opp under det. Byr\u00e5det anbefaler ogs\u00e5 at eiendomsforhold avklares og \u00f8nsker ikke at kommunal grunn (168 /320, fig 6 p\u00e5f\u00f8rt bl\u00e5 sirkel) brukes til parkering. Figur 6. Utdrag illustrasjonsplan (p\u00e5f\u00f8rt gr\u00f8nn stiplet linje som indikerer lenke i sj\u00f8promenade og bl\u00e5 sirkel for kommunal grunn 6 Byr\u00e5det slutter seg til PBE sin vurdering: Det kan ikke reguleres inn avkj\u00f8rsel foran Ludeboden, det m\u00e5 ryddes opp i parkeringssituasjonen og gangtras\u00e9en m\u00e5 utformes med h\u00f8y kvalitet og tilstrekkelig areal for beplantning /tr\u00e6r. Dette er viktig for \u00e5 oppn\u00e5 kommunens m\u00e5l om g\u00e5byen. Planforslagets illustrasjoner gjenspeiler ikke Bergen kommunes klimam\u00e5l med tanke p\u00e5 parkeringsl\u00f8sninger. Byr\u00e5det kan ikke se at dette er godt nok utredet eller l\u00f8st. Det er viktig \u00e5 tilrettelegge for attraktive sykkelfasiliteter og sykkelparkering, bildeling og redusert bilparkering. Planomr\u00e5det har en meget sentral beliggenhet med fremtidig bybane og hovedsykkelrute like ved. Byr\u00e5det har forst\u00e5else for NMF sitt \u00f8nske om b\u00e5tplass i forbindelse med drift av sin virksomhet, men slik planforslaget foreligger i dag, kan byr\u00e5det ikke anbefale \u00e5 legge det ut til offentlig ettersyn. Dersom planarbeidet \u00f8nskes videref\u00f8rt, m\u00e5 innspill som fremkommer under byr\u00e5dets vurdering innarbeides i planforslaget f\u00f8r det kan legges ut til offentlig ettersyn. Vedtakskompetanse: Beslutning om ikke \u00e5 fremme forslag til privat reguleringsplan etter plan- og bygningsloven \u00a7 12-11 er i utgangspunktet delegert til plan- og bygningsetaten n\u00e5r planforslaget ikke er i tr\u00e5d med KPA. P\u00e5 grunn av at det aktuelle planforslaget er startet opp som f\u00f8lge av vedtak i KMBY (i m\u00f8tet den12.4.2018, sak 85/18), l\u00f8ftes saken til avgj\u00f8relse i UMBY. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: I medhold av plan- og bygningslovens \u00a7 12-12, jf 12-11 avvises f\u00f8lgende forslag til detaljregulering: a. Bergenhus. Gnr 167, bnr. 891. Skuteviksbodene. Arealplan-ID 66260000, vist p\u00e5 plankart, sist datert 25.02.2022. b. Tilh\u00f8rende reguleringsbestemmelser, sist datert 25.02.2022. Dato: 11. august 2022 Roger Valhammer Thor Haakon Bakke Byr\u00e5dsleder Byr\u00e5d for klima, milj\u00f8 og byutvikling Dokumentet er godkjent elektronisk. Vedlegg: Fagnotat, datert 20.05.2022 Plankart, datert 25.02.2022 Planbestemmelser, datert 25.02.2022 Planbeskrivelse, datert 25.02.2022 Merknadsskjema fra oppstart, datert 25.02.2021 Illustrasjonsplan, datert 25.02.2022 Snitt og oppriss, datert 20.04.2020 Snitt og oppriss kaianlegg, datert 07.05.1999 og 13.02.2006 ROS analyse, datert 25.02.2022 Avklaringer vedr\u00f8rende behov for VA rammeplan, datert 23.09.2019 Fotomontasje, datert 22.02.2022 Notat bruk av kaianlegg Uttale vurdering av Byantikvarens presisering, datert 02.03.2012 Uttale Stiftelsen Bergen Sj\u00f8fartsmuseum, datert 18.06.2018 Kj\u00f8psavtale gnr 167/ bnr 320, datert 26.1.2000 Oppankringsrapport, datert 02.01. 2007 Arealtabell 7 "
}