{
  "dokument_id": "16f57d81-7682-58a3-b5a0-7a2ce5cb2e35",
  "doc_type": "case_attachment",
  "kommune": 4601,
  "tittel": "Stadfesting gnr 206 bnr 114 klagesak",
  "url": "https://bergen.kommune.no/politikere-utvalg/api/fil/bk360/10496747/Stadfesting-gnr-206-bnr-114-klagesak",
  "tekst": " V\u00e5r dato: V\u00e5r ref: 07.05.2024 2024/2361 Deres dato: Deres ref: Ove Liland 24.09.2023 Timh\u00f8yen 3 5135 Flaktveit Saksbehandler, innvalgstelefon Hilde \u00d8ye, 5557 2130 Bergen kommune, gbnr. 206/114, Timh\u00f8yen. Klage p\u00e5 tillatelse til nybygg av bolig. Vi viser til Bergen kommunes oversendelse av klagesaken i brev datert 07.02.2024. Vedtak Statsforvalteren stadfester Bergen kommunes vedtak datert 11.09.2023, referanse BYGG- 2023/13451-12. Sakens bakgrunn Bergen kommune innvilget tiltakshavers s\u00f8knad om tillatelse til rivning av eksisterende garasjebygg p\u00e5 116 m2 BRA og oppf\u00f8ring av vertikaldelt tomannsbolig med uteoppholdsareal og parkering p\u00e5 317,6 m2 BRA. Vedtaket er datert 11.09.2023. Bergen kommune er av den oppfatning at vilk\u00e5rene for \u00e5 dispensere fra KPA pkt. 3.1 om plankrav, arealform\u00e5let industri i reguleringsplanen og byggegrense mot vei er oppfylt, jf. pbl. \u00a7 19-2. Dere har som naboer p\u00e5 eiendom gbnr. 206/13 p\u00e5klaget vedtaket i brev datert 24.09.2023. I klagen gis det blant annet uttrykk for at b\u00e5de deres og andre naboers merknader til s\u00f8knaden ikke er tilstrekkelig tatt hensyn til i kommunens behandling. Det vises til klagen i sin helhet. Dere har i nabomerknader til bygges\u00f8knaden gitt uttrykk for at altanene vil gi innsyn mot deres hage. Bygget vil ogs\u00e5 ta utsikt mot \u00f8vrige hus og fjellomr\u00e5de. Videre bryter bygget med \u00f8vrige hus i Timh\u00f8yen. Kj\u00f8re- og gangtrafikk vil i vesentlig grad p\u00e5virkes negativt av huset og dets beboere. Det har ogs\u00e5 kommet inn nabomerknader til bygges\u00f8knaden fra Borettslaget Flaktveit Terrasse. Her trekkes det blant annet frem at tiltaket vil medf\u00f8re \u00f8kt trafikk og \u00f8kt fare for trafikkulykker. Videre har de tilgrensede eiendommene ervervet sine eiendommer i den tro at eiendommen ikke ville bli fortettet med nybygg, da den er regulert til industriomr\u00e5de. Form\u00e5let det s\u00f8kes dispensasjon fra avviker stort fra dagens reguleringsform\u00e5l. Det vises ogs\u00e5 til at tiltaket burde inng\u00e5 i en planprosess slik at alle konsekvenser av tiltaket blir kartlagt. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/9 Naboene p\u00e5 eiendom gbnr. 206/16 har ogs\u00e5 inngitt nabomerknader. Det vises til at veien ikke er beregnet for \u00f8kt trafikkmengde. Videre brukes den oms\u00f8kte eiendommen som m\u00f8teplass for biler. Dersom tiltaket gjennomf\u00f8res m\u00e5 private omr\u00e5der benyttes som m\u00f8teplass. Videre vil tiltaket f\u00f8re til at det blir mindre oversiktlig ved gjennomgangstrafikk av barn. Klagen ble behandlet av Utvalg for milj\u00f8 og byutvikling i m\u00f8te 18.01.2024, sak 32/241. Klagen ble ikke tatt til f\u00f8lge. Saken er derfor sendt til Statsforvalteren for endelig klagebehandling. Dere sendte tilleggsopplysninger til Statsforvalteren den 20.02.2024, hvor det blant annet uttrykkes at tiltaket vil medf\u00f8re \u00f8kt fortetting, som vil frata omr\u00e5det naturlige uteoppholdsrom. Det vises ogs\u00e5 til at kulturmilj\u00f8planen for \u00c5sane i Bergen taler mot ytterligere fortetting i omr\u00e5det. Regelverk Statsforvalterens myndighet som klageinstans Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Plansituasjon Eiendommen ligger i et omr\u00e5de som i kommuneplanens arealdel (KPA2018) for Bergen kommune, vedtatt i Bystyret 19.06.2019, viser eiendommen som sentrumsform\u00e5l byfortettingssone BY. 1 Se ogs\u00e5 byr\u00e5dets behandling av saken 21.12.2023, sak 438/23 og fagnotat datert 06.11.2023. Side: 3/9 Eiendommen omfattes ogs\u00e5 av reguleringsplan ID 4290000, Flaktveit Felt III og IV, ikrafttredelsesdato 05.06.1978. Her er eiendommen regulert til byggeomr\u00e5de industri. Virkningen av feil ved behandlingsm\u00e5ten Det f\u00f8lger av forvaltningsloven (fvl.) \u00a7 41 at dersom reglene om behandlingsm\u00e5ten i loven ikke er overholdt ved behandlingen av en sak som gjelder enkeltvedtak, er vedtaket likevel gyldig n\u00e5r det er \u00abgrunn til \u00e5 regne med at feilen ikke kan ha virket bestemmende p\u00e5 vedtakets innhold\u00bb. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. De to vurderingene er selvstendige vilk\u00e5r, som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.2 Dersom begge vilk\u00e5rene er oppfylt, m\u00e5 kommunen gj\u00f8re en vurdering av om det skal innvilges dispensasjon, jf. ordet \u00abkan\u00bb i \u00a7 19-2 f\u00f8rste avsnitt. Det er f\u00f8lgelig ingen som har krav p\u00e5 \u00e5 f\u00e5 dispensasjon.3 Statsforvalterens vurdering Vi vurderer saken som godt nok opplyst, det er klaget til rett tid, og vilk\u00e5rene for \u00e5 behandle klagen er oppfylt. Anf\u00f8rt saksbehandlingsfeil Fagetaten har vurdert anf\u00f8rselen om saksbehandlingsfeil, her anf\u00f8rt manglende vurderinger av innsendt merknad, i sitt fagnotat datert 06.11.2023. Fagetaten har vist til at en merknad fra dere datert 26.02.2023 ikke inngikk i den f\u00f8rste vurderingen, som f\u00f8lge av at merknaden ikke var innsendt til fagetaten. Fagetaten vurderer at merknaden ikke inneholder noen nye opplysninger som ikke var kjent for bygningsmyndigheten p\u00e5 vedtakstidspunktet. Dere hadde blant annet ogs\u00e5 sendt inn en annen merknad som inngikk i vurderingsgrunnlaget. Vi er derfor enige med fagetaten i at dere har f\u00e5tt ivaretatt deres interesser gjennom saksbehandlingen, og at forholdet ikke utgj\u00f8r en saksbehandlingsfeil. Videre er det uansett \u00abgrunn til \u00e5 regne med at feilen ikke kan ha virket bestemmende p\u00e5 vedtakets innhold\u00bb, jf. fvl. \u00a7 41. Vi er heller ikke av den oppfatning at det er andre forhold ved kommunens behandling av saken som utgj\u00f8r en saksbehandlingsfeil. Dere har ogs\u00e5 vist til at kommunen ikke har vurdert alle deres henvisninger, og viser i den forbindelse blant annet til granneloven og plan- og bygningsloven \u00a7 29-2. Vi bemerker i den forbindelse at dersom ikke annet f\u00f8lger av plan- og bygningsloven, skal ikke bygningsmyndighetene ta stilling til privatrettslige forhold ved behandling av s\u00f8knad om tillatelse, se pbl. \u00a7 21-6 f\u00f8rste avsnitt. Videre har kommunen i rammetillatelsen vurdert at pbl. \u00a7 29-2 om visuelle kvaliteter er tilstrekkelig ivaretatt for det oms\u00f8kte tiltaket. Vi har ikke merknader til dette. 2 Ot.prp. nr. 32 (2007-2008) s. 242. 3 Se Prop. 169 L (2020-2021) s. 25. Side: 4/9 Veirett Dere har anf\u00f8rt at eiendommen ikke har veirett. Det fremg\u00e5r av pbl. \u00a7 27-4 f\u00f8rste avsnitt at f\u00f8r oppf\u00f8ring av bygning blir godkjent, skal byggetomta enten v\u00e6re sikret lovlig atkomst til veg som er \u00e5pen for alminnelig ferdsel eller ved tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende. Fagetaten har lagt til grunn at eneste mulige tilkomstvei for eiendommen er over den private veien Timh\u00f8yen p\u00e5 gbnr. 206/101. Tiltakshaver har ved hjelp av Stiegler Advokatfirma fremlagt et grunnbokblad fra opprinnelig fraskilt eiendom som viser at eiendommen har veirett over den private veien. Statsforvalteren er derfor enige med kommunen i at den oms\u00f8kte eiendommen med dette er sikret lovlig atkomst til vei. Byggverkets plassering Dere har i nabomerknadene til bygges\u00f8knaden gitt uttrykk for at altanene vil gi innsyn mot deres hage og at bygget vil ta utsikt mot \u00f8vrige hus og fjellomr\u00e5de. Etter pbl. \u00a7 29-4 f\u00f8rste avsnitt skal \u00ab[b]yggverkets plassering, herunder h\u00f8ydeplassering, og byggverkets h\u00f8yde [...] godkjennes av kommunen\u00bb. Bestemmelsen inneb\u00e6rer at kommunen m\u00e5 foreta en konkret vurdering av tiltakets plassering, h\u00f8ydeplassering og h\u00f8yde ut fra forholdene p\u00e5 stedet. I denne vurderingen skal ulike hensyn inng\u00e5, herunder \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Bestemmelsen skal ivareta hensynet til naboer og omkringliggende milj\u00f8. I rundskriv fra Kommunal- og moderniseringsdepartementet H-8/15 side 8 fremg\u00e5r f\u00f8lgende om hvordan bestemmelsen skal forst\u00e5s: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f.eks. naboeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \"kan\"- skj\u00f8nnet etter plan- og bygningsloven \u00a7 29-4 f\u00f8rste ledd (fritt skj\u00f8nn). I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk.\u00bb Sp\u00f8rsm\u00e5let om det er avgj\u00f8rende grunner mot \u00e5 godkjenne tiltakshaver sitt \u00f8nske m\u00e5 avgj\u00f8res ut fra en skj\u00f8nnsmessig vurdering der en rekke hensyn vil v\u00e6re relevante. Hensyn som kan vektlegges vil blant annet v\u00e6re utsikts- og lysforhold, hensyn til naboer og omkringliggende milj\u00f8 og brannsikring. Sivilombudet har lagt til grunn at naboulempene m\u00e5 v\u00e6re kvalifiserte f\u00f8r bygningsmyndighetene kan gripe inn mot tiltakshavers \u00f8nske, jf. \u00e5rsmelding 1987 s. 172. Vurderingstemaet etter pbl. \u00a7 29-4 blir om de naboulempene som gj\u00f8res gjeldende g\u00e5r ut over det som m\u00e5 t\u00e5les i det aktuelle omr\u00e5det. Kommunens vurdering er at tiltaket passer til omgivelsene n\u00e5r det kommer til bebyggelsestype. Videre vurderer kommunen at naboulempene ikke vil v\u00e6re uforholdsmessig store for n\u00e6rmeste tilgrensede naboer. Kommunen gir uttrykk for at de ser at naboene i hovedsak ikke ville forventet boligutbygging p\u00e5 eiendommen grunnet reguleringsform\u00e5let, men at industri ogs\u00e5 er et form\u00e5l som ofte medf\u00f8rer naboulemper, s\u00e6rlig p\u00e5 mindre eiendommer i tettbebygde str\u00f8k. Side: 5/9 Statsforvalteren har ikke vesentlige merknader til kommunens vurdering, men vil komme med noen kommentarer. Vi vil f\u00f8rst vise til at kommuneplanens arealdel viser den aktuelle eiendommen som byfortettingssone og at eiendommen er avsatt til bebyggelse. Som nevnt fremg\u00e5r det ogs\u00e5 av det ovennevnte rundskrivet at det i praksis skal mye til for at naboer i tettbebygde str\u00f8k blir h\u00f8rt med klage over tap av utsikt, da dette er forhold som vil v\u00e6re p\u00e5regnelig, s\u00e6rlig i forbindelse med kommunal fortettingspolitikk. Etter v\u00e5r vurdering m\u00e5 det samme ogs\u00e5 gjelde for ulemper i forbindelse med noe \u00f8kt innsyn. Vi har forst\u00e5else for at dere blir p\u00e5virket av tiltaket, og at dere vil f\u00e5 noen ulemper som f\u00f8lge av det. Etter en samlet vurdering er vi likevel enige med kommunen i at ulempene ligger innenfor det som m\u00e5 t\u00e5les i et boligomr\u00e5de. Etter dette er vi av den oppfatning at tiltaket kan godkjennes etter pbl. \u00a7 29-4. Dispensasjon fra plankrav Det er ikke omtvistet at plankravet i KPA \u00a7 3.1 er aktualisert, og at tiltaket krever dispensasjon, jf. pbl. \u00a7 19-2. N\u00e5r noen s\u00f8ker om \u00e5 utf\u00f8re et tiltak i strid med det som f\u00f8lger av lov- og plangrunnlag, er utgangspunktet at s\u00f8knaden skal avsl\u00e5s, med mindre de rettslige vilk\u00e5rene for \u00e5 dispensere er oppfylt, og kommunen etter en konkret vurdering finner \u00e5 kunne innvilge slik dispensasjon. F\u00f8rste sp\u00f8rsm\u00e5l i dispensasjonsvurderingen er om hensynene bak plankravet vil bli \u00abvesentlig tilsidesatt\u00bb ved en dispensasjon, jf. \u00a7 19-2. Hensynene bak plankravet er \u00e5 sikre en bred, helhetlig og grundig vurdering av arealbruken innenfor et bestemt omr\u00e5de. Planprosessen skal sikre at offentlige myndigheter, grunneiere og andre ber\u00f8rte f\u00e5r mulighet til \u00e5 fremme sine interesser frem mot reguleringsvedtaket. Plankravet skal ogs\u00e5 sikre at overordnede forhold som infrastruktur og gr\u00f8ntomr\u00e5der er sikret f\u00f8r utbygging tillates, se bl.a. kommunens veileder \u00abPlankrav i kommuneplanen KPA2018\u00bb side 6. Kommunen har vist til at omr\u00e5det er \u00e5 anse som ferdig utbygd, og at det dermed ikke er behov for en overordnet vurdering av utbygging og infrastruktur i omr\u00e5det i denne saken. Statsforvalteren er enig i at de ovennevnte hensynene ikke gj\u00f8r seg gjeldende med like stor tyngde i omr\u00e5der som er fullt utbygde, der infrastrukturen gjerne er etablert, og det ikke er behov for en overordnet avklaring. Dette er en av grunnene til at det ikke eksisterer noe generelt, lovfestet krav om reguleringsplan i byggeomr\u00e5der.4 Statsforvalteren viser likevel til at det f\u00f8lger av sivilombudspraksis5 at dette er momenter som isolert sett tilsier at hensynet bak plankravet ikke vil bli vesentlig satt til side. Videre g\u00e5r det frem av sivilombudets praksis at disse momentene kan gj\u00f8re seg gjeldende for tilsvarende tiltak i \u00aballe uregulerte, etablerte og utbygde boligomr\u00e5der [...] der infrastruktur som veier, gang- og sykkelstier, vann og avl\u00f8p osv. allerede er etablert\u00bb, og at dette derfor bare kan tillegges begrenset vekt. Sp\u00f8rsm\u00e5let i saken er f\u00f8rst og fremst om en reguleringsplan vil kunne avklare noe som ikke allerede er avklart, og om en reguleringsplan vil gi et bedre avgj\u00f8relsesgrunnlag enn en dispensasjon. 4Se blant annet SOM-2021-894. 5Sivilombudet i sak 2019/4292 Dispensasjon fra krav om reguleringsplan \u2012 riving av eksisterende bolig, deling av eiendom og oppf\u00f8ring av to nye boliger med carporter - Sivilombudet Side: 6/9 Tiltaket utl\u00f8ser krav om flere dispensasjoner, som isolert sett taler mot en dispensasjon. Det ovennevnte m\u00e5 likevel ses i lys av at det er gjort grundige unders\u00f8kelser i omr\u00e5det i forbindelse med bygges\u00f8knaden. Vi viser til at det blant annet er foretatt en stedsanalyse som gir en overordnet avklaring av sammenhengen mellom boligene og omgivelsene. Videre har Bymilj\u00f8etaten p\u00e5 visse betingelser gitt en positiv uttalelse til endring av avkj\u00f8rsel og dispensasjon fra byggegrensen mot veg. VA-anlegg er ogs\u00e5 avklart med Bergen Vann. Videre er ogs\u00e5 omr\u00e5det allerede n\u00e6rmere detaljregulert i gjeldende reguleringsplan. I lys av de ovennevnte forholdene, og at omr\u00e5det synes \u00e5 v\u00e6re fullt utbygd, kan vi ikke se at det foreligger forhold som ikke allerede er avklart og som en reguleringsplan vil gi bedre avgj\u00f8relsesgrunnlag for enn en dispensasjon. En dispensasjon vil etter v\u00e5r vurdering ikke n\u00f8dvendiggj\u00f8re ny infrastruktur eller \u00f8kt behov for lekeplass, barnehager, skoler eller lignende. En dispensasjon \u00e5pner heller ikke for utnytting av eiendommen som skiller seg fra de andre eiendommene i omr\u00e5det, og passer inn i utbyggingsm\u00f8nsteret. Etter dette er vi kommet til at det ikke er viktige tema som ikke er avklart eller planlagt for omr\u00e5det, og som Bergen kommune heller ikke har vurdert i dette vedtaket. Vi vurderer derfor at hensynene bak plankravet ikke blir \u00abvesentlig tilsidesatt\u00bb ved en dispensasjon. Videre m\u00e5 det v\u00e6re \u00abklart st\u00f8rre\u00bb fordeler enn ulemper ved \u00e5 gi dispensasjon fra plankravet. B\u00e5de fordeler og ulemper m\u00e5 vurderes ut fra generelle planfaglige areal- og ressursdisponeringshensyn. Personlige og menneskelige hensyn er som hovedregel ikke relevante i vurderingen.6 Dette kommer av at arealbruk blir fastlagt og bygninger oppf\u00f8rt i et langtidsperspektiv, mens eierforholdene p\u00e5 stedet ofte vil v\u00e6re skiftende. Fordelene ved \u00e5 gi dispensasjon fra plankravet vil f\u00f8rst og fremst v\u00e6re \u00e5 unng\u00e5 en ressurs- og kostnadskrevende prosess. Ulempene kan v\u00e6re at behandlingen ikke blir like omfattende og grundig, og at det bare er de naboene som blir direkte ber\u00f8rt av tiltaket som f\u00e5r anledning til \u00e5 medvirke. Vi legger videre vekt p\u00e5 at tiltaket, etter v\u00e5rt syn, ikke gir eller krever vesentlige endringer eller behov for andre fellesarealer og/eller oppgradering i byggeomr\u00e5det i sin helhet. Etter gjennomgangen ovenfor, ser vi med andre ord ikke at det er n\u00f8dvendig med en reguleringsprosess i denne saken. Dette reduserer vekten av de ovennevnte ulempene. Statsforvalteren har etter en samlet vurdering konkludert med at fordelene med \u00e5 dispensere er \u00abklart st\u00f8rre\u00bb enn ulempene. Vilk\u00e5rene for \u00e5 gi dispensasjon fra plankravet er derfor oppfylt, jf. pbl. \u00a7 19-2 andre avsnitt. Vi har heller ikke merknader til kommunens konkrete skj\u00f8nn om \u00e5 innvilge dispensasjon, jf. bestemmelsens f\u00f8rste avsnitt. Dispensasjon fra reguleringsform\u00e5l Eiendommen er i reguleringsplanen avsatt til reguleringsform\u00e5let byggeomr\u00e5de industri. Ettersom det oms\u00f8kte tiltaket gjelder en tomannsbolig, krever tiltaket dispensasjon ogs\u00e5 fra reguleringsform\u00e5let. 6 Prop. 169 L (2020-2021) s. 55. Side: 7/9 F\u00f8rste sp\u00f8rsm\u00e5l i dispensasjonsvurderingen er om en dispensasjon vil medf\u00f8re at reguleringsform\u00e5let blir \u00abvesentlig tilsidesatt\u00bb. Hensynene bak reguleringsform\u00e5let er realisering av industrivirksomhet p\u00e5 eiendommen. Tiltaket gjelder oppf\u00f8ring av en tomannsbolig, som f\u00f8lgelig ikke er i tr\u00e5d med hensynene bak reguleringsform\u00e5let. Dette m\u00e5 likevel ses i lys av reguleringsform\u00e5lets aktualitet. Reguleringsplanen ble vedtatt i 1978. Den oms\u00f8kte eiendommen er den eneste i planomr\u00e5det som er avsatt til byggeomr\u00e5de industri. Resten av planomr\u00e5det er avsatt til boligomr\u00e5de. I dag er det i utgangspunktet ikke \u00f8nskelig \u00e5 etablere industrivirksomhet i boligomr\u00e5der, grunnet ulempene industrivirksomhet kan medf\u00f8re. Videre er kvalitetskravene til omgivelsene skjerpet i forhold til tidligere, se blant annet TEK17 og KPA2018. KPA2018 tillater for eksempel ikke n\u00e6ringsvirksomheter som kan medf\u00f8re st\u00f8y, forurensning eller andre vesentlige ulemper for omgivelsene, se \u00a7 26.3.1. Dette setter store begrensninger p\u00e5 type industri som kan tillates p\u00e5 eiendommen. Vi er derfor enige med kommunen i at eiendommen vanskelig kan realiseres slik reguleringsplanen legger opp til. Reguleringsform\u00e5let har med andre ord mistet sin aktualitet. P\u00e5 bakgrunn av dette vil ikke en dispensasjon f\u00f8re til at hensynene bak reguleringsform\u00e5let byggeomr\u00e5de industri blir \u00abvesentlig tilsidesatt\u00bb, da reguleringsform\u00e5let vanskelig kan realiseres etter dagens standarder. Videre m\u00e5 det v\u00e6re \u00abklart st\u00f8rre\u00bb fordeler enn ulemper ved \u00e5 gi dispensasjon fra reguleringsform\u00e5let. En dispensasjon fra reguleringsform\u00e5let vil medf\u00f8re tettere bebyggelse, som igjen kan medf\u00f8re enkelte ulemper for naboene rundt, som noe \u00f8kt trafikk. Dere har ogs\u00e5 vist til blant annet trafikksikkerhet, at det er lite forventelig med boligutbygging og \u00f8kt innsyn. Dette er forhold som f\u00e5r vekt i vurderingen. Forholdene m\u00e5 likevel ses i lys av fordelene med tiltaket. Tiltaket er arealeffektivt og realiserer eiendommen p\u00e5 en hensiktsmessig m\u00e5te som passer omgivelsene rundt. Tiltaket er ogs\u00e5 i tr\u00e5d med f\u00f8ringene i KPA2018. Vi bemerker i denne sammenheng at til tross for at boligutbygging ikke er forventelig grunnet reguleringsform\u00e5let industri, vil industrivirksomhet ogs\u00e5 medf\u00f8re naboulemper, s\u00e6rlig i tettbebygde str\u00f8k. Vi er ogs\u00e5 enige med kommunen i at naboenes forventning i mindre grad st\u00e5r sterkt, ettersom eiendommen i KPA2018 er avsatt til byfortettingssone. Vi vurderer at ulempene dere trekker frem ikke overstiger det som m\u00e5 forventes i tettbebygde str\u00f8k. I forbindelse med hensynet til trafikksikkerhet, viser vi ogs\u00e5 til de oppstilte betingelsene fra Bymilj\u00f8etaten. Vi viser ogs\u00e5 til deres merknad om at kulturmilj\u00f8planen for \u00c5sane i Bergen strider mot fortetting i omr\u00e5det. Kulturmilj\u00f8planen legger opp til vern av kulturminneverdier, men strider ikke mot fortetting i omr\u00e5det. Derimot er omr\u00e5det som nevnt regulert til byfortettingssone i KPA2018. Vi er etter dette kommet til at fordelene ved \u00e5 gi dispensasjon fra reguleringsform\u00e5let er \u00abklart st\u00f8rre\u00bb enn ulempene. Dispensasjon fra byggegrense mot vei Reguleringsplanen ble satt i verk p\u00e5 et tidspunkt hvor avstandskravet til kommunal vei var 12,5 meter, jf. vegloven \u00a7 29. Tiltaket er p\u00e5 det n\u00e6rmeste 4,44 m fra veiens midtlinje, og krever f\u00f8lgelig dispensasjon fra byggegrensen mot vei. Side: 8/9 F\u00f8rste sp\u00f8rsm\u00e5l er om en dispensasjon vil medf\u00f8re at hensynene bak vegloven \u00a7 29 vil bli \u00abvesentlig tilsidesatt\u00bb ved en dispensasjon fra byggegrensen mot vei. Hensynene bak byggegrensen mot offentlig vei er \u00e5 ivareta frisikt, drift og vedlikehold, skjerme omkringliggende bebyggelse fra un\u00f8dig st\u00f8y og forurensning samt sikre fremtidig oppgradering av veien. Bymilj\u00f8etaten har gitt positiv uttalelse, og viser til at tiltaket ikke vil ber\u00f8re veiinteressene p\u00e5 en m\u00e5te som er til hinder for veivedlikehold eller framtidige veiutvidelser. Bymilj\u00f8etaten har ogs\u00e5 stilt krav til utf\u00f8relsen og frisikt som betingelser for sin uttalelse. I rammetillatelsen har kommunen ogs\u00e5 vist til at det er plassert en bom i enden av gang- og sykkelveien som g\u00e5r nord for eiendommen. Det vil dermed ikke v\u00e6re noe biltrafikk p\u00e5 denne veien. Bommen medf\u00f8rer ogs\u00e5 at syklende m\u00e5 redusere farten n\u00e5r de passerer bommen og sykler inn p\u00e5 den private bilveien Timh\u00f8yen. I lys av det ovennevnte er vi av den oppfatning at hensynene bak byggegrensen mot vei ikke blir \u00abvesentlig tilsidesatt\u00bb ved en dispensasjon. Hva gjelder vurderingen av fordeler og ulemper viser vi til v\u00e5r vurdering under punktet ovenfor. Vi bemerker ogs\u00e5 i denne sammenheng at betingelsene stilt av Bymilj\u00f8etaten vil redusere eventuelle ulemper av \u00e5 dispensere fra byggegrensen mot vei. Vilk\u00e5ret er f\u00f8lgelig oppfylt. Oppsummering Klagen f\u00f8rer ikke fram. Vi stadfester Bergen kommunens vedtak datert 11.09.2023. Vilk\u00e5rene for \u00e5 kunne gi dispensasjon etter pbl. \u00a7 19-2 er oppfylt. En dispensasjon vil ikke f\u00f8re til at hensynene bak de aktuelle bestemmelsene blir \u00abvesentlig tilsidesatt\u00bb og fordelene med \u00e5 gi dispensasjon er \u00abklart st\u00f8rre\u00bb enn ulempene. V\u00e5rt vedtak er endelig og kan ikke p\u00e5klages, jf. forvaltningsloven \u00a7 28 tredje avsnitt. Med hilsen Stine Ross Ids\u00f8 Hilde \u00d8ye seniorr\u00e5dgiver r\u00e5dgiver Dokumentet er elektronisk godkjent Kopi til: ENCORE INVESTMENTS AS Midtunhaugen 80 5224 NESTTUN BORETTSLAGET FLAKTVEIT c/o Vestlandske Boligbyggelag Postboks 5817 BERGEN TERRASSE 1947 Nordnes COPLAN AS Eidsv\u00e5gbakken 1 5105 EIDSV\u00c5G I \u00c5SANE Atle Liland Timh\u00f8yen 1 5135 Flaktveit Bergen kommune Postboks 7700 5020 BERGEN Side: 9/9 Sindre Grotle Austre Heiane 13 5919 FREKHAUG Kristian Hovland Oppedal Timh\u00f8yen 10 5135 FLAKTVEIT "
}