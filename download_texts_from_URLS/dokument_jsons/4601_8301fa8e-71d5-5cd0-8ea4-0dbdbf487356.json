{
  "dokument_id": "8301fa8e-71d5-5cd0-8ea4-0dbdbf487356",
  "doc_type": "case_attachment",
  "kommune": 4601,
  "tittel": "Evaluering-av-stotte-til-klubbeide-idrettsanlegg",
  "url": "https://bergen.kommune.no/politikere-utvalg/api/fil/bk360/10031439/Evaluering-av-stotte-til-klubbeide-idrettsanlegg",
  "tekst": "Evaluering av tilskuddsordning for klubbeide/leide idrettsanlegg Etat for idrett har hatt en gjennomgang av ordningen \u00abtilskuddsordning for klubbeide/leide idrettsanlegg\u00bb, som ble vedtatt slik i bystyret 22.02.2023 (sak 44/23): 1. Forslag til ny tilskuddsmodell for klubbeide idrettsanlegg vedtas i tr\u00e5d med saksutredningen og gjelder fra og med 1. mars 2023. 2. Den nye tilskuddsmodellen for idrettsanlegg evalueres etter ett \u00e5r. Generelt Tilbakemeldinger fra idrettslag med klubbeide idrettsanlegg har i all hovedsak v\u00e6rt veldig positiv. Ikke minst p\u00e5 bakgrunn av en vesentlig \u00f8konomisk styrkning av ordningen. Alle mottakere av st\u00f8tte i 2023 har akseptert fordelingen, og det foreligger ingen mottakere som har p\u00e5klaget tildelingen som ble foretatt i 2023. Det er likevel observert noen \u00abskjevheter\u00bb ved fordelingen i 2023 som er kommentert i dokumentet, hvor det er foresl\u00e5tt endringer. Fordelingen mellom kategori A (eide anlegg \u2013 85%) og kategori B (leide anlegg \u2013 15%) Det ble totalt utbetalt 14,868 millioner i 2023 til klubbeide idrettsanlegg i kategori A, og 2,623 millioner i st\u00f8tte til leide anlegg i kategori B. Medregnet 690 500 kr i \u00abovergangsordning\u00bb til to klubber som tilh\u00f8rer kategori B, er det totalt blitt utbetalt 3,314 millioner til klubber som s\u00f8kte om st\u00f8tte til anlegg som de leier. I evalueringen har vi gjennomg\u00e5tt f\u00f8lgende tall; \u2022 Totalt s\u00f8knadsbel\u00f8p i kategori B var p\u00e5 rundt 15 millioner for regnskaps\u00e5ret 2022 (underlag for utbetaling i 2023) \u2022 Det eksisterer et par store anlegg i kategori B som ville ha f\u00e5tt mesteparten av summen i denne kategorien ved en flat fordeling. Taket p\u00e5 s\u00f8knadsbel\u00f8p i kategori B ble derfor satt p\u00e5 500 000 kr, som medf\u00f8rte at flere s\u00f8kere fikk tildelt st\u00f8tte p\u00e5 et visst niv\u00e5 \u2022 Klubber i kategori B som s\u00f8kte om bel\u00f8p under 500 000 kr, fikk i 2023 en kompensasjon p\u00e5 32,4% Basert p\u00e5 tallene og erfaringene fra 2023, foresl\u00e5s f\u00f8lgende justeringer til 2024; \u2022 Det foresl\u00e5s en liten justering av fordelingen til 84% (kategori A) og 16% (kategori B) \u2022 Bel\u00f8pet (690 500 kr) som er foresl\u00e5tt til overgangsordningen i 2024, g\u00e5r automatisk inn i potten for kategori B fra 2025. Da blir fordelingen 80,6% (kategori A) og 19,4% (kategori B) \u2022 I kategori B er det netto kostnad som danner grunnlaget for s\u00f8knadene. Klubbene m\u00e5 i tilknytning til dette redegj\u00f8re for eventuelle inntekter man har for fremleie \u2022 Det foresl\u00e5s at administrator av ordningen vurderer taket i ordningen fra \u00e5r til \u00e5r, i forhold til st\u00f8rrelse p\u00e5 innkomne s\u00f8knader Fordeling av midler i kategori A Fordelingen prosentvis mellom anleggsgruppene i kategori A var gjort p\u00e5 bakgrunn av en kalkulert st\u00f8rrelse og antall anlegg. Det er gjort f\u00f8lgende betraktninger knyttet til evalueringen; Klisterbruk Noen av de klubbeide idrettsanleggene i kategori A1 og A2 benyttes mye av h\u00e5ndball, hvor det benyttes klister fra og med klassene J/G 15 \u00e5r. Det er en kjensgjerning at dette krever ekstra innsats p\u00e5 renhold (beregnet til 125 000 kr pr bane i \u00e5ret), og gir \u00f8kte driftskostnader for de aktuelle klubbene. Arbeidsgruppen foresl\u00e5r at dette hensyntas i fordelingen av st\u00f8tte til de ulike anleggene. Skj\u00f8nnsmessige vurderinger I den opprinnelige politiske saken ble det vektlagt at det var m2 som alene skulle avgj\u00f8re hvilken st\u00f8tte det enkelte anlegg i kategori A2 og A6 skulle f\u00e5 tildelt. Dette har v\u00e6rt vanskelig \u00e5 etterleve 100%, da vurderingen er litt mer kompleks enn utelukkende antall m2. \u2022 Det foresl\u00e5s at administrator av ordningen kan foreta skj\u00f8nnsmessige vurderinger av hvert anlegg i forhold til kvaliteter p\u00e5 anlegget, inntekter p\u00e5 anlegget og \u00f8vrige driftsmessige forhold. Dette som bestemmende for st\u00f8tteniv\u00e5 til det enkelte anlegg, utover antall m2 som fortsatt vil v\u00e6re hovedelementet i vurderingen. Kategori A1 (store innend\u00f8rs anlegg) Basert p\u00e5 kostnader til ekstra renhold av klister, foresl\u00e5r vi at satsen endres fra 45% til 45,5%. Kategori A2 (innend\u00f8rs idrettsanlegg med aktivitetsflate) I dialog med Viking TIF (Vikinghallen) og Fr\u00f8ya IL (Fr\u00f8ya Arena) har Etat for idrett hatt en ny befaring p\u00e5 aktuelle anlegg, og foretatt en ny vurdering. I evalueringen er det foresl\u00e5tt en justering p\u00e5 disse to anleggene. Videre er anleggene Fana Arena, Framohallen og Nordneshallen identifisert med ekstra renhold av klister, og hensyntatt i forslag til ny fordeling. Det foresl\u00e5s at den totale rammen p\u00e5 anleggene i denne kategorien \u00f8kes fra 30% til 32,8%. Kategori A3 (utend\u00f8rs kunstgressbaner 11\u2019er) Med bakgrunn i at antall klubbeide baner i denne kategori vil bli redusert fra to til en, foresl\u00e5s det at kategorien g\u00e5r fra 2% til 1% av totalbel\u00f8pet i kategori A. Kategori A4 (garderobeanlegg fotball) Antall fotballgarderober driftet av idrettslag var f\u00e6rre enn de f\u00f8rste beregningene som ble foretatt, og bel\u00f8pet pr anlegg ble derfor relativt sett st\u00f8rre ved tildeling i 2023. Det foresl\u00e5s at garderobeanlegget ved Fanahytten flyttes fra A7 til A4, og videre at kategorien omd\u00f8pes til \u00abGarderobeanlegg\u00bb. Det foresl\u00e5r ogs\u00e5 \u00e5 redusere den prosentvise tildelingen fra 9% til 5,5%. Kategori A5 (rideanlegg) Foresl\u00e5s opprettholdt med 3% av totalbel\u00f8pet i kategori A. Kategori A6 (vannsportanlegg) Denne kategorien kom d\u00e5rligere ut av 2023-fordelingen, sett opp mot kategori A4. Dette med utgangspunkt i at vannsportanleggene ogs\u00e5 har garderobeanlegg, i tillegg til aktivitetsanlegg. Vi foresl\u00e5r derfor en justering av den prosentvise tildelingen til denne gruppen fra 4,7% til 6,7%. Kategori A7 (\u00f8vrige anlegg) Foresl\u00e5s redusert fra 6,3% til 5,5% som f\u00f8lge av flytting av Fanahytten til kategori A4. Fordelingen i kategori A foresl\u00e5s da justert som f\u00f8lger; Kategori 2023-st\u00f8tte 2024-st\u00f8tte Kommentar A1 45% 45,5% \u00d8kt i henhold til renhold av klister A2 30% 32,8% \u00d8kt st\u00f8tte til to anlegg og renhold av klister lagt inn A3 2% 1% Basert p\u00e5 reduksjon i antall anlegg A4 9% 5,5% Redusert st\u00f8tte sammenlignet med A6 A5 3% 3% Opprettholdes A6 4,7% 6,7% \u00d8kt st\u00f8tte sammenlignet med A4 A7 6,3% 5,5% Flytting av Fanahytten til kategori A4 TOTALT 100% 100% Overgangsperiode Bergen Kickboxingklubb og Laksev\u00e5g Bordtennisklubb hadde i forkant av ny tildelingsmodell husleiest\u00f8tte p\u00e5 egen linje i budsjettet. Denne ble videref\u00f8rt gjennom en overgangsperiode i 2023, som foresl\u00e5s utvidet til og med 2024. Laksev\u00e5g Bordtennisklubb vil flytte inn i nye lokaler i kommunal idrettshall (Alv\u00f8en) n\u00e5r denne st\u00e5r klar h\u00f8sten 2025. Videre foresl\u00e5r vi at Bergen Kickboxingklubb inng\u00e5r i den samlede ordningen i kategori B, etter endt overgangsperiode. \u2022 Det foresl\u00e5s at overgangsmidlene utbetales for siste gang i 2024, p\u00e5 egen linje uten justering. Fra 2025 s\u00f8ker Bergen Kickboxingklubb og Laksev\u00e5g Bordtennisklubb om st\u00f8tte i kategori B, p\u00e5 lik linje med andre klubber. Nye anlegg som bygges Et viktig argument som ble spilt inn i den opprinnelige saken fra arbeidsgruppen, var at ordningen skulle gi forutsigbarhet for idrettslagene fremover i tid, og at klubbene i kategori A fikk st\u00f8tte uten \u00e5 s\u00f8ke. Mange idrettslag har kommentert at dette er et viktig element i ordningen. \u2022 For \u00e5 sikre forutsigbarheten for klubbene, foresl\u00e5s det at nye klubbeide anlegg som ligger som prioriterte anlegg i Idrettsplanen til Bergen kommune, blir innarbeidet i fremtidige handlings- og \u00f8konomiplaner, og gir en styrking av budsjettrammen. Evaluering Det foresl\u00e5s at tilskuddsordningen heretter f\u00f8lger vanlig evalueringsrutiner, ved at den skal godkjennes ved konstituering av nytt bystyre hvert fjerde \u00e5r. Med vennlig hilsen Etat for idrett v/Torbj\u00f8rn Iversen "
}