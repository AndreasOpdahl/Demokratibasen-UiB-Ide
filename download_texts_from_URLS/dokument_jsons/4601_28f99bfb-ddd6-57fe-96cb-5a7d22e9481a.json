{
  "dokument_id": "28f99bfb-ddd6-57fe-96cb-5a7d22e9481a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 197/24, Status om skogsbilveier i Bergen kommune",
  "url": "https://bergen.kommune.no/politikere-utvalg/api/fil/bk360/10720274/Innstilling-vedtak-Status-om-skogsbilveier-i-Bergen-kommune",
  "tekst": "Status om skogsbilveier i Bergen kommune Bergen bystyre behandlet saken i m\u00f8tet 19.06.2024 sak 197/24 og fattet f\u00f8lgende vedtak: 1. Bystyret tar informasjon om forvaltningspraksis for landbruksveier i Bergen kommune til orientering. 2. Bystyret tar informasjon om status for p\u00e5g\u00e5ende skogsbilveisaker i Bergen kommune til orientering. 3. Bystyret tar fremgangsm\u00e5te for klagesaker etter landbruksveiforskriften til orientering. 4. Bystyret ber byr\u00e5det sende en anmodning til Landbruks- og matdepartementet om forbedringsbehov i landbruksveiforskriften. 5. Bergen kommune skal ta i bruk naturn\u00e6re skogforvaltningsmetoder (Close-to-Nature- Forestry) som hovedprinsipp i kommunens egne skoger, og viser til r\u00e5dende veileder for skogforvaltning i Oslo kommune hvor dette praktiseres. 6. Bystyret ber byr\u00e5det utrede muligheter for innf\u00f8ring av meldeplikt ved skogbrukstiltak i Bergen kommune, som r\u00e5dgivningstiltak for \u00e5 bidra til bedre natur-, friluftsliv- og n\u00e6ringsmessig skogforvaltning i Bergen kommune. 7. Bygging av skogsveier i Bergen skal ivaretar gjeldende milj\u00f8hensyn, jfr. veileder fra Landbruksdepartementet, og gjeldende lover og forskrifter skal f\u00f8lges. 8. Bystyret ber byr\u00e5det sikre at ulovlig bygde skogsbilveger behandles etter plan- og bygningsloven dersom de er bygget uten tillatelse, Jfr. vedtak fra Landbruks- og matdepartementet 22.01.24. Videre skal alle skogsbilvei-s\u00f8knader gjennomg\u00e5 en vurdering p\u00e5 om de skal behandles etter plan- og bygningsloven, eller kun landbrukslovgivningen. 9. Bystyret viser til den vedtatte h\u00f8ringen om temaet og ber byr\u00e5det vurdere og evt. revidere rutinene i tr\u00e5d med funnene fra h\u00f8ringen. Merknad Bystyret mener kommunens egen medvirkning til eskaleringen av grov milj\u00f8kriminalitet er underkommunisert i saksframstillingen. I perioden 2015 og fram til dags dato er det foretatt godkjenninger og gitt tilskudd uten at landbruksforvaltningen har fulgt opp vilk\u00e5r for bygging eller utf\u00f8rt tilstrekkelig kontroll. Senest i mai 2022 ble skogsveier legalisert av Bergen kommune, som senere er erkl\u00e6rt ulovlige. Disse veiene inneholdt forurensede masser, og to av veianleggene var da under politietterforskning. Bergen bystyres behandling F\u00f8lgende representanter tok ordet: Rune Bakervik (A), Anne-Margrete Bollmann (BL), Andreas Madsen Berg (SV), Geir Steinar Dale (A), Lillian Blom (SV), Eline Aresdatter Haakestad (MDG), Anne-Margrete Bollmann (BL), Torstein Dahle (R), Per-Arne Hvidsten Larsen (V), Anette Strand (H), Thomas Modulv Flesland (Sp), Andreas Madsen Berg (SV), Thor Haakon Bakke (MDG) Forslag fremsatt i bystyret: Rune Bakervik (A) fremsatte p\u00e5 vegne av A f\u00f8lgende utsettelsesforslag: Behandlingen av saken utsettes i p\u00e5vente av h\u00f8ring. Utsettelsesforslaget fra A, fremsatt av Rune Bakervik (A), fikk 25 stemmer (A, MDG, V, R, KrF), og var dermed falt. Per Arne Larsen (V) fremsatte p\u00e5 vegne av V f\u00f8lgende tilleggsforslag: De store problemene med skogsveiene har flere \u00e5rsaker. I saksfremstillingen kan vi lese at det gjelder behov for bedre oppf\u00f8lging for \u00e5 sikre at prosjektering og bygging ble i tr\u00e5d med tillatelsen. Videre har byggherre hatt for liten kontroll med utf\u00f8rende entrepren\u00f8r, mens entrepren\u00f8r tilsynelatende har hatt en mangelfull vilje til \u00e5 bygge veiene i tr\u00e5d med tillatelser, regler og inng\u00e5tte kontrakter, og bevisst brukt vesentlig mer tilkj\u00f8rte masser enn tillatt. Det er i f\u00f8lge saksfremstillingen ogs\u00e5 en prek\u00e6r mangel p\u00e5 lovlige massedeponier i Bergen kommune, og svak eller ingen sporbarhet p\u00e5 hvor overskuddsmasser fra byggesaker blir disponert, og at disponering skjer i tr\u00e5d med tillatelsene. Dette kan ha bidratt til \u00e5 skape forhold som gj\u00f8r at masser kan disponeres p\u00e5 en m\u00e5te som er i strid med tillatelser b\u00e5de der de blir disponert og der de stammer fra. Flere skogsbilveier er ogs\u00e5 under etterforskning av Vest politidistrikt. Til sammen mener bystyret dette er en uholdbar situasjon som krever tiltak. Bystyret ber derfor om at det settes en pause i godkjenning av nye skogveier inntil kommunen f\u00e5r n\u00f8dvendig oversikt over sakskomplekset, h\u00f8ring er gjennomf\u00f8rt og tilstrekkelige rutiner er p\u00e5 plass for at Bergen kommune kan v\u00e6re helt sikre p\u00e5 at massene som faktisk benyttes til nye skogsbilveier er rene og lovlige. Anne-Margrete Bollmann (BL) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag til innstillingens pkt. 5: Bergen kommune skal ta i bruk naturn\u00e6re skogforvaltningsmetoder (Close-to-Nature- Forestry) som hovedprinsipp i kommunens egne skoger, og viser til r\u00e5dende veileder for skogforvaltning i Oslo kommune hvor dette praktiseres. Anne-Margrete Bollmann (BL) fremsatte p\u00e5 vegne av H, FrP, BL, INP, Sp og PP f\u00f8lgende tilleggsforslag i 3 punkt: 1. Bygging av skogsveier i Bergen skal ivaretar gjeldende milj\u00f8hensyn, jfr. veileder fra Landbruksdepartementet, og gjeldende lover og forskrifter skal f\u00f8lges. 2. Bystyret ber byr\u00e5det sikre at ulovlig bygde skogsbilveger behandles etter plan- og bygningsloven dersom de er bygget uten tillatelse, Jfr. vedtak fra Landbruks- og matdepartementet 22.01.24. Videre skal alle skogsbilvei-s\u00f8knader gjennomg\u00e5 en vurdering p\u00e5 om de skal behandles etter plan- og bygningsloven, eller kun landbrukslovgivningen. 3. Bystyret viser til den vedtatte h\u00f8ringen om temaet og ber byr\u00e5det vurdere og evt. revidere rutinene i tr\u00e5d med funnene fra h\u00f8ringen. Lillian Blom (SV) fremsatte p\u00e5 vegne av SV f\u00f8lgende tilleggsforslag i 5 punkt: 2 1. Bystyret sl\u00e5r fast at ulovlige tiltak skal behandles etter plan- og bygningsloven, og ikke etter landbruksloven. Jfr. brev fra Landbruks- og matdepartementet 22.01.24. Departementet har sl\u00e5tt fast at i saker der det ikke er gitt tillatelse etter landbruksveiforskriften, s\u00e5 m\u00e5 eventuelle ulovlighetsoppf\u00f8lginger, klagesaker mm. behandles etter plan- og bygningsloven. 2. Bystyret ber om at byr\u00e5det sender saker hvor ulovlige skogsbil- og landbruksveier er behandlet etter landbruksloven til utvalg for milj\u00f8 og byutvikling for ny behandling etter plan- og bygningsloven. 3. Bystyret ber byr\u00e5det gjennomf\u00f8re full stopp i bygging av skogsbilveier, og komme tilbake til bystyret med en plan for opprydding etter og tilbakef\u00f8ring av ulovlige tiltak. 4. Bystyret ber byr\u00e5det om \u00e5 kartlegge natur\u00f8deleggelse i forbindelse med skogsbil- og landbruksveier i Bergen, og levere en sak til bystyret innen 2026. 5. Bystyret ber byr\u00e5det om \u00e5 kartlegge hvor forurensede masser brukt i skogsbilveier kommer fra, og ansvarliggj\u00f8re alle parter for masseopprydding. Eline Aresdatter Haakestad (MDG) fremsatte p\u00e5 vegne av MDG f\u00f8lgende tilleggsforslag i 8 punkt: 1. Bystyret trekker tilbake delegasjonen om vedtak om skogsbilveier, og ber om at alle s\u00f8knader om skogsbilveier behandles av bystyret. 2. Bystyret trekker tilbake delegasjonen om klage p\u00e5 vedtak om skogsbilveier, og ber om at alle klager behandles av Utvalg for milj\u00f8 og byutvikling. 3. Subsidi\u00e6rt, om forslag 2 faller: Bystyret trekker tilbake delegasjonen om klage p\u00e5 vedtak om skogsbilveier, og ber om at alle klager behandles av Utvalg for finans, kultur og n\u00e6ring. 4. Bystyret ber byr\u00e5det om \u00e5 i st\u00f8rre grad vektlegge milj\u00f8verdier, som for eksempel naturmangfold, landskap, kulturminner og friluftsliv, i vurdering av klager p\u00e5 og nye s\u00f8knader om skogsbilveier. 5. Bystyret ber byr\u00e5det om \u00e5 utrede meldeplikt ved hogst i hele kommunen, og legge frem utkast til forskrift innen utgangen av 2025. 6. Bystyret ber byr\u00e5det arbeide opp mot nasjonale myndigheter for \u00e5 f\u00e5 skogsbilveier som tiltak underlagt plankrav og behandling etter plan- og bygningsloven. 7. Bystyret ber byr\u00e5det jobbe opp mot nasjonale myndigheter for \u00e5 fjerne subsidier og tilskudd til bygging av skogsbilveier. 8. Bystyret mener at landbruksfeltet og Bymilj\u00f8etaten har flere tilgrensende ansvarsomr\u00e5der og arbeidsoppgaver. At dette ansvaret i sin helhet ligger til Bymilj\u00f8etaten, er effektivt og gir en bedre og mer helhetlig forvaltning av landbruksfeltet. Bystyret ber derfor byr\u00e5det reversere omorganiseringen vedtatt i sak 62/23. Torstein Dahle (R) fremsatte p\u00e5 vegne av R f\u00f8lgende tilleggsforslag i 3 punkt: 1. Bystyret sl\u00e5r fast at alle s\u00f8knader om utbygging av skogsbilveier skal regnes som \u00abet st\u00f8rre tiltak\u00bb som utl\u00f8ser reguleringsplikt og dermed skal behandles etter plan- og bygningsloven. 3 2. Krav om at skogsbilveier skal behandles etter plan- og bygningsloven skal legges inn som bestemmelse ved rullering av Kommuneplanens arealdel (KPA). 3. Alle nye s\u00f8knader om skogsbilveier skal ha med detaljert informasjon om t\u00f8mmerverdier, skogtype, osv. Dette for \u00e5 unng\u00e5 at man bygger skogsbilveier i omr\u00e5der der det \u00e5penbart ikke er drivverdig skog. Merknader fremsatt i bystyret: Anne-Margrete Bollmann (BL) fremsatte p\u00e5 vegne av H, FrP, BL, INP, Sp og PP f\u00f8lgende merknad: Bystyret mener kommunens egen medvirkning til eskaleringen av grov milj\u00f8kriminalitet er underkommunisert i saksframstillingen. I perioden 2015 og fram til dags dato er det foretatt godkjenninger og gitt tilskudd uten at landbruksforvaltningen har fulgt opp vilk\u00e5r for bygging eller utf\u00f8rt tilstrekkelig kontroll. Senest i mai 2022 ble skogsveier legalisert av Bergen kommune, som senere er erkl\u00e6rt ulovlige. Disse veiene inneholdt forurensede masser, og to av veianleggene var da under politietterforskning. Votering: Innstillingens punkt 1-3 ble vedtatt med 35 stemmer (H, FrP, BL, INP, Sp, PP). Innstillingens punkt 4 ble vedtatt enstemmig. Innstillingens punkt 5, fikk 32 stemmer (A, SV, MDG, V, R, KrF), og var dermed falt. Alternativt forslag til innstillingens punkt 5 fra H, FrP, BL, INP, Sp og PP fremsatt av Anne- Margrete Bollmann (BL), ble vedtatt enstemmig. Innstillingens punkt 6 ble vedtatt med 42 stemmer (H, FrP, MDG, BL, V, INP, Sp, PP). Tilleggsforslag 1-3 fra H, FrP, BL, INP, Sp og PP fremsatt av Anne-Margrete Bollmann (BL), ble vedtatt enstemmig. Tilleggsforslag 1-2 og 4 fra SV fremsatt av Lillian Blom (SV), fikk 30 stemmer (A, SV, MDG, V, R), og var dermed falt. Tilleggsforslag 3 og 5 fra SV fremsatt av Lillian Blom (SV), fikk 27 stemmer (A, SV, MDG, R), og var dermed falt. Tilleggsforslag 1-6 og 8 fra MDG fremsatt av Eline Aresdatter Haakestad (MDG), fikk 27 stemmer (A, SV, MDG, R), og var dermed falt. Tilleggsforslag 7 fra MDG fremsatt av Eline Aresdatter Haakestad (MDG), fikk 17 stemmer (SV, MDG, V, R), og var dermed falt. Tilleggsforslag fra V fremsatt av Per-Arne Larsen (V), fikk 32 stemmer (A, SV, MDG, V, R, KrF), og var dermed falt. Tilleggsforslag 1-3 fra R fremsatt av Torstein Dahle (R), fikk 14 stemmer (SV, MDG, R), og var dermed falt. 4 Merknad fra H, FrP, BL, INP, Sp og PP fremsatt av Anne-Margrete Bollmann (BL), ble vedtatt enstemmig. Utvalg for finans, kultur og n\u00e6ring behandlet saken i m\u00f8tet 05.06.2024 sak 79/24 og avga f\u00f8lgende innstilling: 1. Bystyret tar informasjon om forvaltningspraksis for landbruksveier i Bergen kommune til orientering. 2. Bystyret tar informasjon om status for p\u00e5g\u00e5ende skogsbilveisaker i Bergen kommune til orientering. 3. Bystyret tar fremgangsm\u00e5te for klagesaker etter landbruksveiforskriften til orientering. 4. Bystyret ber byr\u00e5det sende en anmodning til Landbruks- og matdepartementet om forbedringsbehov i landbruksveiforskriften. 5. Bergen kommune skal ta i bruk naturn\u00e6re skogforvaltningsmetoder som hovedprinsipp i kommunens egne skoger. 6. Bystyret ber byr\u00e5det utrede muligheter for innf\u00f8ring av meldeplikt ved skogbrukstiltak i Bergen kommune, som r\u00e5dgivningstiltak for \u00e5 bidra til bedre natur-, friluftsliv- og n\u00e6ringsmessig skogforvaltning i Bergen kommune. Utvalg for milj\u00f8 og byutvikling hadde saken til orientering i m\u00f8tet 06.06.2024 sak 181/24: Behandlingen av saken utsettes i p\u00e5vente av h\u00f8ring. Utvalg for milj\u00f8 og byutvikling behandlet saken i m\u00f8tet 25.04.2024 sak 127/24: Saken trekkes fra sakskartet og sendes til forretningsutvalget til ny fordeling. Byr\u00e5det behandlet saken i m\u00f8tet 04.04.2024 sak 92/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 5 "
}