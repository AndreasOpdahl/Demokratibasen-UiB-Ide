{
  "dokument_id": "7e661836-7227-5936-b5ca-f775f25c3e31",
  "doc_type": "case_presentation",
  "kommune": 5501,
  "tittel": "S\u00f8knad om midlertidig fritak fra verv som folkevalgt - Pernille Lind Hjert\u00f8",
  "url": "https://innsyn.tromso.kommune.no/application/getMoteDokument?dokid=2001722294",
  "tekst": "Arkivsaksnr. 24/08755-1 Saksbehandler Rebekka Ringholm Saksgang M\u00f8tedato Formannskapet 28.05.2024 S\u00f8knad om midlertidig fritak fra verv som folkevalgt - Pernille Lind Hjert\u00f8 Kommunedirekt\u00f8rens innstilling til vedtak: Pernille Lind Hjert\u00f8 (SV) innvilges fritak fra alle sine verv som folkevalgt i perioden 01.06.2024 til 01.03.2025. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Behandling av s\u00f8knad om fritak fra verv som folkevalgt i Troms\u00f8 kommune for Pernille Lind Hjert\u00f8 (SV- Sosialistisk Venstreparti). Saksutredning Pernille Lind Hjert\u00f8 er folkevalgt i Troms\u00f8 kommune for partiet SV \u2013 Sosialistisk Venstreparti i perioden 2023 til 2027. Hun har s\u00f8kt om midlertidig fritak fra sine verv som folkevalgt i perioden 01.06.2024 til 01.03.2025. Lind Hjert\u00f8 har f\u00f8lgende verv som folkevalgt i Troms\u00f8 kommune: \u2022 Medlem i hasteutvalget for fellesskap og sosial utjevning \u2022 Varamedlem i kommunestyret \u2022 Varamedlem i oppvekst- og utdanningsutvalget Det s\u00f8kes om midlertidig fritak fra alle verv. Kommuneloven \u00a7 7-9 andre ledd lyder som f\u00f8lger: \u00abHvis en folkevalgt ikke kan ivareta vervet sitt uten at det f\u00f8rer til vesentlig ulempe for han eller henne, kan kommunestyret eller fylkestinget etter s\u00f8knad frita den folkevalgte for vervet midlertidig eller for resten av valgperioden.\u00bb Vilk\u00e5ret for \u00e5 innvilge fritak er at den folkevalgte ikke kan utf\u00f8re sine plikter i vervet uten at det f\u00f8rer til vesentlig ulempe. Politisk sekretariat er forelagt dokumentasjon p\u00e5 at s\u00f8knaden oppfyller vilk\u00e5rene for fritak. Ved innvilgelse av fritak N\u00e5r det gjelder vervet som varamedlem til kommunestyret s\u00e5 vil SVs varamedlemmer som er lengre ned p\u00e5 lista enn Lind Hjert\u00f8 rykkes opp i perioden fritaket gjelder for. For vervene i hasteutvalget for fellesskap og sosial utjevning og i oppvekst- og utdanningsutvalget kan det velges settemedlemmer etter kommunelovens \u00a7 7-11, fordi varigheten p\u00e5 fritaket er over tre m\u00e5neder. Eventuelle valg av settemedlemmer behandles i egen sak til kommunestyret, og settemedlemmet skal velges fra den samme gruppen som det fritatte medlemmet tilh\u00f8rte. Gruppen kan selv foresl\u00e5 hvem som skal velges. Gruppen skal deretter informere kommunestyret eller fylkestinget, som skal velge den foresl\u00e5tte kandidaten hvis de lovbestemte vilk\u00e5rene er oppfylt. Konklusjon Det anbefales at Lind Hjert\u00f8 innvilges midlertidig fritak fra alle sine verv som folkevalgt i perioden 01.06.2024 til 01.03.2025. Vedtakskompetanse Formannskapet Vedlegg Redegj\u00f8relse for \u00e5rsak til s\u00f8knad om fritak - Pernille Lind Hjert\u00f8 2 3 "
}