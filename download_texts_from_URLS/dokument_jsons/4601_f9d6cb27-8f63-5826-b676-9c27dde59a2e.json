{
  "dokument_id": "f9d6cb27-8f63-5826-b676-9c27dde59a2e",
  "doc_type": "case_attachment",
  "kommune": 4601,
  "tittel": "Fagnotat datert 20.10.2023",
  "url": "https://bergen.kommune.no/politikere-utvalg/api/fil/bk360/9286278/Fagnotat-datert-20-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16267-3 (Arbeidssted) Saksbehandler: Runar Sagstad Haugen Dato: 20.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 6/36/0/0 Helldalslia 81. Avslag p\u00e5 s\u00f8knad om fradeling. Arkoconsult AS v/Mia Dullum Kongelstad p\u00e5 vegne av tiltakshaver Frank Hvem klager? Erik Vistvik i klage datert 27.09.2023. Tiltaket Fradeling av 1 parsell fra gnr 6 bnr 36 til boligform\u00e5l. S\u00f8knad om tillatelse til fradeling av 1 parsell fra gnr 6 bnr 36 til boligform\u00e5l avsl\u00e5s, jf. pbl \u00a7 12-4 Rettsvirkning av reguleringsplan. Dette Vedtaket da det er i strid med arealform\u00e5let \u00abkonsentrert sm\u00e5husbebyggelse\u00bb i kjeder eller rekke (reguleringsplanens \u00a7 6.3.3), og kravet om utarbeidelse av detaljplan (reguleringsplanens \u00a7 6.3) Vedtaket er datert 12.09.2023. Eiendommen omfattes av reguleringsplan nummer 62650000, FANA. GNR 6 OG 7, INDRE S\u00c6DAL, vedtatt 24.06.2020 og er regulert til - Planstatus konsentrert sm\u00e5husbebyggelse. KPA2018 viser eiendommen som Bebyggelse og anlegg - sone 4 - \u00d8vrig byggesone - \u00d8B. Klager anf\u00f8rer at kommunen burde etterspurt manglende dispensasjonss\u00f8knader og at det er gitt tillatelse til en tilsvarende sak p\u00e5 Klagegrunner andre siden av veien. Det vises ellers til klagen datert 27.09.2023 i sin helhet. Ja. Det m\u00e5 behandles og gis dispensasjon fra reguleringsplanen \u00a7 6.3.3 Behov for ytterligere (krav om utarbeidelse av detaljplan) og \u00a7 6.3 (arealform\u00e5l konsentrert saksbehandling ved sm\u00e5husbebyggelse). Det m\u00e5 ogs\u00e5 gj\u00f8res en vurdering av om den eventuell omgj\u00f8ring oms\u00f8kte tomteutformingen gir en \u00f8nsket form eller plassering jf. pbl \u00a7 26- 1. Anbefalt vedtak Vedtaket datert 12.09.2023 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. S\u00f8ker har sendt inn dispensasjonss\u00f8knader i etterkant av avslaget som er gitt, i forbindelse med denne klagen. Det er da mottatt merknad fra Bergen kirkelige fellesr\u00e5d v/Frank Henry Olsen. De eier naboeiendommen 7/363 som skal huse S\u00e6dalen kirke. Merknaden g\u00e5r generelt p\u00e5 at: \u00abDet viktige for oss er da at hensynet til byggets egenart, og kulturmilj\u00f8 som kirke blir utredet og ivaretatt p\u00e5 best mulig m\u00e5te uavhengig av behandlingsformen. Vi viser til rundskriv Q-06/2020; Forvaltning av kirke, gravplass og kirkens omgivelser som kulturminne og kulturmilj\u00f8 som omhandler disse sp\u00f8rsm\u00e5lene.\u00bb Det er i byggesak BYGG-2023/12194-4 gitt dispensasjon datert 11.07.2023, for plassering av ny avkj\u00f8rsel som var i strid med gjeldende reguleringsplan. Det foreligger en uttale fra Bergen Vann datert 21.11.2022: Oppsummert sier denne: \u00abBergen Vann har ingen merknader til delingen. Det kan p\u00e5regnes tilknytningsrett til offentlig vann- og avl\u00f8psnett for ny bolig.\u00bb 2. Om klagen Klager viser til at kommunen ikke har gitt avslag basert p\u00e5 mangler i s\u00f8knaden, men grunnet med pbl \u00a7 12-4 (rettsvirkningen av planen). Klager viser til at de n\u00e5 legger ved de n\u00f8dvendige dispensasjonss\u00f8knadene slik at disse kan bli behandlet i den politiske klagerunden. Klager viser til sak 202116002 (Fana gnr 6 bnr 83 Helldalslia 66. S\u00f8knad om dispensasjon) der det ble gitt dispensasjoner til fremtidig fradeling og bygging p\u00e5 deler av dav\u00e6rende eiendom Helldalslia 66. Det ble i UMBY sak 173/22 innvilget dispensasjoner fra reguleringsplanen \u00a7 6.3.3, \u00a7 6.3 og \u00a7\u00a7 4.1 og 4.2. Klager anf\u00f8rer at disse sakene er relativt like og m\u00e5 behandles likt, og at det derfor m\u00e5 gis tillatelse til dispensasjoner og fradelingen i saken som n\u00e5 oms\u00f8kes. Det vises ellers til klagen datert 27.09.2023 i sin helhet. 3. Vurdering av klagen Omr\u00e5det ligger innenfor arealomr\u00e5de BKS8 i reguleringsplan id. 62650000 vedtatt 24.06.2020. Omr\u00e5det BKS8 er avsatt til konsentrert sm\u00e5husbebyggelse, som i reguleringsplanen pkt. 6.3 er definert som \u00ab... konsentrert sm\u00e5husbebyggelse sammenbygd i kjeder eller rekker ...\u00bb. I reguleringsplanen pkt. 6.3.3 oppgis det om omr\u00e5det: \u00abEksisterende boligomr\u00e5der med mulighet for fortetting gjennom felles detaljreguleringsplan. Grad av utnytting inntil 60 % BRA\u00bb. Og i pkt. 3.1 oppgis det at omr\u00e5det omfattes om et krav om detaljregulering. Bestemmelsen peker videre p\u00e5 at alle punkt \u00a7 2 i reguleringsplanen m\u00e5 dokumenteres ivaretatt. Reguleringsplanen pkt. 4.1 og 4.2 oppstiller videre en del rekkef\u00f8lgekrav f\u00f8r det kan gis b\u00e5de igangsettingstillatelse og ny bebyggelse kan tas i bruk. For BKS8 gjelder disse blant annet opparbeidelse av diverse vei med tilh\u00f8rende fortau, sykkelveg, teknisk infrastruktur, gr\u00f8ntareal og eventuelle overvannstiltak. Det er forel\u00f8pig ikke s\u00f8kt om dispensasjon fra Saksnummer KLAGE-2023/16267 Side 2 av 6 disse, men de nevnes for ordens skyld da de m\u00e5 avklares f\u00f8r en senere byggetillatelse kan gis. Det presiseres at disse dispensasjonene fra pkt. 4.1 og 4.2 ikke er en del av denne saken. Reguleringsplanen er relativt ny, og kravet om detaljregulering har v\u00e6rt gjenstand for klagevurdering, kravet om detaljregulering ble stadfestet av Statsforvalteren den 30.11.2020. Det nevnes at klagen den gang var p\u00e5 feltene BKS7 og BKS9, men det kan ikke sees et grunnlag for at BKS8 hadde blitt vurdert annerledes. Hensikten med reguleringsplanen var flere, men en viktig faktor var at omr\u00e5det skal fortettes. Tiltakshaver og forslagsstiller for planen er Bergen kommune. Planen ble vedtatt oppstartet av Byr\u00e5det den 25.04.2013 (sak 1167-13). Planen har v\u00e6rt gjennom omfattende planlegging og ansees som en del av en fremtidig fortettingsstrategi. Det aktuelle omr\u00e5det er ikke tiltenkt en enebolig, slik som er planlagt i denne s\u00f8knaden. Det ansees som uheldig \u00e5 tillate dispensasjoner som fraviker tiltenkt form\u00e5l i en s\u00e5 ny plan. En slik spredt og stykkevis oppdeling av feltet vil kunne vanskeliggj\u00f8re fremtidig utbygging, og planlegging av infrastruktur, utomhus arealer, tomtedeling og planlegging av bygg innenfor delfeltet. Det er derfor ikke \u00f8nskelig \u00e5 gi slike tillatelser. Det ansees ikke som hensiktsmessig \u00e5 vurdere enkeltvis utbygginger/fradelinger her f\u00f8r en detaljregulering er p\u00e5 plass. Omr\u00e5det kan ogs\u00e5 sees i sammenheng med delfelt BBB1 hvor disse omr\u00e5dene har geografisk kontakt. Klager viser til tidligere sak, Helldalslia 66 Klager viser til sak 202116002 der det ble gitt dispensasjoner fra reguleringsplanen \u00a7 6.3.3 (kravet om detaljplan), \u00a7 6.3 (arealform\u00e5let) og fra rekkef\u00f8lgekravene i \u00a7 4.1 og \u00a7 4.2. (i m\u00f8te 05.04.2022, sak 173/22). Denne s\u00f8knaden fikk avslag av fagetaten og Byr\u00e5den, men ble innvilget av UMBY. Det som fagetaten uansett mener at skiller de to saken er potensialet for videre utbygging. Eiendommen som fikk dispensasjoner i 2022 (Helldalslia 66) ligger i delomr\u00e5de BKS7. Utvalget pekte da p\u00e5 at det aktuelle omr\u00e5det i stor grad er fullt utbygd med eneboliger. Videre at f\u00e5 av eiendommene har tilgjengelig areal rundt boligen som muliggj\u00f8r fradeling og sm\u00e5husbebyggelse. Omr\u00e5det som omhandles i dette fagnotatet ligger innenfor delomr\u00e5de BKS8. Den foresl\u00e5tte fradelingen ligger i ytterkanten nord\u00f8st i delfelt BKS8 og grenser til delomr\u00e5de BBB1. Etter fagetatens syn kan omr\u00e5det sees i sammenheng med en utbygging i delomr\u00e5de BBB1. Eiendommen i denne saken har tilgjengelig areal rundt seg, og de samme hensyn gj\u00f8r seg ikke gjeldene som i sak 202116002. Manglende dispensasjonss\u00f8knader Klager viser til at bygningsmyndigheten har gitt avslag basert p\u00e5 manglende dispensasjonss\u00f8knader, og at disse ikke er etterspurt. Klager peker p\u00e5 at dette er i strid med god forvaltningsskikk. Klager legger n\u00e5 (i forbindelse med klagen) ved disse manglende dispensasjonss\u00f8knadene som p\u00e5pekes i avslaget, og ber om at disse behandles i den politiske klagerunden. Fagetaten nevner her at en klage i utgangspunktet ikke ta stilling til nye s\u00f8knader/endringer i klageomgangen (se blant annet Statsforvalteren i Vestland sak: 2022/1134). For de manglende s\u00f8knadene om dispensasjoner vises det til Ot.prp.nr.45 (2007-2008) som i punkt 27.5 s. 317 og sitat fra SOM-2018-4012 sier: Saksnummer KLAGE-2023/16267 Side 3 av 6 \u00abEtter plan- og bygningsloven \u00a7 21-2 f\u00f8rste ledd skal en s\u00f8knad om byggetillatelse \u00abgi de opplysninger som er n\u00f8dvendige for at kommunen skal kunne gi tillatelse til tiltaket.\u00bb Loven oppstiller etter sin ordlyd et uttrykkelig krav om at det m\u00e5 foreligge en grunngitt dispensasjonss\u00f8knad. Forarbeidene til plan- og bygningsloven \u00a7 21-2 f\u00f8rste ledd, Ot.prp.nr.45 (2007-2008) sier i punkt 27.5 s. 317 at \u00aber et tiltak avhengig av dispensasjon m\u00e5 det s\u00f8kes s\u00e6rskilt om dette, jf. \u00a7 19-1, ... Det vil v\u00e6re avslagsgrunn dersom s\u00f8knad om tillatelse til tiltaket forutsetter dispensasjon, og det ikke er s\u00f8kt om dette. Eventuelt kan kommunen avvise s\u00f8knaden.\u00bb Videre st\u00e5r det om pbl. \u00a7 19-1 i Ot.prp.nr.32 (2007-2008) punkt 6.19 s. 243 at \u00abdet er tatt inn et eksplisitt krav om at s\u00f8knader m\u00e5 grunngis ... det er behov for klargj\u00f8ring av s\u00f8kernes begrunnelsesplikt i loven\u00bb. De oms\u00f8kte tiltakene forutsatte dispensasjoner fra reguleringsplanen, disse er ikke oms\u00f8kt, og bygningsmyndigheten har da adgang til \u00e5 avsl\u00e5 s\u00f8knaden. Fagetaten er enig i at det likevel vil v\u00e6re god forvaltningsskikk \u00e5 konkret ettersp\u00f8rre aktuelle s\u00f8knader om dispensasjoner i en del saker. Det m\u00e5 sees opp imot at slike s\u00f8knader er forbundet med et gebyr og merarbeid/kostnad for s\u00f8ker. Det er ikke alltid hensiktsmessig \u00e5 be om dette, s\u00e6rlig der det fremst\u00e5r som klart etter fagetaten sin vurdering at slike s\u00f8knader ikke vil f\u00f8re frem. Ansvarlig s\u00f8ker har oppgitt i s\u00f8knaden datert 22.12.2022 pkt. 4 at tiltaket ikke er avhengig av noen dispensasjoner. Det er en viss begrensning i kommunen sin generelle veiledningsplikt til en s\u00f8knad, og s\u00f8ker har ikke avholdt en forh\u00e5ndskonferanse i saken. Det er ogs\u00e5 sendt ut et mangelbrev i saken datert 25.01.2023, der pkt. 4 informerer generelt om at det m\u00e5 s\u00f8kes om dispensasjoner der et tiltak er i strid med plan. Videre at s\u00f8ker selv m\u00e5 vurdere dispensasjonene p\u00e5 dette tidspunkt, og at slike s\u00f8knader er forbundet med et gebyr. Det er derimot ikke konkret oppgitt hvilken bestemmelse det m\u00e5 s\u00f8kes om dispensasjon fra. Etter forarbeidene er det til slutt s\u00f8ker sitt ansvar, og bygningsmyndigheten har anledning til \u00e5 avsl\u00e5 s\u00f8knaden siden den er i strid med bestemmelser i reguleringsplanen. S\u00f8ker har i klageomgangen vedlagt s\u00f8knader om dispensasjon fra reguleringsplanens \u00a7 6.3.3. og \u00a7 6.3. Fagetaten vedlegger disse. Vurdering av dispensasjoner fra \u00a7 6.3.3 og \u00a7 6.3. I forhold til arealform\u00e5let som avsetter omr\u00e5det til \u00abkonsentrert sm\u00e5husbebyggelse\u00bb i kjeder og rekker, s\u00e5 ansees hensynet bak dette \u00e5 v\u00e6re at det aktuelle omr\u00e5det skal fortettes. Det er en del av strategien bak den nylige reguleringsplanen, og omr\u00e5det sees i sammenheng med at det er ubebygde arealer nord\u00f8st og s\u00f8r\u00f8st for den oms\u00f8kte eiendommen. Arealet som s\u00f8kes fradelt vil beslaglegge store deler av gjenv\u00e6rende ubebygd areal innenfor delfelt BKS8. \u00c5 tillate en fradeling med hensikt \u00e5 kunne sette opp en enebolig innenfor oms\u00f8kte eiendom vil medf\u00f8re at det ikke er et stort nok ledig areal igjen til tiltenkte form\u00e5l innenfor BKS8. Etter fagetatens syn vil det gj\u00f8re at omr\u00e5det BKS8 ikke lenger er mulig \u00e5 nytte til sitt tiltenkte form\u00e5l, som vil v\u00e6re en vesentlig tilsidesettelse av arealform\u00e5let. Utgangspunktet er at det ikke skal v\u00e6re kurant \u00e5 fravike gjeldende reguleringsplaner, spesielt ikke nyere planer som ikke er fullt ut utbygget jf. Ot.prp.nr.32 (2007-2008) s. 242. Fordelene skal i utgangspunktet begrenses til forhold som ivaretar generelle areal- og ressursdisponeringshensyn jf. Prop-169 L (2002-2021) pkt. 9.1. Ved en s\u00e5 ny plan som dette Saksnummer KLAGE-2023/16267 Side 4 av 6 kan det ikke sees noen fordeler ved \u00e5 allerede n\u00e5 dispensere fra tiltenkt form\u00e5l. Slike dispensasjoner er etter fagetatens syn tiltenkt eldre reguleringsplaner der planen ikke ble utbygd. Det ansees \u00e5 v\u00e6re en stor ulempe for areal og ressursdisponeringshensyn sett opp imot hensikten bak planen. Fordelen ansees som klart st\u00f8rre enn ulempene. Dersom det er allerede n\u00e5 ikke er \u00f8nskelig \u00e5 f\u00f8lge reguleringsplanen fra 2020, b\u00f8r det etter fagetatens syn fortrinnsvis l\u00f8ses ved en endring i reguleringsplanen. Kravet om detaljregulering Hensynet er \u00e5 sikre n\u00f8dvendige avklaringer i forbindelse med utbygging. Slike forhold kan v\u00e6re \u00f8nsket bebyggelse, uteomr\u00e5der, parkering, byggegrenser, eiendomsgrenser, infrastruktur, innfrielse av rekkef\u00f8lgekrav m.m. Igjen s\u00e5 er det en relativt ny reguleringsplan, og en dispensjon i denne saken vil medf\u00f8re en oppstykking og vanskeliggj\u00f8re bruk av restareal innenfor BKS8. Hensynet bak arealform\u00e5let og kravet om en detaljreregulering ansees i stor grad for \u00e5 sikre de samme interessene i denne saken. Av de samme grunner som for arealform\u00e5let ansees en dispensasjon her \u00e5 vesentlig tilsidesette hensynet bak bestemmelsen. Det nevnes derimot at dersom det f\u00f8rst gis en dispensasjon fra arealform\u00e5let, vil hensynet bak en detaljregulering for fradeling til en enebolig ikke lenger gj\u00f8re seg gjeldende med tyngde. Det samme gjelder fordelene som ikke klart ansees som st\u00f8rre enn ulempene, da tiltenkte areal og ressursdisponering i en nyere reguleringsplan blir satt til side og vanskeliggj\u00f8r den tiltenkte utnyttingen og planlegging av omr\u00e5det. Tomtearrondering (utformingen av tomten) Dette er ikke forhold som er p\u00e5pekt i klagen, eller omtalt i vedtaket datert 12.09.2023. Vi finner det likevel hensiktsmessig \u00e5 nevne at dersom en vurderer \u00e5 gi en tillatelse, s\u00e5 b\u00f8r det vurderes om den oms\u00f8kte utformingen av tomten er \u00f8nskelig jf. pbl \u00a7 26-1. Etter fagetatens syn legger den oms\u00f8kte fradelingen opp til en uhensiktsmessig tomtearrondering som er lite arealeffektiv. Eksisterende tomt m\u00e5 f.eks. krysse den nye tomten for \u00e5 komme frem til arealer nord p\u00e5 eiendommen. Videre f\u00f8lger heller ikke ny parsell eiendomsgrensen mot nabo (gbnr. 7/363), og etterlater et ikke brukbart omr\u00e5de for eksisterende tomt i nord og mot grense til gbnr. 7/363. Etter v\u00e5r vurdering vil det v\u00e6re i strid med pbl \u00a7 26-1, grunnet at deler av gjenv\u00e6rende tomt blir uegnet til bebyggelse. Ved en fradeling skal b\u00e5de eksisterende tomt og ny tomt f\u00e5 en tilstrekkelig god tomtearrondering jf. TUDEP-2018-3560-2. Pbl \u00a7 26-1 er ogs\u00e5 en selvstendig avslagshjemmel, men nevnte uttale legger ogs\u00e5 opp til at det kan kreves en \u00abvesentlig endring av fradelingss\u00f8knad\u00bb f\u00f8r en eventuell tillatelse kan gis. Saksnummer KLAGE-2023/16267 Side 5 av 6 S\u00f8kers situasjonsplan som viser plassering/utformingen av ny tomt i gr\u00f8nt og eksisterende tomt i r\u00f8dt. I realiteten vil eksisterende boligtomt f\u00e5 2 parseller uten en reell geografisk kontakt, som vil vanskeliggj\u00f8re en god utnytting av arealene. 4. Konklusjon Vedtaket datert 12.09.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 27.09.2023 5. Vedtak datert 12.09.2023 6. Uttale fra Bergen Vann datert 21.11.2023 7. Nabomerknad 8. S\u00f8knad datert 22.12.2022 9. S\u00f8knad om dispensasjoner Saksnummer KLAGE-2023/16267 Side 6 av 6 "
}