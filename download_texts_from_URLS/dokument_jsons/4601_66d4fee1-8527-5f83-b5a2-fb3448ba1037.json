{
  "dokument_id": "66d4fee1-8527-5f83-b5a2-fb3448ba1037",
  "doc_type": "case_attachment",
  "kommune": 4601,
  "tittel": "Uttale fra Barn og unges representant, datert 21.03.2024",
  "url": "https://bergen.kommune.no/politikere-utvalg/api/fil/bk360/10902257/Uttale-fra-Barn-og-unges-representant-datert-21-03-2024",
  "tekst": "From: \"Buanes, Endre\" Sent: Thu, 21 Mar 2024 16:52:46 +0100 To: \"Christensen, Martin\" <Martin.Christensen@bergen.kommune.no>; \"Postmottak planogbygg\" <postmottak.planogbygg@bergen.kommune.no> Subject: SV: Sak 2024/10918 Heien 29, anmodn om h\u00f8ring barn og unges repr Categories: Bl\u00e5 kategori Hei, Viser til anmodning om innspill til sak om bruksendring til skoleform\u00e5l, med frist 21.03.24. Innspill til saken f\u00f8lger under. Det er sv\u00e6rt viktig at omr\u00e5det har tilstrekkelig skolekapasitet, noe som vurderes som sv\u00e6rt utfordrende dersom eksisterende skoledrift ikke videref\u00f8res. Derfor gis det st\u00f8tte til s\u00f8knad om bruksendring til skoleform\u00e5l. Ved en vurdering av dispensasjoner anses fordelene som klart st\u00f8rre enn ulempene. Samtidig p\u00e5pekes det at det m\u00e5 gj\u00f8res n\u00f8dvendige tiltak for \u00e5 sikre elevene gode kvaliteter innomhus og for uteoppholdsarealene. Herunder m\u00e5 det tilstrebes at universell utforming er ivaretatt. Dersom uteoppholdsarealene ikke kan oppn\u00e5 n\u00f8dvendig st\u00f8rrelse og kvaliteter b\u00f8r det avklares om omkringliggende arealer kan benyttes til slikt form\u00e5l, med eller uten tilrettelegging. Hvis mulig b\u00f8r det ogs\u00e5 ses p\u00e5 muligheter for sambruk for ulike aktivitetsform\u00e5l, for eksempel gjennom avtaler med Varegghallen. Viser for \u00f8vrig til Rikspolitiske retningslinjer for barn og planlegging (RPR) punkt 4c om kommunens ansvar for \u00e5 vurdere konsekvensene for barn og unge i plan- og byggesaksbehandling. I denne saken vurderes konsekvensene av \u00e5 ikke innvilge en bruksendring til skole som negativ for barn og unge. Da bruksendringen er midlertidig oppfordres kommunen samtidig \u00e5 vurdere andre egnede tomter for fremtidig skole i rimelig n\u00e6rhet. Dette ogs\u00e5 i lys av at det fortettes og planlegges ytterligere fortetting langs sj\u00f8fronten i Sandviken. RPR punkt 2c viser ogs\u00e5 til behovet for \u00e5 sikre et god beslutningsgrunnlag for \u00e5 vurdere saker der barn og unges interesser kommer i konflikt med andre hensyn. Dersom n\u00e6rboende motsetter seg en slik bruksendring vurderer representanten at fortsatt skoledrift har stor samfunnsmessig betydning, og eventuelle konfliktfylte forhold b\u00f8r fors\u00f8kes l\u00f8st gjennom dialog og eventuelt avb\u00f8tende tiltak. Mvh ENDRE BUANES Barn og unges representant | Bergen kommune | Administrasjon \u2013 Bystyrets kontor +47 454 26 037 Endre.Buanes@bergen.kommune.no Fra: Christensen, Martin <Martin.Christensen@bergen.kommune.no> Sendt: fredag 23. februar 2024 14:49 Til: Buanes, Endre <Endre.Buanes@bergen.kommune.no> Kopi: Postmottak planogbygg <postmottak.planogbygg@bergen.kommune.no> Emne: Sak 2024/10918 Heien 29, anmodn om h\u00f8ring barn og unges repr Hei Vedlagt f\u00f8lger anmodning om h\u00f8ring, vi \u00f8nsker ogs\u00e5 en kommentar fra barn og unges representant i denne saken. Bygningen er i dag ikke godkjent til skoleform\u00e5l, EFU har s\u00f8kt om legalisering for videre drift. Ta kontakt for sp\u00f8rsm\u00e5l. Se vedlegg. Med vennlig hilsen Martin Christensen Saksbehandler, Plan- og bygningsetaten Bergen kommune Postboks 7700 | 5020 Bergen Telefon 408 13 011 Viktig melding fra byggesaksavdelingen i Plan- og bygningsetaten vedr\u00f8rende digitalisering av bygge- og deles\u00f8knader etter 1. mars 2024: https://www.bergen.kommune.no/hvaskjer/bymiljo/na-digitaliseres-soknader-om-tillatelse- for-profesjonelle-aktorer/ Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. www.bergen.kommune.no "
}