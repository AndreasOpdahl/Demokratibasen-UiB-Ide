{
  "dokument_id": "06dc4c57-cf92-5c1a-aaff-2c47cce27ce1",
  "doc_type": "case_attachment",
  "kommune": 4601,
  "tittel": "S\u00f8knad datert 11.07 og 18.04.2023",
  "url": "https://bergen.kommune.no/politikere-utvalg/api/fil/bk360/9470243/Soknad-datert-11-07-og-18-04-2023",
  "tekst": " Leikvangvegen 32, 5111 Breistein Telefon 55 31 05 44 E-post: info@ing-aarland.no Org.nr: 979 971 044 Bergen kommune Plan og bygningsetaten Byggesaksavdelingen Postboks 7700 5020 BERGEN Eidsv\u00e5g 11.07.2023 BYGG-2023/12569, Gnr 168, bnr 532 Ekregaten 11 S\u00f8knad om tiltak Bruksendring av n\u00e6ringslokaler til bolig Tilleggsopplysninger til sak Det vises til brev av 08.06.2023 vedr\u00f8rende behov for tilleggsopplysninger til ovennevnte byggesak. Nedenfor f\u00f8lger kommentar og supplerende opplysninger til de enkelte punkter. Kulepunkt 1 Maksimalt tillatt bebygd areal, jf. KDP Sandviken Fjellsiden nord \u00a7 13, punkt 4. Bestemmelsen har fastsatt et maksimalt tillatt bebygd areal p\u00e5 75 % BYA per eiendom. Eiendommen for tiltaket har et areal p\u00e5 135,4 m2. Eksisterende bygningsmasse med bolighus og boder i bakg\u00e5rd er p\u00e5 108,8m2 BYA Eksisterende bebygd areal er (108,8 / 135,4) x 100 = 80,4 % BYA. Tomteutnyttelsen er alts\u00e5 overskredet allerede for eksisterende situasjon. Nye tiltak i form av boder er p\u00e5 11,1 m2 BYA Totalt bebygd areal for eiendommen etter gjennomf\u00f8ring av tiltaket er 119,9 m2. Beregnet bebygd areal som f\u00f8lge av tiltaket: 119,9 / 135,4) x 100 = 88,6 % BYA. Tiltaket medf\u00f8rer at tillatt bebygd areal for eiendommen overskrides, og det s\u00f8kes derfor om dispensasjon fra \u00a7 13, punkt 4 i kommunedelplanen. S\u00f8knad om dispensasjon er gitt i eget vedlegg. Kulepunkt 2 Redegj\u00f8relse KDP Sandviken Fjellsiden nord \u00a7 13, punkt 6 vedr\u00f8rende bakg\u00e5rder. I henhold til bestemmelsen skal bakg\u00e5rder gi gode lysforhold og sikre god tilgjengelighet ved brannslukning og som r\u00f8mningsveg. Vedr\u00f8rende lysforhold har bakg\u00e5rden en plassering, omsluttet av h\u00f8ye murer og bebyggelse i alle himmelretninger, som gj\u00f8r at den naturlig har lite lys og solinnfall, uavhengig av gjennomf\u00f8ringen av tiltaket eller ikke. Eiendommens spesielle plassering som hj\u00f8rnehus i krysset mellom Ekregaten og Ekrebakken, der begge disse gatene har stigning bort fra Ekregaten 11, gj\u00f8r at denne eiendommen og bakg\u00e5rden her blir liggende p\u00e5 det laveste punktet, med omsluttende murer mot naboeiendommene. Effekten av skyggevirkningen fra omkringliggende bebyggelse blir derfor st\u00f8rre enn for de \u00f8vrige tilst\u00f8tende eiendommene. For eksempel ligger bakenforliggende husrekke i Aad Gjelles gate p\u00e5 en h\u00f8yere koteh\u00f8yde enn Ekregaten 11, noe som gj\u00f8r at bakg\u00e5rden for Ekregaten 11 mot eiendommene i den gaten er adskilt med en henholdsvis 2,6 meter h\u00f8y mur mot Aad Gjelles gate 22, og en cirka 4,5 meter h\u00f8y mur mot Aad Gjelles gate 20. Opp\u00e5 muren igjen for Aad Gjelles gate 20 st\u00e5r det et bolighus p\u00e5 3 etasjer + loft, som dermed sammen med muren tilsvarer en bygning p\u00e5 5-6 etasjer som dermed skjermer for Ekregaten 11 sin bakg\u00e5rd mot s\u00f8r\u00f8st. Vedlagte fasadetegninger er revidert i henhold til dette, der nabobebyggelsen er skissert. Side 1 av 5 At bakg\u00e5rden er uten sol og har lite lys, kan ogs\u00e5 illustreres med flyfotoet nedenfor som viser hvordan bakg\u00e5rden ligger i skygge. Vedr\u00f8rende bakg\u00e5rdens tilgjengelighet ved brannslukning og som r\u00f8mningsveg er det for eiendommen Ekregaten 11 ikke r\u00f8mning via bakg\u00e5rden. I forbindelse med s\u00f8knad om ombygging av eiendommen i byggesak 202002211 ble det utarbeidet brannkonsept. R\u00f8mning er i brannkonseptet definert som via felles interntrapp og ut hovedinngang/gated\u00f8r til Ekregaten. Alternativt gjennom vinduer for bruksenhetene i 1. og 2. etasje, og for bruksenhetene i 3. etasje og loftsetasje er det angitt tilkomst for brannvesen gjennom vinduer i fasade samt takvinduer vendt mot Ekregaten. Bygningen har for \u00f8vrig ogs\u00e5 installert fulldekkende brannslokkeanlegg, der det i brannkonseptet er gitt f\u00f8lgende tilleggskommentar: \u00abDa plan 1 senere \u00f8nskes bruksendret til boliger legges ogs\u00e5 nevnte ytelser til grunn for dette planet.\u00bb Det installerte brannslokkeanlegget er alts\u00e5 forberedt for oms\u00f8kt bruksendring til boligform\u00e5l. N\u00e5r det gjelder tilkomst for brannslukning har bakg\u00e5rden ingen annen naturlig tilkomst uten at man m\u00e5 gjennom bygningen. Plasseringen inneklemt mellom husrekkene medf\u00f8rer derfor i hovedsak bruk av stigebil for tilkomst til bakg\u00e5rden, uavhengig av gjennomf\u00f8ring av tiltaket eller ikke. I det nevnte brannkonseptet er gaten utenfor eiendommen definert som oppstillingsplass for brannvesenets h\u00f8ydemateriell. Kulepunkt 3 Sykkelparkering. For de to nye boenhetene kreves s\u00e6rlig tyverisikker sykkelparkering, jf. KPA \u00a7 17.2.2. S\u00e6rlig tyverisikker parkering er innend\u00f8rs bak l\u00e5sbar d\u00f8r. Det er avsatt plass for 2 sykkelplasser innenfor l\u00e5st hovedinngangsd\u00f8r, delvis under trappen, som angitt p\u00e5 revidert plantegning. Disse plassene ansees \u00e5 oppfylle kravene til sykkelparkering jf. KPA \u00a7 17.2.2. Kulepunkt 4 Plantegning eksisterende situasjon Det er vedlagt plantegning av eksisterende situasjon. Kulepunkt 5 Ny vurdering av uteoppholdsareal I henhold til \u00a7 14.3.3 skal det for Byfortettingssoner etableres minimum 40 m2 uteoppholdsareal pr boenhet, til sammen totalt 80m2 for de to oms\u00f8kte boenhetene. Minimum 50 % skal utformes som fellesareal eller offentlig tilgjengelig areal. Eiendommen for tiltaket har et areal p\u00e5 135,4 m2, der eksisterende bygningsmasse p\u00e5 108,8m2 BYA pluss nye tiltak i form av boder p\u00e5 11,1 m2 BYA opptar til sammen 119,9 m2 av tomtearealet. Dette gir et restareal p\u00e5 tomten p\u00e5 15,5 m2. Selv uten nye Side 2 av 5 tiltak i bakg\u00e5rd vil det ikke v\u00e6re tilstrekkelig tilgjengelig areal til \u00e5 etablere uteoppholdsareal p\u00e5 egen eiendom. Det s\u00f8kes derfor om dispensasjon fra kravet til uteoppholdsareal gitt i \u00a7 14.3.3. S\u00f8knad om dispensasjon er gitt i eget vedlegg. Kulepunkt 6 Byggegrense langs kommunal veg Tiltaket vil v\u00e6re avhengig av dispensasjon fra byggegrense mot veg, jf. vegloven \u00a7 29. S\u00f8knad om dispensasjon fra byggegrense er sendt til Bymilj\u00f8etaten, og kopi av mottatt vedtak er vedlagt. Kulepunkt 7 Redegj\u00f8relse for avfallsh\u00e5ndtering etter KPA \u00a7 20.2.1. For to boenheter kreves ikke RTP, men det m\u00e5 vises hvor eventuelle bosspann skal plasseres. Plassering er angitt p\u00e5 revidert plantegning. Som praksis er for alle boligene i omr\u00e5det, st\u00e5r bosspann plassert langs husvegger p\u00e5 fortau. Fortauene har tilstrekkelig bredde med god passasjemulighet. Praksisen er dokumentert gjennom bildeutsnittene fra de forskjellige gatene nedenfor. Bildeutsnitt Google Maps. Ekregaten sett mot nord. Hj\u00f8rnehuset Ekregaten 11 til h\u00f8yre med plassering av bosspann langs fasade. Samme praksis for hele gaten. Bildeutsnitt Google Maps. Ekregaten sett mot s\u00f8r. Side 3 av 5 Bildeutsnitt Google Maps. Kryss Ekregaten-Ekrebakken sett mot s\u00f8r\u00f8st. Bildeutsnitt Google Maps. Aad Gjelles gate sett mot s\u00f8r\u00f8st. Kulepunkt 8 Varsling kirkens organer i buffersone 300 meter fra Sandvikskirken. Det er sendt varsel til Bergen kirkelige fellesr\u00e5d, samt til Vestland Fylkeskommune vedr\u00f8rende tiltak innenfor buffersone for Sandvikskirken. Dokumentasjon og tilbakemelding p\u00e5 varsling er vedlagt. Saksbehandlingstid Det vises i nevnte brev av 08.06.2023, vedr\u00f8rende behov for tilleggsopplysninger, til at etterspurte mangler er \u00e5 regne som en vesentlig mangel som gir grunnlag for \u00e5 tilbakestille saksbehandlingstiden, og der saksbehandlingstiden vil regnes fra den dato plan- og bygningsetaten mottar etterspurte tilleggsopplysninger. Saken ble registrert mottatt i kommunen 19.04.2023, og der mangelbrev ble utsendt 08.06.2023, alts\u00e5 etter cirka 7 uker. Etter plan- og bygningslovens \u00a7 21-7 skal en alminnelig byggesak v\u00e6re ferdigbehandlet 12 uker etter at fullstendig s\u00f8knad mottas. Det er ogs\u00e5 fastsatt i Side 4 av 5 byggesaksforskriften \u00a7 7-2 at fristen \u00abkan forlenges med den tid som medg\u00e5r til feilretting eller supplering av opplysninger\u00bb. Samtidig fremg\u00e5r det av plbl. \u00a7 21-7 at fristen begynner \u00e5 l\u00f8pe n\u00e5r \u00abfullstendig s\u00f8knad foreligger\u00bb. Med fullstendig s\u00f8knad menes at opplysninger og dokumentasjon som er n\u00f8dvendig for at kommunen kan ta saken til behandling er med. Dersom s\u00f8knaden har vesentlige feil eller mangler skal kommunen avvise saken, og returnere s\u00f8knaden. Det heter ogs\u00e5 i lovforarbeidene at kommunen b\u00f8r gi en rask tilbakemelding til s\u00f8ker om slike mangler. Dersom kommunen ikke avviser s\u00f8knaden innen kort tid etter mottaket, m\u00e5 s\u00f8knaden anses \u00e5 v\u00e6re tatt til behandling. Med bakgrunn i dette mener vi derfor at det ikke er grunnlag for \u00e5 tilbakestille saksbehandlingstiden. Hvis kommunen mente manglene var av vesentlig karakter, skulle saken alts\u00e5 v\u00e6rt avvist og s\u00f8knaden returnert, med krav om innsending av ny komplett s\u00f8knad. Dette skulle ogs\u00e5 v\u00e6rt gjort innenfor rimelig tid etter innsending av s\u00f8knaden. Etter medg\u00e5tte 7 uker uten slik tilbakemelding m\u00e5 derfor s\u00f8knaden anses \u00e5 v\u00e6re tatt til behandling. Vi forutsetter derfor at den lovp\u00e5lagte saksbehandlingstiden fortsetter \u00e5 l\u00f8pe fra n\u00e5 innsendte tilleggsopplysninger er registrert mottatt. Vi h\u00e5per med dette at s\u00f8knaden er tilstrekkelig dokumentert, og im\u00f8teser en rask og positiv behandling av saken. Med vennlig hilsen for Ingeni\u00f8r Aarland AS Ole Andreas Dalland Side 5 av 5 Leikvangevegen 32, 5111 Breistein Tlf 55 31 05 44 E-post: info@ing-aarland.no Org.nr: 979 971 044 Bergen kommune Plan og bygningsetaten Byggesaksavdelingen Postboks 7700 5020 BERGEN Eidsv\u00e5g 11.07.2023 Gnr 168, bnr 532 Ekregaten 11 S\u00f8knad om tiltak Bruksendring av n\u00e6ringslokaler til bolig S\u00f8knad om dispensasjon Dette brevet er supplert med s\u00f8knad om nye dispensasjoner, (punkt 4 og 5) og erstatter dermed tidligere innsendt s\u00f8knad om dispensasjon vedlagt opprinnelig s\u00f8knad, datert 18.04.2023. I forbindelse med s\u00f8knad om tiltak p\u00e5 ovennevnte eiendom, s\u00f8kes det om f\u00f8lgende dispensasjoner: 1. Kommuneplanens Arealdel (KPA) \u00a7 3 Plankrav I henhold til \u00a7 3.1 i bestemmelsene til kommuneplanens arealdel (KPA) skal tiltak etter pbl \u00a7 20-1 bokstav a, d, g, k, og l inng\u00e5 i reguleringsplan vedtatt med hjemmel i pbl av 1985 eller nyere lov. Da eiendommen for tiltaket er uregulert og oms\u00f8kte bruksendring faller inn under \u00a7 20-1 bokstav d, gj\u00f8res plankravet gjeldende. Tiltak i byfortettingssone kan unntas plankravet, etter gitte vilk\u00e5r iht. KPA \u00a7 3.3.1. Ett av vilk\u00e5rene er at tiltaket m\u00e5 samsvare med \u00f8vrige bestemmelser i kommuneplanens arealdel. Tiltaket krever blant annet at det m\u00e5 s\u00f8kes dispensasjon fra kravet til parkering, og er dermed ikke lenger i samsvar med \u00f8vrige bestemmelser. Tiltaket kan f\u00f8lgelig ikke unntas plankravet, men krever dispensasjon. Plankravet skal sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Tiltaket gjelder bruksendring til boligform\u00e5l av de to eksisterende seksjonerte n\u00e6ringslokalene i byggets 1.etasje. Etter bruksendringen vil bygget dermed inneholde 7 boenheter, mot dagens 5. Antall seksjoner totalt endres likevel ikke. Tiltaket er lite og begrenset i omfang, og omfatter med unntak av de nye bodene i bakg\u00e5rd, kun innvendige arbeider. Tiltaket p\u00e5virker alts\u00e5 omgivelsene i liten grad, og medf\u00f8rer heller ingen endret bruk i forhold til arealform\u00e5let i KPA. Tiltakets omfang m\u00e5 derfor sies \u00e5 v\u00e6re av en slik karakter at en reguleringsplan ikke vil gi noe bedre beslutningsgrunnlag enn det som fremkommer av s\u00f8knad, nabovarsling, samt kommunens byggesaksbehandling. Med bakgrunn i ovennevnte synes fordelene ved \u00e5 gi dispensasjon dermed \u00e5 v\u00e6re st\u00f8rre enn ulempene, og hverken hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. Side 1 av 7 2. Kommuneplanens Arealdel (KPA) \u00a7 17 Minimumskrav til antall biloppstillingsplasser I henhold til KPA 2018 \u00a717 Tabell for parkeringsplasskrav, er det for kategorien \u00abBolig\u00bb beregnet at tiltaket utl\u00f8ser krav om minimum 1 biloppstillingsplass. Det er ikke mulighet for etablering av parkering p\u00e5 egen grunn, eller i fellesanlegg sammen med \u00f8vrige eiendommer, og det s\u00f8kes derfor dispensasjon fra minimumskravet om 1 biloppstillingsplass. Hensynet bak parkeringskravet er \u00e5 sikre at det blir avsatt tilstrekkelig areal til parkering i samsvar med behovet tiltaket medf\u00f8rer. Fordelene ved dispensasjon er at de oms\u00f8kte boenhetene vil bidra til \u00f8kt fortetting i et sentrumsn\u00e6rt omr\u00e5de, med gang- og sykkelavstand til sentrumskjerne, butikker, og andre offentlige tilbud. Det er videre ogs\u00e5 gangavstand p\u00e5 100 200 meter til busstopp for lokale bussforbindelser i Amalie Skrams vei og Kirkegaten, samt 300 meters gangavstand til hovedbussruter og ekspressbusser med stopp i Sj\u00f8gaten. I planforslaget for Bybanen til \u00c5sane er det ogs\u00e5 planlagt underjordisk stopp ved Sandviken kirke, bare et par hundre meter fra oms\u00f8kte tiltak. Det er et politisk m\u00e5l at Bergen skal utvikles som en kompakt og klimavennlig by, der transportbehovet i hverdagen reduseres. Selv om mangel p\u00e5 parkeringsplass for tiltaket ikke n\u00f8dvendigvis f\u00f8rer til reduksjon av antall biler, er det likevel liten grunn til \u00e5 anta at tiltaket vil f\u00f8re til en \u00f8kning i trafikk eller antall biler, hvis man sammenligner med at n\u00e6ringslokalene som skal bruksendres ogs\u00e5 hadde generert trafikk til sin bruk. Som ogs\u00e5 nevnt ovenfor vil bygget etter bruksendringen inneholde 7 boenheter, mot dagens 5, men der antall seksjoner totalt sett, inkludert n\u00e6ringslokalene, likevel ikke endres. Med bakgrunn i ovennevnte synes fordelene ved \u00e5 gi dispensasjon dermed \u00e5 v\u00e6re st\u00f8rre enn ulempene, og hverken hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. 3. Plan og bygningsloven \u00a7 29-4 Byggverkets avstand fra nabogrense Bruksendringen, samt etablering av boder i bakg\u00e5rd, har begge en minste avstand p\u00e5 0,0 meter fra nabogrenser som angitt p\u00e5 situasjonsplan, og det s\u00f8kes derfor om dispensasjon fra avstandsbestemmelsen i \u00a7 29-4. Form\u00e5let bak pbl. \u00a7 29-4 er bl.a. brannvernhensyn og behovet for \u00e5 sikre lys og luft mellom bygg og en viss avstand mellom nabobebyggelse, samt hensyn til terreng og omgivelsestilpasning. Innvendig bruksendring ber\u00f8rer ingen av de hensynene som \u00a7 29-4 skal ivareta. Bygningen er allerede oppf\u00f8rt, og brannskillet mellom boligene ber\u00f8res ikke. Bruken av bygget f\u00f8r og etter tiltaket endres heller ikke i vesentlig grad, og naboers interesser er ivaretatt ved at de beholder de samme kvaliteter etter tiltaket, som de hadde f\u00f8r. N\u00e5r det gjelder nye bodbygg i bakg\u00e5rd er bakg\u00e5rden allerede delvis bebygget med eksisterende boder oppf\u00f8rt i nabogrensen fra opprinnelig. Bakg\u00e5rden ligger ogs\u00e5 lavere enn omkringliggende bebyggelse og deres utearealer, med omsluttende murer og vegger p\u00e5 2,5 3,0 meters h\u00f8yde. Bodbyggene vil alts\u00e5 ikke p\u00e5virke sol- og lysforholdene for naboeiendommer i negativ grad. Arealet i bakg\u00e5rden er ogs\u00e5 lite egnet til uteoppholdsareal for egen eiendom, da det ikke oppfyller kvalitetskravene gitt i KPA \u00a7 14.2, nettopp p\u00e5 grunn av de h\u00f8ye murene og den tilst\u00f8tende bebyggelsen som omslutter bakg\u00e5rden i alle himmelretninger. Arealet er dermed lite egnet til andre form\u00e5l. Side 2 av 7 I henhold til \u00a7 29-4 tredje ledd, bokstav b heter det videre ogs\u00e5 at kommunen kan godkjenne at byggverk plasseres n\u00e6rmere nabogrense enn nevnt i andre ledd eller i nabogrense \u00abved oppf\u00f8ring av frittliggende garasje, uthus og lignende mindre tiltak\u00bb. Bodbyggene kan defineres som uthus og mindre tiltak, og faller dermed inn under denne bestemmelsen. Med bakgrunn i ovennevnte synes fordelene ved \u00e5 gi dispensasjon dermed \u00e5 v\u00e6re st\u00f8rre enn ulempene, og hverken hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. 4. Kommuneplanens Arealdel (KPA) \u00a7 14.3.3 Uteoppholdsareal 5. Kommunedelplan Sandviken Fjellsiden nord (KDP) \u00a7 13, punkt 4 Bebygd areal B\u00e5de dispensasjon fra uteoppholdsareal og bebygd areal har mange fellestrekk, og begrunnes derfor samlet nedenfor. KPA \u00a7 14.3.3 Uteoppholdsareal I henhold til \u00a7 14.3.3 skal det for Byfortettingssoner etableres minimum 40 m2 uteoppholdsareal pr boenhet, til sammen totalt 80m2 for de to oms\u00f8kte boenhetene. Minimum 50 % skal utformes som fellesareal eller offentlig tilgjengelig areal. Eiendommen for tiltaket har et areal p\u00e5 135,4 m2, der eksisterende bygningsmasse p\u00e5 108,8m2 BYA pluss nye tiltak i form av boder p\u00e5 11,1 m2 BYA opptar til sammen 119,9 m2 av tomtearealet. Dette gir et restareal p\u00e5 tomten p\u00e5 15,5 m2. Selv uten nye tiltak i bakg\u00e5rd vil det ikke v\u00e6re tilstrekkelig tilgjengelig areal til \u00e5 etablere uteoppholdsareal p\u00e5 egen eiendom. Det s\u00f8kes derfor om dispensasjon fra kravet til uteoppholdsareal gitt i \u00a7 14.3.3. KDP Sandviken Fjellsiden nord \u00a7 13, punkt 4 Bebygd areal Bestemmelsen har fastsatt et maksimalt tillatt bebygd areal p\u00e5 75 % BYA per eiendom. Eiendommen med eksisterende bebyggelse har en beregnet tomteutnyttelse p\u00e5 80,4 % BYA, og tomteutnyttelsen er dermed alts\u00e5 overskredet allerede for eksisterende situasjon. Nye tiltak i form av boder utgj\u00f8r et tillegg p\u00e5 11,1m2 bebygd areal. Beregnet utnyttingsgrad som f\u00f8lge av tiltaket er p\u00e5 88,6 % BYA. Det s\u00f8kes derfor om dispensasjon fra kravet til maksimalt bebygd areal gitt i KDP \u00a7 13, punkt 4. Felles begrunnelse Som nevnt, vil det p\u00e5 grunn av eiendommens st\u00f8rrelse og utforming, der bygningens fotavtrykk opptar det meste av tomtearealet, ikke v\u00e6re tilgjengelig uteoppholdsareal p\u00e5 egen grunn, hverken for eksisterende boenheter eller for de nye oms\u00f8kte. Arealet i bakg\u00e5rden er uansett lite egnet til uteopphold og oppfyller ikke kvalitetskravene gitt i KPA \u00a7 14.2, da det ligger omsluttet av h\u00f8ye murer og tilst\u00f8tende bebyggelse i alle himmelretninger. Eiendommen har ogs\u00e5 en spesiell plassering som hj\u00f8rnehus i krysset mellom Ekregaten og Ekrebakken. Begge disse gatene har stigning bort fra Ekregaten 11, slik at denne eiendommen og bakg\u00e5rden her blir liggende p\u00e5 det laveste punktet, med omsluttende murer mot naboeiendommene. Effekten av skyggevirkningen fra omkringliggende bebyggelse blir derfor st\u00f8rre enn for de \u00f8vrige tilst\u00f8tende eiendommene. For eksempel ligger bakenforliggende husrekke i Aad Gjelles gate p\u00e5 en h\u00f8yere koteh\u00f8yde enn Ekregaten 11, noe som gj\u00f8r at bakg\u00e5rden for Ekregaten 11 mot eiendommene i den gaten er adskilt med en henholdsvis 2,6 meter h\u00f8y mur mot Aad Gjelles gate 22, og en cirka 4,5 meter h\u00f8y mur mot Aad Gjelles gate 20. Opp\u00e5 muren igjen for Aad Gjelles gate 20 st\u00e5r det et bolighus p\u00e5 3 etasjer + loft, som dermed sammen med muren tilsvarer en bygning p\u00e5 5-6 etasjer som dermed skjermer for Ekregaten 11 sin bakg\u00e5rd mot s\u00f8r\u00f8st. Bakg\u00e5rden for tiltaket vil dermed sjelden og aldri ha direkte solinnfall, noe som er et krav til uteoppholdsareal, jf. \u00a7 14.2 bokstav c. At bakg\u00e5rden er uten sol og har lite lys, kan ogs\u00e5 illustreres med flyfotoet nedenfor som viser hvordan bakg\u00e5rden ligger i skygge. Side 3 av 7 For tiltak som i KPA ligger i Bergen Sentrum, sone S1 og BY1, kan uteoppholdsareal legges til offentlig tilgjengelig areal, som parker, plasser eller gatetun p\u00e5 bakkeplan. Eiendommen for tiltaket ligger derimot i byfortettingssone BY, som ikke \u00e5pner for denne muligheten. Det som gjerne kjennetegner bebyggelsen i sonene S1 og BY1 er tett kvartalsstruktur, med eller uten bakg\u00e5rder, og der bebyggelsen tar opp store deler av eller hele tomtearealet. Uteoppholdsareal m\u00e5 derfor i stor grad n\u00f8dvendigvis legges til offentlige rom. Sone BY kjennetegnes av mer \u00e5pen bebyggelsesstruktur, med for- og bakhager og mer luft mellom bebyggelsen, noe som gir mer rom for \u00e5 etablere uteoppholdsareal p\u00e5 egen grunn. Eiendommen for tiltaket derimot ligger i et omr\u00e5de innenfor sone BY som har en struktur felles med den tette kvartalsstrukturen i sonene S1 og BY1 og skiller seg dermed fra den typiske og mer \u00e5pne bebyggelsen i sone BY. Dette er vist p\u00e5 utsnittene fra Bergenskart nedenfor. Utsnitt fra Bergenskart.no. Til venstre typisk bebyggelsesstruktur for sone BY1. Til h\u00f8yre omr\u00e5det for tiltaket, med den utypiske bebyggelsesstrukturen for sone BY, men som er lik som for sone BY1. Side 4 av 7 Utsnitt fra Bergenskart.no. Den typiske bebyggelsesstruktur for sone BY. \u00c5pen og luftig struktur med rom for uteoppholdsareal p\u00e5 egen grunn, som skiller seg fra den tette strukturen for omr\u00e5det rundt Ekregaten ovenfor til h\u00f8yre. Basert p\u00e5 ovennevnte synes bestemmelsene om uteoppholdsareal for sone BY \u00e5 v\u00e6re laget med tanke p\u00e5 en annen bebyggelsesstruktur enn det som er tilfellet for omr\u00e5det rundt Ekregaten. N\u00e5r plankartet lages m\u00e5 n\u00f8dvendigvis grensene mellom de ulike sonene legges et sted, uten at dette automatisk fanger opp alle de forskjellige strukturene og i hvilken sone de h\u00f8rer hjemme. Noen steder i grenseomr\u00e5dene mellom soner vil dermed omr\u00e5der ha en struktur som sammenfaller med strukturen for nabosonen og omvendt. Siden omr\u00e5det for Ekregaten er et slikt tilfelle, som avviker fra den typiske bebyggelsesstrukturen i sone BY, er det derfor rimelig \u00e5 legge til grunn kriteriene for uteoppholdsareal for sonene S1 og BY1 ogs\u00e5 for dette tiltaket. Eiendommen har for \u00f8vrig ogs\u00e5 en n\u00e6rliggende beliggenhet cirka 300 meter nord for skillet mellom sonene BY og BY1, som g\u00e5r ved Rothaugen. At uteoppholdsarealet m\u00e5 dekkes av offentlig tilgjengelig areal er som nevnt typisk for omr\u00e5det, og ikke unikt for denne eiendommen. Bebyggelsen for \u00f8vrig langs Ekregaten og nabogatene best\u00e5r i stor grad av tett kvartalsstruktur uten for- eller bakhager, og der bygningene opptar det meste av tomtearealet. Uteoppholdsareal for tiltaket er alts\u00e5 likestilt med det som ogs\u00e5 er tilfellet, og den forventede standarden, for omr\u00e5det for \u00f8vrig. I henhold til \u00a7 14-2, bokstav a, skal alle boliger ha maksimalt 100 m sikker gangavstand til n\u00e6rmeste del av uteoppholdsareal p\u00e5 bakkeplan. I retningslinjene til \u00a7 14.3.3 kan akseptabel gangavstand til offentlig tilgjengelig uteoppholdsareal \u00f8kes til 200 meter for prosjekter som styrker hoved- forbindelser i bl\u00e5gr\u00f8nt temakart. Som utsnittet av Bergenskart nedenfor viser, er det flere offentlige parker og plasser (gr\u00f8nne felt) i n\u00e6rhet til eiendommen (r\u00f8d markering). P\u00e5 kartet er det angitt avstander p\u00e5 henholdsvis 100m og 200m fra tiltaket, der de n\u00e6rmeste parkene og plassene er S\u00f8re Almenning og F\u00e6stergrenden lekeplass, begge innenfor en avstand p\u00e5 100m fra tiltaket. I tillegg ligger blant annet Sandviksparken innenfor en avstand p\u00e5 200m. Det er dermed flere alternativer for offentlig tilgjengelig areal som kan dekke kravet om uteoppholdsareal for boenhetene. Side 5 av 7 Utsnitt Bergenskart.no. Offentlige parker og plasser angitt som gr\u00f8nne felt. Eiendommen for tiltaket med r\u00f8d markering. Angitt sirkler viser avstander p\u00e5 henholdsvis 100m og 200m fra tiltaket. Fordelene ved dispensasjon er at de oms\u00f8kte boenhetene vil bidra til \u00f8kt fortetting i et sentrumsn\u00e6rt omr\u00e5de, med gang- og sykkelavstand til sentrumskjerne, butikker, og andre offentlige tilbud. Det er videre ogs\u00e5 gangavstand p\u00e5 100 200 meter til busstopp for lokale bussforbindelser i Amalie Skrams vei og Kirkegaten, samt 300 meters gangavstand til hovedbussruter og ekspressbusser med stopp i Sj\u00f8gaten. I planforslaget for Bybanen til \u00c5sane er det ogs\u00e5 planlagt underjordisk stopp ved Sandviken kirke, bare et par hundre meter fra oms\u00f8kte tiltak. Det er et politisk m\u00e5l at Bergen skal utvikles som en kompakt og klimavennlig by, der transportbehovet i hverdagen reduseres. Side 6 av 7 Ulempen er at det ikke etableres uteoppholdsareal p\u00e5 egen grunn i n\u00e6r tilknytning til boligene. Sett i sammenheng med \u00f8vrig bebyggelse er dette likevel ikke den forventede og etablerte standarden i omr\u00e5det. Bebyggelsen har en tett struktur hvor bolighusene opptar det meste av tomtearealet, og praksisen er allerede slik at beboere benytter offentlige rom til uteareal og rekreasjon. Tiltaket bryter alts\u00e5 ikke med denne praksisen. Med bakgrunn i ovennevnte synes fordelene ved \u00e5 gi dispensasjon dermed \u00e5 v\u00e6re st\u00f8rre enn ulempene, og hverken hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. Med vennlig hilsen for Ingeni\u00f8r Aarland AS Ole A. Dalland Side 7 av 7 Leikvangvegen 32, 5111 Breistein Telefon 55 31 05 44 E-post: info@ing-aarland.no Org.nr: 979 971 044 Bergen kommune Plan og bygningsetaten Byggesaksavdelingen Postboks 7700 5020 BERGEN Eidsv\u00e5g 18.04.2023 Gnr 168, bnr 532 Ekregaten 11 S\u00f8knad om tiltak Bruksendring av n\u00e6ringslokaler til bolig F\u00f8lgebrev til s\u00f8knad Redegj\u00f8relse tiltak Tiltakshaver Tiltakshaver er; Scheiendom AS Forh\u00e5ndskonferanse Det har ikke v\u00e6rt avholdt forh\u00e5ndskonferanse. Om tiltaket Det s\u00f8kes om bruksendring til boligform\u00e5l av de to eksisterende seksjonerte n\u00e6ringslokalene i byggets 1. etasje. Seksjon 1 har et bruksareal utenom bodareal p\u00e5 35,0m2, mens seksjon 2 har et bruksareal utenom bodareal p\u00e5 35,8m2. Totalt areal for bruksendring utgj\u00f8r dermed 70,8m2. I henhold til KPA \u00a7 9.2 skal nye boenheter ikke v\u00e6re mindre enn 35m2 BRA + bodareal. Oms\u00f8kte boenheter er i tr\u00e5d med planbestemmelsen. Resterende areal i 1. etasje best\u00e5r av felles inngangsparti, gang, og trapperom for alle enhetene i bygget. Nye boenheter f\u00e5r inngang fra den felles gangen. I sammenheng med bruksendringen s\u00f8kes det ogs\u00e5 om etablering av tre nye boder i bakg\u00e5rden, som skal betjene henholdsvis de to nye boenhetene, i tillegg til eksisterende boenhet p\u00e5 loftet (seksjon 7), som per i dag har sitt bodareal innvendig i 1. etasje, men der dette arealet n\u00e5 blir innlemmet i bruksarealet til ny boenhet, seksjon 2. Bodarealet for seksjon 7 utgj\u00f8r 5,0m2. For de to nye boenhetene etableres to boder p\u00e5 2,5m2 hver, jf. TEK17 \u00a7 12-10, andre ledd, der det for boenheter mindre enn 50m2, skal etableres bodareal p\u00e5 minimum 2,5m2 BRA. Tiltakshaver overtok Ekregaten 11 i 2019 og gjennom bygges\u00f8knad i 2020 ble bygget ombygget og seksjonert i 7 enheter. For \u00e5 utnytte arealet i bygget bedre ble det godkjent fjerning av intern baktrapp/branntrapp. Det ble i stedet etablert sprinkling i hele bygget og brannalarmer med direkte linje. Boenheten p\u00e5 loftet ble utvidet, og de to aktuelle enhetene i 1. etasje ble seksjonert ut som n\u00e6ringsenheter. Det er videre 2 boenheter i henholdsvis 2. og 3. etasje, totalt 5 boenheter. Ved n\u00e5 oms\u00f8kte bruksendring av n\u00e6ringslokalene vil bygge inneholde totalt 7 boenheter. Det totale antall seksjoner i bygget forblir alts\u00e5 uendret. Det ble videre i den nevnte byggesaken ogs\u00e5 godkjent fasadeendring mot Ekregaten, der denne ble tilbakef\u00f8rt til originalfasadene i henhold til eldre tegningsgrunnlag fra f\u00f8r 1933. Den originale fasaden bar mer preg av leilighetsfasade enn den senere butikkfasaden den ble endret til. Med bakgrunn i dette ble ogs\u00e5 det installerte sprinkleranlegget forberedt for, og tilpasset en eventuell fremtidig endring til leiligheter. N\u00e6ringslokalene hadde st\u00e5tt tomme over lengre tid og bar preg av forfall da tiltakshaver overtok bygget. Lokalenes st\u00f8rrelse begrenser mulighetene for type n\u00e6ring som kan benytte dem, samtidig Side 1 av 7 som beliggenheten vanskeliggj\u00f8r en forsvarlig \u00f8konomisk drift. Dette er kanskje ogs\u00e5 grunnen til at lokalene hadde st\u00e5tt tomme over lang tid, da det er vanskelig \u00e5 f\u00e5 leid dem ut. B\u00e5de gaten for tiltaket og omkringliggende gater i omr\u00e5det, best\u00e5r stort sett av boliger, med boliger ogs\u00e5 i byggenes 1. etasje, direkte inn fra gaten. Oms\u00f8kte tiltak skiller seg dermed ikke fra strukturen og den etablerte bruken i omr\u00e5det for \u00f8vrig. Med bakgrunn i dette ansees bruksendringen som n\u00f8dvendig for \u00e5 sikre en hensiktsmessig bruk, der arealene kan utnyttes mer effektivt til boligform\u00e5l i stedet for \u00e5 st\u00e5 tomme og ubenyttede over lengre perioder. Planstatus Reguleringsplan Eiendommen for tiltaket er uregulert Kommunedelplan (KDP) Eiendommen inng\u00e5r i kommunedelplan (KDP) \u00ab1575000 Bergenhus. KDP Sandviken - Fjellsiden Nord\u00bb, vedtatt i kraft 19.02.2001, med lovreferanse plan og bygningsloven av 1985. Eiendommen er i planen vist som n\u00e5v\u00e6rende boligomr\u00e5de. I henhold til kommuneplanens arealdel (KPA) \u00a7 2 gjelder KPA foran KDP ved motstrid. Kommuneplanens arealdel (KPA) I kommuneplanens arealdel 2018 (KPA) ligger eiendommen for det oms\u00f8kte tiltaket innenfor arealform\u00e5let Sentrumsform\u00e5l byfortettingssone BY (sone 2). I tillegg ligger eiendommen innenfor hensynssonene: kulturmilj\u00f8 (Sandviken \u00f8vre), kulturmilj\u00f8 (historisk sentrum), samt bestemmelsesomr\u00e5de #4 Bergen sentrum. Plankrav I henhold til \u00a7 3.1 i bestemmelsene til kommuneplanens arealdel (KPA) skal tiltak etter pbl \u00a7 20-1 bokstav a, d, g, k, og l inng\u00e5 i reguleringsplan vedtatt med hjemmel i pbl av 1985 eller nyere lov. Da eiendommen for tiltaket er uregulert og oms\u00f8kte bruksendring faller inn under \u00a7 20-1 bokstav d, gj\u00f8res plankravet gjeldende. Tiltak i byfortettingssone kan unntas plankravet, etter gitte vilk\u00e5r iht. KPA \u00a7 3.3.1. Ett av vilk\u00e5rene er at tiltaket m\u00e5 samsvare med \u00f8vrige bestemmelser i kommuneplanens arealdel. Tiltaket krever blant annet at det m\u00e5 s\u00f8kes dispensasjon fra kravet til parkering, og er dermed ikke lenger i samsvar med \u00f8vrige bestemmelser. Tiltaket kan f\u00f8lgelig ikke unntas plankravet, men krever dispensasjon. Se ogs\u00e5 neste punkt. Dispensasjoner Tiltaket er vurdert \u00e5 kreve dispensasjon fra f\u00f8lgende: Kommuneplanens Arealdel (KPA) \u00a7 3 Plankrav Kommuneplanens Arealdel (KPA) \u00a7 17 Minimumskrav til antall biloppstillingsplasser Plan og bygningsloven \u00a7 29-4 Byggverkets avstand fra nabogrense S\u00f8knad om dispensasjoner er gitt i eget vedlegg. Unntak fra tekniske krav Tiltaket er vurdert \u00e5 kreve f\u00f8lgende unntak fra tekniske krav (TEK 17): Planl\u00f8sning og bygningsdeler i byggverk o \u00a7 12-2, tredje ledd - Krav om tilgjengelig boenhet o \u00a7 12-9, f\u00f8rste ledd - Tilgjengelig baderom Ventilasjon og energi o \u00a7\u00a7 14-2 og 14-3 - Krav til og minimumsniv\u00e5 for energieffektivitet Side 2 av 7 o \u00a7 13-2 - Ventilasjon (balansert ventilasjonssystem) i boligbygning S\u00f8knad om unntak fra tekniske krav (TEK 17) er gitt i eget vedlegg. Tomteutnyttelse Eiendommen har et areal p\u00e5 135,40m2. Eksisterende bruksareal for eiendommen er 294m2. Eksisterende tomteutnyttelse er 217 % (294/135,4). Bruksendringen foreg\u00e5r innenfor eksisterende bygningskropp, og vil dermed ikke bidra til \u00f8kt utnyttelse av tomten. Nye bodarealer i bakg\u00e5rd utgj\u00f8r til sammen 10m2 BRA. Nytt bruksareal for eiendommen er 304m2 (294+10). Ny tomteutnyttelse er 224,5 % (304/135,4). I henhold til KPA \u00a7 26.3.9, er grad av utnytting for arealform\u00e5let byfortettingssone ikke tallfestet, men gis ut fra krav til byromsstruktur, byggeh\u00f8yde og uteareal. \u00d8kning i tomteutnyttelsen som f\u00f8lge av tiltaket er vurdert \u00e5 ikke tilsidesette de krav som er satt med hensyn til byromsstruktur, byggeh\u00f8yde og uteareal. B\u00e5de byromsstrukturen og byggeh\u00f8yden mot offentlig og felles gategrunn vil forbli uendret som i dag. Utearealet p\u00e5virkes heller ikke i negativ grad, i og med at arealet i bakg\u00e5rden uansett er lite egnet til uteopphold og oppfyller ikke kvalitetskravene gitt i KPA \u00a7 14.2, da det ligger omsluttet av h\u00f8ye murer og tilst\u00f8tende bebyggelse i alle himmelretninger. Se for \u00f8vrig ogs\u00e5 under punktene \u00abUteoppholdsareal\u00bb og \u00abByggeh\u00f8yde\u00bb. Parkering I henhold til KPA \u00a7 17.1 skal det redegj\u00f8res for parkering i alle s\u00f8knader. Bilparkering Det er satt f\u00f8lgende krav til antall biloppstillingsplasser for byfortettingssone BY, iht. KPA 2018 \u00a717 Tabell for parkeringsplasskrav for kategorien \u00abBolig\u00bb, avrundet opp til n\u00e6rmeste hele tall: Minimum 0,6 plasser/100m2 BRA - For tiltaket: [70,8m2 BRA/100] x 0,6 = 0,43 = 1 plass Maksimum 1,2 plasser/100m2 BRA - For tiltaket: [70,8m2 BRA/100] x 1,2 = 0,85 = 1 plass Minimumskravet utl\u00f8ser krav om 1 biloppstillingsplass for tiltaket. Videre sier KPA \u00a7 26.3.3 at parkering skal skje i fellesanlegg, der fellesanlegg for parkering menes anlegg som har \u00e9n felles avkj\u00f8rsel for flere eiendommer og prosjekter. Det er ikke mulighet for etablering av parkering p\u00e5 egen grunn eller i fellesanlegg sammen med \u00f8vrige eiendommer. Det s\u00f8kes derfor dispensasjon fra kravet om 1 biloppstillingsplass. S\u00f8knad om dispensasjon er gitt i eget vedlegg. Sykkelparkering Det er satt f\u00f8lgende krav til antall sykkelplasser for byfortettingssone BY, iht. KPA 2018 \u00a7 17 Tabell for parkeringsplasskrav for kategorien \u00abBolig\u00bb, avrundet opp til n\u00e6rmeste hele tall: Minimum 2,5 plasser/100m2 BRA - For tiltaket: [70,8m2 BRA/100] x 2,5 = 1,8 = 2 plasser Minimumskravet utl\u00f8ser krav om 2 sykkelplasser for tiltaket. Side 3 av 7 Det er avsatt areal i avl\u00e5st bakg\u00e5rd for sykler i tiltaket, som anvist p\u00e5 plantegning. Arealet dekker behovet for minimumskravet. Det finnes for \u00f8vrig ogs\u00e5 en rekke smartere sykkelstativer for oppbevaring, som muliggj\u00f8r oppstilling og lagring b\u00e5de vertikalt eller hengende flere over hverandre p\u00e5 vegg. Dette gir rom for oppstilling av enda flere sykler ved behov. Uteoppholdsareal I henhold til KPA \u00a7 14.3.3 er det for byfortettingssone satt f\u00f8lgende krav til uteoppholdsareal: \u00abDet skal etableres minimum 40 m2 uteoppholdsareal pr boenhet. Maks 50 % p\u00e5 tak/altan. Minimum 50 % skal utformes som fellesareal eller offentlig tilgjengelig areal. Minst 50 % av enhetene i store prosjekt skal ha privat uteoppholdsareal.\u00bb Med store prosjekt menes if\u00f8lge KPA tiltak med mer enn 15 boenheter. Tiltaket med 2 boenheter, eller bygningen sett under ett med totalt 7 boenheter, faller utenfor denne definisjonen, og det er med andre ord ikke krav til privat uteoppholdsareal. For to nye boenheter utl\u00f8ses dermed krav om totalt 80m2 uteoppholdsareal. P\u00e5 grunn av eiendommens st\u00f8rrelse og utforming der bygningens fotavtrykk opptar det meste av tomtearealet er det ikke tilgjengelig uteoppholdsareal p\u00e5 egen grunn, hverken for eksisterende boenheter eller for de nye oms\u00f8kte. Areal i bakg\u00e5rden er lite egnet til uteopphold og oppfyller ikke kvalitetskravene gitt i KPA \u00a7 14.2, da det ligger omsluttet av h\u00f8ye murer og tilst\u00f8tende bebyggelse i alle himmelretninger. Det er i bestemmelsen ovenfor bare satt minimumskrav og ikke maksimumskrav til hvor mye av uteoppholdsarealet som kan v\u00e6re fellesareal eller offentlig tilgjengelig areal. Med andre ord \u00e5pner bestemmelsen for at 100 % av uteoppholdsarealet kan dekkes gjennom offentlig tilgjengelig areal. Dette inneb\u00e6rer at dersom det er felles uteoppholdsarealer som parker, plasser, stille gater, mv. i n\u00e6rheten av boligene, s\u00e5 kan inntil 100 % av kravet til uteoppholdsareal anses oppfylt gjennom bruk av slike fellesomr\u00e5der. At uteoppholdsareal dekkes av offentlig tilgjengelig areal er for \u00f8vrig typisk for omr\u00e5det, og ikke unikt for tiltaket eller denne eiendommen. Bebyggelsen for \u00f8vrig best\u00e5r i stor grad av tett kvartalsstruktur uten for- eller bakhager, der bygningene opptar det meste av tomtearealet. Uteoppholdsareal for tiltaket er alts\u00e5 likestilt med det som ogs\u00e5 er tilfellet, og den forventede standarden, for omr\u00e5det for \u00f8vrig. I henhold til \u00a7 14-2, bokstav a, skal alle boliger ha maksimalt 100 m sikker gangavstand til n\u00e6rmeste del av uteoppholdsareal p\u00e5 bakkeplan. I retningslinjene til \u00a7 14.3.3 kan akseptabel gangavstand til offentlig tilgjengelig uteoppholdsareal \u00f8kes til 200 meter for prosjekter som styrker hoved- forbindelser i bl\u00e5gr\u00f8nt temakart. Som utsnittet av Bergenskart nedenfor viser, er det flere offentlige parker og plasser (gr\u00f8nne felt) i n\u00e6rhet til eiendommen (r\u00f8d markering). P\u00e5 kartet er det angitt avstander p\u00e5 henholdsvis 100m og 200m fra tiltaket, der de n\u00e6rmeste parkene og plassene er S\u00f8re Almenning og F\u00e6stergrenden lekeplass, begge innenfor en avstand p\u00e5 100m fra tiltaket. I tillegg ligger blant annet Sandviksparken innenfor en avstand p\u00e5 200m. Det er dermed flere alternativer som dekker kravet om offentlig tilgjengelig uteoppholdsareal for boenhetene. Side 4 av 7 Utsnitt Bergenskart.no Vann og avl\u00f8p Det foreligger forh\u00e5ndsuttale for bruksendringen fra Bergen Vann. Vei og avkj\u00f8rsel Ikke aktuelt for tiltaket. Eiendommen har ingen eksisterende avkj\u00f8rsler fra offentlig vei, og det skal heller ikke etableres slik avkj\u00f8rsel. Side 5 av 7 Byggegrenser Da eiendommen for tiltaket er uregulert er det angitte byggegrenser i KPA som gj\u00f8res gjeldende. Sj\u00f8 og vassdrag KPA \u00a7 6 angir en byggegrense langs sj\u00f8 og vassdrag p\u00e5 10 meter. Det er verken sj\u00f8 eller vassdrag i umiddelbar n\u00e6rhet som tiltaket kommer i konflikt med. Vei N\u00e6rmeste vei til eiendommen for tiltaket er kommunal vei. KPA angir en byggegrense p\u00e5 15 meter fra veiens midtlinje. Bygningen for bruksendringen har en minste avstand til veimidte p\u00e5 6 meter. I henhold til Statens Vegvesen sin veiledning om byggegrense langs offentlig heter det f\u00f8lgende: \u00abByggegrensen skal ivareta hensynet til trafikksikkerhet, drift og vedlikehold av veien, arealbehov ved framtidig utbedring, og milj\u00f8et p\u00e5 eiendommene langs veien. Det m\u00e5 derfor ikke plasseres bygninger, murer, st\u00f8yskjermer, parkeringsplasser og lignende innenfor byggegrensen uten at det er gitt dispensasjon. Dette gjelder ogs\u00e5 blant annet tilbygg til tidligere oppf\u00f8rte bygninger, gjenoppbygging av nedrevne eller nedbrente bygninger samt annen innretning hvis dette kan komme i konflikt med de hensyn byggegrensen skal ivareta.\u00bb Bruksendringer er ikke nevnt i denne sammenheng. Uavhengig av avstand er alts\u00e5 bruksendringen tiltak innenfor eksisterende bygningskropp, som dermed ikke endrer eller p\u00e5virker hensynene byggegrensen skal ivareta. Det er dermed ikke behov for dispensasjon fra avstandsbestemmelsen. Jernbane Det er ingen jernbane- eller bybanelinjer i umiddelbar n\u00e6rhet som tiltaket kommer i konflikt med. Kirker og gravplasser I henhold til KPA \u00a7 6.6.1 heter det at: \u00abVed tiltak innenfor 300 meter fra kirke eller kirkeg\u00e5rd skal fylkeskommunen (for listef\u00f8rte kirker), riksantikvaren (for fredete kirker eller kirkeg\u00e5rder) og kirkens organer (for alle kirker og gravplasser) varsles.\u00bb Oms\u00f8kte tiltak ligger innenfor sonen p\u00e5 300 meter fra Sandvikskirken. Det forutsettes at kommunen selv gjennom sin samordningsplikt, sender saken til h\u00f8ring til aktuelle instanser hvis dette ansees som n\u00f8dvendig. Nabogrense I henhold til pbl \u00a7 29-4 skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter. B\u00e5de tilbygg i form av boder i bakg\u00e5rd, samt bruksendringen av lokalene i 1. etasje, har en minste avstand p\u00e5 0,0 meter fra nabogrenser. Tiltakene krever dermed enten dispensasjon fra avstandskravet i pbl \u00a7 29-4. S\u00f8knad om dispensasjon er gitt i eget vedlegg. Byggeh\u00f8yde Tiltaket endrer ikke p\u00e5 eksisterende m\u00f8ne- og gesimsh\u00f8yder for bygningen. Skred Eiendommen for tiltaket er i tilgjengelige kartgrunnlag ikke angitt som skredutsatt omr\u00e5de. Flom Eiendommen for tiltaket er i tilgjengelige kartgrunnlag ikke angitt som flomutsatt omr\u00e5de. Faresone luftforurensing Eiendommen for tiltaket ligger ikke innenfor faresone for luftforurensing, jf. KPA \u00a7 23.1. Side 6 av 7 Faresone st\u00f8y Eiendommen for tiltaket ligger ikke innenfor faresone for st\u00f8y, jf. KPA \u00a7 22. Uavhengig kontroll Ansees ikke som aktuelt for tiltaket. Ansvarsrett Ansvarsfordelingen fremkommer av vedlagte gjennomf\u00f8ringsplan. \u00d8vrige ansvarsomr\u00e5der avklares i forbindelse med s\u00f8knad om igangsettingstillatelse. Nabovarsling Aktuelle naboeiendommer er varslet elektronisk via Altinn 29.03.2023. En av hjemmelshaverne til eiendommen gbnr 168/644 - Aad Gjelles gate 20, er bosatt i utlandet, der fullstendig adresse ikke fremkom av matrikkelen. Det lyktes ikke \u00e5 finne personen i andre registre heller. I henhold til veiledning til SAK10, \u00a7 5-2 kan varsling unnlates n\u00e5r grunneiers adresse ikke er kjent. Det er ikke mottatt merknader innenfor fristen til utsendt nabovarsel. Offentlige myndigheter Bymilj\u00f8etaten Ikke aktuelt. Se under punkt om byggegrense vei. Bergen Vann Se vedlagt forh\u00e5ndsuttale Arbeidstilsynet Ikke aktuelt. Jernbaneverket Ikke aktuelt. Se under punkt om byggegrense jernbane. Kirkens organer Kirker/Gravplasser Se under punkt om byggegrense kirker og gravplasser. For eventuelt \u00f8vrige myndigheter forutsettes det at kommunen selv gjennom sin samordningsplikt, sender saken til h\u00f8ring til aktuelle instanser hvis n\u00f8dvendig. Vi h\u00e5per med dette at s\u00f8knaden er tilstrekkelig dokumentert, og im\u00f8teser en rask og positiv behandling av saken. Med vennlig hilsen for Ingeni\u00f8r Aarland AS Ole Andreas Dalland Side 7 av 7 "
}