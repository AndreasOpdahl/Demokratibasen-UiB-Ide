{
  "dokument_id": "a529f492-c0e0-580d-bd9e-3b9335614426",
  "doc_type": "case_attachment",
  "kommune": 5501,
  "tittel": "Sp\u00f8rsm\u00e5l til kommunestyret 20. mars 2024",
  "url": "https://innsyn.tromso.kommune.no/application/getMoteDokument?dokid=2001700225",
  "tekst": "Oppdaterte sp\u00f8rsm\u00e5l til kommunestyret 20. mars 2024 \u00d8konomisp\u00f8rsm\u00e5l meldt p\u00e5 forh\u00e5nd: 1. Markus Akselbo, Troms\u00f8 H\u00f8yre 2. Anne Berit Figenschau, Troms\u00f8 H\u00f8yre 3. Bj\u00f8rn Gunnar J\u00f8rgensen, Frp 4. Irene Dahl, Venstre 5. Eirik Johansen, Frp 6. Ann-Sissel Enoksen, By- og landlista Andre sp\u00f8rsm\u00e5l til sist: 1. Ann-Sissel Enoksen; By- og landlista 2. Bj\u00f8rn Gunnar J\u00f8rgensen, Frp 3. Markus Akselbo, Troms\u00f8 H\u00f8yre (b\u00f8r tas i forbindelse med saken om skolen) 1. Fra Markus Akselbo, H\u00f8yre Muntlig sp\u00f8rsm\u00e5l om \u00f8konomirapporteringen og involvering av folkevalgte framover 1. Fra Anne Berit Figenschau, H\u00f8yre Muntlig sp\u00f8rsm\u00e5l om reduksjon av utgiftsniv\u00e5et og oppf\u00f8lging av iverksatte tiltak. Hva har ordf\u00f8reren visst n\u00e5r det gjelder avviksmelding om merforbruk? Svar ordf\u00f8rer: Jeg fikk vite om avviksmeldinga samme dag som Nordlys fikk innsynet i meldinga. Den er alvorlig. Hadde vi visst dette ville vi tatt grep allerede i fjor sommer. Hadde aldri laget det budsjettet vi gjorde for 2024. Vi m\u00e5 ha tettere rapporteringer. Jeg har bedt om m\u00e5nedlige rapporteringer til formannskapet. 1. Fra Bj\u00f8rn-Gunnar J\u00f8rgensen, gruppeleder Troms\u00f8 FrP Varsler med dette muntlig sp\u00f8rsm\u00e5l om regnskap 2023 i kommunestyret. 1. Fra Irene Dahl, gruppeleder Venstre Jeg vil med dette varsle sp\u00f8rsm\u00e5l til ordf\u00f8rer i kommunestyret 20.3. om temaet kontroll p\u00e5 \u00f8konomien til Troms\u00f8 kommune. 1. Fra Eirik Johansen, FrP I forbindelse med orienteringen om \u00f8konomien i kommunen har jeg noen muntlige sp\u00f8rsm\u00e5l jeg \u00f8nsker \u00e5 stille. 1. Ann-Sissel Enoksen, by og landlista: I tillegg vil jeg ogs\u00e5 stille muntlig sp\u00f8rsm\u00e5l, tema: kommunens h\u00f8ye merforbruk. SP\u00d8RSM\u00c5L TIL SIST: 1. Fra Ann-Sissel Enoksen, By- og Landlista Bakgrunnen for mitt sp\u00f8rsm\u00e5l: Jeg har blitt gjort kjent med at det er distriktspolitiske vedtak helt tilbake til 2018 som ikke har blitt fulgt opp av kommunen. Det gjelder blant annet vedtak for Ullsfjord omr\u00e5det. Hvorfor har ikke f\u00f8lgende vedtak blitt effektuert: - handle lokalt (2018) - lokalbutikken som turistvert (2019). - Stedsutviklingsprosjektet i Ullsfjord (2022) Hvis svaret fra ordf\u00f8rer skulle v\u00e6re at dette skyldes formannskapsmodellen, vil jeg til sammenligning vite hvor mange \"sentrums vedtak\" som er gjort i de 6 siste \u00e5rene og ikke blitt effektuert. Svar ordf\u00f8rer: Helt enig med deg Ann Sissel Enoksen. N\u00e5r man vedtar ting i kommunestyret, s\u00e5 skal det f\u00f8lges opp. Det er imidlertid gjort noe med flere av vedtakene som nevnes. F\u00f8rst vil jeg si at Troms\u00f8 kommune har flere prosesser p\u00e5 gang for \u00e5 styrke distriktsomr\u00e5dene i kommunen. o F\u00f8r sommeren kommer det en sak om et tydeligere mandat for utviklingslagene, etter et tett samarbeid og prosess mellom utviklingslagene og administrasjonen. o Posisjonen har \u00f8kt st\u00f8tten til utviklingslagene med 50 prosent. o I februar 2024 ble det vedtatt politisk i MIKS-utvalget at Troms\u00f8 kommune skal etablere Reisem\u00e5lsledelse. Reisem\u00e5lsledelsen skal bidra inn i kommunens reisem\u00e5lsstrategi og se n\u00e6ringsutvikling, bes\u00f8ksforvaltning og lokalsamfunnet i sammenheng. Reisem\u00e5lsledelsen best\u00e5r av 11 medlemmer, hvorav to av disse er fra utviklingslag, henholdsvis Ersfjord og Sjursnes. o Vi arbeider for \u00e5 bli pilotkommune for bes\u00f8ksbidrag som skal bidra til \u00e5 finansiere fellesgoder og infrastruktur, slik som toalettfasiliteter, utfartsparkering osv. o Distriktene har etterspurt areal for bygging. Dette har vi tatt p\u00e5 fullt alvor, og vi fors\u00f8ker \u00e5 l\u00f8se dette gjennom KPAen. N\u00e5r det gjelder vedtaket om \u00e5 handle lokalt ble saken sendt til administrasjonen for utredning. Enoksen har sendt inn sp\u00f8rsm\u00e5l innen fristen for \u00e5 f\u00e5 svar p\u00e5 dette kommunestyrem\u00f8tet, jeg mener det er rart at vedtaket ikke har blitt fulgt opp og jeg har ikke mottatt svar fra administrasjonen f\u00f8r m\u00f8tet. Regner med at du f\u00e5r skriftlig svar. N\u00e5r det gjelder vedtaket om \u00e5 gj\u00f8re lokalbutikken til turistvert (2019) har det v\u00e6rt et arbeid p\u00e5 gang som stoppet opp under pandemien. Det har v\u00e6rt jobbet ut fra at man \u00f8nsker \u00e5 etablere turistinformasjon i kombinasjon med fysisk infrastruktur som toalettfasiliteter, skilting, og s\u00f8ppelh\u00e5ndtering. Visit Troms\u00f8 ble gitt i oppdrag \u00e5 beskrive hva turistinformasjonen kunne v\u00e6re, og kostnadene forbundet med dette. Visit Troms\u00f8 gav et tilbud som omfattet en digital turistinformasjon koblet opp til ett nettbrett som kunne plasseres i butikk. Pandemien stoppet etableringen. Saken ble tatt opp igjen i 2022, hvor drifter av butikk var positiv til tiltaket, men henviste videre til Coop Nord som eier. Kommunen var i kontakt med Coop Nord som skulle unders\u00f8ke internt \u00e5 komme tilbake p\u00e5 dette initiativet til kommunen. Det har ogs\u00e5 v\u00e6rt uttrykt usikkerhet ved videre drift av den aktuelle butikken, som mulig kan v\u00e6re en \u00e5rsak til at Coop Nord ikke kom tilbake til kommunen p\u00e5 dette temaet. Saken er derfor ikke avsluttet, men administrasjonen kunne med fordel ha orientert Formannskapet tidligere om status i saken, og hva mangel p\u00e5 fremdrift skyldtes. Som nevnt, er Reisem\u00e5lsledelsen nylig etablert hvor et av hovedform\u00e5lene er nettopp \u00e5 sikre god bes\u00f8ksforvaltning. I tillegg arbeider vi for \u00e5 bli pilot kommune for bes\u00f8ksbidrag, som kan bidra til \u00e5 finansiere slike fellesgoder og infrastruktur. \u00c5 etablere turistvert i distriktene b\u00f8r derfor ses i denne sammenhengen i det videre arbeidet. N\u00e5r det gjelder stedsutviklingsprosjektet i Ullsfjord (2022), s\u00e5 har administrasjonen hatt et sterkt behov for \u00e5 ramme arbeidet med distrikts-utvikling generelt, og ogs\u00e5 Ullsfjord spesielt, i overordnede planer, styringsstrukturer osv. Hvis et slikt stedsutviklingsprosjekt skal lykkes med \u00e5 gi varige verdier og endringer, s\u00e5 m\u00e5 det v\u00e6re forankret i overordnede strategier og strukturer. Basert det jeg nettopp snakket om, s\u00e5 mener vi at dette begynner \u00e5 falle p\u00e5 plass, slik at vi strukturert kan jobbe med utviklingen som dere etterlyser. Det \u00e5 iverksette dette som et enkeltst\u00e5ende prosjekt, uten forankring, er vi bekymret for at f\u00f8rer til at man kaster bort tid og penger p\u00e5 noe som kan gi fine rapporter og presentasjoner, men lite varig verdi. Fra Troms\u00f8 kommune sitt skj\u00f8nn er arbeidet med bestillingen godt i gang, men kanskje i en litt annen og mer sammenhengende form en kanskje forventet. 1. Fra Bj\u00f8rn-Gunnar J\u00f8rgensen, gruppeleder Troms\u00f8 FrP Varsler med dette muntlig sp\u00f8rsm\u00e5l til ordf\u00f8reren om hans kommentarer om FrP ved m\u00f8teslutt i forrige kommunestyrem\u00f8te. Svar ordf\u00f8rer: Under forrige kommunestyrem\u00f8te kom vi ikke gjennom sakslista, og da jeg spurte om representantene i kommunestyret hadde anledning til \u00e5 delta i m\u00f8tet 15 minutter ekstra, var det flere som ikke hadde tid til det. Deriblant hele gruppa til Frp. Etter kampslutt falt det da en kommentar som jeg sier unnskyld for. Det var rett og slett ikke n\u00f8dvendig eller rettferdig \u00e5 si slikt. Jeg ber om unnskyldning til hele gruppa til Frp og til kommunestyret. Det var kritikkverdig av undertegnede. Unnskyld. 1. Fra Markus Akselbo, Troms\u00f8 H\u00f8yre Fredag 8. mars ble Troms\u00f8 kommunes \u00e5rsregnskap for 2023 presentert og det kom frem at kommunen st\u00e5r i en sv\u00e6rt alvorlig \u00f8konomisk situasjon med et massivt overforbruk, et nesten t\u00f8mt disposisjonsfond og en altfor h\u00f8y gjeldsgrad. Administrasjonen skal gj\u00f8re strakstiltak n\u00e5 og komme tilbake til kommunestyret med st\u00f8rre tiltak for kutt og potensielle inntekter i l\u00f8pet av v\u00e5ren. Det har fra \u00f8konomidirekt\u00f8ren blitt pekt p\u00e5 at investeringsbudsjettet m\u00e5 vurderes og at det vil bli n\u00f8dvendig for kommunen \u00e5 se p\u00e5 andre finansieringskilder enn bare l\u00e5n dersom man skal realisere kommunens investeringsbudsjett. Likevel vil kommunestyret ogs\u00e5 f\u00f8r dette gj\u00f8re beslutninger som vil p\u00e5virke kommunens utgifter og potensielle inntekter i flere ulike saker og det er viktig at vi allerede n\u00e5 har den vanskelige \u00f8konomiske situasjonen som en del av alle politiske vurderinger og prioriteringer som m\u00e5 gj\u00f8res. I kommunestyrem\u00f8tet den 20. mars skal kommunestyret blant annet ta stilling til lokalisering av nye Tromsdalen skole. Valg av lokalisering her har f\u00f8ringer for potensielle inntekter for Troms\u00f8 kommune, da et av hovedargumentene for \u00e5 se p\u00e5 andre lokaliseringsalternativ enn dagens skoletomt har v\u00e6rt potensielle inntekter fra dagens skoletomt i Tromsdalen for \u00e5 finansiere bygging av ny skole. Flere har gitt uttrykk for at verdivurderingen av dagens skoletomt som ligger til grunn for saken som skal til kommunestyret er for lav og at dette skyldes at det er lagt til grunn en lav utnyttelsesgrad. Mange har ventet alt for lenge p\u00e5 en ny skole i Tromsdalen, og den \u00f8konomiske situasjonen Troms\u00f8 kommune st\u00e5r i kan true en fremtidig investeringsbeslutning om ny skole i Tromsdalen. Da tomtevalget n\u00e5 legger f\u00f8ringer for potensielle inntekter og utgifter senere, er H\u00f8yre opptatt av at vi snur alle steiner for \u00e5 gj\u00f8re en ny skoleinvestering s\u00e5 \u00f8konomisk realiserbar som mulig. Sp\u00f8rsm\u00e5l: Hva er ordf\u00f8rerens vurdering av den verdivurderingen som er lagt til grunn for dagens skoletomt i Tromsdalen, og har ordf\u00f8reren gjort en vurdering rundt verdien av dagens skoletomt dersom denne tomta omreguleres til et bydelssenter med tett leilighetsbebyggelse og offentlig- og privat tjenesteyting slik bydelsr\u00e5det i Tromsdalen har skissert? Svar ordf\u00f8rer: Slik jeg ser p\u00e5 verdivurderingen er den ikke god nok, og har nok st\u00f8rre potensial enn det som er lagt til grunn. "
}