{
  "dokument_id": "2f7c307f-67b6-5ead-b635-c6d2e800d1fc",
  "doc_type": "case_attachment",
  "kommune": 4601,
  "tittel": "Stadfesting gnr 131 bnr 28 klage",
  "url": "https://bergen.kommune.no/politikere-utvalg/api/fil/bk360/10496746/Stadfesting-gnr-131-bnr-28-klage",
  "tekst": " V\u00e5r dato: V\u00e5r ref: 07.05.2024 2023/17997 Deres dato: Deres ref: Se mottakerliste Saksbehandler, innvalgstelefon Ove Midtb\u00f8, 5764 3176 Bergen kommune gnr. 131 bnr. 28. S\u00f8rehavnveien 45. Oppf\u00f8ring av ny enebolig Viser til oversendelse av klagesak fra Bergen kommune 29.11.2023, som gjelder klager p\u00e5 vedtak om rammetillatelse til oppf\u00f8ring av ny enebolig p\u00e5 gbnr. 131/28. Statsforvalteren beklager lang saksbehandlingstid. Vedtak Statsforvalteren stadfester Bergen kommunes vedtak av 16.05.2023 om rammetillatelse til oppf\u00f8ring av ny enebolig p\u00e5 gbnr. 131/28, referanse BYGG-2023/12650-6. Sakens bakgrunn Holon Bergen AS s\u00f8kte 20.04.2023, p\u00e5 vegne av tiltakshaver BRU AS, om rammetillatelse til oppf\u00f8ring av ny enebolig p\u00e5 gbnr. 131/28. Eneboligen er p\u00e5 280 m2 BRA, har 2 etasjer og utgj\u00f8r \u00e9n boenhet. Det ble ogs\u00e5 s\u00f8kt om dispensasjon fra bestemmelser i gjeldende reguleringsplan knyttet til regulert plassering (\u00a7 3.1) og boligens dimensjon og karakter (\u00a7 2.3.3). Bergen kommune v/Plan- og bygningsetaten innvilget dispensasjon fra de aktuelle planbestemmelsene og ga rammetillatelse som oms\u00f8kt i vedtak 16.05.2023, referanse BYGG- 2023/12650-6. Som naboer har dere klaget p\u00e5 vedtaket: \u2022 Hendrik Fasmer sr. (gbnr. 131/10) i e-post 26.05.2023, supplert i e-post 08.06.2023 \u2022 P\u00e5l Midtgaard (gbnr. 131/17) i e-post 30.05.2023 \u2022 Bjarte R\u00f8berg og Marit St\u00f8len (gbnr. 131/26) i e-post 30.05.2023 Oppsummert g\u00e5r klageanf\u00f8rslene i hovedsak ut p\u00e5 tiltakets byggeh\u00f8yde og ulemper for deres naboeiendommer som f\u00f8lge av dette. Vi viser til klagene i sin helhet. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Klagene ble vurdert og behandlet av Bergen kommune v/Utvalg for milj\u00f8 og byutvikling 09.11.2023, sak 32/23, uten at det ble funnet grunnlag for \u00e5 ta klagene helt eller delvis til f\u00f8lge. Saken ble deretter sendt til Statsforvalteren for endelig avgj\u00f8relse 29.11.2023. Utklipp fra sakens dokumenter som viser kartutsnitt (venstre) og situasjonsplan (h\u00f8yre). Etter at klagesaken ble mottatt her, har vi f\u00e5tt tilsendt ytterligere nabomerknader fra en av eierne av gbnr. 131/17 den 03.01.2024. Merknadene er kommentert av tiltakshaver BRU AS v/Bj\u00f8rn Einar Rogde i e-post 26.01.2024. Utover det ovennevnte, legger vi til grunn at partene er kjent med sakens opplysninger. Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste ledd. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Ved vurdering av det frie skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Kravene til h\u00f8yde, avstand og plassering av byggverk er regulert i plan- og bygningsloven \u00a7 29-4. Etter denne skal byggverkets plassering, herunder h\u00f8ydeplassering, og byggverkets h\u00f8yde godkjennes av kommunen. Bygning med gesimsh\u00f8yde over 8 meter og m\u00f8neh\u00f8yde over 9 meter kan bare f\u00f8res opp hvor det har hjemmel i plan etter kapittel 11 eller 12. Side: 3/5 Videre blir det fastsatt at hvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter. Plansituasjon Eiendommen er omfattet av reguleringsplan LAKSEV\u00c5G. GNR 131 BNR 26 OG 27, S\u00d8REHAVN1 vedtatt 24.02.2017, og er satt av til boligbebyggelse. Ovennevnte reguleringsplan er en mindre endring av reguleringsplan LAKSEV\u00c5G. ALV\u00d8EN - KONGSHAMN \u2013 RAMSVIK, stadfestet 30.05.19942, som ogs\u00e5 er gjeldende for eiendommen og regulert til boligbebyggelse. Planbestemmelsene for plannr. 92600003 er felles for begge reguleringsplanene. Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg, \u00f8vrig byggesone og den ligger innenfor hensynssonene funksjonell strandsone, historiske senter Alv\u00f8en og bestemmelseomr\u00e5de # 5. Statsforvalterens vurdering Slik saken er opplyst legger vi til grunn at dere har rettslig klageinteresse og at det er klaget innenfor fristen, jf. forvaltningsloven \u00a7\u00a7 28 og 29. Vi finner ogs\u00e5 at saken er tilstrekkelig opplyst til at vi kan ta endelig stilling til denne, jf. forvaltningsloven \u00a7 33. Selv om det isolert sett foreligger tre ulike klager, vurderer vi at disse i hovedsak gjelder samme problemstilling knyttet til det oms\u00f8kte tiltakets byggeh\u00f8yde. Vi finner derfor at det er hensiktsmessig med en felles behandling av klagene i denne saken. Vi registrerer ogs\u00e5 at det p\u00e5 den opprinnelige tomten (gbnr. 131/14) er gitt rammetillatelse for bygging av enebolig (Bygg A) og riving av eksisterende bygg. Gbnr. 131/28 er godkjent fradelt fra gbnr. 131/14, og byggene p\u00e5 de to eiendommene er identiske og har felles vei og avkj\u00f8rsel. Vi presiserer likevel at det bare er vedtaket som gjelder tiltaket p\u00e5 gbnr. 131/28 (Bygg B) som er sendt til oss for klagebehandling, og som vi kan overpr\u00f8ve som klageinstans i denne saken. Det oms\u00f8kte tiltaket p\u00e5 gbnr. 131/28 har en byggeh\u00f8yde p\u00e5 kote 31,5. I klagene blir det blant annet gjort gjeldende at denne byggeh\u00f8yden vil f\u00f8re til at boligen fremst\u00e5r som ruvende og dominerende sammenlignet med \u00f8vrig bebyggelse, og vil gi uforholdsmessig innsyn mot omkringliggende eiendommer. Det anf\u00f8res at det vil v\u00e6re fullt mulig \u00e5 senke byggeh\u00f8yden, og at byggeh\u00f8yden ikke b\u00f8r overstige kote 29 som er de planfastsatte byggeh\u00f8yder for naboeiendommene p\u00e5 gbnr. 26 og 27. I fagnotat fra Bergen kommune v/Plan- og bygningsetaten 05.07.2023, er det gjort f\u00f8lgende vurderinger av anf\u00f8rslene knyttet til byggeh\u00f8yde (koteh\u00f8yde) i klagene: \u00abDet fremg\u00e5r av reguleringsplanen punkt 2.3.2 at m\u00f8neh\u00f8yden for 2 etasjers bygning skal v\u00e6re maksimum 9,5 meter. Videre fremg\u00e5r det av TEK17 \u00a7 6-1 at etasjeantallet i en bygning er summen av m\u00e5leverdige plan som ligger over hverandre og som utgj\u00f8r bygningens hoveddel og tilleggsdel. Bokstav c fastsetter at loft 1 Planid. 9260013 2 Planid. 9260000 3 Reguleringsbestemmelser for plannr. 9260000 Side: 4/5 som bare inneholder tilleggsdel og som har bruksareal mindre enn 1/3 av den underliggende etasjens bruksareal ikke medregnes i etasjeantallet. M\u00f8neh\u00f8yde skal m\u00e5les fra ferdig planert terrengs gjennomsnittsniv\u00e5 rundt bygningen. Gjennomsnittlig terrengniv\u00e5 beregnes etter at eventuelle terrengarbeider er utf\u00f8rt\u00bb. Det er deretter vist til skisser av boligen fra s\u00f8knaden (se utklipp nedenfor), og deretter lagt til grunn at gjennomsnittlig planert terreng for boligen er p\u00e5 kote 23,5. Med en byggeh\u00f8yde p\u00e5 kote 31,5 gj\u00f8r dette at m\u00f8neh\u00f8yden for boligen blir p\u00e5 8 meter. Statsforvalteren har ikke merknader til Bergen kommunes beregning og vurdering av m\u00f8neh\u00f8yden. Slik vi ser det, har det oms\u00f8kte tiltaket en m\u00f8neh\u00f8yde som ligger innenfor den fastsatte grensen som fremg\u00e5r av punkt 2.3.2 i reguleringsbestemmelsene. Oms\u00f8kt tiltak har to etasjer, og kan derfor ha en m\u00f8neh\u00f8yde p\u00e5 opp til 9,5 meter. Det er ikke fastsatt en maksimal koteh\u00f8yde i reguleringsplanen for boliger p\u00e5 gbnr. 131/28 p\u00e5 samme m\u00e5te som for eiendommene gbnr. 131/27 og 131/26 der maks byggeh\u00f8yde er satt til kote 29 i selve planen. Det betyr at byggeh\u00f8yden for tiltak p\u00e5 gbnr. 131/28 m\u00e5 vurderes ut fra de generelle bestemmelsene i plan- og bygningsloven \u00a7 29-4 og planbestemmelsene. I denne saken st\u00f8tter vi vurderingene av at h\u00f8yden p\u00e5 bygget er innenfor reguleringsplanens bestemmelser om byggeh\u00f8yde. Videre har vi ikke merknader til kommunens vurderinger av at oms\u00f8kt plassering for boligen ligger innenfor byggegrensene fastsatt i plan- og bygningsloven. I slike tilfeller m\u00e5 naboer kunne vise til \u00abkvalifiserte ulemper\u00bb for at kommunen skal fravike tiltakshavers \u00f8nske om plassering4. Slik denne saken er opplyst, kan vi ikke se at ulempene for dere som naboer overstiger grensen for hva naboer m\u00e5 t\u00e5le i et regulert boligomr\u00e5de. Vi har heller ikke merknader til kommunens vurderinger n\u00e5r det gjelder dispensasjon fra \u00a7\u00a7 3.1 og 2.3.3 i planbestemmelsene. Det fremg\u00e5r av vedtaket av 16.05.2023 at det er gjort en konkret og saklig vurdering av om begge rettslige vilk\u00e5rene for dispensasjon er oppfylt, og vi st\u00f8tter kommunen i at det kan gis dispensasjon som oms\u00f8kt i denne saken, jf. plan- og bygningsloven \u00a7 19-2. At det gis dispensasjon fra de aktuelle planbestemmelsene, p\u00e5virker etter v\u00e5rt syn i mindre grad tiltakets byggeh\u00f8yde og de forholdene som er p\u00e5klaget i byggesaken. Avslutningsvis vil vi kort kommentere de tilleggsmerknadene som vi fikk tilsendt 03.01.2024, og som er kommentert av tiltakshaver i e-post 26.01.2024. Konkret gjelder dette illustrasjon av boligen(e) i en salgsannonse. Til dette vil vi bemerke at det er tiltakshavers ansvar \u00e5 s\u00f8rge for at gjennomf\u00f8ring 4 Se rundskriv H-8/15 punkt 3.4. Side: 5/5 av tiltaket skjer i tr\u00e5d med den tillatelsen som er gitt, og at eventuelle avvik fra plan- og bygningsloven og bestemmelser gitt i medhold av denne, m\u00e5 f\u00f8lges opp av kommunen etter bestemmelsene i plan- og bygningsloven kapittel 32. Etter en samlet vurdering av opplysningene i saken, kan vi ikke se at det er grunnlag for \u00e5 gj\u00f8re om eller endre vedtaket om dispensasjon og rammetillatelse for oppf\u00f8ring av ny enebolig p\u00e5 gbnr. 131/28. Oppsummering: Klagene har ikke f\u00f8rt frem. Statsforvalteren stadfester Bergen kommunes vedtak av 16.05.2023 om dispensasjon og rammetillatelse til oppf\u00f8ring av ny enebolig p\u00e5 gbnr. 131/28, referanse BYGG- 2023/12650-6. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Stine Ross Ids\u00f8 Ove Midtb\u00f8 seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN HOLON BERGEN AS Tollbodallmenningen 2A 5004 BERGEN BRU AS c/o Bj\u00f8rn Einar Rogde Vardane 9 5306 ERDAL Mottakerliste: Hendrik Jan Fasmer S\u00f8rehavnveien 59 5179 Godvik P\u00e5l Midtgaard S\u00f8rehavnveien 43 B 5179 Godvik Bjarte R\u00f8berg S\u00f8rehavnveien 53 5179 Godvik Marit Tangedal St\u00f8len S\u00f8rehavnveien 53 5179 Godvik "
}