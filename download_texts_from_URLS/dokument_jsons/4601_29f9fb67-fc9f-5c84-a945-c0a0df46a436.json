{
  "dokument_id": "29f9fb67-fc9f-5c84-a945-c0a0df46a436",
  "doc_type": "case_minutes",
  "kommune": 4601,
  "tittel": "Saksprotokoll UMBY, 23102024, Sak 372/24, H\u00f8yringsuttale - ny forskrift om vernskog mot fjellet for Vestland fylke",
  "url": "https://bergen.kommune.no/politikere-utvalg/api/fil/bk360/11380249/Innstilling-vedtak-Hoyringsuttale-ny-forskrift-om-vernskog-mot-fjellet-for-Vestland-fylke",
  "tekst": "H\u00f8yringsuttale - ny forskrift om vernskog mot fjellet for Vestland fylke Utvalg for milj\u00f8 og byutvikling hadde saken til orientering i m\u00f8tet 23.10.2024 sak 372/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring fatter vedtak i saken. Merknad Bergen kommune ber ogs\u00e5 Statsforvalter vurdere om det er naturlig at forskriften inneholder bestemmelser om bruk av utenlandske treslag med h\u00f8y \u00f8kologisk risiko i vernskogen. Utvalg for milj\u00f8 og byutviklings behandling F\u00f8lgende representanter tok ordet: Reidar Staalesen (A), Trond Tystad (BL), Mailiss Solheim-\u00c5kerblom (R), Kjartan Moi Andreassen (Sp). Merknader fremsatt i utvalget: Reidar Staalesen (A) fremsatte p\u00e5 vegne av A f\u00f8lgende merknad: Bergen kommune ber ogs\u00e5 Statsforvalter vurdere om det er naturlig at forskriften inneholder bestemmelser om bruk av utenlandske treslag med h\u00f8y \u00f8kologisk risiko i vernskogen. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Bystyret merker seg at Bymilj\u00f8etaten ikke har hatt mulighet til \u00e5 komme med konkrete innspill til h\u00f8ringsuttalelsen, bare gi en generell merknad. Dette er begrunnet med at etaten som f\u00f8lge av ansettelsesstopp har en ubesatt stilling som skogforvalter. Bystyret mener det er alvorlig at kommunens etater ikke kan f\u00f8lge opp sine oppgaver pga. ansettelsesstopp, og frykter at dette vil f\u00e5 stadig st\u00f8rre konsekvenser for kommunens drift. Votering: Merknad fra A, fremsatt av Reidar Staalesen (A), ble vedtatt enstemmig. Merknad fra R, fremsatt av Mailiss Solheim-\u00c5kerblom (R), fikk 8 stemmer (A, SV, MDG, V, R), og var dermed falt. Byr\u00e5det behandlet saken i m\u00f8tet 10.10.2024 sak 299/24 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: Bergen kommune avgir h\u00f8ringsuttalelse til Statsforvalteren i Vestland slik den fremkommer av byr\u00e5dets forslag. "
}