{
  "dokument_id": "b6b55d3a-ffa0-58a7-aee2-69c4982a2d02",
  "doc_type": "case_minutes",
  "kommune": 4601,
  "tittel": "Saksprotokoll , 07012025, Sak 11/25, Forslag til ny organisering av renholdstjenestene og ny renholdsnorm for Bergen kommune",
  "url": "https://bergen.kommune.no/politikere-utvalg/api/fil/bk360/11853695/Innstilling-vedtak-Forslag-til-ny-organisering-av-renholdstjenestene-og-ny-renholdsnorm-for-Bergen-kommune",
  "tekst": "Forslag til ny organisering av renholdstjenestene og ny renholdsnorm for Bergen kommune Kommunalt r\u00e5d for personer med funksjonsnedsettelse behandlet saken i m\u00f8tet 07.01.2025 sak 11/25 og fattet f\u00f8lgende vedtak: Tilleggsforslag Evaluering av den nye renholdsnormen skal skje 1 \u00e5r etter at den ble effektuert. Evalueringen m\u00e5 inneholde minst f\u00f8lgende punkter: \u2022 Sykefrav\u00e6r: \u00d8kt/redusert/det samme \u2022 Skolefrav\u00e6r: \u00d8kt/redusert/det samme \u2022 Bruk av vikar: \u00d8kt/redusert/det samme \u2022 Har skolene har m\u00e5ttet bruke sine ansatte til oppgaver som egentlig h\u00f8rer inn under renholdsoppgaver og i hvilket omfang? \u2022 Tidsbruk p\u00e5 reise mellom lokasjoner kontra effektiv tid til renhold: \u00d8kt/redusert/det samme. Merknader 1. Renholdsnormen m\u00e5 opprettholdes p\u00e5 et niv\u00e5 som ikke bidrar til d\u00e5rligere inneklima, redusert folkehelse og manglende tilgjengelighet for enkelte grupper. 2. Bergen kommune m\u00e5 holde n\u00f8ye \u00f8ye med sykefrav\u00e6ret blandt renholdere etter innf\u00f8ring av normen og revurdere normen dersom sykefrav\u00e6ret \u00f8ker. 3. Bergen kommune m\u00e5 s\u00f8rge for at endring i normen ikke f\u00f8rer til at ansatte i skolene/barnehagene blir brukt til renholdsoppgaver. 4. Renholdsnormen m\u00e5 revurderes dersom den f\u00f8rer til \u00f8kt slitasje p\u00e5 bygningen, mer bruk av kjemikalier osv. 5. Det m\u00e5 etterstrebes \u00e5 ha et s\u00e5 frekvent renhold at en unng\u00e5r \u00e5 bruke kjemikalier/parfymerte renholdsprodukter. 6. Den nye normen m\u00e5 ikke f\u00f8re til en s\u00e5 stor reduksjon i renholdet at tidsforbruket pr. enhet \u00f8ker betydelig de gangene renholdet blir utf\u00f8rt. Begrunnelse for forslag og merknader KRPF forst\u00e5r at kommunen \u00f8nsker en felles organisering av renholdstjenestene i kommunen og at det er \u00f8nskelig \u00e5 kunne tilpasse frekvens etter bruk. Samtidig er r\u00e5det bekymret for \u2022 Generell reduksjon av renhold som g\u00e5r utover inneklima og f\u00f8rer til \u00f8kte helseplager for ansatte og barnehage-/skolebarn. Dette gjelder spesielt for allergikere, astmatikere og personer med migrene. Det vil ogs\u00e5 kunne frata mennesker i disse gruppene sin mulighet til \u00e5 kunne delta p\u00e5 \u00e5pne m\u00f8ter i kommunale lokaler, f.eks. m\u00f8ter i r\u00e5dene, utvalgene, bystyrem\u00f8ter osv. Pr. i dag har KRPF allerede f\u00e5tt tilbakemelding fra flere p\u00e5 at det til tider har v\u00e6rt utfordrende med m\u00f8ter i Store Milde p\u00e5 r\u00e5dhuset pga. d\u00e5rlig inneklima. \u2022 KRPF er ekstra bekymret i forhold til utsagnet \u00abDen st\u00f8rste endringen, og dermed ogs\u00e5 den endringen med st\u00f8rst potensiale, er knyttet til renholdet p\u00e5 skolene. Det kan derfor v\u00e6re hensiktsmessig at en eventuell omorganisering starter med renholdet i skolene\u00bb i arbeidsgruppens rapport. Vi vet at mange barn og ansatte sliter med inneklima p\u00e5 skolene, og vi frykter en endring i renhold (omorganisering og endret frekvens) som resulterer i besparelser i den st\u00f8rrelsesorden som er skissert i rapporten vil m\u00e5tte medf\u00f8re sjeldnere vask ogs\u00e5 p\u00e5 skolene. Dette vil medf\u00f8re h\u00f8yere frav\u00e6r p\u00e5 skolen for disse gruppene og det motsatte av hva byr\u00e5det og bystyret jobber for, dvs. mindre frav\u00e6r. \u2022 KRPF merker seg at omorganiseringen skal frigi tid til skolens ledelse. Vi er bekymret for at det er det motsatte som vil skje. Av erfaring vet vi at dersom en tjeneste/ansvar fjernes eller flyttes, vil det gjerne si at skolens ledelse bruker tid p\u00e5 \u00e5 p\u00e5kalle hjelp, melde avvik eller at det blir ordnet internt. Dette vil gjerne g\u00e5 ut over pedagogisk ansatte som har andre oppgaver. Til slutt er det elevene som vil tape. Per i dag bruker den enkelte l\u00e6rer i samarbeid med elever tid p\u00e5 \u00e5 tilrettelegge for renhold i klasserommet (rydde pulter, rydde stoler, vaske tavler, koste gulv og t\u00f8mme boss). Dette er ressurser som tas fra l\u00e6rers undervisningstid og bundne tid i dag. \u2022 Dersom en skole (f eks) er velholdt og ren vil elevene behandle den p\u00e5 en bedre og vise mer respekt for omgivelsene enn de vil dersom det er skittent og slitt rundt dem. De aller fleste liker \u00e5 ha det fint rundt seg. Byr\u00e5det behandlet saken i m\u00f8tet 02.01.2025 sak 11/25 Byr\u00e5det innstiller til bystyret \u00e5 fatte f\u00f8lgende vedtak: 1. De kommunale renholdstjenestene samles i \u00e9n enhet i tr\u00e5d med forslaget det redegj\u00f8res for i denne saken. 2. Omorganiseringen skal gjennomf\u00f8res i tr\u00e5d med kommunens forpliktelser etter lov- og avtaleverk. 3. I forbindelse med omorganiseringen skal man avvikle internfakturering som en del av kostnadsbelastning for det ordin\u00e6re renholdet. 4. Bystyret ber byr\u00e5det innf\u00f8re, videreutvikle og tilpasse ny norm og frekvens for kommunens renhold i tr\u00e5d med innretningen som er beskrevet i denne saken. 5. Bystyret tar den vedlagte rapporten fra arbeidsgruppen til orientering. 2 "
}