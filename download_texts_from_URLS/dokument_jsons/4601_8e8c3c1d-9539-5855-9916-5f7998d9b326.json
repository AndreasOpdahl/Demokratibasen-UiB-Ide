{
  "dokument_id": "8e8c3c1d-9539-5855-9916-5f7998d9b326",
  "doc_type": "case_attachment",
  "kommune": 4601,
  "tittel": "Budsjett 2026. Innspel fr\u00e5 eldrer\u00e5det",
  "url": "https://bergen.kommune.no/politikere-utvalg/api/fil/bk360/12471167/Budsjett-2026-Innspel-fra-eldreradet",
  "tekst": " Bystyrets kontor Til Intern korrespondanse Byr\u00e5dsleders avdeling stab (Arbeidssted) V\u00e5r referanse: 2025/113494-12 Ragnhild Cathrine Hvoslef Saksbehandler: Fra Kr\u00fcger Bystyrets kontor Dato: 11. april 2025 Budsjett 2026. Innspel fr\u00e5 eldrer\u00e5det Eldrer\u00e5det handsama saka i m\u00f8te 2. april, sak 56/25. Eldrer\u00e5det har valt \u00e5 senda eit samla budsjettinnspel til byr\u00e5dsleiar og byr\u00e5dane, slik at alle kan sj\u00e5 dei ulike innspela v\u00e5re. Innspelet v\u00e5rt tek utgangspunkt i den politiske plattforma til byr\u00e5det og i Perspektivmeldinga 2024 fr\u00e5 regjeringa. Innspelet vert ogs\u00e5 sendt til aktuelle utval. Eldrer\u00e5det veit at Bergen kommune har \u00f8konomiske utfordringar. Samtidig vonar r\u00e5det at byr\u00e5det (jf Klosterhagenerkl\u00e6ringa) i budsjettet 2026 vil skjerma f\u00f8rebyggjande tiltak for eldre. Bystyrebehandlinga av Frisklivssentralen i budsjettet for 2025 kan vera d\u00f8me p\u00e5 manglande skjerming. Eldrer\u00e5det understrekar at Frisklivssentralen representerer eit tidleg og viktig steg i omsorgstrappa. Tidlege f\u00f8rebyggjande tiltak vil spara kommunen for store midlar seinare i omsorgstrappa. Eldrer\u00e5det har store ambisjonar med innspelet: 1. Under kvart samla innspel til byr\u00e5dsleiar og byr\u00e5dar har r\u00e5det prioritert 1-3 saker. Dei andre sakene i kvart innspel er lista opp i uprioritert rekkjef\u00f8lgje. Alle sakene, uansett prioritering, har vore behandla i eldrer\u00e5det. Om det er \u00f8nskjeleg, kan eldrer\u00e5det konkretisera n\u00e6rare det einskilde innspelet. R\u00e5det ser fram til ein dialog direkte med byr\u00e5dsleiar og den einskilde byr\u00e5den, t.d. i eldrer\u00e5dsm\u00f8te. Like viktig er god kontakt med utvala og administrasjonen i Bergen kommune. Byr\u00e5dsleiar Eldrer\u00e5det \u00f8nskjer \u00e5 prioritera innspelet om silotenking og beredskap. Grunngjevinga er: Bergen kommune har store \u00f8konomiske utfordringar. 2. Korleis l\u00f8ysa dilemmaet: Sterk vekst i talet p\u00e5 eldre (ikkje minst over 80 \u00e5r) og dramatisk nedgang i talet p\u00e5 yrkesaktive. R\u00e5det meiner det her ligg til rette for eit politisk forlik i bystyret. Prioriteringa av beredskap seier seg sj\u00f8lv. Silotenking. All forvaltning kan vera prega av denne. Slik er det truleg ogs\u00e5 i Bergen kommune, mellom byr\u00e5dar og mellom etatar, slik ogs\u00e5 eldrer\u00e5det har erfart. Her har byr\u00e5dsleiar eit s\u00e6rleg ansvar for \u00e5 f\u00e5 bukt med slik tenking og praksis. Eldrer\u00e5det meiner at det kan liggja til rette for eit pr\u00f8veprosjekt om dette fenomenet, og det vil h\u00f8va godt litt ut i ein ny byr\u00e5dsperiode. Aldersdiskriminering. Eldrer\u00e5det vil gjerne ha ei sak i bystyret om aldersdiskriminering i Bergen kommune. Eldrer\u00e5det har vurdert ulike d\u00f8me p\u00e5 alderdiskriminering i Bergen, t.d. i tilknyting til arbeid og eldre, politiske verv og eldre, og sp\u00f8rsm\u00e5l som gjeld deltaking i kultur- og fritidstilbod (jf universell utforming). Eldrer\u00e5det gjer framlegg om at bystyret set ned eit utval som skal vurdera n\u00e6rare aldersdiskriminering i Bergen kommune. Vi viser til at det er 50 000 over 65 \u00e5r i Bergen. Rolla til eldrer\u00e5det. Medlemene kjem fr\u00e5 heile Bergen, og har s\u00e5leis ogs\u00e5 ei viktig demokratisk oppg\u00e5ve. For di ikkje noko tyder p\u00e5 at Bergen f\u00e5r ei bydelsreform, vil eldrer\u00e5det og dei andre r\u00e5da ha ein viktig tilleggsfunksjon i \u00e5 ivareta demokratiet i Bergen kommune. R\u00e5det ber om at byr\u00e5dsleiar vurderer denne saka i budsjettframlegget 2026, noko som naturleg vil innebera ei styrking av budsjettet til eldrer\u00e5det. Det same vil gjelda for dei andre medverknadsr\u00e5da. Beredskap. Byr\u00e5dsleiar har det overordna ansvaret for beredskapen i Bergen kommune. Eldrer\u00e5det ber om at dette vert tydeleggjort i budsjettet 2026, og at det vert sett av n\u00f8dvendige midlar til informasjon mm. Dette gjeld p\u00e5g\u00e5ande arbeid med beredskap, inkludert situasjonen for tilfluktsromma i Bergen. Eldrer\u00e5det viser til at dei nordiske landa har slik dekkingsprosent av plassar i tilfluktsrom: Noreg 45, Sverige 70, Danmark 80 og Finland 90. Kva med Bergen? Byr\u00e5d for finans Eldrer\u00e5det prioriterer punkta om digitalisering og digitalt utanforskap. Vi vil ogs\u00e5 understreka punktet om beredskap og tilfluktsrom i Bergen (jf byr\u00e5dsleiar). Dette punktet er viktig no i desse krisetider. Denne saka ligg ogs\u00e5 til rette for samarbeid med byr\u00e5d for byutvikling. Digitalisering. Styrkja oppl\u00e6ringa for eldre. Viktig med ei samordning av kommunale og frivillige tiltak, der byr\u00e5den kan spela ei viktig rolle, ogs\u00e5 budsjettmessig. Digitalt utanforskap. Den sterke veksten i talet p\u00e5 eldre gjer at byr\u00e5den har ei stor stor oppg\u00e5ve, ogs\u00e5 i h\u00f8ve til p\u00e5r\u00f8rande. Dette omr\u00e5det kan berre l\u00f8ysast i samarbeid med andre byr\u00e5dar. Eldrer\u00e5det har samarbeidt med studentar og tilsette ved UiB og HVL (TVEPS) om denne utfordringa. Studentgrupper unders\u00f8kte saka i praksis og utarbeidde interessante prosjektoppg\u00e5ver, som gjekk til den f\u00f8rre finansbyr\u00e5den. Ja til kontantar. Mange eldre meistrar ikkje digitale betalingsordningar. Det same gjeld banktenester, som i all hovudsak er digitale, jf her nedlegging av minibankar. Dette er d\u00f8me p\u00e5 aldersdiskriminering, som er i strid med Sentralbanklova og Finansavtalelova, som sl\u00e5r fast at sedlar og myntar er tvungne betalingsmiddel. Eldrer\u00e5det vil ogs\u00e5 peika p\u00e5 at styresmaktene har stort fokus p\u00e5 beredskapslager. For mange er det difor overraskande at kontantane er p\u00e5 veg ut. Eldrer\u00e5det meiner dette kan vera ein systemfeil, ikkje minst i krisetider. N\u00e5r digitale system eventuelt er nede, kan kontantar vera heilt n\u00f8dvendige. Beredskap og tilfluktsrom i Bergen kommune. Det har ikkje tidlegare g\u00e5tt tydeleg fram kven av byr\u00e5dane som har dette ansvaret. Eldrer\u00e5det har spurt om beredskap og tilfluktsrom utan \u00e5 f\u00e5 noko tilfredsstillande svar fr\u00e5 kommunen. I desse krisetider meiner vi det er naturleg at byr\u00e5den ser n\u00e6rare p\u00e5 saka, og kjem med n\u00f8dvendige budsjettforslag. Mange bergensarar etterlyser informasjon om og status og planar for beredskapen og tilfluktsromma i kommunen. Det er viktig at det p\u00e5g\u00e5ande beredskapsarbeidet tek omsyn til den sterke auken i talet p\u00e5 eldre (ikkje minst over 80 \u00e5r) og stadig fleire med demens. Byr\u00e5d for barnehage og skule Samarbeidstiltak barnehage og sjukeheim Fysisk aktivitet for eldre, uteomr\u00e5de, hall og symjebasseng. Eldrer\u00e5det vil peika p\u00e5 at alle typar fysisk aktivitet er helsef\u00f8rebyggjande, og vil kunna hjelpa p\u00e5 helsebudsjettet. Dette opnar for tett samarbeid mellom dei aktuelle byr\u00e5dane. Samarbeidstiltak mellom skule og eldre, fagleg, kulturelt og sosialt Mange eldre har brei og relevant kompetanse innanfor dei to omr\u00e5da. Eldrer\u00e5det ser gjerne at det vert sett av midlar til pr\u00f8veprosjekt. Byr\u00e5d for barnevern, sosiale tenester og mangfald Byr\u00e5den har ansvaret for fleire omr\u00e5de som er aktuelle for eldre, t.d.: Psykisk helse og rus Sosialboligar. Mangfald. NAV Somme eldre har utfordringar innanfor alle omr\u00e5da. Byr\u00e5den har i samarbeid med helsebyr\u00e5den eit felles ansvar for desse, og eldrer\u00e5det gjer framlegg om konkrete utviklingsprosjekt i budsjettet 2026. R\u00e5det er spesielt oppteke av boligsituasjonen for eldre, ogs\u00e5 i kontakt med arkitektar. Vi nemner ogs\u00e5 den nasjonale reforma Bu trygt heime, som vil stilla kommunen overfor heilt nye utfordringar, t.d. med omsyn til eldreomsorg i heimen. Eldrer\u00e5det vil ogs\u00e5 nemna NAV spesielt. NAV satsar p\u00e5 digitalisering, noko som gjer at mange eldre har problem med \u00e5 f\u00e5 kontakt. Eldrer\u00e5det ber om at byr\u00e5den i budsjettet 2026 fremjar n\u00f8dvendige tiltak. Eldrer\u00e5det vil prioritera punktet knytt til boligar for eldre. Som nemnt har r\u00e5det i ulike samanhengar behandla saka, m.a. i tilknyting til reforma Bu trygt heime og seniorkonferansen v\u00e5r i 2024. Skal vi kunna setja strek under trygt, vil det vera heilt n\u00f8dvendig med eit n\u00e6rt samarbeid mellom denne byr\u00e5den og helsebyr\u00e5den. Byr\u00e5d for n\u00e6ring, kultur og idrett Eldrer\u00e5det viser til at byr\u00e5det \u00f8nskjer \u00e5 avvikla kulturetaten, m.a. av \u00f8konomiske \u00e5rsaker, og beklagar at kultur mest alltid er taparen i kommunale omorganiseringar. Svekking/nedlegging av dei lokale kulturkontora vil gjera det vanskeleg for alt frivillig arbeid i bydelane, som byr\u00e5det elles trekkjer fram i mange samanhengar. Byr\u00e5den har mange oppg\u00e5ver i h\u00f8ve til budsjettet 2026. Eldrer\u00e5det nemner nokre omr\u00e5de, der det b\u00f8r vera plass b\u00e5de for vidaref\u00f8ring av prosjekt, og nye. Eldrer\u00e5det vil prioritera slik: Tiltak som kan engasjera eldre menn, jf d\u00f8me p\u00e5 tiltak nedanfor og Fysisk aktivitet for eldre, uteomr\u00e5de, hall og symjebasseng, jf ogs\u00e5 Frisklivssentralen. R\u00e5det understrekar at desse omr\u00e5da er helsef\u00f8rebyggjande for eldre (Jf omsorgstrappa), og kan spara kommunen for store helseutgifter. G\u00e5fotball for personar med demens Bassengtrening for seniorar Eldrer\u00e5det vil gjerne informera n\u00e6rare om desse to prosjekta. R\u00e5det meiner byr\u00e5den b\u00f8r prioritera slike tiltak saman med andre treningsaktivitetar for eldre. Slike tiltak ligg godt til rette for samarbeid med helsebyr\u00e5den. Fysisk aktivitet for eldre, uteomr\u00e5de, hall og symjebasseng. Eldrer\u00e5det vil peika p\u00e5 at alle typar fysisk aktivitet er helsef\u00f8rebyggjande, og vil kunna hjelpa p\u00e5 helsebudsjettet. Dette opnar for tett samarbeid mellom dei aktuelle byr\u00e5dane. Viktig \u00e5 engasjera eldre i kunst- og kulturtiltak, ikkje minst eldre menn Mange dugnadsgrupper aktiviserer eldre, spesielt menn, og eldrer\u00e5det meiner desse gruppene m\u00e5 f\u00e5 \u00f8konomisk st\u00f8tte. Mange eldre har sterk kompetanse innanfor kulturomr\u00e5det. Det same gjeld n\u00e6ring inkludert landbruk Eldre som enkeltvis eller organisert i grupper driv frivillig arbeid, m\u00e5 stimulerast og st\u00f8ttast. Arkiv, bibliotek og museum. Universell sak Byr\u00e5d for byutvikling Bybane til \u00c5sane Eldrer\u00e5det har i fleire samanhengar behandla denne saka, og prioriterer den som den viktigaste for byr\u00e5den ogs\u00e5 i 2026 Eldrer\u00e5det har tidlegare sagt at saka burde ha vore l\u00f8yst for lenge sidan gjennom breie forlik i bystyret. Eldrer\u00e5det ber om at byr\u00e5den bruker budsjettet 2026 til \u00e5 setja fart i arbeidet med bybana til \u00c5sane. Byggesaker Kommunen har store utfordringar n\u00e5r det gjeld boligar for eldre. Eldrer\u00e5det har peika p\u00e5 ulike samarbeidstiltak, t.d. med private utbyggjarar og Studentsamskipnaden. R\u00e5det vonar at budsjettet 2026 kan utgjera ei konkret og positiv endring, jf ogs\u00e5 reforma Bu trygt heime og Bergen seniorkonferanse 2024. Her vil det vera naturleg med m\u00e5lretta samarbeid med andre byr\u00e5dar. N\u00e5r det spesielt gjeld privat boligutbygging, \u00f8nskjer eldrer\u00e5det n\u00e6rare informasjon, og at det vert lagt til rette for at r\u00e5det kan koma med innspel i dei ulike prosessane. Offentlege planar Eldrer\u00e5det har ved mange h\u00f8ve peika p\u00e5 kor viktig det er at r\u00e5det vert med tidleg i planprosessane, prinsipielt f\u00f8r det er bestemt oppstart av eit prosjekt. Vi har vidare understreka at planane ofte er lite tilgjengelege for folk flest, t.d. med omsyn til spr\u00e5kleg utforming. R\u00e5det vil foresl\u00e5 eit forenklings- og spr\u00e5kprosjekt i budsjettet 2026. Brannvesenet Brannar kan gjera stor skade og ta liv. Eldre er spesielt utsette. Eldrer\u00e5det vil be om at byr\u00e5den i samarbeid med brannsjefen i Bergen i budsjettet 2026 tek initiativ til eit prosjekt av typen \u00abBrannar i Bergen og eldre\u00bb. Parkering Der er viktig at det vert lagt til rette for sosialt samv\u00e6re for eldre, noko som ogs\u00e5 er helsefremjande. I mange tilfelle betyr det behov for tenleg parkering. Eldrer\u00e5det ber om at byr\u00e5den ser n\u00e6rare p\u00e5 dette behovet, og gjerne i samarbeid med helsebyr\u00e5den. R\u00e5det ser fram til konkrete tiltak i budsjettet 2026. Denne saka gjeld i h\u00f8g grad ogs\u00e5 personar med nedsett funksjonsevne. Byr\u00e5d for eldre, helse og omsorg P\u00e5 mange m\u00e5tar er denne byr\u00e5den den mest sentrale for arbeidet til eldrer\u00e5det. Og r\u00e5det har merka seg at dette samla omr\u00e5det er prioritert i den politiske plattforma til byr\u00e5det. Premissane for ansvarsomr\u00e5da for byr\u00e5den og for r\u00e5det er mykje dei same: Det er sterk vekst i talet p\u00e5 eldre, og ikkje minst mellom dei eldste eldre. Dette gjer ogs\u00e5 at talet p\u00e5 personar med demens aukar dramatisk. P\u00e5 den andre sida er det mangel p\u00e5 fagfolk og d\u00e5rleg kommune\u00f8konomi. Sp\u00f8rsm\u00e5let vert: Korleis l\u00f8ysa dette dilemmaet? Eldrer\u00e5det har behandla ei lang rekkje saker som er knytte til ansvarsomr\u00e5det til helsebyr\u00e5den. R\u00e5det vil trekkja fram nokre overordna saker, som vi vonar byr\u00e5den vil vurdera i budsjettframlegget for 2026. Eldrer\u00e5det har valt \u00e5 prioritera sak 1 om nye sjukeheimsplassar og sak 2 om heimetenesta. Eldrer\u00e5det vil ogs\u00e5 prioritera sak 4 om personalsituasjonen og styrkt fagleg kompetanse. Eldrer\u00e5det har dei siste \u00e5ra arbeidt med alle dei andre sakene, men har ikkje prioritert dei i denne omgangen. 1.Nye sjukeheimsplassar og fleire omsorgsboligar. R\u00e5det vil peika p\u00e5 den gjennomsnittlege l\u00f8vinga til nye sjukeheimsplassar i dei 12 ASSS-kommunane i Noreg, der Bergen ligg 10 % under. Eldrer\u00e5det ber om at denne prosenten vert redusert til 5% i 2026. R\u00e5det viser ogs\u00e5 til den dramatiske nedgangen i dekkingsgraden av sjukeheimsplassar fr\u00e5 16,7 % i 2015 til 13.1 i 2023. (kjelde SSB). Alt tyder p\u00e5 at nedgangen vil halda fram. Vi meiner at ei slik prinsipiell sak ligg til rette for eit breitt politisk forlik i bystyret. Eldrer\u00e5det vil ogs\u00e5 peika p\u00e5 at i dag f\u00e5r berre 18% av dei over 80 tilbod om plass p\u00e5 sjukeheim. Denne underdekkinga er dramatisk stigande. Sjukeheimame i Bergen har i dag gjennomsnittleg plass til ca 100 bebuarar. Eldrer\u00e5det ber om at byr\u00e5det vurderer altermnativ med fleire hundre plassar. Dette kan b\u00e5de gjera det lettare \u00e5 rekruttera fagfolk (jf det skisserte dilemmaet) og det kan leggja til rette for eige kj\u00f8kken p\u00e5 ein slik institusjon. Ein viktig f\u00f8resetnad for slike store bygningar er sj\u00f8lve utforminga. Denne m\u00e5 vera slik at beburane kan b\u00e5de vera private og sosiale. 2. Heimetenesta i Bergen er under press. Dekkingsgraden viser dette tydeleg. Den har g\u00e5tt fr\u00e5 30,2 % i 2015 til 24,9 i 2023 (kjelde SSB). Vidare er det store utfordringar knytte til personalsituasjonen. 3. Ern\u00e6ringssituasjonen for eldre kan ofte vera problemtisk. Det gjeld b\u00e5de for dei som bur heime og dei som har institusjonsplass. Eldrer\u00e5det vil visa til tidlegare vedtak om kj\u00f8kken p\u00e5 sjukeheimar, der vi sterkt har understreka at det skal vera kj\u00f8kken p\u00e5 alle nye sjukeheimar. Stikkord vidare er behovet for fleire ern\u00e6ringsfysiologar og vidaref\u00f8ring av ordninga med matvertar (servicemedarbeidarar). 4. Den samla personalsituasjonen. Fleire tilsette og styrkt fagleg kompetanse. Heile stillingar. Ikkje berre sjukepleiarar og helsefagarbeidarar, ogs\u00e5 andre yrkesgrupper, t.d. legar, vernepleiarar, fysioterapeutar, ergoterapeutar, sosionomar, ern\u00e6ringsfysiologar og aktivit\u00f8rar i eldreomsorga (b\u00e5de institusjon og heime). N\u00e5r det gjeld behovet for aktivit\u00f8rar, har eldrer\u00e5det behandla saka p\u00e5 fleire m\u00f8te og vonar byr\u00e5den tek grep (jf den politiske plattforma). Denne saka har mange sider, ogs\u00e5 knytt til det h\u00f8ge sjukefr\u00e5v\u00e6ret innanfor eldreomsorga i Bergen kommune. Relevante tiltak for \u00e5 f\u00e5 ned sjukev\u00e6ret b\u00f8r prioriterast i budsjettet 2026. 5. Alternativ rekruttering til sektoren, t.d. ordningar med utdanningsvikariat, tilsette fr\u00e5 andre yrke, t.d. menn, og arbeidslause under kyndig oppl\u00e6ring. 6. Styrking av demensomsorga, b\u00e5de for dei som bur heime og dei p\u00e5 institusjon. Frivillige gjer i dag eit godt arbeid, og det same gjeld i h\u00f8g grad p\u00e5r\u00f8rande. Eldrer\u00e5det meiner at kommunen b\u00f8r prioritera dette samla omr\u00e5det, og vonar det vert gjort i budsjettframlegget 2026, ogs\u00e5 i etablering og utbygging av fleire sjukeheimsplassar. 7. Eldrer\u00e5det vil spesielt nemna innsatsen til p\u00e5r\u00f8rande, som i h\u00f8g grad kjem kommunen til gode. Eldrer\u00e5det har f\u00e5tt sv\u00e6rt sterke innspel, der p\u00e5r\u00f8rande hevdar at dei ikkje finn fram i kommunen. Eldrer\u00e5det vil difor sterkt r\u00e5 til at kommunen etablerer ei kontaktteneste for p\u00e5r\u00f8rande, t.d. i tilknyting til Innbyggerservice. Ei slik teneste m\u00e5 ha n\u00f8dvendig fagleg kompetanse. R\u00e5det vonar at byr\u00e5den vil prioritera denne saka. R\u00e5det har tidlegare teke saka opp utan hell. Eldrer\u00e5det hadde eit eige seminar om p\u00e5r\u00f8rande 12.03.25. Byr\u00e5den deltok. 8. Styrking av fastlegeordninga i Bergen. Eldrer\u00e5det har behandla saka p\u00e5 fleire m\u00f8te, og er ikkje n\u00f8gd med oppf\u00f8lginga i kommunen. Dette gjeld ikkje minst n\u00e5r fastlegen over natta kuttar i pasientlista, noko som spesielt rammar eldre og personar med nedsett funksjonsevne. R\u00e5det veit at dette er ei nasjonal ordning, ber om at vi vert r\u00e5dspurde i denne saka, og forventar at r\u00e5det vert trekt med i det vidare arbeidet, t.d. i samband med 2026- budsjettet. 9. Eldre og tannhelse. Eldrer\u00e5det har dr\u00f8fta saka inng\u00e5ande, som ogs\u00e5 var tema p\u00e5 Bergen seniorkonferanse 18. oktober 2023. R\u00e5det meiner det m\u00e5 vera ein systemfeil n\u00e5r fylkeskommunen har ansvaret for tennene og kommunen og spesialisthelsetenesta resten av kroppen. Dette har resultert i store problem for mange eldre, og vi vonar helsebyr\u00e5den og byr\u00e5dsleiar vil sj\u00e5 n\u00e6rare p\u00e5 saka. 10.Tydeleggjera, samordna og styrkja tenesta for h\u00f8yrselhemma i Bergen kommune. Dette gjeld sv\u00e6rt mange, som opplever mangel p\u00e5 kommunalt ansvar. 11. Samhandlinga mellom kommune- og spesialisthelsetenesta. Eldrer\u00e5det har erfart at samhandlinga skaper store problem for mange pasientar og p\u00e5r\u00f8rande. S\u00e5 vidt r\u00e5det kan vurdera, er kommunen den \u00abtapande\u00bb parten i samhandlinga, m.a. p\u00e5 grunn av mindre fagleg kompetanse enn i spesialisthelsetenesta. Vi ber byr\u00e5den ta opp saka i f\u00f8rebuinga av budsjettet for 2026. Eldrer\u00e5det vil gjerne delta (vedtak i eldrer\u00e5det 4. januar 2023) i det vidare arbeidet med samhandlinga mellom spesialist- og kommunehelsetenesta, t.d. i ei arbeidsgruppe mellom Helse Bergen, Bergen kommune og eldrer\u00e5det, gjerne sett ned av Helsefelleskapet. Eldrer\u00e5det vurderer ogs\u00e5 \u00e5 ta initiativ til ei evaluering av samhandlinga mellom Helse Bergen og samarbeidande kommunar. 12. Utvikling og forsking. Eldrer\u00e5det har teke initiativ til fleire prosjekt. Samarbeidspartar har vore og er: Universitetet i Bergen, H\u00f8gskulen p\u00e5 Vestlandet og Alrek helseklynge. R\u00e5det medverkar i to helseprosjekt, som har f\u00e5tt relativt store midlar fr\u00e5 Norges Forskningsr\u00e5d. 13. Intern gjennomgang (evaluering) av tenestene innanfor heimeomsorga. Eldrer\u00e5det understrekar at dette er ei sv\u00e6rt aktuell sak for tida (jf reforma Bu trygt heime), og r\u00e5r til at Bergen kommune gjennomf\u00f8rer ein slik gjennomgang (eventuelt ein forvaltningsrevisjon). Saka kan f\u00f8rebuast gjennom budsjettframlegget 2026. Eldrer\u00e5det viser til at det er viktig \u00e5 vera f\u00f8re var. 14. Behov for d\u00f8gnope apotek i Bergen, t.d. i tilknyting til den sentrale legevakta. Fleire brukargrupper kan f\u00e5 akutt behov for \u00e5 supplera viktige medisinar utanom opningstidene til apoteka. Eldrer\u00e5det viser til ordning i Oslo, der sjukehusapoteket ved legevakta p\u00e5 Aker i Oslo har d\u00f8gnope 00-24 heile \u00e5ret. I tillegg er Vitusapotek Jernbanetorget i Oslo d\u00f8gnope. 15. F\u00f8rebygging av hoftebrot, jf Reforma Bu trygt heime. Hoftebrota i Bergen kostar samfunnet store summar, og det er viktig med m\u00e5lretta f\u00f8rebygging, jf omsorgstrappa. Eldrer\u00e5det ber difor om at byr\u00e5det vurderer \u00e5 prioritera gratis trening med rehabiliteringstrenar for alle bergensarar over 65 \u00e5r. 16. Frisklivssentralen. Eldrer\u00e5det viser til bystyebehandlinga av budsjettet for 2025. Frisklivssentralen er ei nasjonal ordning, og er eit tverrfagleg kompetansesenter i helse- fremjande og f\u00f8rebyggjande arbeid. M\u00e5lsetjinga er \u00e5 fremja livskvalitet, deltaking, helse og meistring for dei eldre i kommunen, og er s\u00e5leis eit viktig helsef\u00f8rebyggjande tiltak. Slik satsing tidleg i omsorgstrappa vil innebera at kommunen sparar kostnader til heimeteneste og institiusjonsplass. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: Utvalg for helse og sosial, Utvalg for barnehage, skole og idrett, Utvalg for milj\u00f8 og byutvikling, Utvalg for finans, kultur og n\u00e6ring "
}