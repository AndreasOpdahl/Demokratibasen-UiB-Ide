{
  "dokument_id": "56b2b112-fe2a-5f1f-b597-07c799147169",
  "doc_type": "case_attachment",
  "kommune": 4601,
  "tittel": "Innstilling-vedtak-Planstrategi-for-Bergen-kommune-2023-2027-med-planprogram-for-kommuneplanens-samfunnsdel",
  "url": "https://bergen.kommune.no/politikere-utvalg/api/fil/bk360/11410059/Innstilling-vedtak-Planstrategi-for-Bergen-kommune-2023-2027-med-planprogram-for-kommuneplanens-samfunnsdel",
  "tekst": "Planstrategi for Bergen kommune 2023\u20132027 med planprogram for kommuneplanens samfunnsdel Utvalg for milj\u00f8 og byutvikling behandlet saken i m\u00f8tet 23.10.2024 sak 342/24 og avga f\u00f8lgende innstilling: 1. I medhold av plan- og bygningsloven \u00a7 10-1 vedtas planstrategi for Bergen kommune 2023\u20132027 for valgperioden. 2. Kommuneplanens samfunnsdel og arealdel skal revideres. Bystyret ber byr\u00e5det arbeide videre med rullering i tr\u00e5d med denne saken. 3. I medhold av plan- og bygningsloven \u00a7 11-13 om utarbeiding av planprogram, jf. \u00a7 11-4, fastsettes planprogrammet for kommuneplanens samfunnsdel. Katrine Berg N\u00f8dtvedt (MDG) fremsatte p\u00e5 vegne av SV, MDG og R f\u00f8lgende protokolltilf\u00f8rsel: MDG, SV og R mener saken har store mangler og ikke b\u00f8r vedtas i sin n\u00e5v\u00e6rende form. Saken har hatt en altfor lite grundig medvirkningsprosess. Videre svarer ikke saken ut forventningene Bergen bystyre har til en planstrategi, eller et planprogram for kommuneplanens samfunnsdel. Utvalg for milj\u00f8 og byutviklings behandling F\u00f8lgende representanter tok ordet: Ingrid Nergaard Fjeldstad (V), Chris J\u00f8rgen Knudsen R\u00f8dland (H), Lillian Blom (SV), Katrine Berg N\u00f8dtvedt (MDG), Trond Tystad (BL), Mailiss Solheim-\u00c5kerblom (R), Reidar Staalesen (A), Helena Haldorsen (A), Endre Buanes (barn og unges representant). Forslag fremsatt i utvalget: Ingrid Nergaard Fjeldstad (V) fremsatte p\u00e5 vegne av V f\u00f8lgende utsettelsesforslag: Saken utsettes. Utsettelsesforslag fra V, fremsatt av Ingrid Nergaard Fjeldstad (V) fikk 8 stemmer (A, SV, MDG, V, R), og var dermed falt. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilbakesendingsforslag: Bystyret sender tilbake saken til byr\u00e5det for ytterligere behandling. Bystyret har forventninger til at saken forklarer hvordan kommunen de neste \u00e5rene vil arbeide med planer og strategier. Videre forventes det at bystyrets visjoner for byens samfunnsutvikling tydeliggj\u00f8res, slik at det stakes ut en kurs og retning for bystyrets arbeid i resten av bystyreperioden. Tilbakesendingsforslag fra MDG, fremsatt av Katrine Berg N\u00f8dtvedt (MDG) fikk 8 stemmer (A, SV, MDG, V, R), og var dermed falt. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: Bystyret avviser saken og ber byr\u00e5det legge frem en ny sak Lillian Blom (SV) fremsatte p\u00e5 vegne av SV f\u00f8lgende alternative forslag: Gjeldende overordnede planer, b\u00e5de samfunnsdel og arealdel b\u00f8r videref\u00f8res med de store linjer fra disse planene, det b\u00f8r tas et skritt videre i den retning som disse overordnede planene klart signaliserte; g\u00e5-byen, gr\u00f8nn og kompakt. Chris J\u00f8rgen Knudsen R\u00f8dland (H) fremsatte p\u00e5 vegne av Eldrer\u00e5det f\u00f8lgende tilleggsforslag: Premisset: korleis l\u00f8ysa dilemmaet med stadig fleire eldre og f\u00e6rre yrkesaktive m\u00e5 prioriterast i arbeidet Merknader fremsatt i utvalget: Trond Tystad (BL) fremsatte p\u00e5 vegne av BL og INP f\u00f8lgende merknad: For KPS og planstrategi ber en om at f\u00f8lgende vektlegges: A. KLIMA NATUR FRILUFTSLIV B\u00e5de av klima-, natur- og friluftshensyn er det viktig at kommunen kartlegger og sikrer vern av viktige naturomr\u00e5der. I tillegg m\u00e5 det sikres tilgjengelige sm\u00e5 og store friluftsomr\u00e5der for alle. B. EN PRESSET VELFERDSPRODUSENT En velferdsstat under press krever at kommunen har tilstrekkelig handlingsrom til \u00e5 omstille seg. KPS m\u00e5 legge rammene for en mer effektiv kommunal drift, og effektivisering av kommunalt byr\u00e5krati og samarbeid med frivillige og ideelle organisasjoner. C. ATTRAKTIVT N\u00c6RINGS OG ARBEIDSOMR\u00c5DE Bergen kommune m\u00e5 tiltrekke seg innbyggere og n\u00e6ringsvirksomheter som sikrer fremtidig skatteinngang og \u00f8konomisk b\u00e6rekraft. Dette for \u00e5 ha \u00f8konomisk ryggrad til \u00e5 v\u00e6re en by som inkluderer alle. Sm\u00e5- og mellomstore bedrifter m\u00e5 sikres rammevilk\u00e5r som stimulerer til vekst. Bergen m\u00e5 bli en attraktiv etableringskommune for n\u00e6ringsvirksomheter, s\u00e6rlig innen de n\u00e6ringer der Bergen har ambisjoner som kompetanseklynge. Alle kommunale etater m\u00e5 st\u00f8tte opp under dette. Planprosesser m\u00e5 ta sikte p\u00e5 \u00e5 fjerne hindre for n\u00e6ringsetableringer D. BOLIGER FOR ALLE Bergen m\u00e5 sikre at det bygges nok boliger, med s\u00e6rlig vekt p\u00e5 rimelige familieboliger og sosial boligbygging. Dette krever nye st\u00f8rre utbyggingsomr\u00e5der i alle bydeler i tillegg til sm\u00e5husfortetting, fortetting langs kollektivknutepunkt og allerede planlagte transformasjonsomr\u00e5der. E. ALLE SKAL MED \u00c5 hindre utenforskap krever at vi samarbeider for \u00e5 inkludere alle i bysamfunnet. F. SAMFUNNSSIKKERHET Bergen m\u00e5 forberede seg p\u00e5 en usikker fremtid med fokus p\u00e5 samfunnssikkerhet, klima- og naturrisiko. G. GODE OPPVEKSTOMR\u00c5DER OG GODE OPPVEKSTVILK\u00c5R En god og livskraftig by krever \u00f8kt fokus p\u00e5 gode oppvekstsvilk\u00e5r og utfoldelsesmuligheter der folk bor, med vekt p\u00e5 n\u00f8dvendig sosial infrastruktur, gr\u00f8ntomr\u00e5der, idrettsanlegg og fritidstilbud. H. EIENDOMSRETTEN 2 Den private eiendomsretten er under press og b\u00f8r styrkes \u2013 og inngrep eller begrensninger i eiendomsretten- skal kun skje der vesentlige samfunnsmessige eller milj\u00f8messige hensyn tilsier dette. I. BERGEN ER B\u00c5DE BYGD OG BY Bygdesamfunnene og prim\u00e6rn\u00e6ringer innenfor bygrensen m\u00e5 sikres mulighet til fortsatt utvikling. J. JA TIL LIV I STRANDSONEN Det er \u00f8nskelig \u00e5 tillate tiltak n\u00e6r sj\u00f8en, som for eksempel brygger, naust, n\u00e6ringstiltak og sj\u00f8rettede reiselivsanlegg. Det kan ogs\u00e5 v\u00e6re grunnlag for \u00e5 tillate bruksendring av verneverdige naust og sj\u00f8boder til n\u00e6ringsform\u00e5l og allmennyttige form\u00e5l. Muligheten for fritidsfiske gjennom \u00e5 tillate oppf\u00f8ring av naust og brygge skal ogs\u00e5 tillegges vekt i vurderingen av tiltak i 100-metersbeltet. Disse hensynene m\u00e5 veies opp mot hensynet til de allmenne interesser som er angitt foran, og mulighetene for felles brygger og naust b\u00f8r ogs\u00e5 vurderes. Slik vestlandskysten er fungerer ogs\u00e5 de private anleggene som en viktig del av tilgang til sj\u00f8omr\u00e5der. K. EN JA KOMMUNE Offentlige plan- og byggesaksprosesser og kommunalt byr\u00e5krati m\u00e5 gj\u00f8res mer effektiv og mer forutsigbare. Bergen skal v\u00e6re en JA-by \u2013 som m\u00f8ter innbyggere og n\u00e6ringsliv med en positiv JA-holdning. Alle kommunale planer skal reflektere dette. L. KOLLEKTIV VEKST, MEN BILEN HAR OGS\u00c5 SIN PLASS Hovedvekten i utviklingen er \u00e5 styrke sentrale transport\u00e5rer med kollektivtransport med jernbane, bybane og stambusstilbud. Samtidig er Bergen allerede bygget ut med omr\u00e5der hvor ogs\u00e5 vil ha en svakere kollektivdekning. Derfor m\u00e5 kommunen tilrettelegge for adekvat transport og parkering for disse omr\u00e5dene og ellers i byen. Chris J\u00f8rgen Knudsen R\u00f8dland (H) fremsatte p\u00e5 vegne av Kommunalt r\u00e5d for personer med funksjonsnedsettelse f\u00f8lgende merknader: Merknad 1 Et st\u00f8rre fokus p\u00e5 universell utforming i kommunen vil b\u00e5de spare ressurser i tjenester til barn og unge og til eldre og kunne sikre at flere personer med funksjonsnedsettelser kan komme ut i jobb. Fokuset p\u00e5 universell utforming i kommuneplanens samfunnsdel b\u00f8r derfor styrkes. Merknad 2 Frivilligheten f\u00e5r en stadig viktigere rolle i kommunens tjenester og kommunen m\u00e5 f\u00f8lge dette opp ved \u00e5 stille lokaler til disposisjon og bidra med driftsmidler. Votering: Alternativt forslag fra MDG, fremsatt av Katrine Berg N\u00f8dtvedt (MDG) fikk 8 stemmer (A, SV, MDG, V, R). Alternativt forslag fra SV, fremsatt av Lillian Blom (SV) fikk 7 stemmer (A, SV, MDG, R). Innstillingen punkt 1-3 ble tiltr\u00e5dt med 9 stemmer (H, FrP, BL, INP, Sp). Tilleggsforslag fra Eldrer\u00e5det, fremsatt av Chris J\u00f8rgen Knudsen R\u00f8dland (H) fikk 0 stemmer. 3 Merknad fra BL og INP, fremsatt av Trond Tystad (BL) fikk 2 stemmer (BL, INP). Merknad 1 og 2 fra Kommunalt r\u00e5d for personer med funksjonsnedsettelse, fremsatt av Chris J\u00f8rgen Knudsen R\u00f8dland (H), fikk 0 stemmer. Byr\u00e5det behandlet saken i m\u00f8tet 26.09.2024 sak 295/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 4 "
}