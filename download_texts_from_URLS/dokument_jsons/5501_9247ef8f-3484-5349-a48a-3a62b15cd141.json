{
  "dokument_id": "9247ef8f-3484-5349-a48a-3a62b15cd141",
  "doc_type": "case_attachment",
  "kommune": 5501,
  "tittel": "Midlertidig uttalelse - s\u00f8knad om utvidelse av akvakulturtillatelse, lokalitet 35838 Vengs\u00f8y",
  "url": "https://innsyn.tromso.kommune.no/application/getMoteDokument?dokid=2001986724",
  "tekst": "+------------------+-----------------+--------------------+-----------+ | TROMS | | | | | FYLKESKOMMUNE | | | | | | | | | | Postboks 6600 | | | | | | | | | | 9296 TROMS\u00d8 | | | | +------------------+-----------------+--------------------+-----------+ | | | | | +------------------+-----------------+--------------------+-----------+ | | | | | +------------------+-----------------+--------------------+-----------+ | Deres ref.: | V\u00e5r ref.: | Saksbehandler: | Dato: | +------------------+-----------------+--------------------+-----------+ | | 24/21971-4 | Agnete Mikalsen | 1 | | | | Ingvardsen | 8.02.2025 | | | | | | | | | +47 90091676 | | +------------------+-----------------+--------------------+-----------+ Midlertidig uttalelse - s\u00f8knad om utvidelse av akvakulturtillatelse, lokalitet 35838 Vengs\u00f8y Det vises til brev av 13.12.2024 vedlagt s\u00f8knad om utvidelse av akvakulturtillatelse for laks, \u00f8rret og regnbue\u00f8rret p\u00e5 lokalitet 35838 Vengs\u00f8y i Troms\u00f8 kommune til behandling. Troms og Finnmark fylkeskommune ber i brevet om at Troms\u00f8 kommune, i samarbeid med s\u00f8ker, s\u00f8rger for at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av kommunale organer. S\u00f8knaden har v\u00e6rt ute til offentlig ettersyn i 4 uker med h\u00f8ringsfrist til 13.02.2025. H\u00f8ringen ble kunngjort i Norsk Lysningsblad og i de to avisene Nordlys og iTroms\u00f8. Ved fristens utl\u00f8p var det kommet inn \u00e9n h\u00f8ringsuttalelse (vedlagt). Uttalelse: Nord Fiskarlag har oppsummert uttalt seg om f\u00f8lgende om oms\u00f8kt \u00f8kt maksimalt tillatt biomasse: 1. Fiskeriinteresser i omr\u00e5det: Det er kartlagt fiskeomr\u00e5de for passive redskaper i fiske etter kveite og hyse, samt rekefelt og beiteomr\u00e5de for torsk ved oms\u00f8kt anlegg. 2. Vengs\u00f8yfjord midlertidig stengt for reketr\u00e5ling: Trekkes frem at oms\u00f8kt lokalitet ligger i et omr\u00e5de Fiskeridirektoratet midlertidig har stengt for reketr\u00e5ling. Begrunnelsen for stengingen inneb\u00e6rer blant annet h\u00f8y innblanding av torsk under minstem\u00e5l. Torsk er s\u00e5rbar for milj\u00f8p\u00e5virkning, og det er viktig \u00e5 hensynta gyte- og oppvekstomr\u00e5der for torsk for \u00e5 sikre en fremtidig b\u00e6rekraftig bestand. 3. Milj\u00f8risiko ved oppdrettsvirksomhet: Gytefelt, gyteomr\u00e5der, beiteomr\u00e5der og oppvekstomr\u00e5der er s\u00e5rbare for sykdomsspredning og f\u00f4r som havner i \u00f8kosystemet, Det trekkes spesielt frem f\u00f8lgende milj\u00f8risikoer: - Risiko for milj\u00f8p\u00e5virkning som f\u00f8lge av tiltrekning av fisk til oppdrettsmerder. - Risiko for milj\u00f8p\u00e5virkning som f\u00f8lge av f\u00f4r som slipper ut i sj\u00f8arealet. - Risiko for milj\u00f8p\u00e5virkning som f\u00f8lge av avlusningsmidler. 4. Merknader, Nord Fiskarlag: Nord Fiskarlag trekker frem bekymring for mulige konsekvenser knyttet til milj\u00f8forurensning som f\u00f8lge av oppdrettsvirksomhet, samt effekten det kan f\u00e5 p\u00e5 viktige fiskeriressurser. De oppfordrer relevante myndigheter til \u00e5 opptre i samsvar med f\u00f8re-var-prinsippet og at n\u00f8dvendige avb\u00f8tende tiltak stilles som vilk\u00e5r dersom oppdrettsvirksomheten p\u00e5virker det ytre marine liv. Nord Fiskarlag krevet konsekvensutredning dersom f\u00f8lgende ikke er opplyst i s\u00f8knad, jf. forskrift om konsekvensutredninger \u00a7\u00a78 og 10: - Effekten \u00f8kt biomasse kan f\u00e5 p\u00e5 omr\u00e5dets bestander av fisk og skalldyr, derunder om beiting p\u00e5 f\u00f4rspill, fekalier og smittespredning kan f\u00e5 konsekvenser for viltbestandens kvalitet og gytesuksess. - Hvilken effekt den totale mengden akvakultur i omr\u00e5det kan f\u00e5 for naturmangfoldet i omr\u00e5det etter en eventuell \u00f8kning av biomassen i omr\u00e5det. De ber om at samtlige andre s\u00f8knader som er p\u00e5g\u00e5ende, enten om ny lokalitet eller \u00f8kt biomasse, m\u00e5 tas med i vurderingen. - Effekten \u00f8kte mengder kobber, kjemikalier og annen milj\u00f8forurensning knyttet til oppdrettsvirksomheten kan f\u00e5 p\u00e5 rekebestand og annet organisk liv i omr\u00e5det. Nord Fiskarlag mener det m\u00e5 underlegges betryggende avb\u00f8tende vilk\u00e5r for \u00e5 unng\u00e5 skade p\u00e5 milj\u00f8 og naturmangfoldet i omr\u00e5det, og de mener f\u00f8lgende vilk\u00e5r b\u00f8r stilles som et minimum for denne s\u00f8knaden: - Forbud mot bruk og utslipp av avlusningsmidler. - Fremleggelse og godkjenning av avlusningsplan som viser hvordan lusemidlene skal slippes ut. Lokasjonen for utslipp m\u00e5 v\u00e6re tilstrekkelig langt unna rekefelt. Utslipp m\u00e5 kun tillates utf\u00f8rt p\u00e5 egne lokasjoner i trygg avstand fra rekefeltene og i tidsrom med ideelle str\u00f8mforhold. Avlusningsplanen m\u00e5 godkjennes av relevante myndigheter og underlegges betryggende og hensiktsmessig kontroll og tilsyn. - Krav om bruk av lukkede merder, eller annen merdeteknologi som reduserer smittespredning, behovet for bruk av avlusningsmidler, risiko for r\u00f8mming og utslipp av slam og f\u00f4rspill. De trekker til slutt frem at de ikke kan akseptere \u00f8kt biomasse p\u00e5 lokaliteten med mindre det fremlegges konsekvensutredning og avb\u00f8tende tiltak som dokumenterer og anskueliggj\u00f8r at \u00f8kt biomasse vil v\u00e6re milj\u00f8messig forsvarlig. Kommunen sin vurdering av merknad: Merknaden tas til orientering. Troms\u00f8 kommune er enig i at oms\u00f8kt \u00f8kning av maksimalt tillatt biomasse b\u00f8r konsekvensutredes tilstrekkelig mht. milj\u00f8p\u00e5virkningen av aktuelt tiltak. Myndighet knyttet til vurderinger av milj\u00f8effekt av akvakulturs\u00f8knader og tillatelse til forurensende virksomhet er Statsforvalteren, og det vil v\u00e6re de som gjennomf\u00f8rer vurdering av dette. Kommunen er enig i at samlet milj\u00f8effekt vil v\u00e6re viktig for et godt vurderingsgrunnlag for s\u00f8knaden. Administrasjonen sin vurdering: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune anbefaler n\u00e6rmere vurderinger av tiltakets milj\u00f8messige konsekvenser. Troms\u00f8 kommune minner om at kommunen forventer at det i produksjonen til enhver tid benyttes beste milj\u00f8messige og tilgjengelige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Ingen politiske m\u00f8ter i mars Grunnet manglende politiske m\u00f8ter i mars, samt utfordringer med \u00e5 f\u00e5 s\u00f8knaden til offentlig ettersyn f\u00f8r jul, sendes denne uttalelsen ut med administrasjonen sin vurdering. Uttalelsen sendes med forbehold om endelig vedtak etter politisk behandling hos det relevante politiske utvalget i april-m\u00f8te 03.04.2025. En ny uttalelse med vedtaket vil ettersendes etter politiske m\u00f8ter er gjennomf\u00f8rt. Med vennlig hilsen ----------------------------------------------------------------------- Ernst Kloosterman Agnete Mikalsen Ingvardsen ----------------------------------- ----------------------------------- Enhetsleder Klima- og milj\u00f8r\u00e5dgiver Seksjon for byutvikling, Klima, Enhet for Klima, milj\u00f8 og landbruk milj\u00f8 og landbruk ----------------------------------------------------------------------- Dokumentet er elektronisk godkjent. ----------------------------------------------------------------------- Mottaker: TROMS FYLKESKOMMUNE ----------------------------------------------------------------------- ----------------------------------------------------------------------- Kopi til:Kopi til:Kopi til:STATSFORVALTEREN I TROMS OG FINNMARK, MATTILSYNET, SJURELV FISKEOPPDRETT AS, FISKERIDIREKTORATET TROMS\u00d8 Vedlegg: "
}