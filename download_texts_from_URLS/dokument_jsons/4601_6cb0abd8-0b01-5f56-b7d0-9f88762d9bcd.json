{
  "dokument_id": "6cb0abd8-0b01-5f56-b7d0-9f88762d9bcd",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 27082024, Sak 278/24, Kj\u00f8replan bystyrets m\u00f8te 4. september 2024 - revidert",
  "url": "https://bergen.kommune.no/politikere-utvalg/api/fil/bk360/11029929/Innstilling-vedtak-Kjoreplan-bystyrets-mote-4-september-2024-revidert",
  "tekst": "Kj\u00f8replan bystyrets m\u00f8te 4. september 2024 - revidert Forretningsutvalget behandlet saken i m\u00f8tet 27.08.2024 sak 278/24 og fattet f\u00f8lgende vedtak: 1. Vedlagte kj\u00f8replan legges til grunn for avviklingen av bystyrets m\u00f8te 4. september 2024. 2. Representantforslag som er spilt inn fra partiene som mulig \u00e5 utsette til neste bystyrem\u00f8te, fjernes fra sakskartet f\u00f8r utsending. Forretningsutvalgets behandling F\u00f8lgende representanter tok ordet: Eivind N\u00e6vdal-Bolstad (H), Rune Bakervik (A), Mailiss Solheim-\u00c5kerblom (R), Trond Tystad (BL), Ingrid Nergaard Fjeldstad (V) Varaordf\u00f8rer Thomas Flesland (Sp) viste s\u00e6rlig til sak om Bergen ROS 2024 og tilleggsnotat fra byr\u00e5dsleders avdeling som var del av behandlingen i Utvalg for finans, kultur og n\u00e6ring. Dette notatet er unntatt offentligheten etter offentleglova \u00a7 24-3. I utvalgsbehandlingen var det ingen sp\u00f8rsm\u00e5l eller kommentarer til dette notatet, og det var s\u00e5ledes ikke vesentlig for behandlingen av saken. Varaordf\u00f8rer anbefalte derfor at bystyrets behandling av saken gjennomf\u00f8res uten at tilleggsnotatet f\u00f8lger saken. Forretningsutvalget sluttet seg til dette. Varaordf\u00f8rer Thomas Flesland (Sp) fremsatte f\u00f8lgende forslag: Representantforslag som er spilt inn fra partiene som mulig \u00e5 utsette til neste bystyrem\u00f8te, fjernes fra sakskartet f\u00f8r utsending. Votering: Forslag til vedtak, med endring fremsatt av varaordf\u00f8rer Thomas Flesland (Sp), ble vedtatt enstemmig. Forslag til vedtak: Vedlagte kj\u00f8replan legges til grunn for avviklingen av bystyrets m\u00f8te 4. september 2024. "
}