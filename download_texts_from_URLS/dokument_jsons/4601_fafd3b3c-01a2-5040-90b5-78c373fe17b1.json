{
  "dokument_id": "fafd3b3c-01a2-5040-90b5-78c373fe17b1",
  "doc_type": "case_attachment",
  "kommune": 4601,
  "tittel": "Fagnotat, datert 30.10.2023",
  "url": "https://bergen.kommune.no/politikere-utvalg/api/fil/bk360/9322037/Fagnotat-datert-30-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15181-3 (Arbeidssted) Saksbehandler: Trond H\u00e5kon Stadheim Dato: 30.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 107/308/0/0 Langenesvegen 34 Tiltakshaver Thorolf Magnesen i brev datert 16.08.2023. Hvem klager? Etablering av innhegning/hjortegjerde, p\u00e5 9-13 meter bredde, 14,95 meter lengde og 2,2 meter h\u00f8yt. Tiltaket Det ble gitt avslag p\u00e5 bakgrunn av at det ikke var grunnlag for \u00e5 gi dispensasjon fra byggegrense mot sj\u00f8 etter KPA2018 \u00a7 6.1.1, plankrav Vedtaket etter KPA2018 \u00a7 3.1 og av hensyn til visuelle kvaliteter etter pbl. \u00a7 29-2 i vedtak datert 03.08.2023. Eiendommen er i KPA2018 angitt som bebyggelse og anlegg \u2013 \u00f8vrig byggesone, gr\u00f8nnstruktur, kombinerte form\u00e5l i sj\u00f8 og vassdrag, og ligger Planstatus innenfor hensynssone funksjonell strandsone og flyst\u00f8y. Eiendommen inng\u00e5r ikke i reguleringsplan. Det er anf\u00f8rt at det er grunnlag for \u00e5 gi dispensasjon, da fordelene er klart st\u00f8rre enn ulempene. Tiltaket er heller ikke til hinder for allmennhetens Klagegrunner tilgang i strandsonen, og er ikke strid med regionale eller nasjonale interesser. Nei. Behov for ytterligere saksbehandling ved eventuell omgj\u00f8ring Avslag datert 03.08.2023 opprettholdes, klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det har tidligere v\u00e6rt oms\u00f8kt andre tiltak p\u00e5 eiendommen, herunder igjenfylling av br\u00f8nn, opprusting av gangadkomst til naust, etablering av parkering med tilh\u00f8rende atkomstveg og terrenginngrep i sak 201902578 Ytrebygda gnr 107 bnr 308 Langenesvegen 34. Anlegging parkeringsplass og flytebrygge i sak 202125440 Ytrebygda gnr 107 bnr 308 Langenesvegen 34. Utlegging av flytebrygge (se ogs\u00e5 sak KLAGE-2022/22389). Disse tiltakene har blitt avsl\u00e5tt, p\u00e5 bakgrunn av at det blant annet ikke var grunnlag for dispensasjon fra byggegrense mot sj\u00f8. Statsforvalteren har opprettholdt disse avslagene, i vedtak datert henholdsvis 04.05.2021 og 06.09.2022. Det ble sendt inn s\u00f8knad om etablering av innhegning (hjortegjerde) den 19.02.2023. Det ble gitt avslag i vedtak datert 03.08.2023. Dette vedtaket ble p\u00e5klaget av tiltakshaver i brev datert 16.08.2023. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og at det i den forbindelse har kommet inn merknad fra eier av gnr. 107, bnr. 200 (Lise B. Bracco). Merknaden omhandler at arealet har blitt beplantet i 2022, og i det som skal v\u00e6re avsatt til gr\u00f8nt belte langs strandsonen. Det har heller ikke v\u00e6rt observert hjort i omr\u00e5det, og at tiltaket medf\u00f8rer privatisering av strandsonen. Bymilj\u00f8etaten har kommet med en uttalelse den 07.07.2023, der de frar\u00e5der at det blir gitt dispensasjon som oms\u00f8kt. Saken har v\u00e6rt sendt til statlige og regionale myndigheter, som ikke har kommet med uttalelse i saken. 2. Om klagen Klagen er oppramset i 15 ulike punkter, der klager anf\u00f8rer at det er grunnlag for \u00e5 ta klagen til f\u00f8lge. Klagen gjengis kort her. Det er i klagen vist til at regionale og statlige myndigheter ikke har kommet med negative merknader til s\u00f8knaden, og at eiendommen er avsatt til bebyggelse og anlegg. Det er videre anf\u00f8rt at bygningsmyndighetene mener tiltaket innehar gode visuelle kvaliteter, og har vurdert fordelene til \u00e5 v\u00e6re klart st\u00f8rre enn ulempene. Det er videre tale om en bebygd eiendom p\u00e5 om lag 2500m2 og tiltaket vil utgj\u00f8re 100m2. Det er dermed ikke tale om privatisering. Det er heller ikke et sammenhengende gr\u00f8nt belte. Tiltaket vil heller ikke v\u00e6re en fysisk eller psykisk stengsel som bryter opp det naturlige gr\u00f8nne beltet. Gjerdet vil videre v\u00e6re skjult av omkringliggende skog, og dermed ikke ha negative virkninger visuelt. Tiltaket vil ogs\u00e5 v\u00e6re til fordel, ved at eier kan utnytte sin eiendom til \u00f8kt grad av selvforsyning. Barn vil ogs\u00e5 l\u00e6re om landbruksproduksjon. Det virker overdrevent \u00e5 kalle oppsetting av gjerde for nedbygging av strandsonen, og det kan ogs\u00e5 enkelt fjernes om fremtidig behov tilsier dette. Saksnummer KLAGE-2023/15181 Side 2 av 7 Det vises for \u00f8vrig til klagen i sin helhet. 3. Vurdering av klagen 3.1 Dispensasjon Tiltaket krever dispensasjon fra byggegrense mot sj\u00f8 etter KPA2018 \u00a7 6.1.1, da det er lokalisert 13 meter fra sj\u00f8en. Videre er det et plankrav etter KPA2018 \u00a7 3.1. De n\u00f8dvendige dispensasjonene er oms\u00f8kt. Byggegrense mot sj\u00f8 m\u00e5 ses i sammenheng med plankrav, da det er overlappende interesser som gj\u00f8r seg gjeldende. Det vil i en planprosess kunne \u00e5pnes for at det bygges n\u00e6rmere sj\u00f8, enn det som er angitt i plan- og bygningsloven (pbl.) \u00a7 1-8 og i kommuneplanens arealdel. Det er dermed hensiktsmessig \u00e5 foreta en samlet vurdering, da det i realiteten er overlappende interesser som gj\u00f8r seg gjeldende. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra eller lovens form\u00e5lsbestemmelse eller statlige eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. I forbindelse med lovendring av 01.07.2021, s\u00e5 er bestemmelsen blitt endret. Tidligere var det i fjerde ledd vist til at dersom regionale eller statlige myndigheter har uttalt seg negativt, skal disse uttalelsene tillegges s\u00e6rlig vekt, som n\u00e5 er opphevet. I nytt andre ledd skal det tas stilling til om regionale og nasjonale interesser blir satt vesentlig til side. Endringen inneb\u00e6rer ikke noen realitetsendring av gjeldende praksis, jf. Prp. 169 L (2020-2021) kap. 6.6.2, der det er uttalt: \u00abEn slik lovendring vil bidra til \u00e5 understreke at nasjonale og regionale interesser er viktige hensyn som skal ivaretas ved vurderingen av de lokale forholdene i byggesaken, og ogs\u00e5 bidra til en helhetlig avveining mellom nasjonal, regional og kommunal arealpolitikk. Endringen vil ogs\u00e5 tydeliggj\u00f8re kommunens ansvar for \u00e5 sikre at nasjonale og regionale interesser forst\u00e5s og ivaretas i den lokale sammenhengen. Kommunen m\u00e5 begrunne sine valg, og i den grad det er gitt retningslinjer om hva som er nasjonal eller regional politikk, b\u00f8r ogs\u00e5 dette fremheves i kommunens vedtak.\u00bb Hva som er nasjonale og regionale interesser, er n\u00e6rmere angitt i Prop. 169 L (2020-2021) kap. 6.6.1, der det er uttalt at: \u00abMange saker etter plan- og bygningsloven kan ber\u00f8re nasjonale og regionale interesser. Forhold som kan v\u00e6re av nasjonal eller regional interesse vil bl.a. omhandle saker i strandsonen (b\u00e5de langs sj\u00f8 og vassdrag), jordverninteresser, naturmangfold, friluftsliv, landskapshensyn, kulturminne- og kulturmilj\u00f8interesser, forurensning, vannmilj\u00f8kvalitet, klima, helsemessige forhold, herunder milj\u00f8rettet helsevern, universell utforming, barn og unges interesser, havne- og farvannsforvalting, fiskeri, samfunnssikkerhet, risiko og s\u00e5rbarhet, riks- og fylkesveger, trafikksikkerhet, jernbane, kraftforsyning, overvann, Saksnummer KLAGE-2023/15181 Side 3 av 7 Forsvaret, samiske kulturminner-, kulturmilj\u00f8- og landskapsinteresser, samt samisk kultur og n\u00e6ringsut\u00f8velse. Nasjonale og regionale interesser vil kunne overlappe hverandre, og det kan dermed v\u00e6re vanskelig \u00e5 skille helt klart mellom dem. Den praktiske konsekvensen av dette er at kommunen m\u00e5 forelegge dispensasjonss\u00f8knaden for flere instanser.\" Det er dermed ikke av avgj\u00f8rende betydning hvorvidt statlige eller regionale myndigheter har uttalt seg negativt til en sak. Kommunen har et ansvar for \u00e5 ivareta nasjonale og regionale m\u00e5lsettinger og retningslinjer, uavhengig om ber\u00f8rt statlig eller regional myndighet har uttalt seg i saken eller ikke. Manglende uttale fra statlig eller regional myndighet kan s\u00e5ledes ikke vektlegges i vurderingen av om form\u00e5let bak bestemmelsen blir satt vesentlig til side eller ikke. I \u00abStatlige planretningslinjer for differensiert forvaltning av strandsonen langs sj\u00f8en\u00bb er det uttrykkelig fastsl\u00e5tt at det innenfor byggegrensene ikke er tillatt med nye tiltak. Videre m\u00e5 det vektlegges natur og landskap, samt friluftsliv i vurderingen. Bergen kommune er angitt som sone 2, hvor byggeforbudet skal praktiseres strengt. \u00abDispensasjoner skal unng\u00e5s i sentrale omr\u00e5der der presset p\u00e5 arealene er stort.\u00bb, jf. kap. 9.1. Videre skal kravet til reguleringsplan tolkes strengt. Det er videre tale om gjerde, som i seg selv vil kunne virke privatiserende og fremst\u00e5 som et fremmedelement i strandsonen p\u00e5 bakgrunn av h\u00f8yde og st\u00f8rrelse. I den forbindelse er det et sentralt moment at arealet er angitt som funksjonell strandsone, slik at terskelen for \u00e5 innvilge dispensasjon vil v\u00e6re h\u00f8yere. At det fra s\u00f8ker sin side er \u00f8nskelig \u00e5 gjerde inn epletr\u00e6r med mer mot hjort, vil ikke i seg selv v\u00e6re et moment som kan tillegges s\u00e6rlig vekt i vurderingen, jf. Ot.prp.nr. 32 s. 242. Det er videre ikke tale om bes\u00f8ksg\u00e5rd, slik at det er tvilsomt at det i s\u00e6rlig grad vil tilgodese allmennheten og oppvoksende generasjoner. Det er i klagen anf\u00f8rt at gjerdet enkelt kan fjernes. Dersom det gis tillatelse som oms\u00f8kt, s\u00e5 er det likevel permanent. Det kan ikke stilles krav i ettertid om at gjerdet skal fjernes. Grunnlaget for \u00e5 oppf\u00f8re gjerdet er for at hjorten ikke skal spise frukten. Det er s\u00e5ledes tvilsomt at det fra tiltakshaver sin side er \u00f8nskelig med en tidsbegrenset periode. Det er videre sentralt at dersom det er store problemer med hjort som spiser frukt og det som ellers er beplantet, vil dette ogs\u00e5 gjelde andre n\u00e6rliggende eiendommer. Eventuell tillatelse vil dermed kunne skape en uheldig forventning om at andre kan oppf\u00f8re tilsvarende gjerder p\u00e5 sine eiendommer for \u00e5 forhindre at hjort spiser det som er plantet i hager. Dette vil kunne f\u00f8re til en uheldig uthuling av bestemmelsene knyttet til byggeforbud i strandsonen. At det er tale om en stor eiendom, er heller ikke forhold som vil ha en avgj\u00f8rende betydning, da det er st\u00f8rrelsen p\u00e5 det enkelte tiltaket som er sentralt i vurderingen. Det er videre anf\u00f8rt at form\u00e5let er \u00e5 hindre hjort i \u00e5 spise epler og annet som er beplantet. Det er for \u00f8vrig vist til at trekkrute til hjort ikke vil bli p\u00e5virket. Det er likevel forhold som er mer n\u00e6rliggende blir avklart i plansak, hvor man i st\u00f8rre grad vil kunne belyse konsekvensene et tiltak vil ha for naturmangfold. Selv om det isolert sett er tale om et mindre Saksnummer KLAGE-2023/15181 Side 4 av 7 tiltak, i den forstand at det er tale om hjortegjerde, s\u00e5 er det ogs\u00e5 problematisk med tanke p\u00e5 byggegrense mot sj\u00f8. Det er dermed forhold i saken, som isolert sett best vil kunne varetas gjennom en reguleringsplan. Gjerdet vil for \u00f8vrig ogs\u00e5 kunne fremst\u00e5 som et stengsel i strandsonen, og f\u00f8re til ytterligere privatisering av denne. Etter fagetaten sitt syn, blir dermed form\u00e5let bak bestemmelsene til plankrav og byggeforbud satt vesentlig til side. P\u00e5 bakgrunn av dette, er det i utgangspunktet ikke n\u00f8dvendig \u00e5 ta stilling til om fordelene ved tiltaket er klart st\u00f8rre enn ulempene, da vilk\u00e5rene for \u00e5 innvilge dispensasjon er kumulative. Fagetaten vil likevel bemerke at det ikke medf\u00f8rer riktighet at det i vedtaket er lagt til grunn at fordelene er klart st\u00f8rre enn ulempene, slik klager har anf\u00f8rt. Det er i vedtaket vist til at fordelene er av privat karakter, og at det ikke var vist til allmenne fordeler ved tiltaket som klart vil overstige ulempene. I denne vurderingen m\u00e5 det foretas en interesseavveining, der fordelene ved \u00e5 dispensere m\u00e5 veies opp mot ulempene. Det f\u00f8lger av Ot.prp.nr.32 (2007-2008) s. 228 at \u00abdet m\u00e5 foreligge en klar overvekt av hensynene som taler for dispensasjon.\u00bb Fagetaten vil til dette bemerke at selv om tiltaket vil v\u00e6re til fordel for tiltakshaver, s\u00e5 vil tiltaket isolert sett kunne ha negative virkninger ved at det hindrer eventuelt bevegelsesm\u00f8nster for hjort, men ogs\u00e5 personer som ferdes i strandsonen ved at st\u00f8rre del av arealet fremst\u00e5r som privatisert. Tiltaket vil ogs\u00e5 ha negative virkninger for landskapet, og medf\u00f8re en uheldig fjernvirkning sett fra sj\u00f8en. Det er for \u00f8vrig ikke tilstrekkelig at et tiltak har fordeler ved seg, men fordelene m\u00e5 i tillegg v\u00e6re klart st\u00f8rre enn ulempene. Det vises her til blant annet Sivilombudet sin uttalelse i sak 2021/3135, hvor Sivilombudet uttaler: \u00abFor at fordelene skal v\u00e6re \u00abklart st\u00f8rre\u00bb enn disse ulempene, m\u00e5 det normalt foreligge sterke areal- og ressursdisponeringshensyn som tilsier en endring av den planbestemte arealbruken, jf. plan- og bygningsloven \u00a7 19-2 andre ledd andre punktum.\u00bb Fagetaten kan ikke se at det foreligger slike hensyn i saken, som tilsier at fordelene er klart st\u00f8rre enn ulempene. 3.2 Visuelle kvaliteter Etter pbl. \u00a7 29-2 skal ethvert tiltak prosjekteres og utf\u00f8res slik at det etter kommunen sitt skj\u00f8nn innehar gode visuelle kvaliteter, b\u00e5de i seg selg og dets funksjon, men ogs\u00e5 i forbindelse med dets bygde og naturlige omgivelser og plassering. Selv om et tiltak isolert sett innehar visuelle kvaliteter, m\u00e5 dette ogs\u00e5 vurderes i forbindelse med omr\u00e5dets karakter, se Ot.prp.nr. 45 (2007-2008) s. 342. Det f\u00f8lger av rundskriv H-01/10 kap. 14.1 at: \u00abMed dette menes at bygningen gjennom sin form gir uttrykk for sin funksjon, og at andre visuelle kvaliteter skal ivaretas i prosjektering og utf\u00f8relse, slik som samspill mellom volum Saksnummer KLAGE-2023/15181 Side 5 av 7 og h\u00f8yde, fasadeuttrykk med videre. Kravet til god kvalitet skal ogs\u00e5 tolkes relativt i forhold til tiltakets st\u00f8rrelse og synlighet. Det vil s\u00e5ledes inneb\u00e6re at en st\u00f8rre boligblokk eller et st\u00f8rre kontorbygg vil m\u00e5tte underkastes et strengere regime enn en enebolig eller kiosk. Det stilles videre krav om at tiltaket skal ha gode visuelle kvaliteter i forhold til de bygde og naturlige omgivelser det skal plasseres i. Dette er et selvstendig krav. Selv om et tiltak i seg selv har gode kvaliteter, er det ikke sikkert det kan plasseres i alle typer omgivelser. Det kreves ikke at det skal v\u00e6re likt sine bygde omgivelser, ogs\u00e5 kontraster kan v\u00e6re positive, men avvikene m\u00e5 framst\u00e5 som faglig begrunnede valg framfor tilfeldig utforming.\u00bb Det er i klagen anf\u00f8rt at bygningsmyndighetene har vurdert tiltaket dithen til \u00e5 ha gode visuelle kvaliteter. Dette medf\u00f8rer ikke riktighet. Det er i vedtak konkludert med at tiltaket i seg selv og sin funksjon har gode visuelle kvaliteter, men ikke n\u00e5r det gjelder forholdet til omgivelsene. Det er alts\u00e5 hensynet til omgivelsene som er sentralt, n\u00e5r tiltaket har blitt avsl\u00e5tt p\u00e5 bakgrunn av visuelle kvaliteter. Dette m\u00e5 ses i sammenheng med lokalisering, ved at tiltaket er tett opp mot sj\u00f8kanten og best\u00e5r av et gjerde som vil v\u00e6re 2,2 meter h\u00f8yt og med lengde p\u00e5 ca. 14,5 meter og 9 og 13 meter i bredde. Det vil dermed kunne fremst\u00e5 som dominerende fremmedelement i landskapet, b\u00e5de sett fra sj\u00f8siden, men ogs\u00e5 sett fra bakenforliggende eiendommer. Det vises for \u00f8vrig til begrunnelsen som fremg\u00e5r av vedtaket under pkt. 3.4. Fagetaten opprettholder derfor vurderingen av de visuelle kvalitetene i klagesaksbehandlingen. 3.3 Naturmangfoldloven Det er i vedtaket ikke tatt stilling til naturmangfoldloven, jf. naturmangfoldloven (nml.) \u00a7 7, som f\u00f8lge av det er gitt avslag p\u00e5 s\u00f8knaden. Dersom klagen gis medhold i forbindelse med den politiske behandlingen av saken, s\u00e5 m\u00e5 det i tilfelle tas stilling til prinsippene i nml. \u00a7\u00a7 8-12 jf. \u00a7 7. Det vises her til at form\u00e5let med tiltaket er \u00e5 forhindre hjort i \u00e5 spise epler, og at tiltaket s\u00e5ledes vil kunne p\u00e5virke naturmangfoldet. Videre vil tiltaket potensielt sett kunne p\u00e5virke ferdselen og bevegelsesm\u00f8nsteret til hjort, ved at det oppsettes gjerde av den st\u00f8rrelsesorden som er oms\u00f8kt. Fagetaten har likevel ikke g\u00e5tt n\u00e6rmere inn p\u00e5 dette, som f\u00f8lge av at avslaget opprettholdes for \u00f8vrig. 4. Konklusjon Avslag datert 03.08.2023 opprettholdes, klagen tas ikke til f\u00f8lge. Saksnummer KLAGE-2023/15181 Side 6 av 7 Vedlegg: 1. Oversiktskart 2. Oversiktsfoto 3. Situasjonsplan 4. Klage datert 16.08.2023 5. Avslag p\u00e5 s\u00f8knad, datert 03.08.2023 6. Uttalelse fra Bymilj\u00f8etaten, datert 07.07.2023 7. Nabomerknad 8. S\u00f8knad 9. Tegning Saksnummer KLAGE-2023/15181 Side 7 av 7 "
}