{
  "dokument_id": "aa0563e8-963c-5c3d-bdf9-6300f5038f77",
  "doc_type": "case_attachment",
  "kommune": 4601,
  "tittel": "Fullmakter for byr\u00e5d for finans",
  "url": "https://bergen.kommune.no/politikere-utvalg/api/fil/bk360/10651684/Fullmakter-for-byrad-for-finans",
  "tekst": " V\u00e5r referanse: 2023/249452-85 Dato: 18. juni 2024 Fullmakter for byr\u00e5d for finans Vedtatt av byr\u00e5det 22.04.2021 i sak 1119/21, endret 25.08.2022 i sak 1243.1/22, 15.09.22 i sak 1265.22, 03.11.2022 i sak 1312/22, 30.10.2023 sak 1282/23, 09.11.23 sak1287/23 og 05.08.2024 sak 1206/24. 1. Form\u00e5l og rammer for delegasjonen Delegasjon av myndighet er et sentralt element i kommunens interne styring og kontroll. Bystyrets delegasjon av myndighet til byr\u00e5det skjer etter prinsippet om negativ avgrensning. Det inneb\u00e6rer at den myndighet som ligger til bystyret defineres og at all \u00f8vrig myndighet er delegert til byr\u00e5det. Byr\u00e5dets videre-delegasjon av myndighet til byr\u00e5dene skjer tilsvarende etter prinsippet om negativ avgrensning. Den myndighet som ligger til byr\u00e5det selv defineres, og all \u00f8vrig myndighet er delegert til byr\u00e5dene. \u00abByr\u00e5dets fullmakter som kollegium\u00bb beskriver myndighet som ligger til byr\u00e5det selv. Byr\u00e5det kan treffe vedtak p\u00e5 delegerte saksomr\u00e5der uten f\u00f8rst \u00e5 tilbakekalle delegert myndighet. Den myndighet som er delegert til byr\u00e5den gjelder inntil byr\u00e5det foretar et nytt delegasjonsvedtak. Byr\u00e5dens enemyndighet er presisert ved at fullmakten bruker \u00abbyr\u00e5den selv\u00bb for myndighet som etter vedtak i byr\u00e5det er bestemt at ikke kan delegeres videre til kommunaldirekt\u00f8r. Fullmakts-dokumentet gir en ikke-utt\u00f8mmende beskrivelse av vesentlige myndighetsomr\u00e5der som ligger til byr\u00e5den. Byr\u00e5det setter krav til hvordan delegert myndighet skal ivaretas gjennom prosedyrer, reglement m.m. Rammene for delegasjon til kommunaldirekt\u00f8r fastsettes av byr\u00e5den i et eget delegasjonsvedtak. 2. Byr\u00e5dens myndighetsomr\u00e5der \u2013 \u00abbyr\u00e5den selv\u00bb. Myndighetsomr\u00e5der som ligger til \u00abbyr\u00e5den selv\u00bb kan ikke delegeres til kommunaldirekt\u00f8r. 2.1 Byr\u00e5den selv gir innstilling til byr\u00e5det. 2.2 Byr\u00e5den selv har myndighet i henhold til settebyr\u00e5dsordning. 3. Byr\u00e5dens myndighetsomr\u00e5der - generell og gjennomg\u00e5ende myndighet for hele kommunens organisasjon/ konsernansvarsomr\u00e5der 3.1 \u00d8konomi Byr\u00e5den har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av, \u00f8konomiomr\u00e5det. Detaljering av generell myndighet i punkt 3.1 (ikke utt\u00f8mmende) \u2022 Frafalle kommunale pant for l\u00e5n, samt frafalle prioritet n\u00e5r dette ikke medf\u00f8rer \u00f8kt \u2022 tapsrisiko for kommunen. \u2022 Iverksette rettslig inkasso for kommunens krav. \u2022 Inng\u00e5 l\u00e5ne- og leasingavtaler i samsvar med vedtatt budsjett, avtale l\u00e5netidspunkt og undertegne slike kontrakter innenfor vedtatt l\u00e5neramme. \u2022 Forhandle frem og inng\u00e5 avtaler med l\u00e5ngiver. \u2022 Frafalle kommunens krav i enkeltsaker, n\u00e5r fordringen mot kommunen ikke overstiger kr. 100.000. \u2022 Byr\u00e5den har signaturfullmakter for Bergen kommunes bankkonti. \u2022 Byr\u00e5den har konsernomfattende anvisningsmyndighet. 3.2 Anskaffelser Byr\u00e5den har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av anskaffelsesomr\u00e5det. En detaljering av generell myndighet i punkt 3.2 (ikke utt\u00f8mmende) - Bestemme hvilke felles avtaler om kj\u00f8p av varer og tjenester som skal inng\u00e5s for hele kommunen og inng\u00e5 avtalene - Beslutte hvilke retningslinjer som skal gjelde for kommunens innkj\u00f8p med utgangspunkt i vedtatt anskaffelsesstrategi og andre politiske vedtak som gir f\u00f8ringer p\u00e5 omr\u00e5det - Inng\u00e5 avtaler om varer og tjenester knyttet til kontrahering av bygg og anlegg. - Utarbeide og f\u00f8lge opp krav p\u00e5 samfunnsansvarsomr\u00e5det overfor kommunens leverand\u00f8rer. 3.3 Digitalisering, innovasjon og IKT Byr\u00e5den har gjennomg\u00e5ende myndighet/konsernansvar for tilrettelegging for, utvikling og oppf\u00f8lging av omr\u00e5det digitalisering, innovasjon og IKT. En detaljering av generell myndighet i punkt 3.3 (ikke utt\u00f8mmende): \u2022 Gjennomg\u00e5ende myndighet/konsernansvar for informasjonssikkerhet og personvern. \u2022 Ansvar for kommunens digitale infrastruktur, og myndighet til \u00e5 gjennomf\u00f8re n\u00f8dvendige tiltak for \u00e5 sikre sikker og stabil utvikling/drift og akseptabel tilgjengelighet for kommunens IKT-systemer. \u2022 Myndighet til \u00e5 forvalte systemeierskap til fellessystemer. 3.4 Myndighet for konsernansvarsomr\u00e5dene listet i 3.1 \u2013 3.4 inneb\u00e6rer: - Tolkningskompetanse for lov og forskrift som regulerer oppgaveomr\u00e5det. - Myndighet til og ansvar for \u00e5 utvikle og holde ved like felles, overordnede rutiner og systemer som ivaretar de krav som f\u00f8lger av lov, forskrift og politiske saker p\u00e5 omr\u00e5det. Side 2 av 5 - Myndighet til og ansvar for \u00e5 etterse at felles, overordnede rutiner og systemer tas i bruk i hele kommunens virksomhet p\u00e5 en tilfredsstillende m\u00e5te. - Myndighet til og ansvar for \u00e5 gjennomf\u00f8re etterkontroller p\u00e5 de aktuelle fagomr\u00e5dene i hele kommunens virksomhet, herunder stikkpr\u00f8vekontroller. - Veilede byr\u00e5dsavdelingene n\u00e5r det gjelder forst\u00e5else og bruk av konsernrutiner - og systemer. 4. Byr\u00e5dens myndighet i egen administrasjon 4.1 Byr\u00e5den har myndighet til drift, utvikling og oppf\u00f8lging av egen byr\u00e5dsavdeling. Byr\u00e5den har instruksjonsrett og ledelsesansvar for egen administrasjon. Instruksjonsmyndigheten overfor etater og underliggende virksomheter ut\u00f8ves gjennom kommunaldirekt\u00f8ren. 4.2 Byr\u00e5den har myndighet til, og ansvar for, \u00e5 p\u00e5se at det er etablert god styring og kontroll i egen byr\u00e5dsavdeling, i henhold til kommuneloven kapittel 25. 4.3 Byr\u00e5den kan foreta organisatoriske endringer i egen byr\u00e5dsavdeling innenfor de begrensninger byr\u00e5dets fullmakter gir p\u00e5 dette punktet. 4.4 Byr\u00e5den er l\u00f8nnsfastsettende myndighet ved ansettelser i egen byr\u00e5dsavdeling basert p\u00e5 de overordnete retningslinjer for lokal l\u00f8nnsfastsettelse som til enhver tid foreligger. 4.5 Byr\u00e5den har personal- og \u00f8konomifullmakter. Arbeidsgiver \u2013 og personalmessig oppf\u00f8lgingsansvar for kommunaldirekt\u00f8r ligger imidlertid til byr\u00e5dsleder. 4.6 Byr\u00e5den er behandlingsansvarlig etter lov om behandling av personopplysninger og personvernforordningen for de personopplysninger som behandles av byr\u00e5dsavdelingen og underliggende enheter. 5. Byr\u00e5den - \u00f8vrig myndighet 5.1 Byr\u00e5den gir bevilgninger til 3. person innenfor eget ansvarsomr\u00e5de. 5.2 Byr\u00e5den har innenfor eget ansvarsomr\u00e5de generell myndighet til \u00e5 fatte beslutninger som ikke er av prinsipiell betydning. Alle beslutninger som er av prinsipiell betydning legges frem for byr\u00e5det. 5.3 Straffesaker o Byr\u00e5den kan innenfor eget ansvarsomr\u00e5de anmelde straffbare forhold der kommunen er forn\u00e6rmet eller der kommunen har en interesse i at et mulig straffbart forhold etterforskes eller straffeforf\u00f8lges. o Byr\u00e5den kan innenfor eget ansvarsomr\u00e5de samtykke til konfliktr\u00e5dsbehandling av straffesaker etter konfliktr\u00e5dsloven \u00a7 11. o Byr\u00e5den kan innenfor eget ansvarsomr\u00e5de kreve sivile krav p\u00e5d\u00f8mt i forbindelse med offentlig straffesak, jf. straffeprosessloven \u00a7 427. Side 3 av 5 Sivile saker: o Byr\u00e5den har innenfor eget ansvarsomr\u00e5de myndighet til \u00e5 ivareta kommunens interesser i alle saker hvor kommunen er part i tvistel\u00f8sningsorganer, klagenemnder, Sivilombudet, mv. 5.4 Byr\u00e5den har myndighet til \u00e5 forberede klagesaker for eget ansvarsomr\u00e5de, jf. forvaltningslovens \u00a7 33, 2. ledd. 6. Byr\u00e5dens myndighet \u2013 fag og tjenesteomr\u00e5der Byr\u00e5den har alle fagfullmakter hjemlet i lov og forskrift tillagt byr\u00e5det innenfor byr\u00e5dens myndighetsomr\u00e5de, og som ikke eksplisitt er lagt til byr\u00e5det som kollegium. Byr\u00e5den har det overordnete ansvaret for utvikling av en helhetlig politikk for byr\u00e5dsavdelingens ansvarsomr\u00e5de. F\u00f8lgende ikke-utt\u00f8mmende oversikt angir vesentlige myndighetsomr\u00e5der: 6.1 Byr\u00e5den har myndighet til \u00e5 v\u00e6re faglig sekretariat for Klagenemden i saker hvor det p\u00e5klagede vedtak ikke er fattet av byr\u00e5det eller byr\u00e5dsavdelingene \u2013 jf. Reglement for Klagenemden. 6.2 Byr\u00e5den har myndighet til l\u00f8pende eierstyring, gjennom blant annet \u00e5 representere kommunen p\u00e5 generalforsamlingen i aksjeselskaper innenfor byr\u00e5dens ansvarsomr\u00e5der. 6.3 Byr\u00e5den har myndighet p\u00e5 bygg- og eiendomsomr\u00e5det. Det inneb\u00e6rer ogs\u00e5 myndighet til \u00e5: \u2022 Koordinere og utvikle kommunens langsiktige strategi for eiendom, herunder kj\u00f8p, salg og innleie, samt ivareta kommunens grunneierinteresser i st\u00f8rre saker. \u2022 Gjennomf\u00f8re utbyggingsprosjekter og forvalte kommunens eiendommer og bygningsmasse. \u2022 Forvalte eiendommer der Bergen kommune er hjemmelshaver/eier. \u2022 Leie inn lokaler som kommunen trenger i sin oppgavel\u00f8sning, samt leie ut kommunal bygningsmasse til andre. \u2022 Selge kommunal eiendom innenfor bel\u00f8psgrense per eiendom p\u00e5 10 mill. kroner. \u2022 Gjennomf\u00f8re investeringer i nybygg og i den kommunale bygningsmasse for \u00f8vrig. Det omfatter ogs\u00e5 valg av organisasjonsformer ved gjennomf\u00f8ring av prosjekter. \u2022 Iverksette og f\u00f8lge opp vedlikeholds- og rehabiliteringsprogram for kommunens eiendomsmasse. \u2022 Fatte gjennomf\u00f8ringsvedtak for mindre investerings- og rehabiliteringsprosjekter innenfor en kostnadsramme fastsatt i budsjettfullmaktene, inntil 10 mill. kroner. \u2022 Fastsette krav til byggetekniske l\u00f8sninger. Side 4 av 5 6.4 Byr\u00e5den har ansvar for utskriving av eiendomsskatt. 6.5 Byr\u00e5den har ansvar for \u00e5 sikre at kommunens personvernombud kan forvalte sitt ansvar og sine oppgaver p\u00e5 en uavhengig og tillitsvekkende m\u00e5te. Side 5 av 5 "
}