{
  "dokument_id": "f9066ee7-8ae5-593e-8b5c-e8215c866f86",
  "doc_type": "case_attachment",
  "kommune": 4601,
  "tittel": "31.0 Vind_og_lokalklima-utredning 12.10.2021",
  "url": "https://bergen.kommune.no/politikere-utvalg/api/fil/bk360/11375200/31-0-Vind-og-lokalklima-utredning-12-10-2021",
  "tekst": "HEGRENESET AS ADRESSE COWI AS Karvesvingen 2 HEGRENESET 0579 Oslo Postboks 6412 Etterstad 0605 Oslo UTREDNING AV VINDKOMFORT MED VINDSIMULERINGER TLF +47 21 49 76 88 WWW cowi.no INNHOLD 1 Sammendrag 2 2 Innledning 3 3 Metodikk 3 3.1 Vindmodellen UrbaWind 3 3.2 Komfortkriterier 4 3.3 Vinddata 4 4 Vurdering av vindkomfort p\u00e5 og omkring planomr\u00e5det 8 4.1 Vindkomfort for tre bygge-scenarioer 8 4.2 Vindkomfort inkludert vegetasjon ved strandsonen 16 4.3 Ytterligere tiltak for \u00e5 \u00f8ke vindkomforten for planlagt bygningsmasse p\u00e5 Hegreneset 17 5 Forutsetninger og usikkerheter 18 6 Referanser 18 PROSJEKTNR. DOKUMENTNR. A227976 1 VERSJON UTGIVELSESDATO BESKRIVELSE UTARBEIDET KONTROLLERT GODKJENT 1.0 12.10.2021 RAPPORT JNBR IDNO JNBR 2 VINDKOMFORT 1 Sammendrag I forbindelse med reguleringsplanarbeid for Hegreneset i Bergen kommune, er det gjennomf\u00f8rt en vurdering av vindkomfort med vindsimuleringer som f\u00f8lge av foresl\u00e5tt bebyggelse. Vindmodellen UrbaWind er brukt til simuleringene. Tom- ten skal hovedsakelig omreguleres til boligform\u00e5l og noe n\u00e6ringsvirksomhet. Det er tatt utgangspunkt i vinddata fra v\u00e6rstasjonen p\u00e5 Flesland for \u00e5rene 2015\u20132021 i vurderingen. Planomr\u00e5det p\u00e5 Hegreneset ligger i et sv\u00e6rt vindutsatt omr\u00e5de med forholdsvis stor andel av h\u00f8ye vindhastigheter. Hovedvindretningene kommer langs fjorden, det vil si fra nord-nordvest og s\u00f8r-s\u00f8r\u00f8st. Vindsimuleringene tar utgangspunkt i tre bygge-scenarioer (konsept 1 og alternativ A og B), der hovedforskjellene lig- ger i h\u00f8yde, utforming og plassering av byggene i vest ved strandsonen og i s\u00f8r. Vindkomforten er vurdert for ulike relevante aktiviteter i henhold til Lawsons vindkomfortkriterier. Komfortkriteriet for inngangspartier for bygninger og fotgjengeromr\u00e5der for st\u00e5- ende er oppfylt for st\u00f8rstedelen av omr\u00e5dene mellom bygningsmassene p\u00e5 hele planomr\u00e5det. Komforten blir bedre jo lenger inn fra kysten man beveger seg. De st\u00f8rste overskridelsene forekommer p\u00e5 stranden i vest og omkring det h\u00f8ye bygget i s\u00f8r i konsept 1. Overskridelser forekommer ogs\u00e5 i korridorer mellom enkelte av de mest vindutsatte byggene ytterst ved kysten. Overskridelsene av komfortkriteriet for utearealer for sittegrupper strekker seg lengre inn p\u00e5 planomr\u00e5det (mot \u00f8st fra strandsonen og mot nord fra den vindut- satte sonen i s\u00f8r). Ellers er kriteriet oppfylt mellom bygningsmassene lengst inn p\u00e5 planomr\u00e5det. For strandsonen er det i tillegg anvendt et litt strengere kom- fortkriterium for utearealer for sittegrupper (grense mellom akseptabelt og t\u00e5le- lig). Dette komfortkriteriet vurderes til \u00e5 v\u00e6re relevant for strandsonen der det er forventet at folk skal oppholde seg over lengre perioder p\u00e5 sommeren. Over- skridelser av dette kriteriet, oppst\u00e5r i strandsonen og utearealet videre innover mot \u00f8st, samt omkring bygget i nord, i vest ved strandsonen og i flere korridorer mellom bygningene. Vegetasjon kan i mange tilfeller bidra til \u00e5 \u00f8ke vindkomfort, og det er gjort vind- simuleringer hvor lave busker og tr\u00e6r er plassert p\u00e5 omr\u00e5det omkring strandso- nen. Tiltaket f\u00f8rer til at utearealer for sittegrupper, grense mellom t\u00e5lelig og uakseptabelt er oppfylt p\u00e5 et st\u00f8rre omr\u00e5de \u00f8st for stranden enn for situasjonen uten tiltak. Det strengere komfortkriteriet for utearealer for sittegrupper (grense mellom t\u00e5lelig og akseptabelt) er fortsatt overskredet ved strandsonen, men ve- getasjonen f\u00f8rer til at kriteriet overholdes noe lenger ut mot vest enn i situasjo- nen uten vegetasjon. Av de tre vurderte bygge-scenarioene, er det alternativ A som kommer best ut med hensyn til vindkomfort. Dette er spesielt synlig i den s\u00f8rligste delen av pla- nomr\u00e5det, der de lavere byggene helt i s\u00f8r i alternativ A (og i stor grad alterna- tiv B) i st\u00f8rre grad demper vinden f\u00f8r den treffer bygningsmassen i bakkant. I kapittel 4.3 er det foresl\u00e5tt noen ytterligere tiltak som kan bidra til \u00f8kt vind- komfort. Forutsetninger og usikkerheter som ligger til grunn for vindsimule- ringene er presentert i kapittel 5. VINDKOMFORT 3 2 Innledning I forbindelse med reguleringsplanarbeid og boligbebyggelse p\u00e5 Hegreneset loka- lisert 1.2 km nordvest for Sandviken i Bergen kommune, har COWI p\u00e5 oppdrag fra Hegreneset AS gjennomf\u00f8rt en utredning av vindklima. Vindmodellering er gjennomf\u00f8rt med modellen UrbaWind p\u00e5 planomr\u00e5det som f\u00f8lge av foresl\u00e5tt be- byggelse. Den 50 m\u00e5l store n\u00e6ringseiendommen skal hovedsakelig omreguleres til boligform\u00e5l og noe n\u00e6ringsvirksomhet. Det er planlagt 500\u2013600 leiligheter. Tre ulike bygge-scenarioer er vurdert i vindsimuleringene, disse er vist i Figur 1. I konsept 1 er det foresl\u00e5tt et h\u00f8yere bygg i s\u00f8r og nord for strandsonen i vest. I alternativ A og B er to ulike varianter av lavere bygg i s\u00f8r foresl\u00e5tt. Videre er et lavere bygg foresl\u00e5tt nord for strandsonen i alternativ A og s\u00f8r for strandsonen i alternativ B. Vurderingen av resultatene tar utgangspunkt i egnede vindkomfort- kriterier. I kapittel 3 f\u00f8lger en beskrivelse av modellverkt\u00f8yet og de anvendte vindkomfortkriteriene. Figur 1: Tre scenarioer av planlagt bebyggelse p\u00e5 Hegreneset, Bergen kom- mune. Sett fra s\u00f8rvest. Til venstre: Konsept 1, i midten: Alternativ A, til h\u00f8yre: Alternativ B. Illustrasjonen er bearbeidet i UrbaWind. 3 Metodikk 3.1 Vindmodellen UrbaWind For \u00e5 utrede de lokale vindforholdene omkring foresl\u00e5tt bygningsmasse p\u00e5 Heg- reneset er vindmodellen UrbaWind benyttet. UrbaWind er en CFD (Computatio- nal Fluid Dynamics) programvare som l\u00f8ser ligningene for bevaring av masse og momentum i atmosf\u00e6ren for \u00e5 simulere vindforholdene i urbane milj\u00f8er (Meteodyn, u.d.). Den tar hensyn til effekten av bygninger, por\u00f8siteten til vege- tasjon og ruhetsgraden til bakken. Computational Fluid Dynamics (CFD) anvendes for \u00e5 beregne vindbevegelsen (flow). Gjennom CFD l\u00f8ses ligningene for bevaring av masse og bevegelse (Na- vier-Stokes-ligningene) numerisk innenfor et geometrisk avgrenset domene delt opp i sm\u00e5 volumer eller celler som til sammen utgj\u00f8r grid-omr\u00e5det. 4 VINDKOMFORT 3.2 Komfortkriterier Resultatene er presentert i henhold til Lawsons kriterier for vindkomfort, presen- tert i Tabell 1 (Lawson, 2001). Disse angir vindstyrker som oppleves som kom- fortable over et definert tidsrom for et gitt oppholdsrom eller aktivitet. Kriteriene ble opprinnelig utviklet p\u00e5 University of Bristol og er basert p\u00e5 mange \u00e5rs erfa- ring. Da en felles konsensus for vindkomfort enn\u00e5 ikke er etablert, finnes det ogs\u00e5 en rekke andre kriterier for vindkomfort i litteraturen, med ulik grad av de- taljniv\u00e5 og andre grenseverdier. Vindkomfort vurderes med grunnlag i Lawsons kriterier ut fra tre niv\u00e5er: 1. Uakseptabelt (forebyggende tiltak er n\u00f8dvendige). 2. T\u00e5lelig (man merker vinden, men finner seg i forholdene da det ikke oppleves som noe som skjer s\u00e6rlig ofte. Krever ikke fore- byggende tiltak, men man kan velge \u00e5 iverksette slike, hvis \u00f8konomi og \u00f8vrige forhold taler for det). 3. Akseptabelt (det f\u00f8les ikke ubehag). Tabell 1: Lawsons vindkomfortkriterier (Lawson, 2001). Oppholdsomr\u00e5de / Grense mellom t\u00e5lelig og Grense mellom akseptabelt aktivitet uakseptabelt og t\u00e5lelig Utearealer for sitte- 1% > 5.5 m/s 4% > 3.5 m/s grupper Inngangspartier for 6% > 5.5 m/s 4% > 3.5 m/s bygninger Fotgjengeromr\u00e5der 6% > 5.5 m/s 6% > 3.5 m/s for st\u00e5ende Fotgjengeromr\u00e5der 4% > 8.0 m/s 6% > 5.5 m/s for g\u00e5ende Fotgjengere til og 2% > 10.5 m/s 2% > 8.0 m/s fra arbeidet Veier og parkerings- 6% > 10.5 m/s 2% > 10.5 m/s plasser 3.3 Vinddata For \u00e5 vurdere vindforholdene p\u00e5 og omkring planomr\u00e5det er data for vindret- ning, og -hastighet hentet fra Meteorologisk Institutt sine lokale v\u00e6rstasjoner omkring planomr\u00e5det (Seklima, u.d.). I forbindelse med flom- og b\u00f8lgeberegningene utf\u00f8rt for prosjektet, ble vinddata fra Flesland sammenlignet med vinddata fra m\u00e5lestasjonen Florida i perioden 1997 til 2020, vinddata fra den n\u00e5 nedlagte m\u00e5lestasjonen Fredriksberg og vind- data m\u00e5lt ved Hellen skole 2018-2021. For flere detaljer rundt denne sammen- ligningen, se RAP001 Hegreneset Flom B\u00f8lger Ekstremvann COWI_2021_10- 01.pdf (COWI, 2021). Basert p\u00e5 dette ble vinddata fra Flesland v\u00e6rstasjon vur- dert til \u00e5 v\u00e6re mest representativ p\u00e5 planomr\u00e5det. V\u00e6rstasjonen er i tillegg lo- kalisert i et forholdsvis \u00e5pent landskap i umiddelbar n\u00e6rhet til kysten og havet, VINDKOMFORT 5 tilsvarende planomr\u00e5det. Vinddata for perioden 2015\u20132020 ble brukt til vinds- imuleringene. Vindrose for Flesland i denne perioden er vist i Figur 2. Domine- rende vindretninger kommer fra s\u00f8r-s\u00f8r\u00f8st og nord-nordvest. Figur 2: Vindrose for v\u00e6rstasjonen p\u00e5 Flesland. Vindhastigheten er m\u00e5lt 10 me- ter over bakken. Generert i statistikkprogrammet R. Gjennom hele m\u00e5leperioden er det er st\u00f8rst hyppighet av vindstyrker lavere enn 3.5 m/s (ca. 50% av tiden). Det er likevel en forholdsvis stor andel av h\u00f8ye vindhastigheter; vind med styrke 8 m/s \u2013 21 m/s forekommer ca. 11% av tiden 6 VINDKOMFORT og er r\u00e5dende ved vindretninger fra s\u00f8r-s\u00f8rvest og s\u00f8r ( Figur 2c). Vindroser for v\u00e5r-, sommer-, h\u00f8st- og vintersesong for \u00e5rene 2015\u2013 2021 for Flesland v\u00e6rstasjon er vist i Figur 3. Dominerende vindretninger er fra nord-nordvest, s\u00f8r og s\u00f8r-s\u00f8r\u00f8st i v\u00e5r- og sommersesongen, mens hovedvind- retningen i st\u00f8rre grad kommer fra s\u00f8r-s\u00f8r\u00f8st i l\u00f8pet av h\u00f8st- og vinterse- songen. Tabell 2 viser at vindhastigheten i gjennomsnitt er st\u00f8rst om vinteren (desember \u2013 februar). VINDKOMFORT 7 Figur 3: Vindrose for v\u00e5r-, sommer-, h\u00f8st- og vintersesong for Flesland v\u00e6rsta- sjon, representert som gjennomsnitt av \u00e5rene 2015 \u2013 2021. Vindhastigheten er m\u00e5lt 10 meter over bakken. Generert i statistikkprogrammet R. Tabell 2: Gjennomsnittlig vindhastighet for alle fire \u00e5rstider for \u00e5rene 2015\u2013 2021. V\u00e5r Sommer H\u00f8st Vinter Vindstyrke, gjennomsnitt (m/s) 4.1 3.8 4.0 4.9 8 VINDKOMFORT 4 Vurdering av vindkomfort p\u00e5 og omkring planomr\u00e5det Resultatene er vurdert for aktiviteter og kategorier beskrevet i punkt (i)\u2013(iii) un- der. (i) Utearealer for sittegrupper, grense mellom t\u00e5lelig og uakseptabelt. Kriteriet er oppfylt n\u00e5r midlere vindhastighet p\u00e5 5.5 m/s overskrides i mindre enn 1% av tiden. (ii) For strandsonen hvor det er forventet at folk oppholder seg over lenger tid p\u00e5 sommeren er grensen justert til mellom akseptabelt og t\u00e5lelig. Dette kriteriet er oppfylt n\u00e5r midlere vindhastighet p\u00e5 3.5 m/s overskrides i mindre enn 4% av tiden. (iii) Inngangspartier for bygninger og fotgjengeromr\u00e5der for st\u00e5ende, grense mellom t\u00e5lelig og uakseptabelt. Kriteriet er oppfylt n\u00e5r midlere vindhastighet p\u00e5 5.5 m/s overskrides i mindre enn 6% av tiden. 4.1 Vindkomfort for tre bygge-scenarioer Figur 4 a)\u2013c) viser vindkomfort for bygningsvolumene omkring strandsonen for de tre bygge-scenariene i forhold til kategori (i) og (iii) beskrevet over. Komfortkriteriet for inngangspartier for bygninger og fotgjengeromr\u00e5der for st\u00e5- ende er oppfylt for st\u00f8rstedelen av omr\u00e5dene mellom bygningsmassene. Over- skridelser oppst\u00e5r i korridoren mellom bygget nord for strandsonen og bygget \u00f8st for dette. Dette skjer p\u00e5 grunn av den s\u00e5kalte korridoreffekten som oppst\u00e5r n\u00e5r vinden presses sammen og gir \u00f8kt vindhastighet mellom bygningene. Over- skridelser oppst\u00e5r ogs\u00e5 i omr\u00e5det helt nede p\u00e5 stranden i vest. F\u00f8rstnevnte overskridelse er mest fremtredende for konsept 1 fordi hvor bygget nord for strandsonen i vest er h\u00f8yere i dette forslaget enn i alternativ A og B, som har lik bygningsutforming for dette omr\u00e5det. Til gjengjeld virker dette bygget mer skjermende for den nordvestlige delen av strandsonen da r\u00f8d sone synes \u00e5 strekke seg lenger inn mot dette omr\u00e5det i alternativ A og B. Komfortkriteriet for utearealer for sittegrupper, grense mellom t\u00e5lelig og uak- septabelt er oppfylt p\u00e5 tilsvarende omr\u00e5der som beskrevet over (se gr\u00f8nne om- r\u00e5der i Figur 4), men overskridelsene strekker seg lengre inn mot \u00f8st fra strand- sonen, samt i enkelte omr\u00e5der mellom byggene lokalisert i vest. VINDKOMFORT 9 a) b) 10 VINDKOMFORT c) Figur 4: Vindkomfort vist i forhold til kategori (i) og (iii) for a) konsept 1, b) alternativ A og c) alternativ B for omr\u00e5det omkring strandsonen. Generert i UrbaWind. Figur 5 a)\u2013c) viser vindkomfort for bygningsvolumene omkring strandsonen for de tre bygge-scenarioene i forhold til kategori (ii) beskrevet over. Dette kom- fortkriteriet for utearealer for sittegrupper er noe strengere enn de \u00f8vrige og vurderes til \u00e5 v\u00e6re relevant for strandsonen der det er forventet at folk skal oppholde over lengre perioder p\u00e5 sommeren. Komfortkriteriet er oppfylt for store deler av omr\u00e5dene mellom bygningsmassene, mens overskridelser, mar- kert i r\u00f8d farge, oppst\u00e5r i strandsonen og utearealet videre innover mot \u00f8st, samt omkring bygget i nord, i vest ved strandsonen og i flere korridorer mellom bygningene. Det er ingen store distinkte forskjeller mellom de tre bygge-scena- rioene i vurderingen av dette komfortkriteriet. VINDKOMFORT 11 a) b) 12 VINDKOMFORT c) Figur 5: Vindkomfort vist i forhold til kategori (ii) for a) konsept 1, b) alternativ A og c) al- ternativ B for omr\u00e5det omkring strandsonen. Generert i UrbaWind. Figur 6 a)\u2013c) viser vindkomfort for bygningsvolumene p\u00e5 den s\u00f8rligste delen av planomr\u00e5det i forhold til kategori (i) og (iii) beskrevet over. Komfortkriteriet for inngangspartier for bygninger og fotgjengeromr\u00e5der for st\u00e5- ende er stort sett oppfylt mellom bygningene og komforten bedres lenger inn p\u00e5 planomr\u00e5det. Overskridelser oppst\u00e5r spesielt omkring det s\u00f8rligste bygget i kon- sept 1 og i enkelte korridorer mellom bygningene. F\u00f8rstnevnte overskridelse er mest fremtredende for konsept 1. I alternativ A og B er det h\u00f8ye bygget erstat- tet av tre lavere bygg lengst i s\u00f8r og mot nordvest. Dette f\u00f8rer til bedre vind- komfort lengst i s\u00f8r, men noen korridoreffekter f\u00f8rer til enkelte overskridelser mellom byggene. Alternativ A synes \u00e5 ha best vindkomfort av de tre bygge-sce- narioene, da spesielt i de s\u00f8rligste delene av planomr\u00e5det. Komfortkriteriet for utearealer for sittegrupper, grense mellom t\u00e5lelig og uak- septabelt er oppfylt p\u00e5 tilsvarende omr\u00e5der som beskrevet over (se gr\u00f8nne om- r\u00e5der i Figur 6), men overskridelsene strekker seg lengre inn mot nord. VINDKOMFORT 13 a) b) 14 VINDKOMFORT c) Figur 6: Vindkomfort vist i forhold til kategori (i) og (iii) for a) konsept 1, b) alternativ A og c) alternativ B for den s\u00f8rlige delen av planomr\u00e5det. Generert i UrbaWind. Figur 7 a)\u2013b) viser vindkomfort for bygningsvolumene \u00f8st for siloen og p\u00e5 kollen i forhold til kategori (i) og (iii) beskrevet over. Resultater vises kun for alternativ A, da resultatene er tilsvarende for konsept 1 og alternativ B. Komfortkriteriet for inngangspartier for bygninger og fotgjengeromr\u00e5der for st\u00e5- ende er stort sett oppfylt blant bygningsmassene p\u00e5 de studerte flatene med unntak av omr\u00e5det s\u00f8r for siloen og videre nordover bak siloen. Enkelte over- skridelser forekommer ogs\u00e5 mellom enkelte av bygningene p\u00e5 grunn av korri- doreffekter. Komfortkriteriet for utearealer for sittegrupper, grense mellom t\u00e5lelig og uak- septabelt er oppfylt mange steder inne blant bygningsmassen (se gr\u00f8nne omr\u00e5- der i Figur 7), men overskridelser forekommer mellom enkelte av byggene og omkring hj\u00f8rner og langs byggene p\u00e5 grunn av en lokal vind\u00f8kning her. VINDKOMFORT 15 a) b) Figur 7: Vindkomfort vist i forhold til kategori (i) og (iii) for alternativ A for a) omr\u00e5det \u00f8st for siloen og b) p\u00e5 kollen. Generert i UrbaWind. 16 VINDKOMFORT 4.2 Vindkomfort inkludert vegetasjon ved strandsonen Figur 8 viser vindkomfort for bygningsvolumene omkring strandsonen for de tre bygge-scenarioene i forhold til kategori (i) og (iii) (Figur 8 a)) og kategori (ii) (Figur 8 b)) beskrevet over. Det er lagt inn vegetasjon i form av busker og lave tr\u00e6r p\u00e5 omr\u00e5det omkring strandsonen for \u00e5 \u00f8ke vindkomforten. I tillegg er byg- get i vest plassert s\u00f8r for stranden. Vindkomforten som f\u00f8lge av disse tiltakene sammenlignes med situasjonen uten tiltak (se Figur 4 b) eller c)). Generelt bedres komforten som f\u00f8lge av vegetasjonen. Komfortkriteriet for ute- arealer for sittegrupper, grense mellom t\u00e5lelig og uakseptabelt er n\u00e5 oppfylt p\u00e5 et st\u00f8rre omr\u00e5de \u00f8st for stranden enn for situasjonen uten tiltak (se Figur 8 a) og Figur 4 b) eller c)). Det strengere komfortkriteriet for utearealer for sitte- grupper (kategori (ii)) er fortsatt overskredet p\u00e5 stranden (se r\u00f8d markering i Fi- gur 8 b)), men vegetasjonen f\u00f8rer til at kriteriet overholdes noe lenger ut mot vest enn i situasjonen uten vegetasjon (Figur 5 b) eller c). a) VINDKOMFORT 17 b) Figur 8: Vindkomfort vist i forhold til a) kategori (i) og (iii), og b) kategori (ii) for omr\u00e5det omkring strandsonen. Vegetasjon i form av sm\u00e5 busker og tr\u00e6r er lagt inn i vindmodellen og vises her som gr\u00f8nne sirkler \u00f8st for strandsonen. Bygget i vest er i dette tilfellet plas- sert s\u00f8r for stranden Generert i UrbaWind. 4.3 Ytterligere tiltak for \u00e5 \u00f8ke vindkomforten for planlagt bygningsmasse p\u00e5 Hegreneset Vindsimuleringene har vist at vegetasjon i form av lave busker og tr\u00e6r bidrar til bedre vindkomfort i omr\u00e5det \u00f8st for strandsonen. I tillegg viser vindsimule- ringene at lavere bygningsh\u00f8yde p\u00e5 de mest vindutsatte byggene i s\u00f8r i st\u00f8rre grad demper vinden f\u00f8r den treffer h\u00f8yere fasader i bakkant. Dette er ivaretatt i alternativ A og B. Under presenteres noen ytterligere tiltak som kan bidra til \u00e5 \u00f8ke vindkomforten for enkelte aktiviteter. \u203a Det planlagte badeanlegget i den s\u00f8rligste delen av planomr\u00e5det er sv\u00e6rt vindutsatt og det anbefales h\u00f8yt fokus p\u00e5 vindskjerming ved bruk av h\u00f8ye vegger/skjermer omkring anlegget. \u203a Inngangspartier til bygninger anbefales s\u00e5 langt det er mulig \u00e5 lokaliseres p\u00e5 le-siden av byggene. For byggene helt i s\u00f8r, vest og nord b\u00f8r inngangs- partier lokaliseres p\u00e5 le-siden av byggene, det vil si henholdsvis p\u00e5 nordsi- den, \u00f8stsiden og s\u00f8rsiden av byggene. 18 VINDKOMFORT \u203a Sittegrupper og gangveier anbefales s\u00e5 langt det er mulig \u00e5 lokaliseres lengst mulig vekk fra bygningshj\u00f8rner og korridorer hvor vindforsterkninger kan forekomme. 5 Forutsetninger og usikkerheter F\u00f8lgende forutsetninger og usikkerheter ligger til grunn i vurderingen av vind- komfort p\u00e5 Hegreneset: \u203a Det er ikke lagt inn en flate under de planlagte byggene i den s\u00f8rligste de- len av planomr\u00e5det. Det er dermed noe usikkerheter i den beregnede vind- komforten i dette omr\u00e5det. De relative forskjellene mellom de vurderte byg- gescenarioene vurderes likevel ivaretatt. \u203a Det er brukt vinddata fra Flesland, lokalisert ca. 14.6 km s\u00f8r-s\u00f8rvest for planomr\u00e5det, for perioden 2015\u20132020, da disse dataene ble vurdert til \u00e5 v\u00e6re mest representative for planomr\u00e5det. Faktiske lokale vindforhold p\u00e5 bakkeniv\u00e5 kan likevel avvike noe fra dette. 6 Referanser COWI. (2021). Hegreneset flom b\u00f8lger ekstremvann. Teknisk notat. COWI AS p\u00e5 oppdrag fra ABO Plan & Arkitektur AS; RAP001 Hegreneset Flom B\u00f8lger Ekstremvann COWI_2021_10-01.pdf. Lawson. (2001). Building Aerodynamics. Imperial College Press. Meteodyn. (u.d.). User Maual UrbaWind. METEODYN, www.meteodyn.com. Seklima. (u.d.). Seklima. Hentet fra Observasjoner og v\u00e6rstatistikk: https://seklima.met.no/observations/ "
}