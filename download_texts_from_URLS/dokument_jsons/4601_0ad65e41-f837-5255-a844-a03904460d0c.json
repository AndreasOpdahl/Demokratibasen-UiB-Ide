{
  "dokument_id": "0ad65e41-f837-5255-a844-a03904460d0c",
  "doc_type": "case_attachment",
  "kommune": 4601,
  "tittel": "H\u00f8ringssaker til forretningsutvalget tatt p\u00e5 sommerfullmakt av ordf\u00f8rer 8. august 2024\n",
  "url": "https://bergen.kommune.no/politikere-utvalg/api/fil/bk360/10867794/Horingssaker-til-forretningsutvalget-tatt-pa-sommerfullmakt-av-ordforer-8-august-2024-",
  "tekst": " Forretningsutvalget Saksframstilling V\u00e5r referanse: 2023/257837-133 Saksbehandler: Anette Hatlemark Drabl\u00f8s H\u00f8ringssaker til forretningsutvalget tatt p\u00e5 sommerfullmakt av ordf\u00f8rer 08.august 2024 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - Plan 418 - Omregulering Han\u00f8ytangen - Nytt offentlig ettersyn og h\u00f8ring 2. H\u00f8ring \u2013 Skjult kameraoverv\u00e5king ved bruk av mobilt kamera mv 3. H\u00f8ring om endring i eksamensordningen i l\u00e6replanen i fellesfag og studieforberedende Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). Forretningsutvalget behandlet sak om sommerfullmakt for ordf\u00f8rer i m\u00f8te 25.06.2024 (sak 240/24) og fattet f\u00f8lgende vedtak: 1. Forretningsutvalget gir ordf\u00f8rer Marit Warncke (H) fullmakt til \u00e5 fordele h\u00f8ringssaker i perioden fra 26. juni og frem til fredag f\u00f8r f\u00f8rste m\u00f8te i forretningsutvalget etter sommeren. 2. Vedtak fattet i samsvar med denne fullmakten legges frem for forretningsutvalget i f\u00f8rste m\u00f8te etter ferien. F\u00f8lgende h\u00f8ringssaker har kommet inn til fordeling: 1. H\u00f8ring - Plan 418 - Omregulering Han\u00f8ytangen - Nytt offentlig ettersyn og h\u00f8ring Ask\u00f8y kommune har sendt p\u00e5 h\u00f8ring omregulering av del av Han\u00f8ytangen. 1 Planendringen inneb\u00e6rer at ca. 6,8 daa areal som er regulert til industri passiv sone omreguleres til industri og lagerform\u00e5l. Avgrensningen mot sj\u00f8 av arealet som er regulert til passiv sone omreguleres til industri og lagerform\u00e5l. Planen legger ogs\u00e5 opp til at en kan sprenge ut en fjellhall s\u00f8r\u00f8st for h\u00f8ydebassenget. Tillatte byggeh\u00f8yder er endret og utnyttingsgraden endret innen deler av planomr\u00e5det. I planforslaget er det ogs\u00e5 regulert inn gang- og sykkelveg langs fylkesveg 219. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 19.september. 2. H\u00f8ring \u2013 Skjult kameraoverv\u00e5king ved bruk av mobilt kamera mv Justis- og beredskapsdepartementet har sendt forslag om endringer i straffeprosessloven \u00a7 202 a om skjult kameraoverv\u00e5king p\u00e5 h\u00f8ring. Gjeldende bestemmelse regulerer kun kameraoverv\u00e5king ved bruk av fastmonterte kameraer. Departementet foresl\u00e5r at bestemmelsen endres slik at den ogs\u00e5 regulerer bruk av mobile kameraer og kameraer som man\u00f8vreres fra stedet der kameraet er plassert. Forslagets form\u00e5l er \u00e5 lovregulere skjult kameraoverv\u00e5king ved hjelp av mobile kameraer som ledd i politiets etterforskning. Det foresl\u00e5s videre \u00e5 endre straffeprosessloven \u00a7 202 a slik at bestemmelsen ogs\u00e5 omfatter kameraoverv\u00e5king som ikke n\u00e5r opp til dagens terskel om at overv\u00e5kingen m\u00e5 v\u00e6re \u00abvedvarende eller regelmessig gjentatt\u00bb. Form\u00e5let med en slik endring er \u00e5 regulere bruk av kamera som er mindre inngripende enn det som omfattes av gjeldende \u00a7 202 a. Det foresl\u00e5s ogs\u00e5 andre endringer i \u00a7 202 a, blant annet som f\u00f8lge av de nevnte endringsforslagene. Forslagene i h\u00f8ringsnotatet g\u00e5r ut p\u00e5 \u00e5 endre de straffeprosessuelle reglene om innhenting av informasjon ved hjelp av kamera, ikke \u00e5 regulere den videre behandlingen av opplysningene som samles inn. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at utvalg for finans, kultur og n\u00e6ring avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 25. september 2024 3. H\u00f8ring om endring i eksamensordningen i l\u00e6replanen i fellesfag og studieforberedende Utdanningsdirektoratet sendte 24.06.2024 forslag om endring i eksamensordningen i l\u00e6replanen i fellesfag og studieforberedende p\u00e5 h\u00f8ring. H\u00f8ringen inneholder Utdanningsdirektoratets vurderinger og forslag til endringer i alle fag i grunnskolen, fellesfag i videreg\u00e5ende oppl\u00e6ring og alle fag i studieforberedende utdanningsprogram som i dag har forberedelsedel til skriftlig sentralt gitt eksamen. En slik endring vil gjelde for alle som gjennomf\u00f8rer eksamen i disse fagkodene, elever i 2 offentlige og private skoler, voksne deltakere og privatister. H\u00f8ringen omhandler blant annet regulering og kontroll av hjelpemiddelbruk til eksamen, spesielt med tanke p\u00e5 bruk av kunstig intelligens (KI) som utfordrer skriftlig eksamen. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 16. september 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Plan 418 - Omregulering Han\u00f8ytangen - Nytt offentlig ettersyn og h\u00f8ring\u00bb p\u00e5 vegne av Bergen kommune. 2. Utvalg for finans, kultur og n\u00e6ring avgir eventuelt h\u00f8ringssvar til \u00abH\u00f8ring \u2013 Skjult kameraoverv\u00e5king ved bruk av mobilt kamera mv\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring om endring i eksamensordningen i l\u00e6replanen i fellesfag og studieforberedende\u00bb p\u00e5 vegne av Bergen kommune. Dato: 29. juli 2024 Trine P. Gr\u00f8nbech - Bystyresdirekt\u00f8r Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 3 "
}