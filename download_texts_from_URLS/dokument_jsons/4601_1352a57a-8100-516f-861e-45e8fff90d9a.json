{
  "dokument_id": "1352a57a-8100-516f-861e-45e8fff90d9a",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 65 fra Christian Haugen (FrP) om bruk av dyr innen pleie og omsorg - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/10705129/Svar-pa-skriftlig-sporsmal-nr-65-fra-Christian-Haugen-FrP-om-bruk-av-dyr-innen-pleie-og-omsorg-Utvalg-for-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/101098-3 Saksbehandler: Ann Kristin Berge Fra Dato: 27. juni 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 65 fra Christian Haugen (FrP) om bruk av dyr innen pleie og omsorg - Utvalg for helse og sosial 2024 Representanten Christian Haugen (FrP) har den19. juni 2024 sendt inn f\u00f8lgende skriftlige sp\u00f8rsm\u00e5l: Bruk av dyr innen pleie og omsorg kan gi mange gode fordeler og \u00f8kt livsglede for b\u00e5de unge og gamle. Bruk av dyr som terapi og/eller trivselstiltak p\u00e5 institusjoner kan foreg\u00e5 p\u00e5 flere ulike m\u00e5ter. Bes\u00f8ksdyr, terapidyr og andre ulike aktiviteter med dyr. Dyreassisterte omsorg baserer seg p\u00e5 det etablerte fagfeltet \u00abdyreassisterte intervensjoner\u00bb. Det er utviklet i samr\u00e5d med myndigheter og organisasjoner som Mattilsynet, IAHAIO, Astma- og allergiforbundet, samt ulike verneombud og faglige ledere, for \u00e5 sikre at virksomheten, menneskene og dyrene ikke p\u00e5virkes negativt. B\u00e5de p\u00e5r\u00f8rende, beboere og ansatte har i ulik grad tilknytning til dyr og husdyr. Det vil naturlig ogs\u00e5 v\u00e6re ulike \u00f8nsker for \u00e5 stifte n\u00e6rmere bekjentskap med dyr fra person til person, og fra institusjon til institusjon. Sp\u00f8rsm\u00e5l til byr\u00e5den: 1.Hva er praksis og regelverk for beboere, p\u00e5r\u00f8rende og ansatte for \u00e5 ha med dyr inn i institusjoner som sykehjem og bofellesskap? 2.Vil byr\u00e5det ta initiativ til \u00e5 \u00f8ke bruken av dyr til trivsel og/eller terapi? Svar fra byr\u00e5den: 1. Husdyr kan gi positivt innhold i hverdagen til beboere p\u00e5 sykehjem og i bofellesskap. Beboerne er imidlertid en mangfoldig gruppe mennesker. Mange er glad i dyr, noen er allergisk mot dyr, og andre er redd for dem. Derfor m\u00e5 den enkelte avdeling p\u00e5 sykehjemmene og i bofellesskapene vurdere bes\u00f8k av husdyr ut fra beboernes \u00f8nsker, allergier og behov. 2. Byr\u00e5dsavdeling for eldre, helse og omsorg gir tilskudd til R\u00f8de Kors Bergen. Tilskuddet brukes til \u00e5 gi eldre aktivitetstilbud som kan bidra til \u00e5 forebygge og lindre plager knyttet til ensomhet. Aktiviteten Bes\u00f8ksvenn med hund, er et av tilbudene som R\u00f8de Kors Bergen har. Bes\u00f8ksvenner med hund g\u00e5r p\u00e5 bes\u00f8k til personer i private hjem og til beboere p\u00e5 institusjon for \u00e5 skape glede og trivsel. Frivillige med hund f\u00e5r solid oppl\u00e6ring og det stilles store krav b\u00e5de til hundeeier og til hund. Bes\u00f8kstjenesten Bergen R\u00f8de Kors har n\u00e5 11 aktive ekvipasjer. Det melder seg jevnlig nye frivillige som \u00f8nsker \u00e5 bli bes\u00f8ksvenn med hund, og vi f\u00e5r stadig henvendelser med \u00f8nske om \u00e5 f\u00e5 bes\u00f8ksvenn med hund, s\u00e6rlig fra sykehjem. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}