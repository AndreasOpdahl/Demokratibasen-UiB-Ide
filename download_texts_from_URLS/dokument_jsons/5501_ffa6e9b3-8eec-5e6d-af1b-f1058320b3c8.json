{
  "dokument_id": "ffa6e9b3-8eec-5e6d-af1b-f1058320b3c8",
  "doc_type": "case_presentation",
  "kommune": 5501,
  "tittel": "Organisasjonsgrad i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001611147",
  "tekst": "Arkivsaksnr. 24/02616-1 Saksbehandler Marthe H\u00f8yer Pedersen Saksgang M\u00f8tedato Administrasjonsutvalget 22.02.2024 Organisasjonsgrad i Troms\u00f8 kommune Kommunedirekt\u00f8rens innstilling til vedtak: Sak om organisasjonsgrad i Troms\u00f8 kommune tas til orientering. Mari Enoksen Hult Gry Dons Konst. kommunedirekt\u00f8r Konst. direkt\u00f8r for organisasjon 1 Hva saken gjelder I forbindelse med dr\u00f8fting av frikj\u00f8psressurser for de hovedtillitsvalgte i Troms\u00f8 kommune, etterlyste Utdanningsforbundet statistikk p\u00e5 hvor h\u00f8y organisasjonsgrad vi har i kommunen. P\u00e5 bakgrunn av den statistikken Utdanningsforbundet mottok, ble det meldt inn et \u00f8nske om \u00e5 diskutere temaet organisasjonsgrad i Troms\u00f8 kommune i Administrasjonsutvalget. F\u00f8lgende bestilling ble gitt av Utdanningsforbundet: Organisasjonsgrad i Troms\u00f8 kommune: I forbindelse med dr\u00f8fting av frikj\u00f8psressurs for de hovedtillitsvalgte, etterlyste Utdanningsforbundet statistikk p\u00e5 hvor h\u00f8y organisasjonsgrad vi har i Troms\u00f8 kommune. Under ser dere svaret jeg fikk fra Marthe H\u00f8yer Pedersen: Den oversikten arbeidsgiver sitter med, viser at det er 8 277 ansatte med l\u00f8nnslipp per november 2023. Av disse er 3 892 uorganisert. Tar vi med alle fastl\u00f8nte og timel\u00f8nte, inkludert oppdragstakere o.a., er antallet totalt 9 573. Av disse er 5 029 uorganiserte. Dette betyr at vi har en organisasjonsgrad p\u00e5 rundt 53 % dersom vi ser p\u00e5 ansatte med l\u00f8nnslipp fra november. Enda lavere grad ser vi dersom vi ser p\u00e5 alle fastl\u00f8nt og timel\u00f8nte (rundt 48%). Dette er urovekkende tall, og b\u00f8r bekymre flere enn fagforeningene. I Troms\u00f8 kommune er vi avhengig av at de formelle strukturene rundt partssamarbeidet og HMS-arbeidet fungerer godt. Dette er s\u00e6rlig viktig i arbeidet med sykefrav\u00e6r og arbeidet med arbeidsmilj\u00f8 ute p\u00e5 enhetene. Dette har vist seg b\u00e5de gjennom HR sine egne unders\u00f8kelser de siste \u00e5rene, og gjennom resultater fra blant annet Bransjeprogram Barnehage. (https://www.ks.no/fagomrader/arbeidsgiverpolitikk/inkluderende-arbeidsliv-ia/ia- bransjeprogram/bransjeprogram-barnehage/) N\u00e5r organisasjonsgraden g\u00e5r ned, svekkes disse n\u00f8dvendige strukturene, og dette taper alle parter p\u00e5. Utdanningsforbundet Troms\u00f8 \u00f8nsker \u00e5 dr\u00f8fte denne saken, i f\u00f8rste omgang i ADMU, slik at b\u00e5de politisk og administrativ ledelse i kommunen, sammen med fagforeningene, eventuelt kan iverksette tiltak for \u00e5 \u00f8ke den generelle organisasjonsgraden. Saksutredning For \u00e5 f\u00e5 en oversikt over hvordan organisasjonsgraden har utviklet seg i Troms\u00f8 kommune de siste \u00e5rene, har arbeidsgiver har tatt med statistikk over ansatte med og uten registrert fagforeningstilh\u00f8righet for perioden 2017 \u2013 2023. Statistikken er hentet ut hvert andre \u00e5r i forbindelse med dr\u00f8ftinger om nye frikj\u00f8psressurser til de hovedtillitsvalgte, og er derfor tatt ut p\u00e5 omtrent samme tidspunkt p\u00e5 \u00e5ret hver gang. 2 Oversikt over totalt antall ansatte mv. og uorganiserte: ANTALL ANTALL ANTALL MEDLEMMER, MEDLEMMER, MEDLEMMER FASTL\u00d8NTE FASTL\u00d8NTE OG MED ANSATTE TIMEL\u00d8NTE L\u00d8NNSLIPP ANSATTE, INKL. PER OPPDRAGSTAKERE NOVEMBER O.A. 2017 Totalt 5468 8473 7976 Uorganisert 1327 4102 3604 2019 Totalt 5649 8978 8248 Uorganisert 1399 4401 3735 2021 Totalt 5438 9080 7928 Uorganisert 1373 4667 3625 2023 Totalt 5675 9573 8277 Uorganisert 1497 5029 3892 Organisasjonsgrad i prosent: ANTALL ANTALL ANTALL MEDLEMMER, MEDLEMMER, MEDLEMMER MED FASTL\u00d8NTE FASTL\u00d8NTE OG L\u00d8NNSLIPP PER ANSATTE TIMEL\u00d8NTE, INKL. NOVEMBER OPPDRAGSTAKERE O.A. 2017 75,73 % 51,58 % 54,81 % 2019 75,23 % 50,98 % 54,71 % 2021 74,75 % 48,60 % 54,27 % 2023 73,62 % 47,46 % 52,97 % Av de tre kategoriene oversikten viser organisasjonsgraden til, er det kun kategorien fastl\u00f8nte ansatte som bidrar til \u00e5 gi et riktig bilde av organisasjonsgraden i Troms\u00f8 kommune. Med fastl\u00f8nte ansatte menes ansatte med et fast ansettelsesforhold i Troms\u00f8 kommune, og omfatter b\u00e5de ansatte med faste og midlertidige stillinger. I kategorien medlemmer med l\u00f8nnslipp, vil samtlige personer med en eller annen form for utbetaling i november inng\u00e5, uavhengig av om de er ansatt i Troms\u00f8 kommune eller ikke. I kategorien fastl\u00f8nte og timel\u00f8nte, inkl. oppdragstakere o.a. inng\u00e5r samtlige personer som st\u00e5r registrert med et eller annet tilknytningsforhold til Troms\u00f8 kommune. Denne kategorien inneholder ogs\u00e5 personer som ikke er ansatt i kommunen, for eksempel personer som er fosterhjem eller beredskapshjem for barnevernet, personer p\u00e5 kvalifiseringsst\u00f8nad gjennom NAV, eller introduksjonsst\u00f8nad. Det er derfor ikke unaturlig at de to sistnevnte kategoriene har en organisasjonsgrad rundt 50 prosent. Oversikten viser at blant ansatte i Troms\u00f8 kommune, ligger organisasjonsgraden p\u00e5 omtrent 75 prosent. Det ser ut til at organisasjonsgraden i Troms\u00f8 kommune holder seg stabilt mellom 73- 75 prosent, selv om en kan se at det har v\u00e6rt en liten nedgang i l\u00f8pet av disse \u00e5rene. Videre er det viktig \u00e5 presisere at statistikken inneholder den oversikten over ansatte med og uten fagforeningstilh\u00f8righet som arbeidsgiver har registrert i sine systemer. I forbindelse med dr\u00f8ftinger om frikj\u00f8psressurser, \u00e5rlige l\u00f8nnsforhandlinger og eventuelle streikeforberedelser, viser det seg stadig at de enkelte fagforeningene har flere registrerte medlemmer enn det som kommer frem av arbeidsgivers oversikt. Dette vil blant annet v\u00e6re tilfelle for fagforeninger som 3 ikke har innbetaling av medlemskontingent gjennom trekk i l\u00f8nn, eller fagforeninger der nyutdannede medlemmer ikke betaler medlemskontingent det f\u00f8rste \u00e5ret etter fullf\u00f8rt utdanning. Det er derfor p\u00e5 det rene at organisasjonsgraden er noe h\u00f8yere enn oversikten ovenfor viser, uten at det er mulig \u00e5 si noe om hvor mye h\u00f8yere denne er. Konklusjon Saken tas til orientering. Vedtakskompetanse Administrasjonsutvalget Vedlegg 4 "
}