{
  "dokument_id": "6af8b345-6a9f-511e-86b1-35dab60fcd2e",
  "doc_type": "case_presentation",
  "kommune": 4601,
  "tittel": "S\u00f8knad om tilleggsbevilgning : Heder til Sm\u00f8r\u00e5s Skolemusikk og Ytrebygda skolekorps",
  "url": "https://bergen.kommune.no/politikere-utvalg/api/fil/bk360/10430874/Framstilling-Soknad-om-tilleggsbevilgning-Heder-til-Smoras-Skolemusikk-og-Ytrebygda-skolekorps",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/79585-1 S\u00f8knad om tilleggsbevilgning: Heder til Sm\u00f8r\u00e5s Skolemusikk og Ytrebygda skolekorps Hva saken gjelder: 5. mai 2024 vant Sm\u00f8r\u00e5s Skolemusikk gull i Europamesterskapet for skolekorps, brassband, i Palanga i Litauen. Samme dag, i samme konkurranse, vant Ytrebygda skolekorps s\u00f8lv. Dette er store bragder av begge korpsene. Sm\u00f8r\u00e5s Skolemusikk: Sm\u00f8r\u00e5s Skolemusikk er regjerende norgesmestre for skolekorps brassband, og har NM tittel b\u00e5de fra 2018, 2019, 2022 og 2023. Sm\u00f8r\u00e5s har tidligere deltatt i Europamesterskapet for brassband b\u00e5de i 2019, 2022 og 2023. I Montreux i 2019 med 3.plass, i Birmingham i 2022 med 2.plass og i Malm\u00f8 i 2023 med 1.plass. N\u00e5 i 2024 har de gjentatt bragden med et nytt gull i EM. Korpset har fokus p\u00e5 \u00e5 v\u00e6re en inkluderende arena der samarbeid, mestring og tillit er viktige verdier. En anser at korps er en hobby for livet. Korpsmedlemmene er i alderen 7-19 \u00e5r, og kommer fra omr\u00e5dene Apeltun og Sm\u00f8r\u00e5s. Korpset best\u00e5r av b\u00e5de aspiranter, juniorkorps og hovedkorps. Musikalsk hovedansvarlig og hoveddirigent er Magnus Brandseth. Ytrebygda skolekorps: Ytrebygda skolekorps har flere gode plasseringer i NM i 1. divisjon for skolekorps brassband, med 2. plass b\u00e5de i 2018, i 2021, i 2022, og i 2023. Ytrebygda skolekorps er bydelens eget korps med musikanter fra 8 til 19 \u00e5r. De fleste medlemmene kommer fra en av barneskolene i bydelen: Aurdalslia, Hjellestad, Liland, Skranevatnet eller S\u00f8reide. Korpset best\u00e5r av b\u00e5de aspiranter, juniorkorps og hovedkorps. En \u00f8nsker at medlemmene skal f\u00e5 en rikere forst\u00e5else og opplevelse av musikk ved \u00e5 delta i korps. I tillegg er fokus p\u00e5 \u00e5 bygge et godt milj\u00f8 der yngre og eldre musikanter kan trives sammen. Dirigent er Thor-Arne Pedersen som har dirigert hovedkorpset siden 2011. \u00d8konomiske konsekvenser: Det er disponibelt midler p\u00e5 byr\u00e5dets tilleggsbevilgningskonto. Byr\u00e5dens vurdering og anbefaling/konklusjon: I forbindelse med markeringen av korpsenes resultater i EM \u00f8nsker byr\u00e5den \u00e5 hedre korpsene med kr. 10.000, - hver. Begge akt\u00f8rene er viktige p\u00e5 sitt felt innen 1 amat\u00f8rkulturfeltet, og til stor inspirasjon for andre skolekorps i Bergen. Begge imponerer ogs\u00e5 byens befolkning med sine meritter. Vedtakskompetanse: I henhold til byr\u00e5dets fullmakter \u00a7 16.1, vedtatt av bystyret 16. desember 2020 i sak 378/20 og gjeldende budsjettfullmakter, pkt. 2.2.f Tilleggsbevilgninger og fordeling av sentrale avsetninger, kan byr\u00e5det vedta tilleggsbevilgninger p\u00e5 alle tjenesteomr\u00e5der. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: Byr\u00e5det bevilger kr. 10 000 hver til Sm\u00f8r\u00e5s Skolemusikk og Ytrebygda skolekorps, totalt kr. 20 000,-, over tilleggsbevilgningskontoen, art 147010/tjeneste 18090, med overf\u00f8ring til art 147012/tjeneste 23130 (Barne- og ungdomskulturtilskudd) der utgiftene belastes. Dato: 21. mai 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. 2 "
}