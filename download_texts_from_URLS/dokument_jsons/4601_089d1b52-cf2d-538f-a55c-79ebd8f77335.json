{
  "dokument_id": "089d1b52-cf2d-538f-a55c-79ebd8f77335",
  "doc_type": "case_attachment",
  "kommune": 4601,
  "tittel": "Ungdomsr\u00e5dets uttalelse. Tilskuddsmidler til inkludering av barn og unge - rangering og prioritering.",
  "url": "https://bergen.kommune.no/politikere-utvalg/api/fil/bk360/9531071/Ungdomsradets-uttalelse-Tilskuddsmidler-til-inkludering-av-barn-og-unge-rangering-og-prioritering-",
  "tekst": " Ungdomsr\u00e5det Til Intern korrespondanse Administrasjon - Etat for barn og familie V\u00e5r referanse: 2022/08659-198 Saksbehandler: Birgitte Teglgaard J\u00f8rgensen Fra Dato: 8. desember 2023 Ungdomsr\u00e5det Ungdomsr\u00e5dets uttalelse. Tilskuddsmidler til inkludering av barn og unge - rangering og prioritering. Ungdomsr\u00e5det behandlet i m\u00f8t 29.11.23 sak 90/23 - Tilskuddsmidler til inkludering av barn og unge - rangering og prioritering, og vedtok f\u00f8lgende vedtak: \u2022 Tilbudene m\u00e5 dekke et behov som barn og unge har, og m\u00e5 n\u00e5 et visst antall deltakere. Aktivitetene m\u00e5 v\u00e6re forsvarlig bemannet. Ungdomsr\u00e5det er opptatt av at ungdom skal kunne f\u00e5 seg jobb, og er positiv til tilbud som engasjerer og l\u00f8nner ungdom til gjennomf\u00f8ring av sine aktiviteter. \u2022 M\u00e5lgruppen som omfattes av ordningen b\u00f8r prioriteres, men det vurderes som utfordrende \u00e5 gi tilbud kun til denne gruppen da dette kan virke stigmatiserende. \u2022 Det er viktig \u00e5 dekke hele aldersspennet, tilbud til eldre ungdom ogs\u00e5 b\u00f8r prioriteres. \u2022 Lavterskeltilbud og \u00e5pne m\u00f8teplasser (\u00abhengesteder\u00bb) som ikke krever p\u00e5melding er viktige supplement til organiserte aktivitetstilbud. \u2022 Ved prioritering av tiltak m\u00e5 det ogs\u00e5 ses utover organiserte tilbud og idretter, s\u00e6rlig stereotypiske idretter. Det b\u00f8r legges vekt p\u00e5 bredde i tilbudene, der sosialisering prioriteres fremfor ferdigheter. Dette kan ogs\u00e5 bidra til \u00e5 forebygge at unge velger bort idretts- og aktivitetstilbud. \u2022 Ferieaktiviteter, s\u00e6rlig om sommeren, er viktige tilbud da mange ikke har r\u00e5d til \u00e5 reise p\u00e5 ferie. Slike tilbud gir opplevelser, men ogs\u00e5 muligheter for \u00e5 dele positive erfaringer med andre i etterkant. Det kan ogs\u00e5 bidra til at barn og unge unng\u00e5r lange perioder uten \u00e5 ha noe \u00e5 gj\u00f8re. \u2022 Organisasjoner som prioriterer b\u00e5de ferieaktiviteter og arenaer for aktivitet gjennom hele \u00e5ret b\u00f8r prioriteres. Ferieaktiviteter m\u00e5 da ogs\u00e5 kunne tilbys nye m\u00e5lgrupper. \u2022 Ungdomsr\u00e5det fremhever utl\u00e5nssentraler som viktige tilbud for \u00e5 minske \u00f8konomiske forskjeller. \u2022 Tilbud om gaming og koding b\u00f8r ogs\u00e5 prioriteres. \u2022 Rekruttering og promotering av tilbud kan med fordel ogs\u00e5 gj\u00f8res via de unge selv. Det vises ogs\u00e5 til Ungdomsr\u00e5dets innspill til samme tilskuddsordning for 2023. Ungdomsr\u00e5det behandling I m\u00f8te 29.11.23 fikk ungdomsr\u00e5det en gjennomgang av tilskuddsordningen, med anmodning og en invitasjon til \u00e5 gi innspill om kommunens arbeid samt prioritering og rangering av innkomne s\u00f8kere. Ungdomsr\u00e5det ble i forkant av m\u00f8tet stolt f\u00f8lgende sp\u00f8rsm\u00e5l: \u2022 Hva m\u00e5 ligge til rette for at aktiviteter skal bli vellykket? \u2022 Hvilken type aktivitet er det behov for i Bergen? \u2022 Erfarer dere spesielle utfordringer som tilskuddene kan bidra til \u00e5 forebygge? Med hilsen Ungdomsr\u00e5det Ingvild R\u00f8rtveit Digernes - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Kopi: Administrasjon - Etat for barn og familie - Ann-Magrit Grip, Administrasjon - Etat for barn og familie - Endre Buanes, BBSM - Seksjon for velferd (Arbeidssted) - Ragnhild Olsen "
}