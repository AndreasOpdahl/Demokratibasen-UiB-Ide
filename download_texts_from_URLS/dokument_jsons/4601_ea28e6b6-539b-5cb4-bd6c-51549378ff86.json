{
  "dokument_id": "ea28e6b6-539b-5cb4-bd6c-51549378ff86",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses forslag til forvaltningsrevisjon av Bergen legevakt",
  "url": "https://bergen.kommune.no/politikere-utvalg/api/fil/bk360/9855442/Kommunalt-rad-for-personer-med-funksjonsnedsettelses-forslag-til-forvaltningsrevisjon-av-Bergen-legevakt",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for helse og sosial/Bystyret V\u00e5r referanse: 2024/05173-14 Saksbehandler: Ragnhild Hvoslef Kr\u00fcger Fra Dato: 9. februar 2024 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses forslag til forvaltningsrevisjon av Bergen legevakt KRPF fattet i m\u00f8te 6. februar vedtak i sak 18/24 Forvaltningsrevisjon av Bergen legevakt. I henhold til pkt. 6 i r\u00e5dets reglement 1, samt pkt. 6.5 i Reglement for bystyret og utvalgene, bes bystyret votere over f\u00f8lgende vedtakspunkt: Forslag til vedtak: Bystyret ber om en revisjon/analyse av hvordan \u00abRing f\u00f8rst\u00bb har p\u00e5virket h\u00f8rselshemmede/d\u00f8ve. Begrunnelse for forslag / merknader: KRPF savner en revisjon/analyse av hvordan \u00abRing f\u00f8rst\u00bb har p\u00e5virket h\u00f8rselshemmede/d\u00f8ve. Revisjonen b\u00f8r ogs\u00e5 inkludere forslag til forbedring dersom analysen viser at \u00abRing f\u00f8rst\u00bb strategien har f\u00f8rt til negative konsekvenser for h\u00f8rselshemmede/d\u00f8ve. Under prioritering av pasienter side 4 st\u00e5r det \u00abVed innkomst ved legevakta blir pasienten p\u00e5 nytt vurdert av ein sjukepleiar (triagert), og f\u00e5r tildelt eit estimert tidspunkt for legeunders\u00f8king basert p\u00e5 hastegrad\u00bb. Dette skjer ikke alltid, en del f\u00e5r bare beskjed p\u00e5 \u00e5 sette seg og vente uten noe estimert tidspunkt. KRPF er ellers enig med det som framkommer i revisjonen. Begrunnelsen skal det ikke voteres over i utvalget eller bystyret. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. 1 Pkt. 6 i reglementene til de tre r\u00e5dene er likelydende. Kopi: "
}