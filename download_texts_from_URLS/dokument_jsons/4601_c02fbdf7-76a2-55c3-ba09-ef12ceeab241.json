{
  "dokument_id": "c02fbdf7-76a2-55c3-ba09-ef12ceeab241",
  "doc_type": "case_presentation",
  "kommune": 4601,
  "tittel": "R\u00e5dets arbeid",
  "url": "https://bergen.kommune.no/politikere-utvalg/api/fil/bk360/11212521/Framstilling-Radets-arbeid",
  "tekst": " Kommunalt r\u00e5d for personer med funksjonsnedsettelse Saksframstilling V\u00e5r referanse: 2023/280756-95 Saksbehandler: Ragnhild Hvoslef Kr\u00fcger R\u00e5dets arbeid Hva saken gjelder: Det n\u00e5v\u00e6rende r\u00e5det har snart fungert i ett \u00e5r og det er en god anledning til \u00e5 vurdere hvordan arbeidet fungerer og om det skal gj\u00f8res endringer inn mot 2025. R\u00e5dets mandat: V\u00e6re stemmen til alle med funksjonsnedsettelse og kronisk syke uavhengig av type funksjonsnedsettelse og sykdom i saker som gjelder Bergen kommune \u2013 i tillegg kan vi svare p\u00e5 regionale og nasjonale h\u00f8ringer. M\u00f8ter og tidsbruk: Tidligere var m\u00f8tetiden satt til 3 timer, men da hadde r\u00e5det f\u00e6rre saker, prim\u00e6rt innen helse og sosial, enn det vi har hatt forrige periode og n\u00e5. N\u00e5r saksomr\u00e5det i r\u00e5det endret seg og det til tider ble veldig mange saker sendte vi denne perioden ut et sp\u00f8rsm\u00e5l om m\u00f8tene kunne forlenges til 4 timer. Etter tilbakemeldinger fra r\u00e5dsmedlemmene ble tiden utvidet til 4 timer som er samme tiden ulike brukerutvalg har for sine m\u00f8ter. Er det fremdeles greit med 4 timer? Alternativt er \u00e5 redusere til 3 timer, men da vil det f\u00e5 en av f\u00f8lgende konsekvenser: 1. Redusere antall saker \u2013 dette vil f\u00f8re til at det blir vanskeligere \u00e5 oppfylle mandatet 2. Ha f\u00e6rre informasjonssaker \u2013 gir d\u00e5rligere kontakt med politikerne, kommunale etater og saksbehandlere i kommunen 3. Redusere muligheten til \u00e5 stille sp\u00f8rsm\u00e5l, f.eks. bare ett enkelt/kort sp\u00f8rsm\u00e5l pr. r\u00e5dsmedlem. Dette kan gi d\u00e5rligere kommunikasjon og utfordrende arbeidsforhold for r\u00e5dsmedlemmene og kan forringe den gode tonen i r\u00e5det. Saksmengde: Til noen m\u00f8ter har det v\u00e6rt veldig mange saker og til \u00e5 begynne med synes mange det var utfordrende. Har det v\u00e6rt mer overkommelig etter at vi begynte \u00e5 fordele sakene? Organisering av m\u00f8tene: N\u00e5 har vi hatt annet hvert m\u00f8te tidlig og annen hvert sent. Fungerer denne l\u00f8sningen eller er det \u00f8nskelig \u00e5 endre den? 1 Forslag til vedtak: Saken legges frem uten forslag til vedtak Dato: 27. september 2024 Sonja Ljostveit - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. 2 "
}