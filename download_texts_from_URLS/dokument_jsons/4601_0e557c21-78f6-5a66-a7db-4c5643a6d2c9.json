{
  "dokument_id": "0e557c21-78f6-5a66-a7db-4c5643a6d2c9",
  "doc_type": "case_attachment",
  "kommune": 4601,
  "tittel": "Fagnotat av 27.06.2024 - Flaktveit barnehage (BUD1108/B1110). Gjennomf\u00f8ringsvedtak.",
  "url": "https://bergen.kommune.no/politikere-utvalg/api/fil/bk360/10642876/Fagnotat-av-27-06-2024-Flaktveit-barnehage-BUD1108-B1110-Gjennomforingsvedtak-",
  "tekst": " Etat for utbygging Til Fagnotat Seksjon for strategisk eiendomsforvaltning V\u00e5r referanse: 2023/247930-1 Saksbehandler: Ina Renate Rolland Fra Dato: 27. juni 2024 Etat for utbygging Fagnotat av 24.06.2024 - Flaktveit barnehage (BUD1108/B1110). Gjennomf\u00f8ringsvedtak. Hva saken gjelder: Saken gjelder endelig vedtak om gjennomf\u00f8ring av rehabilitering og p\u00e5bygg av Flaktveit barnehage med adresse Flaktveitsvingane 19 (gnr 206/bnr 796). Byr\u00e5dsavdeling for barnehage og skole (BBS) har i bestilling datert 30.01.2019 bedt Etat for bygg og eiendom om \u00e5 st\u00e5 for prosjektledelse ved utf\u00f8relse av tiltaket. I etterkant av prosjekteringen har Etat for bygg og eiendom (EBE) bestilt arbeidene utf\u00f8rt av Etat for utbygging (EFU) p\u00e5 grunn av \u00f8kt omfang, datert 27.09.2023. Denne saken gjelder endelig vedtak om gjennomf\u00f8ring av prosjektet. Fagetatens vurdering: Bakgrunn Barnehagen ble oppf\u00f8rt i 1992 og er p\u00e5 totalt 657 m2 brutto totalareal. Barnehagen best\u00e5r av 1 hovedbygning med 4 hjemmeomr\u00e5der og 2 mindre utvendige skur. I tillegg har barnehagen et uteoppholdsareal p\u00e5 totalt 1222 m2. Barnehagen har en drift med 53 barn og 16 ansatte (desember 2023). N\u00e6rmeste nabo er Flaktveit skole som ligger nord/\u00f8st for barnehagen. Disse ligger ogs\u00e5 innenfor samme tomtegrense. S\u00f8r for barnehagen ligger parkeringsplass som disponeres av b\u00e5de barnehagen og Flaktveit skole. Mellom parkering og inngjerding til barnehagen g\u00e5r en vei til Flaktveit skole som brukes for varelevering, HC-taxi og av myke trafikanter. Vest for parkeringen krysser en gang- og sykkelvei innkj\u00f8ringen/utkj\u00f8ringen fra parkering til fylkesveien (FV5304). I 2015 ble det utarbeidet en tilstandsrapport som beskriver at bygget fremst\u00e5r godt vedlikeholdt, men som likevel avdekker at bygningsmassen b\u00e6rer preg av slitasje, at teknisk anlegg har n\u00e5dd forventet levealder og at andre konstruksjoner ogs\u00e5 n\u00e6rmer seg forventet levealder. I \u00e5rene fra 2017 er det gjort mindre utbedringer i et av hjemmeomr\u00e5dene og det er byttet noen innvendige d\u00f8rer for \u00e5 gj\u00f8re bygget mer transparent. Etter 2017 er det ogs\u00e5 utf\u00f8rt utredninger, kartlegginger og brukerm\u00f8ter. Gjennom utredningene avdekkes det at planl\u00f8sningen ikke er gunstig med til dels trang korridor, sm\u00e5 og lukkede rom, og garderobeforhold som ikke avgrenser mellom ren og skitten sone. I tillegg er hverken dagslysforhold og personalfasiliteter tilfredsstillende. Flaktveit barnehage og skole \u2013 N\u00e5v\u00e6rende situasjon Flaktveit barnehage \u2013 N\u00e5v\u00e6rende situasjon Det er ogs\u00e5 utfordringer ved barnehagens areal som ikke tilfredsstiller Kunnskapsdepartementets veileder til arealnorm for innvendig lek og l\u00e6ringsareal (LOA) og for utvendig uteoppholdsareal, basert p\u00e5 dagens barnetall p\u00e5 53 barn. Med utgangspunkt i at barnehagen skal kunne godkjennes for 53 barn, mangler det i dag ca. 13 m2 innvendig og 230 m2 utvendig areal. For parkeringsomr\u00e5de og gangvei mellom barnehagen og skolen er det avdekket at dagens l\u00f8sning skaper farlige situasjoner for myke trafikanter. \u00c5rsaken er at parkeringen har d\u00e5rlig med snumuligheter, mangler l\u00f8sning for av-/p\u00e5stigning for barn, gang og sykkelvei brukes til varelevering og HC-taxi, og deler av parkeringen er st\u00f8ttet opp av en natursteinmur som er vurdert \u00e5 ha d\u00e5rlig stabilitet. Gang- og sykkelvei som krysser innkj\u00f8rsel er ogs\u00e5 vurdert \u00e5 ligge for tett opp til fylkesvei, og at den dermed skaper farlige situasjoner for trafikanter og syklende som krysser innkj\u00f8rselen. Flaktveit barnehage \u2013 Dagens situasjon Prosjektbeskrivelse Februar 2024 ble det gitt rammetillatelse i henhold til oms\u00f8kt tiltak og prosjektet er sendt ut som konkurranse i markedet. Prosjektet er planlagt gjennomf\u00f8rt som totalentreprise utf\u00f8rt i ett byggetrinn. I forkant av oppstart p\u00e5 byggeplass vil barna og de ansatte flyttes til Bl\u00e5dalen erstatningsbarnehage, lokalisert ved \u00c5stveit. Selv om Flaktveit barnehage vil v\u00e6re ute av drift i byggeperioden vil Flaktveit skole v\u00e6re i drift. Dette vil hensyntas i forbindelse med gjennomf\u00f8ringen slik at alle som ferdes i omr\u00e5det blir ivaretatt p\u00e5 en sikker m\u00e5te. M\u00e5let med rehabiliteringen er \u00e5 legge til rette for at barnehagen kan videre godkjennes for drift med minimum 53 barn fordelt p\u00e5 4 hjemmeomr\u00e5der ved \u00e5 utvide innvendig og utvendig areal. I tillegg er m\u00e5let \u00e5 l\u00f8se utfordringene knyttet til planl\u00f8sning, dagslysforhold, l\u00f8sning for uteareal, parkeringsl\u00f8sning og samtidig gi barnehagen \u00f8kt levetid og fornyelse. Flaktveit barnehage \u2013 Illustrasjon ny l\u00f8sning fasade N\u00e5situasjon og planlagt fremtidig situasjon etter rehabilitering: Beskrivelse: N\u00e5situasjon Fremtidig situasjon Antall avdelinger 4 4 Antall barn 53 53 Antall ansatte 16 16 Bygningers areal (BTA \u2013 brutto) 657 m2 755 m2 Innvendig leke- og oppholdsareal (LOA) 229 m2 258 m2 Garderobe \u2013 Skille mellom skitten og ren sone Nei Ja Toaletter (I tilknytning til garderober) Nei Ja Nei. 3 rom under verdi, men Nei, ikke Dagslysforhold mer enn 2 % i rom vesentlig bedre enn tilfredsstillende eksisterende situasjon Egen personalinngang for ansatte Nei Ja Ikke tilrettelagt for Universell utforming Ja UU Teknisk anlegg i god stand Nei, endt levetid Ja, nytt anlegg Utvendig uteoppholdsareal (brutto) 1 222 m2 1 556 m2 Snumuligheter parkeringsplass Nei Ja, ny rundkj\u00f8ring i enden Oversiktlig inn-/utkj\u00f8rsel til/fra FV Nei Ja Belyst vei og parkeringsomr\u00e5de Delvis Ja Flaktveit barnehage \u2013 Ny l\u00f8sning utomhus og parkering Brukermedvirkning Det har v\u00e6rt god brukermedvirkning i prosjektet. Barnehagestyrer og bestiller fra byr\u00e5dsavdeling for skole og barnehager har deltatt i prosjektgruppem\u00f8ter og f\u00e5tt anledning til \u00e5 p\u00e5virke de l\u00f8sninger som er valgt. Klima og milj\u00f8 Prosjektet er en rehabilitering og det er en h\u00f8y grad av ombruk av eksisterende bygningsdeler og utstyr. Ny yttervegg ved s\u00f8rvendt fasade vil bygges i passivhusstandard. I tillegg er det krav til fossilfri byggeplass. Fremdrift Det planlegges for oppstart av rehabiliteringsarbeidene ved Flaktveit barnehage i desember 2024. Driften av barnehagen stenges ned og flyttes til Bl\u00e5dalen erstatningsbarnehage i november 2024. Det planlegges for at driften i Flaktveit barnehage kan starte opp igjen i august 2026. \u00d8konomi Budsjettstatus I gjeldende handlings- og \u00f8konomiplan (2024-27) er brutto totalramme for prosjektet 55,8 mill. Av disse er 5 mill. budsjettert i BUD1108 i 2024 og 50,8 mill. i 2025 i sekkepost BUD947. I forbindelse med Revidert budsjett 2024 (1. tertialrapport 2024) er 1,6 mill. av budsjettert bel\u00f8p for 2024 vedtatt overf\u00f8rt til senere perioder, og ny totalramme for prosjektet er satt til 59,4 mill. Kalkyle og estimater for investeringsprosjektet Det er utarbeidet en kostnadskalkyle p\u00e5 basis av gjennomf\u00f8rt skisseprosjekt. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat over 50 mill. er det gjennomf\u00f8rt en ekstern usikkerhetsanalyse utf\u00f8rt av Norconsult i juni 2023. Analysen ble bestilt av Etat for bygg og eiendom, som tidligere var prosjekteier. I januar 2024 ble det utf\u00f8rt en intern usikkerhetsanalyse av Etat for utbygging iht. rutine og med utgangspunkt i basiskostnader fra tidligere utarbeidet kalkyle. I usikkerhetsanalysen utf\u00f8res en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, som analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs der det er 85 % sannsynlig at prosjektets sluttkostnad vil havne innenfor rammen. Rapport fra usikkerhetsanalyse, indeksjustert til 2024-priser, angir en forventet prosjektkostnad (P50) p\u00e5 kr. 54,6 mill., mens anbefalt total kostnadsramme er beregnet til 59,4 mill. Prosjektkostnad avviker noe fra budsjett som f\u00f8lge av prisjusteringer, uteglemte kostnader og krav i kalkyle fra Etat for bygg og eiendom, milj\u00f8kriterier og usikkerheter. Driftskonsekvenser Kalkulatoriske kostnader for investeringen er beregnet til 3,3 mill. per \u00e5r ved angitt kostnadsramme. Utgifter til FDV hos byggforvalter og driftskostnader hos bruker av bygg antas uendret da utbedringene vil medf\u00f8re lettere renhold og vedlikehold, og lavere energiforbruk. Fagetatens anbefaling: 1. Prosjektet Flaktveit barnehage, med en anbefalt total investeringsramme p\u00e5 59,4 mill., gjennomf\u00f8res. 2. Investeringsramme p\u00e5 55,8 mill. innarbeidet i vedtatt handlings- og \u00f8konomiplan, samt vedtatt oppjustering i Revidert budsjett 2024 bevilges til prosjektet. Budsjettavsetning fremg\u00e5r av f\u00f8lgende tabell: Vedtatt 1 tertial Vedtatt budsjett 2024, inkl \u00c5r Tjeneste Budsjettpost H\u00d8P 2024-27 oppbudsjettering 2024 t.o.m 2023 22110 BUD1108 140 257 2024 22110 BUD1108 5 000 000 3 400 000 2025 22110 BUD947/BUD1108 50 800 000 52 259 743 2026 22110 BUD1108 2027 22110 BUD1108 3 600 000 SUM 55 800 000 59 400 000 Med hilsen Etat for utbygging Willy-Andre Gjesdal Ren\u00e9 Alexander Herstad Etatsdirekt\u00f8r Prosjektleder Vedlegg: Kostnadsskjema F\u00f8lgeskjema til gjennomf\u00f8ringsvedtak "
}