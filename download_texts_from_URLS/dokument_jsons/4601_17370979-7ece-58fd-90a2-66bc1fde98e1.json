{
  "dokument_id": "17370979-7ece-58fd-90a2-66bc1fde98e1",
  "doc_type": "case_attachment",
  "kommune": 4601,
  "tittel": "H\u00f8ring - Varsel om vurdering av arealendring i den Interkommunal planen for sj\u00f8omr\u00e5da i Nordhordland i sj\u00f8areal som gjeld Fedje kommune - Innars\u00f8yane",
  "url": "https://bergen.kommune.no/politikere-utvalg/api/fil/bk360/11314327/Horing-Varsel-om-vurdering-av-arealendring-i-den-Interkommunal-planen-for-sjoomrada-i-Nordhordland-i-sjoareal-som-gjeld-Fedje-kommune-Innarsoyane",
  "tekst": " Region Nordhordland IKS Alver, Austrheim, Fedje, Gulen, Masfjorden, Modalen, Oster\u00f8y, Vaksdal Til vedlagte h\u00f8yringsliste Knarvik, 04.10.2024 Varsel om vurdering av arealendring i den Interkommunal planen for sj\u00f8omr\u00e5da i Nordhordland i sj\u00f8areal som gjeld Fedje kommune - Innars\u00f8yane Fedje kommune varslar med dette at ein vil kome med eit forslag til planendring for arealet Innars\u00f8yane som ligg nord for Fedje. Det vil bli foresl\u00e5tt at ein del av det arealet vert omgjort til eit akvakulturomr\u00e5de. Det vil bli utarbeida ein konsekvensutgreiing som vil f\u00f8lgje med h\u00f8yringa. I og med at dette er ein heilt konkret arealendring som ikkje skal endre resten av den interkommunale planen for sj\u00f8areal er der ikkje utarbeida planprogram. Den interkommunale planen for sj\u00f8areal Hausten 2023 vedtok kommunestyra i Region Nordhordland den interkommunale planen for sj\u00f8areal. Det einskilde kommunestyre vedtok arealplan for sitt areal med tilh\u00f8yrande felles f\u00f8resegn, faktagrunnlag og konsekvensutgreiing. I forslaget til arealplan var der forslag om \u00e5 sette av eit areal i Fedje kommune \u2013 Hjeltevarden til akvakultur. Kystverket og Statsforvaltaren hadde motsegn til at det arealet skulle settast av til akvakulturomr\u00e5de. Denne saka vart ikkje l\u00f8yst i meklingsm\u00f8te 25.09.2023. Fedje kommune sin representant i det interkommunale planutvalet var tydeleg p\u00e5 at dette forslaget til arealendring m\u00e5 vere med og at kommunestyret sannsynlegvis vil anke den avgjerda til Kommunal- og distriktsdepartementet for endeleg avgjerd. I plan- og bygningsloven (pbl) \u00a7 11-16 g\u00e5r det fram at dersom det er motsegn til klart avgrensa deler av planen kan \u00f8vrige deler av planen bli vedteke \u00e5 ha rettskraftig verknad. Fedje kommunestyre vedtok planen slik den l\u00e5g f\u00f8re, men vedtok samstundes \u00e5 klage p\u00e5 motsegnet knytt til forslaget om akvakulturomr\u00e5de ved Hjeltevarden til Kommunal- og distriktsdepartementet (kommunestyret 062/23). Denne klagen er ikkje ferdig handsama av departementet. Den interkommunale planen kan ein finne her: Region Nordhordland IKS, Kvassnesvegen 23, 5914 Isdalst\u00f8 e-post: post@regionnordhordland.no / www.regionnordhordland.no Bakgrunn for forslaget Fedje kommune er ein liten og s\u00e5rbar kommune som er heilt avhengig av \u00e5 utvikle lokale arbeidsplassar og verdiskaping. Folketalet har over lang tid g\u00e5tt nedover og det trengs konkrete tiltak for \u00e5 snu den trenden. Heilt avgjerande vil vere utvikling av lokale arbeidsplassar. I dag er det to lokalitetar i Fedje sitt sj\u00f8areal som er avsett til akvakultur. Den aktiviteten som er der generer lokale arbeidsplassar og inntekter til kommunen fr\u00e5 Havbruksfondet. Det er heilt avgjerande for Fedje at ein kan f\u00e5 utvikla denne n\u00e6ringa, men d\u00e5 ter det trong for eigna areal til slik verksemd. Arealet som er foresl\u00e5tt i planendringa er eit mogeleg akvakulturomr\u00e5de er nord for Fedje \u2013 ved Innars\u00f8yane. Ideelt sett s\u00e5 burde dette forslaget vore med n\u00e5r den interkommunale planen for sj\u00f8areal var p\u00e5 h\u00f8yring, men dette innspelet har kome til rett i etterkant av den planprosessen. Vi meiner difor at det er naturleg \u00e5 ta dette inn som ei endring til planen og \u00e5 gjere ei slik vurdering av dette konkrete arealet. Kommunestyret p\u00e5 Fedje gjorde f\u00f8lgjande vedtak 12.09.2024 i sak 59/2024; \u00abFedje kommunestyre vedtek at det vert starta opp arbeid med planendring for Fedje kommune sin del av interkommunal plan for sj\u00f8 (region Nordhordland). Vedtaket er har heimel i plan og bygningslova \u00a7 11-15 og \u00a7 11-14.\u00bb Prosessen Dette er \u00e5 sj\u00e5 p\u00e5 som ein planendring av den interkommunale planen for sj\u00f8areal, men endringa er sv\u00e6rt avgrensa. Dei andre kommunane vil bli orientert om saka i Regionr\u00e5det og vil der kunne kome med sine synspunkt til forslaget til endring. Dei andre kommunane vil ogs\u00e5 bli h\u00f8yrt formelt n\u00e5r forslaget vert sendt ut p\u00e5 h\u00f8yring. Det vil ogs\u00e5 bli presentert i Regionr\u00e5det. I og med at dette er ein endring av den interkommunale planen for sj\u00f8areal er det Region Nordhordland IKS som gjer det administrative arbeidet slik det var med den interkommunale planen. I pbl \u00a7 11-15 st\u00e5r det f\u00f8lgjande; \u00abDersom kommunestyret vil treffe vedtak om kommuneplanens arealdel som medf\u00f8rer en bruk av arealer som ikke har v\u00e6rt gjenstand for h\u00f8ring under planbehandlingen, m\u00e5 de deler av planen som \u00f8nskes endret, tas opp til ny behandling.\u00bb Det er ein mindre endring av arealplan som vert foresl\u00e5tt. Dette forslaget vil bli tatt opp til ny handsaming slik pbl \u00a7 11-15 set krav om og forslaget til endring f\u00f8l dei krav til prosess som er i pbl \u00a7 11-14. Det vil bli utarbeida ei konsekvensutgreiing for det konkrete forslaget til arealendring og ei vurdering av kva dette betyr for totalen for heile planomr\u00e5det som gjeld alle dei 8 kommunane. KU vil f\u00f8lgje den same malen som vart nytta i arbeidet med den interkommunale planen for sj\u00f8areal. Region Nordhordland IKS, Kvassnesvegen 23, 5914 Isdalst\u00f8 e-post: post@regionnordhordland.no / www.regionnordhordland.no H\u00f8yring Forslaget til arealendring med konsekvensutgreiing vil bli sendt p\u00e5 h\u00f8yring slik krava er i plan og bygningslova. Det vil ogs\u00e5 bli invitert til eit opent m\u00f8te p\u00e5 Fedje der forslaget og KU vil bli presentert. Dette brevet er sendt for \u00e5 varsle om at det vil bli starta arbeid med planendring som gjeld Innars\u00f8yane og at det vil bli utarbeida konsekvensutgreiing og revidert plankart som seinare vert sendt p\u00e5 offentleg h\u00f8yring og ettersyn. Dersom det er kommentarar til prosessen kan det sendast til bent.gunnar.naess@regionnordhordland.no innan 26.10.2024. Er der nokon som har s\u00e6rskilt kunnskap eller data om omr\u00e5det som ein meiner er relevant for KU s\u00e5 kan det ogs\u00e5 sendast til bent.gunnar.naess@regionnordhordland.no. Det b\u00f8r sendast inn s\u00e5 raskt som mogleg. Dersom det er s\u00e6rskilte sp\u00f8rsm\u00e5l til Fedje kommune kan dei takast opp med Rolf Martin Raknes - rolf.martin.raknes@fedje.kommune.no. Med venleg helsing Bent Gunnar N\u00e6ss (sign) Prosjektleiar Region Nordhordland IKS \u2022 Vedlegg \u2013 H\u00f8yringsliste \u2022 Kommunestyresak \u2013 59/2024 \u2022 Kart som viser det aktuelle omr\u00e5det Region Nordhordland IKS, Kvassnesvegen 23, 5914 Isdalst\u00f8 e-post: post@regionnordhordland.no / www.regionnordhordland.no "
}