{
  "dokument_id": "0c46f5a9-e864-558c-971e-b9536ad59f20",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 398/24, Ny oppf\u00f8lging - forvaltningsrevisjon av klima- og milj\u00f8tiltak",
  "url": "https://bergen.kommune.no/politikere-utvalg/api/fil/bk360/11423650/Innstilling-vedtak-Ny-oppfolging-forvaltningsrevisjon-av-klima-og-miljotiltak",
  "tekst": "Ny oppf\u00f8lging - forvaltningsrevisjon av klima- og milj\u00f8tiltak Bergen bystyre behandlet saken i m\u00f8tet 30.10.2024 sak 398/24 og fattet f\u00f8lgende vedtak: Bystyret tek dei nye tilbakemeldingane fr\u00e5 byr\u00e5d for byutvikling om andre oppf\u00f8lging av forvaltningsrevisjonsrapporten \u00abForvaltningsrevisjon av klima- og milj\u00f8tiltak\u00bb, til orientering. Bergen bystyres behandling F\u00f8lgende representanter tok ordet: Caroline Sandven Taule (H), Katrine Berg N\u00f8dtvedt (MDG). Merknader fremsatt i bystyret: Katrine Berg N\u00f8dtvedt (MDG), fremsatte p\u00e5 vegne av MDG f\u00f8lgende merknader: Merknad 1 Bystyret stiller seg sp\u00f8rrende til at byr\u00e5det i rapporteringen p\u00e5 forvaltningsrevisjonen understreker hvor velfungerende Klimaetaten er, n\u00e5r byr\u00e5det nylig har valgt \u00e5 gjennomf\u00f8re en omorganisering og nedbemanning av nevnte etat. Merknad 2 Bystyret mener at omorganiseringen av Klimaetaten, samt kutt i tilskudd til frivillige organisasjoners klimaarbeid, har endret premissene som l\u00e5 til grunn for byr\u00e5dets rapportering, og ber om en ny rapportering p\u00e5 hvordan samtlige tiltak i forvaltningsrevisjonen n\u00e5 f\u00f8lges opp. Merknad 3 Bystyret registrerer at byr\u00e5det hevder at oppf\u00f8lgingen av kommunens gr\u00f8nne strategi og relatert planverk er godt i gang, men etterlyser konkret rapportering p\u00e5 hvilke tiltak fra for eksempel Gr\u00f8nn virksomhet som faktisk gjennomf\u00f8res. Votering: Innstillingen ble vedtatt enstemmig. Merknad 1 fra MDG fremsatt av Katrine Berg N\u00f8dtvedt (MDG), fikk 30 stemmer (A, SV, MDG, V, R), og var dermed falt. Merknad 2-3 fra MDG fremsatt av Katrine Berg N\u00f8dtvedt (MDG), fikk 32 stemmer (A, SV, MDG, V, R, KrF), og var dermed falt. Utvalg for milj\u00f8 og byutvikling hadde saken til orientering i m\u00f8tet 23.10.2024 sak 346/24: Utvalg for milj\u00f8 og byutvikling tok saken til orientering. Kontrollutvalget innstiller til bystyret. Kontrollutvalget behandlet saken i m\u00f8tet 24.09.2024 sak 89/24 og traff f\u00f8lgende vedtak: 1. Kontrollutvalet tek dei nye tilbakemeldingane fr\u00e5 byr\u00e5d for byutvikling om ny oppf\u00f8lging av forvaltningsrevisjonsrapporten \u00abForvaltningsrevisjon av klima- og milj\u00f8tiltak\u00bb, til orientering. 2. Kontrollutvalet sender saka til bystyret til orientering. Innstilling til bystyret: Utvalgets innstilling og bystyrets vedtak er likelydende. 2 "
}