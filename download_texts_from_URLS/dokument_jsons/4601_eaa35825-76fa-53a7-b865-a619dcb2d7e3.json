{
  "dokument_id": "eaa35825-76fa-53a7-b865-a619dcb2d7e3",
  "doc_type": "case_attachment",
  "kommune": 4601,
  "tittel": "Fagnotat datert 06.12.2024",
  "url": "https://bergen.kommune.no/politikere-utvalg/api/fil/bk360/11685140/Fagnotat-datert-06-12-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/16784-3 (Arbeidssted) Saksbehandler: Trond H\u00e5kon Stadheim Dato: 06.12.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 122/635/0/0 Bj\u00f8rndalsbakken 9. Oppf\u00f8ring nybygg bolig Opus Bergen AS p\u00e5 vegne av tiltakshaver Morten Sivertsen i brev datert Hvem klager? 04.10.2024. Riving av l\u00f8e og etablering av firemannsbolig med tilh\u00f8rende anlegg og Tiltaket n\u00e6ringsareal i underetasje. Det ble gitt avslag i vedtak datert 13.09.2024, da det ble vurdert dithen at tiltaket krever dispensasjon fra arealform\u00e5let LNF, er i strid med Vedtaket reguleringsplan \u00a7 5.2 om bevaringsverdig g\u00e5rdstun og byggegrense mot fylkesvei. Eiendommen er i KPA2018 vist som LNF-form\u00e5l. I reguleringsplan 16000000 regulert til landbruksomr\u00e5der (L1) og bevaring av bygninger og Planstatus anlegg (BV1). Det er i klagen anf\u00f8rt at tiltaket er i samsvar med LNF-form\u00e5let, og Klagegrunner reguleringsplanen \u00a7 5.2. Det er heller ikke behov for dispensasjon for byggegrense mot fylkesvei. Det m\u00e5 innhentes dispensasjon fra LNF-form\u00e5let og fra reguleringsplanen Behov for ytterligere \u00a7 5.2, samt byggegrense mot fylkesvei. Det m\u00e5 vurderes om tiltaket saksbehandling ved innehar gode visuelle kvaliteter. Det m\u00e5 tas stilling til om st\u00f8ykrav er eventuell omgj\u00f8ring ivaretatt, eller om det er behov for dispensasjon, samt tilkobling til vann og avl\u00f8p. Anbefalt vedtak Avslag datert 13.09.2024 opprettholdes, klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble s\u00f8kt om riving av eksisterende l\u00f8e p\u00e5 118m2 og oppf\u00f8ring av erstatningsbygg som en firemannsbolig med n\u00e6ringslokale i underetasje den 04.07.2024. Det ble gitt avslag i vedtak datert 13.09.2024, da tiltaket ble vurdert dithen \u00e5 v\u00e6re avhengig av dispensasjon fra arealform\u00e5let LNF i KPA2018, i strid med reguleringsplan \u00a7 5.2 og byggegrense mot fylkesvei. Vedtaket er p\u00e5klaget av Opus Bergen AS p\u00e5 vegne av tiltakshaver Morten Sivertsen i brev datert 04.10.2024. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling, og at det i den forbindelse ikke har kommet inn merknader. Seksjon for n\u00e6ring og landbruk har kommet med en negativ uttalelse, datert 11.06.2024. Byantikvaren har i uttalelse datert 13.07.2024 uttalt at f\u00f8r det gis tillatelse, s\u00e5 b\u00f8r det avklares om det er mulig \u00e5 bygge nytt hus p\u00e5 fotavtrykket til dagens l\u00e5ve. S\u00f8knaden er sendt til Vestland fylkeskommune, men det er ikke mottatt noen tilbakemelding. 2. Om klagen Det er i klagen anf\u00f8rt at tiltaket ikke krever dispensasjon fra arealform\u00e5let LNF, da det nye bruket vil f\u00f8re til en moderne form for landbruk. Det er videre vist til at Seksjon for n\u00e6ring og landbruk og Byantikvaren ikke fikk tegningene eller redegj\u00f8relse av huset som er s\u00f8kt oppf\u00f8rt, som ble sendt inn i ettertid, til uttale. Dette har virket inn p\u00e5 resultatet. Det nye tiltaket vil ellers ha samme fotavtrykk som tidligere l\u00f8e. N\u00e5r det gjelder avstand til fylkesvei, er klager av den oppfatning at dette er ivaretatt gjennom reguleringsplanen. Dette m\u00e5 ses i sammenheng med eksisterende bygg og at det er samme fotavtrykk. N\u00e5r det gjelder forholdet til veglova \u00a7 29, s\u00e5 bes det om at bygningsetaten innhenter uttale fra veimyndigheten om det er n\u00f8dvendig. Det vises for \u00f8vrig til klagen i sin helhet. 3. Vurdering av klagen 3.1 LNF-form\u00e5let Arealet er i KPA2018 angitt til LNF-form\u00e5l. Hva som faller innunder LNF-form\u00e5let (landbruk), vil til dels bero p\u00e5 hva som f\u00f8lger av kommuneplanen, se plan- og bygningsloven (pbl.) \u00a7 11- 7 nr. 5. Saksnummer KLAGE-2024/16784 Side 2 av 7 Det er i klagen anf\u00f8rt at tiltaket er i samsvar med LNF-form\u00e5let i KPA2018 og reguleringsplan, og m\u00e5 anses for \u00e5 v\u00e6re urbant landbruk. I KPA2018 \u00a7 31.1 er det vist til at: \u00ab31.1 F\u00f8lgende tiltak som oppfyller kravene etter \u00a7 31.2 er tillatt: a. Tiltak som er n\u00f8dvendig for g\u00e5rdens n\u00e6ringsvirksomhet\u00bb I retningslinjene til bestemmelsen i KPA2018, er det vist til at tiltaket m\u00e5 v\u00e6re knyttet til produksjon og ressursgrunnlaget p\u00e5 garden. Dette m\u00e5 dermed vurderes opp mot veilederen Garden som ressurs (H-2401). I utgangspunktet m\u00e5 f\u00f8lgende kriterier v\u00e6re oppfylt, jf. veilederen pkt. 1.1: \u00ab\u2013 Tiltaket er knyttet til produksjon p\u00e5 garden eller det behovet garden har for varer og tjenester, eller det er n\u00f8dvendig i forbindelse med annen n\u00e6ringsvirksomhet knyttet til jordbruk, skogbruk, reindrift, yrkesfiske eller lignende. \u2013 Virksomheten er basert p\u00e5 og tilpasset gardens eget ressursgrunnlag, for eksempel bruk av f\u00f4r, planter, tr\u00e6r, blomster, frukt, gr\u00f8nnsaker og andre r\u00e5varer produsert p\u00e5 garden samt videreforedling og/eller salg av disse.\u00bb Det er i klagen vist til: \u00ab\u00d8nsket er \u00e5 erstatte det gamle l\u00e5vebygget med en 4-mannsbolig med utleiebaserte leiligheter for \u00e5 f\u00e5 en moderne form for g\u00e5rdsn\u00e6ring der beboere selv st\u00e5r for enkel selvdyrking, og dette er n\u00f8dvendig for \u00e5 sikre inntekter til g\u00e5rden og skape aktivitet p\u00e5 g\u00e5rden. Utleiebaserte leiligheter med felles innganger og mulighet for felles delel\u00f8sninger og dyrking i felleshage som en cooperasjon med kollektiver vil v\u00e6re i tr\u00e5d med intensjonene for et \u00abtun\u00bb og tankegang for landbruket. Planen er ogs\u00e5 \u00e5 gi disse leilighetene mulighet til selvdyrking rundt bygget som private og felles parsellhager, og det vil ellers bli mulighet for friluftsliv p\u00e5 eiendommen for beboere. Tiltakshaver vurderer ogs\u00e5 \u00e5 etablere parsellhager for bydelsboere p\u00e5 andre areal p\u00e5 eiendommen. Dette vil v\u00e6re i tr\u00e5d med fokus p\u00e5 klima og b\u00e6rekraft. Mange byboere \u00f8nsker mulighet for noe selvhushold med dyrking. Loddefjordomr\u00e5det er tett utbygget der sv\u00e6rt mange av menneskene bor i blokker uten egen hageflekk slik at dette vil v\u00e6re et kj\u00e6rkomment tiltak. Opplysninger ang\u00e5ende selvdyrking og parsellhager var ikke med i den tidligere innsendt s\u00f8knaden da dyrkingsareal ikke er s\u00f8knadspliktig. Et bygg med flere leiligheter som kollektiver med fellesarealer vil v\u00e6re i tr\u00e5d med \u00a75.2 om Bevaringsverdig tun samt med intensjonen til arealform\u00e5let Landbruk som urbant landbruk.\u00bb Tatt i betraktning at det er tale om en mindre landbrukseiendom, der det per dags dato ikke foreg\u00e5r landbruksvirksomhet, er det vanskelig \u00e5 se at riving av l\u00f8e og oppf\u00f8ring av en firemannsbolig med n\u00e6ringsareal, faller innunder arealform\u00e5let landbruk. Ut fra innholdet i s\u00f8knad og klage, er det derimot mer n\u00e6rliggende \u00e5 anse tiltaket som en form for kolonihage, hvor de som har bolig, ogs\u00e5 skal kunne drive deler av arealet. Saksnummer KLAGE-2024/16784 Side 3 av 7 Det vises her til veilederen pkt. 1.3, der det fremg\u00e5r f\u00f8lgende: \u00abEn kolonihage er en samling parseller som vanligvis er lokalisert i byer eller byn\u00e6re str\u00f8k. Disse parsellene har hytte eller mindre hus, og mer eller mindre infrastruktur som veger, stier, vann- og str\u00f8mforsyning. (...) Et jordbruksomr\u00e5de som legges ut til kolonihage med hus eller hytter, inng\u00e5r ikke i LNFR- form\u00e5let. Ved \u00f8nske om \u00e5 avsette et areal for kolonihytter, b\u00f8r kommunen kontaktes med sikte p\u00e5 planavklaring og byggetillatelse.\u00bb Tiltaket er ikke i samsvar med arealform\u00e5let landbruk. Dersom det ikke er \u00f8nskelig \u00e5 utarbeide en reguleringsplan for tiltaket, er det i alle tilfelle n\u00f8dvendig at det s\u00f8kes om dispensasjon fra arealform\u00e5let. Dersom det ikke er s\u00f8kt slik dispensasjon etter pbl. \u00a7 19-1, kan heller ikke kommunen gi tillatelse, se blant annet Sivilombudet sin uttalelse i sak 2018/4012. Plan- og bygningsetaten kan for \u00f8vrig ikke se at det forel\u00e5 mangler ved innhenting av ny uttalelse fra Seksjon for n\u00e6ring og landbruk, basert p\u00e5 tegningene som kom inn i ettertid, tatt i betraktning av at tiltaket er i strid med arealform\u00e5let. S\u00f8knaden m\u00e5 p\u00e5 bakgrunn av det ovenfor uansett avsl\u00e5s. For ordens skyld, har vi kommentert \u00f8vrige avslagshjemler kort. 3.2 Bevaringsverdig g\u00e5rdstun L\u00f8en er i reguleringsplan 16000000 angitt som bevaringsverdig g\u00e5rdstun. Det er i \u00a7 5.2 vist til at: \u00abOmr\u00e5det er avsatt til spesialomr\u00e5de for g\u00e5rdstun som p\u00e5 grunn av kulturhistorisk verdi skal bevares. Alle tiltak skal ivareta karakteren i omr\u00e5det. Eksisterende l\u00f8e tillates revet under forutsetning av at det f\u00f8res opp et nybygg som ivaretar plassering, volum og formspr\u00e5k til dagens l\u00f8e. Bygningene p\u00e5 g\u00e5rden tillates modernisert/ombygget under forutsetning av at g\u00e5rdstunet bevares som struktur og at omr\u00e5det beholder sitt opprinnelige preg. Ved utvendige bygningsmessige endringer eller nybygging/ombygging skal en vektlegge at m\u00e5lestokk, takform, fasader, materialvalg og utforming av vinduer/d\u00f8rer mest mulig opprettholder det opprinnelige preget.\u00bb (V\u00e5re uthevinger.) Det er i klagen anf\u00f8rt at tiltaket vil ha samme volum og st\u00f8rrelse som eksisterende l\u00e5ve, og at b\u00e5de BRA og BYA for bygget vil v\u00e6re omtrent det samme. Avviket er at det vil graves en kjeller. Det anf\u00f8res videre at formspr\u00e5ket til l\u00e5ven blir ivaretatt. Det vises til illustrasjon av dagens situasjon som er lagt ved klagen, samt s\u00f8knaden. Saksnummer KLAGE-2024/16784 Side 4 av 7 Dagens situasjon Som vist i s\u00f8knad Etter bygningsmyndighetene sin oppfatning, s\u00e5 skiller tiltaket seg vesentlig ut fra det som er opprinnelig situasjon, med tanke p\u00e5 antall vinduer i fasadene og balkonger, at det i realiteten ikke fremst\u00e5r som en videref\u00f8ring av det opprinnelige bygget. Det har derfor v\u00e6rt vurdert dithen at det ikke har v\u00e6rt n\u00f8dvendig \u00e5 sende saken til uttale til Byantikvaren p\u00e5 nytt. Dette m\u00e5 for \u00f8vrig ogs\u00e5 ses i sammenheng med uttalen til Byantikvaren, der det er vist til: \u00abMen, vi ser ogs\u00e5 at det i denne saken at reguleringsplanen fra 2009 legger opp til at det er mulig \u00e5 rive dagens bygning, det forutsetter derimot et nybygg som skal gjenspeile dagens l\u00e5ve.\u00bb Etter bygningsmyndighetene sin oppfatning, s\u00e5 er det dermed n\u00f8dvendig med dispensasjon fra reguleringsplanen \u00a7 5.2. Da dette ikke er oms\u00f8kt etter pbl. \u00a7 19-1, s\u00e5 kan det heller ikke innvilges etter pbl. \u00a7 19-2, jf. Sivilombudet sin uttalelse i sak 2018/4012. 3.3 Avstand til fylkesvei Det er ikke i planbestemmelse til reguleringsplanen angitt byggegrense til fylkesvei. Dette inneb\u00e6rer at det er veilovens bestemmelser som er gjeldende. Det vises her til veglova \u00a7 29 andre ledd, der det fremg\u00e5r: \u00abByggegrensene skal g\u00e5 i ein avstand p\u00e5 50 meter fr\u00e5 riksveg og fylkesveg\u00bb. Saksnummer KLAGE-2024/16784 Side 5 av 7 Det f\u00f8lger videre av f\u00f8rste ledd at: \u00abByggegrensene skal ta vare p\u00e5 dei krava som ein m\u00e5 ha til vegsystemet og til trafikken og til milj\u00f8et p\u00e5 eigedom som grenser opp til vegen og medverke til \u00e5 ta vare p\u00e5 milj\u00f8omsyn og andre samfunnsomsyn.\u00bb At det er tale om samme fotavtrykk, er i seg selv ikke avgj\u00f8rende. Det er bruken som vil v\u00e6re avgj\u00f8rende. Det er ulike interesser og hensyn som gj\u00f8r seg gjeldende, n\u00e5r man sammenligner driftsbygning/l\u00f8e til landbruk, og boligform\u00e5l. Dette gjelder blant annet st\u00f8y, som har en direkte innvirkning p\u00e5 bokvalitet. Dersom det i planen ikke fremkommer byggegrense, er det veglovens byggegrense p\u00e5 det tidspunktet planen ble vedtatt, som anses som inkorporert i plan. Det er i denne saken tale om en byggegrense p\u00e5 50 meter. Selve s\u00f8knaden har for \u00f8vrig v\u00e6rt sendt til uttalelse til Vestland fylkeskommune. Siden byggegrensen anses som inkorporert i plan, er det plan- og bygningsetaten som har vedtaksmyndighet. For at det skal kunne gis dispensasjon, s\u00e5 forutsetter dette likevel at det foreligger en grunngitt s\u00f8knad etter pbl. \u00a7 19-1. N\u00e5r slik s\u00f8knad ikke foreligger, kan heller ikke bygningsmyndighetene gi dispensasjon fra byggegrensen. Det er i vedtaket vist til at siden det er tale om annen bruk enn det reguleringsplanen har lagt opp til, s\u00e5 er det n\u00f8dvendig med samtykke til \u00f8kt bruk av avkj\u00f8rsel til kommunal vei. I denne saken er det likevel en regulert avkj\u00f8rsel, som tilsynelatende er opparbeidet i samsvar med plan. Det er ikke angitt noen begrensninger for eventuell bruk av avkj\u00f8rsel, og i planen er det i utgangspunktet lagt opp til bes\u00f8kende. Det er dermed vanskelig \u00e5 se i hvilken grad det rent faktisk er n\u00f8dvendig med samtykke til \u00f8kt bruk av avkj\u00f8rsel etter veglova \u00a7 40, slik saken foreligger. Dette er uansett ikke avgj\u00f8rende for utfallet av saken, jf. det ovenfor. 3.4 \u00d8vrige forhold N\u00e5r det gjelder forholdet til vann og avl\u00f8p etter pbl. \u00a7 27-1 og \u00a7 27-2, s\u00e5 er det i klagen vist til at dette vil kunne fremlegges ved s\u00f8knad om igangsetting. Det medf\u00f8rer til en viss grad riktighet det som fremg\u00e5r i klagen, at det kan stilles krav om dokumentasjon som vilk\u00e5r i forbindelse med s\u00f8knad om igangsetting, se pbl. \u00a7 21-5. Det vises for \u00f8vrig ogs\u00e5 til byggesaksforskriften \u00a7 6-4 og \u00a7 5-4 fjerde ledd bokstav c, da det m\u00e5 forutsettes at de n\u00f8dvendige privatrettslige rettighetene er ivaretatt. Dette m\u00e5 likevel ses i sammenheng med hvorvidt det er gitt en forh\u00e5ndsuttalelse i saken fra Bergen Vann, knyttet til kapasitet. Slik forh\u00e5ndsuttale foreligger ikke. Vi vil likevel presisere at pbl. \u00a7 27-1 og \u00a7 27-2 ikke har utgjort noen selvstendig avslagshjemmel i vedtaket, og vi g\u00e5r derfor ikke n\u00e6rmere inn p\u00e5 dette. N\u00e5r det gjelder st\u00f8y, s\u00e5 er det ikke fremlagt noen st\u00f8yrapport, selv om tiltaket ligger innenfor r\u00f8d og gul st\u00f8ysone i KPA2018. Det er i klagen vist til at det kan stilles som vilk\u00e5r at det blir utarbeidet st\u00f8yrapport i forbindelse med s\u00f8knad om igangsettelse. Saksnummer KLAGE-2024/16784 Side 6 av 7 Dersom tiltaket ikke tilfredsstiller st\u00f8ykrav i KPA2018, s\u00e5 er det i utgangspunktet n\u00f8dvendig med dispensasjon etter pbl. \u00a7 19-1. N\u00e5r det ikke foreligger en st\u00f8yrapport, s\u00e5 er det vanskelig for bygningsmyndighetene \u00e5 fastsl\u00e5 om tiltaket er innenfor de fastsatte rammene. I forbindelse med s\u00f8knad om rammetillatelse, s\u00e5 skal bygningsmyndighetene ta stilling til de ytre rammene av tiltaket, hvor st\u00f8y er noe som m\u00e5 tas stilling til. Dette er likevel ikke blitt benyttet som avslagshjemmel, da det ikke foreligger en redegj\u00f8relse for st\u00f8yforholdene, og dermed ikke mulig \u00e5 fastsl\u00e5 eventuelt behov for dispensasjon. Virkningen kan s\u00e5ledes v\u00e6re en rammetillatelse som er gitt p\u00e5 uriktig grunnlag, som f\u00f8lge av at tiltaket ikke er i samsvar med bestemmelser gitt i eller i medhold av loven. Tiltaket er for \u00f8vrig avsl\u00e5tt med annet hjemmelsgrunnlag. Tiltaket er ikke avsl\u00e5tt p\u00e5 bakgrunn av visuelle kvaliteter. Ved en eventuell omgj\u00f8ring m\u00e5 tiltaket vurderes opp mot pbl. \u00a7 29-2. Etter pbl. \u00a7 29-2 skal ethvert tiltak prosjekteres og utf\u00f8res slik at det etter kommunen sitt skj\u00f8nn innehar gode visuelle kvaliteter, b\u00e5de i seg selg og dets funksjon, men ogs\u00e5 i forbindelse med dets bygde og naturlige omgivelser og plassering. Selv om et tiltak isolert sett innehar visuelle kvaliteter, m\u00e5 dette ogs\u00e5 vurderes i forbindelse med omr\u00e5dets karakter, se Ot.prp.nr. 45 (2007-2008) s. 342. Det vises ellers til rundskriv H- 01/10 kap. 14.1. 4. Konklusjon Avslag datert 13.09.2024 opprettholdes, klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 04.10.2024 5. Vedtak datert 13.09.2024 6. Uttalelse fra Byantikvaren, datert 31.07.2024 7. Uttale fra Seksjon for n\u00e6ring og landbruk, datert 11.07.2024 8. S\u00f8knad 9. Tegninger Saksnummer KLAGE-2024/16784 Side 7 av 7 "
}