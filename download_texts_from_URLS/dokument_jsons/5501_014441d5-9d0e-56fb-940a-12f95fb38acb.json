{
  "dokument_id": "014441d5-9d0e-56fb-940a-12f95fb38acb",
  "doc_type": "case_attachment",
  "kommune": 5501,
  "tittel": "Samarbeidsavtale Troms\u00f8 kommune og TPSD 2024-2027",
  "url": "https://innsyn.tromso.kommune.no/application/getMoteDokument?dokid=2001900582",
  "tekst": "SAMARBEIDSAVTALE 2024-2027 Troms\u00f8 kommune og Troms\u00f8 politistasjonsdistrikt POLITIR\u00c5D og POLITIKONTAKT 1 M\u00e5l med samarbeidet Samfunnsutviklingen kjennetegnes ved at verden knyttes tettere sammen og norske forhold p\u00e5virkes i langt st\u00f8rre grad av hendelser langt utenfor landets grenser. Den teknologiske utviklingen g\u00e5r raskt og kriminaliteten lokalt p\u00e5virkes i st\u00f8rre grad av utenforliggende faktorer. I takt med dette vil ogs\u00e5 publikums forventninger til politiet og andre samfunnsakt\u00f8rer endre seg. Politi, kommuner og samfunnet for \u00f8vrig st\u00e5r overfor store utfordringer som betinger et kriminalitetsforebyggende fokus. Forebygging av kriminalitet handler b\u00e5de om forhold i det brede lag av befolkningen og tiltak rettet direkte inn mot grupper, individ eller situasjoner med h\u00f8y risiko. Kommunen har ansvaret for en rekke oppgaver av stor betydning for forebygging av kriminalitet som barnehage, grunnskole, barnevern, prim\u00e6rhelsetjeneste, arealplanlegging og kontroll med alkoholomsetning. Det forutsettes at kommunen aktivt ettersp\u00f8r og anvender kunnskap for \u00e5 bidra til et best mulig felles situasjonsbilde. Politiets hovedoppgave er \u00e5 forebygge og motvirke straffbare handlinger. Politiet skal ogs\u00e5 organisere og drive forebyggende virksomhet for \u00e5 p\u00e5virke forhold som utl\u00f8ser ulovlige handlinger eller tilstander. Vi skal sammen skape b\u00e5de faktisk trygghet og trygghetsf\u00f8lelse blant publikum. Dette krever en kommune som satser systematisk p\u00e5 \u00e5 unng\u00e5 kriminalitet og et politi som er operativt, synlig og tilgjengelig etter publikums behov. Igjennom et felles situasjonsbilde av kriminaliteten skal politiet og kommunen sammen jobbe kunnskapsbasert med forebyggende strategier. Politiet og kommunen skal legge til rette for tverretatlig samarbeid og involvere samfunnsakt\u00f8rene igjennom politir\u00e5d og politikontakter. Politir\u00e5det er politiets og kommunens formaliserte samarbeidsforum for det lokale kriminalitetsforebyggende arbeidet, for samordning av beredskapsplaner og for arbeid med samfunnssikkerhet. Gjennom utveksling av kunnskap og erfaring mellom politi og kommune skal politir\u00e5det bidra til involvering og gjensidig ansvarliggj\u00f8ring av lokale myndigheter, n\u00e6ringsliv og frivillighetssektoren. Hovedoppgaver i politir\u00e5det: \u2022 Inng\u00e5 avtale om politir\u00e5d for \u00e5 forplikte deltakernes organisasjoner i politir\u00e5det til samhandling og sikre at arbeidet som iverksettes, blir samordnet og gjennomf\u00f8rt. \u2022 Utvikle forpliktende handlingsplaner slik at befolkningen er sikret helhetlig forebyggende tjeneste i sitt lokalsamfunn. \u2022 Bruke kommunens politivedtekter som et aktivt verkt\u00f8y for \u00e5 ivareta kriminalitetsforebygging og trygge lokalsamfunn. \u2022 Jevnlig revisjon av kommunens politivedtekter. \u2022 S\u00f8rge for helhetlig samhandling mellom politi, kommune, n\u00e6ringsliv og frivillige organisasjoner/interesseorganisasjoner. \u2022 S\u00f8rge for felles forst\u00e5else av trender og utviklingstrekk i det lokale kriminalitetsbildet, felles forst\u00e5else av bakenforliggende og utl\u00f8sende \u00e5rsaker, og m\u00e5lrettede forebyggende tiltak knyttet til kriminalitet, utrygghet og s\u00e5rbarhet. \u2022 Samordne strategiske beslutninger for kriminalitetsforebyggende arbeid, beredskap og samfunnssikkerhet samt utarbeide felles handlingsplaner innen disse temaene. \u2022 S\u00f8ke om midler til prosjektfinansiering om kriminalitetsforebyggende metoder og tiltak der det m\u00e5tte v\u00e6re relevant. 2 Deltagelse og organisering Politir\u00e5det er som et minimum sammensatt av representanter fra ledelsen i kommunen og ledelsen i lokalt politi, hvor begge parter kan forplikte egne organisasjoner. Faste medlemmer \u2022 Ordf\u00f8rer (varaordf\u00f8rer) \u2022 Kommunedirekt\u00f8r \u2022 3 folkevalgte \u2022 Avdelingsdirekt\u00f8rer o Avdeling for helse og omsorg o Avdeling for oppvekst, utdanning og kultur o Avdeling for bymilj\u00f8 o Stab for organisasjon \u2022 SLT-koordinator \u2022 Stasjonssjef Troms\u00f8 politistasjonsdistrikt \u2022 Seksjonsledere o Seksjon for etterretning og forebygging o Seksjon for etterforskning o Seksjon for politipatrulje \u2022 Politikontakt M\u00f8teavvikling Til aktuelle saker kan partene ta med fagpersoner til saksfremlegg eller som observat\u00f8r. Dette kan v\u00e6re representanter fra egen organisasjon, n\u00e6ringslivet, frivillige organisasjoner, interesseorganisasjoner eller andre offentlige etater. Det avholdes 3 faste m\u00f8ter pr. \u00e5r. Ved oppdukkende behov kan r\u00e5det m\u00f8tes p\u00e5 kort varsel. Agenda til m\u00f8tene sendes ut seneste 1 uke f\u00f8r m\u00f8tet avholdes. Samarbeidsomr\u00e5dene for politir\u00e5d fordeles p\u00e5 de tre m\u00f8tene for \u00e5 sikre behandling av hvert omr\u00e5de. Det gjennomf\u00f8res forberedende m\u00f8te mellom kommune og politi i god tid for \u00e5 planlegge agenda. Seksjonsleder for samarbeidsomr\u00e5det deltar i forberedende m\u00f8te og i politir\u00e5det n\u00e5r det samarbeidsomr\u00e5det st\u00e5r p\u00e5 agendaen. Sekretariatsfunksjon ivaretas av Troms\u00f8 kommune, Seksjon for politisk sekretariat. Det utarbeides sakslister og referater som arkiveres og legges offentlig p\u00e5 postlista til Troms\u00f8 kommune. Samarbeidsomr\u00e5der 2024-2027 Basert p\u00e5 en felles situasjonsforst\u00e5else, forventede utfordringer og annen kunnskap har politir\u00e5det for perioden blitt enige om f\u00f8lgende samarbeidsomr\u00e5der: \u2022 Den sikkerhetspolitiske situasjonen \u2022 Felles innsats mot alvorlig kriminalitetstrussel innenfor \u00f8konomi, arbeidsliv og milj\u00f8 \u2013 Seksjonsledere innenfor de ulike omr\u00e5der. \u2713 Arbeidslivskriminalitet \u2713 Hvitvasking \u2713 Fiskerikriminalitet 3 \u2713 Menneskehandel \u2022 Forebyggende tiltak knyttet til barn og unge \u2013 SLT-koordinator \u2713 Videreutvikle U16 samarbeidet \u2713 Samarbeid og samordning av innsats slik at vold og seksuelle overgrep mot barn forebygges, inkluderer ogs\u00e5 overgrep p\u00e5 nett. \u2713 Rusforebygging og oppf\u00f8lging av barn og unge i risikogrupper. \u2713 Handlingsveileder ved bekymring for \"Radikalisering og voldelig ekstremisme\" \u2022 Forebyggende tiltak knyttet til rus og psykisk helse \u2013 Seksjonsleder, seksjon for velferd, arbeid og inkludering \u2713 F\u00f8lge opp samarbeidsavtale mellom Troms\u00f8 kommune-politiet-UNN v/\u00c5sg\u00e5rd \u2022 Skjenking og ruspolitikk \u2013 Seksjonsleder, seksjon for samfunn, innovasjon og n\u00e6ring \u2713 Forebygge overskjenking og bruk av illegale stoffer, skjenking til mindre\u00e5rige, vold og ordensforstyrrelser, og gi \u00f8kt trygghetsf\u00f8lelse for befolkningen. \u25aa Sammen for et trygt uteliv Troms\u00f8 \u25aa Russetid \u25aa Festivaler \u2022 Beredskap og kriseh\u00e5ndtering - Seksjonsleder, seksjon for samfunn, innovasjon og n\u00e6ring \u2713 Utvikle samarbeidet videre innenfor beredskap og samfunnssikkerhet. Kartlegging og analyse er sentralt for \u00e5 sikre et kunnskapsbasert grunnlag for det tverretatlige samarbeidet. Politir\u00e5det skal bidra til et best mulig felles situasjonsbilde som grunnlag for de tiltak som iverksettes innen kriminalitetsforebygging, samfunnssikkerhet og beredskap. I lys av satsingsomr\u00e5der og innhentet kunnskapsgrunnlag, skal politivedtektene jevnlig revideres, slik at strategiske satsninger ogs\u00e5 gjenspeiles her. I den grad utfordringene ber\u00f8rer n\u00e6ringsliv, organisasjoner mv., skal ogs\u00e5 de involveres i arbeidet. SLT-koordinator, politikontakt eller andre utpekte ansvarlige, gis ansvaret for at anbefalinger i politir\u00e5det blir fulgt opp av kommunen, politiet og andre. Operativt samarbeid Troms\u00f8 kommune har ansatt SLT-koordinator. SLT st\u00e5r for samordning av lokale rus og kriminalitetsforebyggende tiltak. Forebyggende tiltak knyttet til barn og unge organiseres gjennom SLT-modellen. SLT-modellen skal samordne rus og kriminalitetsforebyggende tiltak for barn og unge. M\u00e5let er at kommunens barn og unge skal f\u00e5 riktig hjelp til riktig tid, av et hjelpeapparat som samarbeider godt p\u00e5 tvers av etater og faggrupper. Det er mange, b\u00e5de enkeltpersoner og offentlige instanser som bidrar i dette arbeid. Modellen skal s\u00f8rge for \u00e5 koordinere kunnskap og ressurser mellom politi og relevante kommunale enheter. Ogs\u00e5 n\u00e6ringsliv og frivillige organisasjoner h\u00f8rer med i dette nettverket. N\u00e5r sektorene m\u00f8tes regelmessig for \u00e5 utveksle kunnskap og erfaringer, og blir kjent med hverandres arbeidsm\u00e5ter og kulturer, blir det enklere \u00e5 drive m\u00e5lrettet forebygging. N\u00e5r signaler fanges opp, kan tiltak settes inn tidligere, mer presist \u2013 mens faren for dobbeltarbeid og overlapping reduseres SLT-koordinator og politikontakt er drivkraften i SLT-modellen og denne organiseringen sikrer at de som jobber med rus- og kriminalitetsforebyggende arbeid m\u00f8tes regelmessig, oppn\u00e5r en felles 4 problemforst\u00e5else og samordner tiltak. SLT-koordinator og politikontakt er ogs\u00e5 bindeleddet mellom niv\u00e5ene i SLT-modellen. SLT-koordinator og politikontakt deltar p\u00e5 relevante samarbeidsarenaer. De andre samarbeidsomr\u00e5dene ledes av seksjonsledere som har ansvar for sine omr\u00e5der. Politikontakt og seksjonsleder p\u00e5 etterretning og forebyggende er politiet sin kontakt inn mot alle samarbeidsomr\u00e5der. Samarbeidet organiseres s\u00e5 langt det er mulig etter samme modell som SLT men fokus vil v\u00e6re de ulike samarbeidsomr\u00e5dene. Politir\u00e5det fungerer som det strategiske/styrende niv\u00e5. Politikontakten Hovedoppgaver: \u2022 S\u00f8rge for oppf\u00f8lging av helhetlig kriminalitetsforebyggende strategi. \u2022 V\u00e6re kontaktpunkt mellom politi, de ulike akt\u00f8rene i kommunen og befolkningen. \u2022 Gi r\u00e5d om \u00e5 f\u00f8lge opp rett bruk av kriminalitetsforebyggende metoder og tiltak. \u2022 Etablere kontakt med andre offentlige myndigheter og n\u00e6ringsliv. \u2022 Politikontakten er til daglig lokalisert ved Troms\u00f8 politistasjon. Kunnskapsgrunnlag Tverretatlig kartlegging og analyse er sentralt for \u00e5 sikre et kunnskapsbasert grunnlag for m\u00e5lrettet samarbeid med lokalsamfunnet. Analyser av lokale kriminalitetsomr\u00e5der er viktig og politir\u00e5det skal bidra til felles kunnskapsdeling som gir et felles kunnskapsgrunnlag for samarbeidet. B\u00e5de kommune og politi skal ta i bruk teknologi og prioritere aktiviteter som skal sikre kriminalitetsforebyggende tilstedev\u00e6relse p\u00e5 digitale plattformer og digitale m\u00f8teplasser. Forpliktelser Kommunen og politiet forplikter seg til \u00e5 f\u00f8lge opp de beslutninger som politir\u00e5det fatter. Beslutninger m\u00e5 fattes som konsensusvedtak. Partene binder ellers bare sin egen organisasjon i forhold til tiltak. Tiltak og aktiviteter m\u00e5 samordnes p\u00e5 best mulig m\u00e5te for \u00e5 \u00f8ke kvaliteten p\u00e5 trygghetsskapende og kriminalitetsforebyggende oppgaver. Ved avtalens slutt skal politir\u00e5det evaluere effekten av iverksatte tiltak opp mot avdekkede kriminalitetsutfordringer og tiltak iverksatt innen beredskap og samfunnssikkerhet. Eventuelle l\u00e6ringspunkter videref\u00f8res til neste avtaleperiode. Gyldighet: Avtalen er fire\u00e5rig og revideres hvert fjerde \u00e5r etter kommunevalget. Denne avtalen gjelder for perioden 2024 \u2013 2027. Troms\u00f8 xx/03-2024 ____________________________ ______________________________ Ordf\u00f8rer Stasjonssjef 5 "
}