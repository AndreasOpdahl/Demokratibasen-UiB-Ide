{
  "dokument_id": "24ca9f72-fff2-59a4-8f19-fce4f2b8efd7",
  "doc_type": "case_presentation",
  "kommune": 4601,
  "tittel": "Rapport om finansforvaltningen i 2023",
  "url": "https://bergen.kommune.no/politikere-utvalg/api/fil/bk360/9779388/Framstilling-Rapport-om-finansforvaltningen-i-2023",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/14736-1 Rapport om finansforvaltningen i 2023 Hva saken gjelder: Fra og med sensommeren i 2021 begynte det norske renteniv\u00e5et \u00e5 \u00f8ke. Dette gjaldt b\u00e5de for faste- og flytende renter. Veksten skj\u00f8t for alvor fart i 2022. Utviklingen fortsatte i 2023, men med lavere veksttakt enn \u00e5ret f\u00f8r. I motsetning til i 2022 var det niv\u00e5et for innskudd og l\u00e5n med flytende rente som hadde den h\u00f8yeste veksten. Renteniv\u00e5et for et kortsiktig l\u00e5n med tre m\u00e5neders l\u00f8petid \u00f8kte med n\u00e6r 1,4% poeng i l\u00f8pet av 2023, mens \u00f8kningen for et l\u00e5n med 5 \u00e5rs fast rente og fem \u00e5rs l\u00f8petid var om lag 0,8% poeng. Rente\u00f8kningen for l\u00e5n fra Husbanken var noe lavere, men dette har i hovedsak sammenheng med at husbankrentene reguleres med tidsetterslep. Allerede ved utgangen av 2022 var renteniv\u00e5ene h\u00f8yere enn det vi hadde sett de siste ti \u00e5r. \u00d8kt renteniv\u00e5 i 2023 forsterket utviklingen. Rente\u00f8kningene og h\u00f8yere gjeld f\u00f8rte til at renteutgiftene var vel 396 mill. kr h\u00f8yere i 2023 enn i 2022. Samtidig \u00f8kte renteinntektene med 308 mill. slik at veksten i netto renteutgifter ble kr 88 mill. Avdragene \u00f8kte med 40 mill. Sum netto renter og avdrag \u00f8kte dermed med 128 mill. fra \u00e5ret f\u00f8r. \u00c5rsakene til lavere vekst i netto renteutgifter enn brutto, er sammensatte. For det f\u00f8rste hadde gjelden en fastrenteandel p\u00e5 om lag 40% ved inngangen til \u00e5ret og ca. 50% ved \u00e5rets slutt. Fastrenteavtaler bidrar til \u00e5 utsette budsjett- og regnskapsvirkningen av \u00f8kt renteniv\u00e5. For det andre hadde kommunen pr. 31.12.23 vel 10 mrd. kr i bankinnskudd, utl\u00e5n til bolig og andre utl\u00e5n. \u00d8kt renteniv\u00e5 medf\u00f8rte \u00f8kte renteinntekter. For det tredje er motposten til utgifter til byggel\u00e5nsrenter i investeringsregnskapet en tilsvarende renteinntekt i driftsregnskapet. Veksten utgjorde n\u00e6r kr 53 mill. Belastningen i driftsregnskapet skjer f\u00f8rst gjennom renter og avdrag fra og med \u00e5ret etter at investeringen er ferdigstilt. \u00d8kt renteniv\u00e5 og \u00f8kt gjeld f\u00f8rer likevel til at en st\u00f8rre andel av kommunens driftsinntekter brukes til renter og avdrag. Alt annet like medf\u00f8rer dette at driftsrammene for kommunens tjenestetilbud til befolkningen reduseres tilsvarende. Byr\u00e5det ser med \u00f8kende uro p\u00e5 denne utviklingen. Finansrapporten er en \u00e5rlig samlet rapport over kommunens likviditet, gjeld og garantiforpliktelser samt utviklingen i \u00e5ret som gikk. Finans- og gjeldsreglementet, (bystyresak 148/20), kommuneloven og forskrift om garantier og finans- og gjeldsforvaltning i kommuner og fylkeskommuner legger rammer for rapporten. 1 Finansielle rutiner og m\u00e5lsetninger inng\u00e5r som en del av Finans- og gjeldsreglementet. Rutinene beskriver hvordan forvaltning, kontroll og dokumentasjon skal gjennomf\u00f8res for \u00e5 sikre en forsvarlig, effektiv og sporbar forvaltning. Det er det ikke avdekket avvik i forvaltningen fra reglene i Finans- og gjeldsreglementet. Kommunens virksomhet medf\u00f8rer ulike typer finansiell risiko. Risikostyringen ivaretas av byr\u00e5dsavdeling for finans. Den vedvarende oppmerksomheten p\u00e5 konsekvensene av \u00f8kt renteniv\u00e5 og kommunens gjeldsutvikling gj\u00f8r det naturlig \u00e5 gi mer utfyllende informasjon om sammenhengene mellom renter, avdrag, likviditet og gjeld enn det minimumsinnhold som er fastsatt i lov, forskrift og Finans- og gjeldsreglement. Det er ogs\u00e5 tatt inn et avsnitt der kostratall for Bergen sammenlignes med andre st\u00f8rre kommuner. (ASSS kommunene.) Hovedpunkter: - Kommunen har gjennom hele fjor\u00e5ret hatt sv\u00e6rt god likviditet til dekning av l\u00f8pende betalingsforpliktelser. - Kommunen tok opp gr\u00f8nne l\u00e5n til finansiering av fire st\u00f8rre investeringsprosjekter som oppfyller et sett av milj\u00f8krav. Det ble tatt opp i alt 560 mill. kr i l\u00e5n til finansiering av rehabilitering av Bergen Inkluderingssenter og Tveiter\u00e5s skole. - Ved utgangen av 2023 var bykassens totale langsiktige gjeld 26.226 mill. kr. Dette var en \u00f8kning p\u00e5 1,9 mrd. kr fra \u00e5ret \u00e5r. Av dette utgjorde veksten i ikke- avgiftsfinansiert gjeld 0,9 mrd. kr som tilsvarte 6% \u00f8kning fra \u00e5ret f\u00f8r. - Netto renteutgifter ble 41,7 mill. kr lavere enn justert budsjett. Av dette utgjorde byggel\u00e5nsrenter 31,5 mill. De reelle mindreutgiftene ble dermed vel 10 mill. kr dersom en ser drifts- og investeringsregnskapet samlet. Avdragsutgiftene ble som budsjettert. - Renteutgiftene utgjorde 3,4% av gjennomsnittlig langsiktig gjeld og ubrukte l\u00e5nemidler. Dette var en \u00f8kning p\u00e5 1,5% fra \u00e5ret f\u00f8r og 2,2% i l\u00f8pet av de siste 2 \u00e5rene. - Renteinntektene, unntatt renter p\u00e5 utl\u00e5n til boligform\u00e5l, utgjorde n\u00e6r 5,5% av gjennomsnittlig renteb\u00e6rende beholdning. Dette var en \u00f8kning p\u00e5 n\u00e6r 3% poeng fra \u00e5ret f\u00f8r. Finansielle gevinster gjennom rentesikring er en del av renteinntektene og utgjorde i 2023 i underkant av 0,5% av gjennomsnittlig renteb\u00e6rende beholdning. - Netto renteutgifter ble om lag 285 mill. kr lavere enn de markedsm\u00e5l for l\u00e5ne- og plasseringsrente som er fastsatt i Finans- og gjeldsreglementet. - Renteutgiftene m\u00e5lt i prosent av langsiktig gjeld ble litt lavere enn gjennomsnittet for \u00f8vrige storkommuner i Norge. Saksframstillingen er delt inn i sju hovedavsnitt: - Likviditet og l\u00e5neaktivitet - Resultatrapportering - Gjeldsutvikling og finansiering - Avdrag og rentebinding - Markedsendringer og kommunens tilpasning - Kommunale garantier - Rente- og avdragsutgifter i andre st\u00f8rre kommuner 2 \u00d8konomiske konsekvenser: Rapporten i seg selv har ikke \u00f8konomiske konsekvenser verken for 2024 eller for p\u00e5f\u00f8lgende \u00e5r i handlings- og \u00f8konomiplanperioden. Byr\u00e5dets vurdering og anbefaling/konklusjon: Byr\u00e5det ber bystyret ta rapporten til orientering. Begrunnelse for framleggelse til bystyret: If\u00f8lge kommuneloven \u00a7 14-13, tredje avsnitt, skal det etter \u00e5rets utgang legges fram en rapport som viser utviklingen gjennom \u00e5ret og status ved utgangen av \u00e5ret. Bystyret har bekreftet dette i Finans- og gjeldsreglementet, vedtatt av bystyret i m\u00f8te 27.5.20 i sak 148/20. Byr\u00e5det innstiller til bystyret \u00e5 fatte f\u00f8lgende vedtak: Bystyret tar rapport om finansforvaltningen i 2023 til orientering. Dato: 16. april 2024 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans Dokumentet er godkjent elektronisk. Vedlegg: Spesifikasjon over l\u00e5neopptak i 2023. Status innl\u00e5n pr. tertial i 2023. Oversikt som viser effektive garantier pr 31.12.23. 3 Saksframstilling: 1 LIKVIDITET OG L\u00c5NEAKTIVITET If\u00f8lge kommuneloven \u00a7 14-13 skal Finans- og gjeldsreglementet ha bestemmelser som sikrer at l\u00f8pende betalingsforpliktelser kan innfris ved forfall og dessuten hindre kommunen i \u00e5 ta vesentlig finansiell risiko i finans- og gjeldsforvaltningen. I Bergen kommunes reglement er det tre sentrale regler: - Kommunens likviditet forvaltes samlet. - Det skal alltid v\u00e6re likviditet til \u00e5 dekke alle forventede utbetalinger de neste 60 dager uten \u00e5 ta opp nye l\u00e5n eller refinansiere l\u00e5n. - Det skal v\u00e6re likviditetsprognose som viser forventet daglig saldo p\u00e5 bankkonto minimum de neste seks m\u00e5neder. Prognosen viser n\u00e5r kommunen har behov for likviditet (l\u00e5nebehov.) Tabellen under viser at veksten i likviditetsbeholdningene har stoppet opp. Hoved\u00e5rsakene er at netto driftsresultat i prosent av driftsinntekter er lavere enn i tidligere \u00e5r, \u00f8kte netto rente- og avdragsutgifter samt at fjor\u00e5rets premieavvik var rekordh\u00f8yt. Dessuten brukes likvide midler til driftsfinansiering av investeringer. Slik bruk begrenser gjeldsveksten. Utvikling i bykassens og l\u00e5nefondets likviditetsbeholdning: Bel\u00f8p i mill. kr. pr 31.12. 2023 2022 2021 2020 2019 Renteb\u00e6rende verdipapirer 40 39 39 40 39 Bykassens bankinnskudd 3 101 3 438 3 143 3 524 4 236 L\u00e5nefondets bankinnskudd 1 717 1 483 1 809 1 205 -101 Sum bankinnskudd, verdipapirer 4 857 4 960 4 990 4 769 4 174 Utfyllende opplysninger: De renteb\u00e6rende verdipapirene, (40 mill. kr), er et bundet innskudd i verdipapirfondet KLP Obligasjon 1 \u00e5r. Beholdningen skal dekke skadeserstatninger for yrkesskader, avgift til staten og administrasjonsutgifter for skader oppst\u00e5tt i 2004-2013. Avtalen kan avsluttes en tid etter at siste skade er gjort opp. I l\u00f8pet av 2023 ble de siste kjente skadene ferdigbehandlet. Kommunen har imidlertid fortsatt et delansvar for statistisk p\u00e5regnelige skader som enn\u00e5 ikke er meldt. S\u00e5 lenge det ikke rapporteres nye skader eller at tidligere skader gjenopptas, reduseres kommunens beregnede restansvar \u00e5r for \u00e5r. Etter anbudskonkurranse i fjor er DNB fortsatt kommunens hovedbankforbindelse fram til h\u00f8sten 2027, og det meste av bankinnskuddene er plassert der. Rentevilk\u00e5rene er gode. Innskuddsrenten har fast rentemargin i tillegg til 3 mnd. NIBOR rente. Finans- og gjeldsreglementet setter ingen begrensninger for hvor mye midler kommunen kan plassere hos hovedbankforbindelsen. Avtalen med DNB begrenser imidlertid ikke kommunens rettigheter til \u00e5 plassere midler i andre banker. Ved \u00e5rsskiftet utgjorde disse plasseringene vel 1,2 mrd. kr. Sum av bankinnskudd i bykassen og l\u00e5nefondet Figuren p\u00e5 neste side viser saldo p\u00e5 bankinnskudd hver virkedag i 2022-2023. Innskudd p\u00e5 skattetrekkskonto er ikke inkludert. De st\u00f8rste innbetalingene skjer ved l\u00e5neopptak, rammetilskudd fra staten, refusjon for utgifter til s\u00e6rlig ressurskrevende brukere, \u00f8remerkede tilskudd, utbytte samt skatte- og avgiftsinnbetalinger. De st\u00f8rste utbetalingene er innfrielser av l\u00e5n, l\u00f8nnsutbetalinger, overf\u00f8ringer til skattetrekkskonto og betaling av arbeidsgiveravgift. 4 8000,0 Daglig likviditet i 2023 (bl\u00e5)-2022 (gr\u00f8nn). 7000,0 6000,0 5000,0 mill. kr 4000,0 3000,0 2000,0 1000,0 0,0 1.1. 1.3. 1.5. 1.7. 1.9. 1.11. Dato Gjennomsnittlig st\u00f8rrelse p\u00e5 bankinnskudd var n\u00e6r 0,5 mrd. kr h\u00f8yere i 2023, (bl\u00e5 linje), enn i 2022, (gr\u00f8nn linje). Forklaringen er hovedsakelig at investeringsl\u00e5nene ble tatt opp p\u00e5 et tidligere tidspunkt i 2023 enn i 2022. Ved \u00e5rsskiftet til 2023 var st\u00f8rrelsen p\u00e5 likviditetsbeholdningen om lag kr 150 mill. lavere enn ved utgangen av 2022. Regnskapsreglene krever at investeringer skal v\u00e6re fullfinansierte. Kommunen hadde pr. 1.1.23 vel 4,5 mrd. kr p\u00e5 bankkonto, men det er ikke tillatt \u00e5 bruke midlene til finansiering av investeringer n\u00e5r regnskapet skal gj\u00f8res opp ved hvert \u00e5rsskifte. Investeringer skal finansieres med investeringsinntekter som f. eks l\u00e5n, overf\u00f8ring fra driftsregnskapet, merverdiavgiftskompensasjon, tilskudd fra andre, salg av eiendom m.m. L\u00e5neaktiviteten i 2023 sammenlignet med tidligere \u00e5r Innl\u00e5n til Bergen kommune tas opp via l\u00e5nefondet. Midlene brukes til finansiering av investeringer, utl\u00e5n til private, ideelle pleie- og omsorgsinstitusjoner og utl\u00e5n til boligform\u00e5l. (Startl\u00e5n.) Kommunalbanken AS og KLP har felles sett av kriterier for l\u00e5nefinansiering av gr\u00f8nne investeringer. Kommunene m\u00e5 dokumentere at hver investering oppfyller definerte milj\u00f8krav. Bergen kommune tok i fjor opp l\u00e5n 560 mill. kr i gr\u00f8nne l\u00e5n til finansiering av investeringer i Bergen Inkluderingssenter og Tveiter\u00e5s skole. Som vedlegg f\u00f8lger detaljert l\u00e5neoversikt for de siste fem \u00e5r. Tabellen viser hovedkategoriene. Bel\u00f8p i mill. kr 2023 2022 2021 2020 2019 Nye investeringsl\u00e5n 2 474 1 972 2 132 2 055 756 Startl\u00e5n fra Husbanken 950 800 900 550 550 L\u00e5n til refinansiering 7 136 7 728 6 467 4 775 4 814 Sum innl\u00e5n 10 560 10 501 9 500 7 380 6 120 L\u00e5n til nye investeringsl\u00e5n \u00f8kte i fjor. Byr\u00e5det er bekymret for utviklingen. 5 Neste tabell viser forfalls\u00e5r for de l\u00e5n som ble tatt opp i 2019-2023: Forfalls\u00e5r for l\u00e5n tatt opp 2023 2022 2021 2020 2019 L\u00e5n med forfall samme \u00e5ret 2 650 2 620 2 800 1 000 1 350 L\u00e5n med forfall \u00e5ret etter 1 200 1 750 2 129 2 600 1 270 L\u00e5n med forfall om to-fem \u00e5r 5 760 4 170 3 550 3 220 2 950 L\u00e5n med forfall senere enn 5 \u00e5r 950 1 961 1 021 560 550 Sum innl\u00e5n i mill. kr 10 560 10 501 9 500 7 380 6 120 Rentesikringsavtaler (swap) Det er ikke inng\u00e5tt nye avtaler i 2023. Ved \u00e5rsskiftet hadde kommunen fortsatt rentebytteavtaler for i alt 0,9 mrd. kr. Kommunen betaler fast rente og mottar flytende rente. \u00d8kende renteniv\u00e5 f\u00f8rte til at avtalene gav n\u00e6r 25 mill. i renteinntekt i fjor mot ca. 5 mill. kr i inntekt \u00e5ret f\u00f8r. Inntekts\u00f8kningen var n\u00e6r 20 mill. kr og gir kompensasjon for \u00f8kt flytende renteniv\u00e5 p\u00e5 det avtalte bel\u00f8pet p\u00e5 0,9 mrd. kr. 2 RESULTATRAPPORTERING Form\u00e5let med rapporteringen er \u00e5 informere om finans - og gjeldsforvaltningens resultater, sammensetningen av l\u00e5n og plasseringer, samt finansiell risiko i forhold til fastsatte rammer i Finans- og gjeldsreglementet. M\u00e5let er \u00e5 styre sammensetningen av gjelden slik kommunen ikke f\u00e5r h\u00f8yere netto renteutgifter enn n\u00f8dvendig de neste to \u00e5r. Renteinntekter, rente- og avdragsutgifter - avvik mellom regnskap og budsjett: Bel\u00f8p i mill. kr Regnskap Justert budsjett Vedtatt budsjett Renteinntekter, unntatt byggel\u00e5nsrenter *) -435 -429 -370 Renteutgifter og l\u00e5neomkostninger 863 867 836 Ordin\u00e6re avdrag i driftsregnskapet 845 845 848 Renter og avdrag eks. byggel\u00e5nsrenter 1.273 1.283 1.315 *) Renteinntekter fra boligl\u00e5n (Startl\u00e5n) er inkludert i renteinntektene og utgjorde kr 130,5 mill. Dette tilsvarte 2,8% av gjennomsnittlig utl\u00e5n. Bel\u00f8pet \u00f8kte i 2023 med 80 mill. sammenlignet med tallet fra \u00e5ret f\u00f8r. Renteinntekter, rente- og avdragsutgifter - avvik mellom regnskap og budsjett: Bel\u00f8p i mill. kr Regnskap Justert budsjett Vedtatt budsjett Renteinntekter inkl. byggel\u00e5nsrenter -565 -527 -486 Renteutgifter og l\u00e5neomkostninger 863 867 836 Ordin\u00e6re avdrag i driftsregnskapet 845 845 848 Netto belastning i driftsregnskapet 1.144 1.185 1.199 Ordningen med \u00e5 belaste investeringene med byggel\u00e5nsrenter medf\u00f8rer at noe av den \u00f8kte netto rentebelastningen fordeles mellom driftsregnskapet og investeringsregnskapet. \u00d8kt belastning i investeringsregnskapet inneb\u00e6rer \u2013 alt annet like - \u00f8kte rente og avdragsutgifter i \u00e5rene som kommer. Bykassens renteinntekter og renteutgifter Tabellen viser renteutgifter m\u00e5lt i prosent av gjennomsnittlig langsiktig gjeld og ubrukte l\u00e5nemidler. Neste linje viser renteinntekter i prosent av gjennomsnittlig likviditetsbeholdning og utl\u00e5n, eksklusiv Startl\u00e5n. Rente i prosent p.a. 2023 2022 2021 2020 2019 Renteutgifter inkl. OPS 3,4 % 2,0 % 1,3 % 1,9 % 2,2 % Renteinntekter eks. l\u00e5n til videre utl\u00e5n 5,5 % 2,5 % 1,1 % 1,3 % 2,5 % *) S\u00f8reide og Land\u00e5s skoler er finansiert gjennom offentlig-privat samarbeid (OPS). Renter p\u00e5 den gjelden, (6,4%), er vesentlig h\u00f8yere enn annen gjeld. 6 Brutto rente- og avdragsutgifter i prosent av bykassens driftsinntekter 2023 2022 2021 2020 2019 Renteutgifter *) og avdrag i % av driftsinntekter 6,2% 4,8 % 3,9 % 4,5 % 4,9 % *) Renteinntekter er ikke inkludert. Tabellen viser at rente- og avdragsutgifter i prosent av driftsinntekter i 2023 \u00f8kte betydelig sammenlignet med tidligere \u00e5r. Denne utviklingen vil trolig vedvare ogs\u00e5 i 2024, og byr\u00e5det ser med uro p\u00e5 dette. Utbytte inng\u00e5r ikke i rapport om finansforvaltningen. Utbytteinntektene \u00f8kte vesentlig i 2023. Renteinntekter og renteutgifter sammenlignet med fastsatte m\u00e5l i finansreglementet Finans- og gjeldsreglementets m\u00e5lsetning for rente p\u00e5 gjeld er fjor\u00e5rets gjennomsnittlige fem \u00e5rs swaprente tillagt 1\u20442% poeng. M\u00e5lsettingen er i samsvar med den forskriftsfestede renten som brukes ved beregning av kommunale selvkosttjenester. I fjor ble selvkostrenten til slutt 4,3% poeng, men niv\u00e5et varierte betydelig gjennom \u00e5ret. Bykassens renteutgifter m\u00e5lt i prosent av gjennomsnittlig langsiktig gjeld var ca. 0,9% poeng lavere enn selvkostrenten. Finansreglementets m\u00e5lsetning for renteavkastning er gjennomsnittlig 3 mnd. Niborrente tillagt 1\u20442% poeng. I fjor ble denne renten m\u00e5lt til 4,7% poeng. Bykassens oppn\u00e5dde plasseringsrente var 0,8% poeng h\u00f8yere. Neste tabell viser netto inntekt (-) eller utgift (+) i mill. kr som f\u00f8lge av forskjell i oppn\u00e5dd resultat og fastsatte m\u00e5l i finansreglementet. Renteutgifter og gjeld knyttet til offentlig/privat samarbeid, (OPS), er inkludert i beregningsgrunnlaget. Bel\u00f8p i mill. kr 2023 2022 2021 2020 2019 Renteutg. i forhold til 5 \u00e5rs swaprente + 1/2 prosentpoeng *) -236 -388 -159 91 -23 Meravkastning fra bankinnskudd, utl\u00e5n mm. **) -49 5 -5 -3 -18 Sum mindreutgift (-) eller merutgift (+) -285 -383 -165 87 -41 *) Eksklusiv virkning av renteinntekter fra Startl\u00e5n. Det er flere, og sammensatte \u00e5rsaker til at netto renteutgifter ble vesentlig lavere enn de fastsatte m\u00e5lene i Finans- og gjeldsreglementet. a) Kommunen hadde pr 1.1.23 fast rente p\u00e5 om lag 40% av samlet gjeld, og andelen \u00f8kte med 10% poeng gjennom \u00e5ret. Faste l\u00e5nerenter medf\u00f8rer at virkningen av \u00f8kte markedsrenter utsettes. b) L\u00e5n med flytende rente har som oftest fast rente i en kort periode p\u00e5 3-6 mnd. Selv om markedsrentene for flytende rente \u00f8kte jevnt og trutt de tre f\u00f8rste kvartalene i fjor, gikk det likevel noe tid f\u00f8r kommunens ble rammet av det \u00f8kte renteniv\u00e5et. I \u00e5r med rente\u00f8kning (2021-2023), f\u00f8rer slikt tidsetterslep og fastrenteavtaler som oftest til at kommunens renteutgifter i prosent av gjennomsnittlig langsiktig gjeld blir lavere enn renten som brukes til beregning av selvkost i kommunale avgifter. I \u00e5r der renteniv\u00e5et reduseres (2020), blir som regel renteutgiftene h\u00f8yere enn det fastsatte m\u00e5let. c) N\u00e6r 2/3 av fastrentel\u00e5nene ble tatt opp i f\u00f8rste halv\u00e5r i fjor. Da var renteniv\u00e5et lavere enn det som var tilfelle senere i \u00e5ret. Kommunens renteinntekter er knyttet til renteutviklingen fra dag til dag. \u00d8kt renteniv\u00e5 gir umiddelbar virkning for renteinntekter p\u00e5 bankinnskudd. Meravkastningen p\u00e5 innskudd i fjor har dessuten sammenheng med finansielle gevinster p\u00e5 rentebytteavtaler. Markedsvilk\u00e5rene i fjor innebar kommunen betalte fast, lav rente og mottok h\u00f8yere flytende rente. 7 3 GJELDSUTVIKLING OG FINANSIERING Tabellen viser utviklingen i bykassens driftsinntekter og gjeld (mill. kr), samt bykassens langsiktige gjeld i prosent av driftsinntekter. Ubrukte l\u00e5nemidler er ikke inkludert i gjelden. Mill kr. pr 31.12. 2023 2022 2021 2020 2019 Bykassens langsiktige gjeld *) 26 226 24 346 22 738 20 552 19 559 Netto l\u00e5negjeld 20 730 19 322 18 222 16 587 15 721 Driftsinntekter 27 571 26 631 25 701 23 404 22 913 Gjeldsgrad brutto i % 95% 91 % 88 % 88 % 85 % Gjeldsgrad netto i % 75% 73 % 71 % 71 % 69 % Ikke- avgiftsfinansiert gjeld i % 60% 58 % 57 % 56 % 54 % Netto l\u00e5negjeld er definert som langsiktig gjeld, (eksklusive pensjonsforpliktelser), og fratrukket totale utl\u00e5n. Netto gjeldsgrad er lik netto l\u00e5negjeld dividert med driftsinntekter. Tabell og figur viser at bykassens brutto langsiktige gjeld har \u00f8kt. Den prosentvise gjeldsveksten er h\u00f8yere enn den prosentvise veksten i driftsinntektene. Dermed \u00f8ker ogs\u00e5 brutto og netto gjeldsgrad. Byr\u00e5det ser med uro p\u00e5 denne utviklingen. Sammensetning av gjeld i mill. kr. 27 000 24 000 21 000 Ubrukte l\u00e5nemidler til invest. 18 000 Utl\u00e5n til private pleieinstitusjoner m.m 15 000 Husbankl\u00e5n til boligsosiale form\u00e5l 12 000 Avgiftsfinansiert gjeld 9 000 Ikke-avgiftsfinansiert gjeld inkl. OPS 6 000 3 000 0 2019 2020 2021 2022 2023 8 Sammenheng mellom gjeld- og inntektstyper som kan finansiere renteutgifter Bel\u00f8p i mill. kr. 2023 2022 2021 2020 2019 Avgiftsfinansiert gjeld (betjenes av gebyrinntekter) 4 373 3 836 3 535 3 510 3 487 Utl\u00e5n til bolig *) (betjenes av renteinntekter) 4 854 4 437 3 957 3 443 3 118 Gjeld som kan betjenes ved statlig rentekompensasjon 1 036 1 179 1 182 1 297 1 385 Bankinnskudd og andre renteb\u00e6rende aktiva 5 467 5 525 5 501 5 263 4 597 Derav utl\u00e5n til private pleie- og omsorgsinstitusjoner -582 -551 -506 -488 -418 Gjeld der renteutgifter ikke belaster frie inntekter 15 149 14 425 13 669 13 025 12 169 *) F\u00f8r korreksjon for avvik mellom renteinntekter og renteutgifter for avgiftsfinansiert gjeld og utl\u00e5n til boligform\u00e5l (Startl\u00e5n). For bel\u00f8p etter korreksjon vises det til neste tabell. Frie inntekter best\u00e5r av kommunens skatteinntekter, eiendomsskatt og rammetilskudd. Neste tabell viser fordelingen av gjeld i forhold til inntektstype som finansierer renteutgifter. Bel\u00f8p i mill. kr 2023 fordeling 2022 fordeling Gjeld der renteutgifter ikke belaster frie inntekter 15 335 58 % 15 755 65% Gjeld der renteutgifter belaster frie inntekter 10 891 42 % 8 591 35 % Sum langsiktig gjeld i bykassen 26 226 100 % 26 226 100 % *) Bel\u00f8p for 2023: N\u00e5r det gjelder l\u00e5n til videre utl\u00e5n, tar tabellen over ogs\u00e5 hensyn til det er forskjell mellom renteinntekter fra utl\u00e5n til bolig gjennom Startl\u00e5n (2,8%), og bykassens renteutgifter (3,4%). Det samme gjelder renteinntekter fra avgiftsfinansiert virksomhet (4,3%), og bykassens renteutgifter (3,4%). Avviket reduserer hvor mye renteutgifter belaster frie inntekter. Ogs\u00e5 i 2022 var disse renteinntektene st\u00f8rre enn renteutgiftene slik at den samlede belastningen p\u00e5 kommunens frie inntekter ble redusert. Tabellen viser at andel gjeld der renteutgiftene belaster frie inntekter \u00f8kte vesentlig i 2023. Byr\u00e5det ser med uro p\u00e5 utviklingen. Utvikling i l\u00e5nefondets langsiktige gjeld, fordelt etter l\u00e5ngiverkategori Bel\u00f8p i mill. kr 2023 2022 2021 2020 2019 Annen gjeld 1 1 1 1 1 Husbankl\u00e5n 8 527 7 981 7 573 6 948 6 607 L\u00e5n fra andre off. eide institusjoner 9 003 7 940 10 212 7 701 6 632 Obligasjons- og sertifikatl\u00e5n 8 900 8 350 4 920 6 170 6 000 Sum l\u00e5nefondsgjeld *) 26 431 24 272 22 706 20 821 19 240 *) L\u00e5nefondets gjeld inkluderer ubrukte l\u00e5nemidler, men ikke OPS gjeld og kommunens andel av gjelden i Grieghallen IKS. Det er vedlagt et sammendrag som viser l\u00e5nefondets gjeldsutvikling hvert kvartal i 2022. Sammendraget viser ogs\u00e5 fastrente, flytende rente og andel fastrente for husbankl\u00e5n, gjeldsbrevl\u00e5n og sertifikat- eller obligasjonsl\u00e5n. Veid l\u00e5nerente pr. 31.12.23 var 3,7%. Dette var 0,9% poeng h\u00f8yere enn pr 31.12.22 Ny kommunelov fra 2020, med tilh\u00f8rende forskrifter, har medf\u00f8rt at ubrukte l\u00e5nemidler bare bokf\u00f8res i l\u00e5nefondets regnskap. Tidligere ble ubrukte l\u00e5nemidler ogs\u00e5 bokf\u00f8rt i bykassens regnskap. Endringen ble gjennomf\u00f8rt med virkning fra 2020. Neste tabell viser ubrukte l\u00e5nemidler. Bel\u00f8p i mill. kr 2023 2022 2021 2020 2019 Ubrukte l\u00e5nemidler til investeringsform\u00e5l 239 110 181 188 0 Ubrukte l\u00e5nemidler til videre utl\u00e5n 266 122 97 397 271 Sum 504 232 278 585 271 Udekket i investeringsregnskapet -16 9 4. AVDRAG OG RENTEBINDING P\u00c5 L\u00c5NEFONDETS GJELD Den neste tabellen viser hvilke avdrags- og innfrielsesbel\u00f8p som forfaller til betaling pr. \u00e5r. Bel\u00f8pene er beregnet pr. 31.12.2023 og er i mill. kr. Obl.- og Endring fra \u00c5rstall Husbankl\u00e5n Gjeldsbrevl\u00e5n SUM sertifikatl\u00e5n i fjor 2024 344 1 508 3 450 5 302 555 2025 360 1 457 3 350 5 167 1 954 2026 364 2 877 1 100 4 341 1 754 2027 383 1 308 250 1 941 1 205 2028 384 1 268 750 2 402 1 265 2029 404 58 0 462 -45 2030 404 58 0 462 -45 2031 426 57 0 483 -11 Etter 2031 5 458 413 0 5 871 311 Sum l\u00e5nefondet 8 527 9 003 8 900 26 431 1 568 Finans- og gjeldsreglementet inneholder rammer for refinansieringsrisiko. L\u00e5nebel\u00f8p som forfaller de neste 12 m\u00e5neder og som planlegges refinansiert, skal ikke utgj\u00f8re mer enn 20 % av samlet gjeld p\u00e5 rapporteringstidspunktene 30.4., 31.8 og 31.12. hvert \u00e5r. For bel\u00f8p i tertialrapportene kommer i tillegg budsjetterte avdrag som ikke er regnskapsf\u00f8rt p\u00e5 rapporteringstidspunktet, samt neste \u00e5rs avdrag i henhold til vedtatt handlings- og \u00f8konomiplan. Pr. 31.12.2023 var 20% av gjelden til forfall i 2024, men av dette var 5% avdrag i 2024. Andelen gjeld til refinansiering i 2024 (15%), er godt innenfor den grense som bystyret har vedtatt. Neste tabell viser refinansieringsbehov i 2024: Bel\u00f8p i mill. kr 2024 Samlet avdrags- og innfrielsesbel\u00f8p 5 302 Budsjettert avdrag i drifts- og investeringsbudsjettet 1 319 L\u00e5nebel\u00f8p til refinansiering i 2024 3 983 Fordeling mellom fast og flytende rente p\u00e5 l\u00e5nefondets gjeld. Bel\u00f8p i mill. kr 2023 2022 2021 2020 2019 Annen gjeld 1 1 1 1 1 L\u00e5n med flytende rente inkl swap *) 12 151 13 693 12 981 12 085 10 477 L\u00e5n med fast rente inkl swap *) 14 279 10 578 9 724 8 735 8 761 Sum l\u00e5nefondsgjeld *) 26 431 24 272 22 706 20 821 19 240 *) 61% av l\u00e5nefondsgjelden, (16.057 mill.), har renteregulering innen 31.12.24. If\u00f8lge finansreglementet skal gjeldens veide rentebindingstid m\u00e5les. Dersom den veide rentebindingstiden er kort, vil endring i renteniv\u00e5 gi budsjettkonsekvenser straks. \u00d8kt veid rentebindingstid utsetter slike virkninger til senere \u00e5rs budsjetter og gir kommunen tid til omstilling, men medf\u00f8rer ogs\u00e5 \u00f8kte renteutgifter, mens redusert veid rentebindingstid \u00f8ker budsjettrisikoen for \u00e5rene etter. Neste tabell viser utvikling i gjeldens veide rentebindingstid. Veid rentebindingstid 2023 2022 2021 2020 2019 Veid rentebindingstid for langsiktig gjeld 1,7 1,5 1,8 2,2 2,0 10 Avdrag Neste tabell viser bykassens investeringsgjeld pr 31.12.22, avdrag i 2023 og prosentvis avdragsandel sammenlignet med gjeld. (Bel\u00f8p i mill. kr). Gjeld pr 31.12.22 og avdrag i 2023 Gjeld Avdrag Andel Ikke avgiftsfinansiert gjeld*) 15 520 621 4,0 % Avgiftsfinansiert gjeld 3 837 224 5,8 % Sum mill. kr, veid andel i % 19 358 845 4,4 % *) Bel\u00f8pet inkluderer ikke innl\u00e5n som finansierer utl\u00e5n til private pleie og omsorgsinstitusjoner. **) Avdragene p\u00e5 avgiftsfinansiert gjeld er lik de regnskapsf\u00f8rte avskrivningene hvert \u00e5r. Disse er h\u00f8yere enn 4% \u00e5rlig som er bystyrets vedtatte ramme for avdrag i prosent av ikke- avgiftsfinansiert gjeld. Samlet avdragstid for investeringsgjelden blir n\u00e6r 23 \u00e5r. Tabellen viser avdrag i driftsregnskapet og minimumsavdrag i \u00e5rene 2019-2023 Bel\u00f8p i mill. kr 2023 2022 2021 2020 2019 Minimumsavdrag i henhold til statlig regelverk 749 688 639 586 454 Bokf\u00f8rte avdrag i bykassens driftsregnskap 845 805 731 694 690 Differanse 96 117 92 108 236 *) Reglene for beregning av minimumsavdrag ble innskjerpet ved innf\u00f8ring av ny kommunelov i 2020. St\u00f8rrelsen p\u00e5 bykassens samlede gjeld p\u00e5virkes ogs\u00e5 av avdrag i investeringsregnskapet. I hovedsak er dette ordin\u00e6re og ekstraordin\u00e6re avdrag knyttet til Startl\u00e5n fra Husbanken. Neste tabell viser totale avdrag de siste fem \u00e5r. Bel\u00f8p i mill. kr 2023 2022 2021 2020 2019 Avdrag i driftsregnskapet 845 805 731 694 690 Avdrag i investeringsregnskapet 427 406 420 333 344 Sum avdrag totalt 1 272 1 211 1 151 1 027 1 034 5. MARKEDSENDRINGER OG KOMMUNENS TILPASNING Renteendringer i markedet Fra og med sensommeren i 2021 begynte det norske renteniv\u00e5et \u00e5 \u00f8ke. Dette gjaldt b\u00e5de for faste- og flytende renter. Niv\u00e5et p\u00e5 rentene skj\u00f8t for alvor fart i 2022. Utviklingen fortsatte i 2023, men med lavere veksttakt enn \u00e5ret f\u00f8r. I motsetning til i 2022 var det renteniv\u00e5et for innskudd og l\u00e5n med flytende rente som har hatt den h\u00f8yeste veksten. Renten for et l\u00e5n med tre m\u00e5neders l\u00f8petid \u00f8kte med n\u00e6r 1,4% poeng i l\u00f8pet av 2023. \u00d8kningen for et l\u00e5n med 5 \u00e5rs fast rente og fem \u00e5rs l\u00f8petid var om lag 0,8% poeng. Veksten i husbankrentene var noe lavere. Dette har sammenheng med at disse rentene reguleres med tidsetterslep. Allerede ved utgangen av 2022 var renteniv\u00e5ene h\u00f8yere enn det vi hadde sett de siste ti \u00e5r. Utviklingen fortsatte i 2023. Tabellen viser Husbankens l\u00e5nevilk\u00e5r i prosent, markedsvilk\u00e5r for l\u00e5n fra andre l\u00e5ngivere og endringer i renteniv\u00e5 det siste \u00e5ret. Dato 15.01.2024 15.01.2023 15.01.2024 15.01.2023 L\u00e5nerente Husbanken Husbanken Endring Markedet Markedet Endring 3 mnd. l\u00f8petid (flyt) 4,2 % 2,4 % 1,8 % 4,8 % 3,4 % 1,4 % 3 \u00e5rs l\u00f8petid (fast) 4,5 % 4,1 % 0,5 % 4,5 % 3,7 % 0,8 % 5 \u00e5rs l\u00f8petid (fast) 4,3 % 4,0 % 0,3 % 4,3 % 3,5 % 0,8 % 10 \u00e5rs l\u00f8petid (fast) 4,2 % 4,0 % 0,2 % 4,2 % 3,6 % 0,6 % 11 Kommunen klarte delvis \u00e5 utbytte fastrentemulighetene i f\u00f8rste halv\u00e5r og inngikk slike avtaler for kr 4,3 mrd. til lavere rente enn markedsvilk\u00e5rene ved \u00e5rsskiftet. Dette var ikke tilfelle for fastrentel\u00e5nene i andre halv\u00e5r (2,3 mrd. kr). I f\u00f8rste halv\u00e5r ble dessuten st\u00f8rstedelen av l\u00e5n med flytende rente tatt opp. (3,6 mrd.) Renteniv\u00e5et var lavere i f\u00f8rste halv\u00e5r enn i andre halv\u00e5r. Da ble det tatt opp l\u00e5n kr 1,3 mrd. kr. Bortsett fra i 3. kvartal ble investeringsl\u00e5n tatt opp noenlunde jevnt gjennom \u00e5ret. Kommunen har oppn\u00e5dd h\u00f8yere gjennomsnittlig plasseringsrente enn l\u00e5nerente. Rentemarginen bidrar til reduksjon av netto renteutgifter. Det skjer en l\u00f8pende avveining mellom budsjettrisiko og \u00e5 utnytte mulighetene for \u00e5 sikre lavest mulige renteutgifter. H\u00f8y og stabil likviditetsbeholdning gir muligheter for \u00e5 kunne bruke en del kortsiktige l\u00e5n til finansiering av langsiktige investeringer. Vanligvis er l\u00e5nerente p\u00e5 slike l\u00e5n noe lavere enn den innskuddsrente kommunen oppn\u00e5r. L\u00e5nevilk\u00e5rene for det enkelte l\u00e5n g\u00e5r fram av vedlagt spesifikasjon av l\u00e5neopptak i 2022. Risikofaktorer - Det er det fortsatt investeringsetterslep. Dette utsetter gjeldsveksten, men begrenser den ikke. Byr\u00e5det er urolig for driftskonsekvensene av \u00f8kt gjeld. - Renteutviklingen i 2024 er uvanlig usikker. Markedsniv\u00e5et pr 15.1.24 for faste renter er h\u00f8yere enn for flytende rente. Dette inneb\u00e6rer at det forventes lavere flytende renter, men ingen vet om - eller n\u00e5r reduksjonen skjer, eller hvor stor nedgangen eventuelt blir. Politisk uro, lav kronekurs og h\u00f8y prisvekst, kan imidlertid f\u00f8re til h\u00f8yere markedsrenter enn det som er lagt til grunn i handlings- og \u00f8konomiplanen. - I 2024 er det renteregulering for 61% av l\u00e5nefondets gjeld pr 31.12.23. I tillegg er det renterisiko for nye investeringsl\u00e5n og Startl\u00e5n i 2024. Gjeldsandelen som har renteregulering i 2024 er 8% lavere pr 1.1.24 enn pr 1.1.23. Virkning av 1% poeng rente\u00f8kning basert p\u00e5 bykassens balanseregnskap \u00e5ret f\u00f8r. Tabellen viser konsekvenser i mill. kr av rente\u00f8kning p\u00e5 1% poeng den 1.1.24 (stresstest). Bel\u00f8p i mill. kr 2023 2022 2021 2020 2019 \u00d8kte renteinntekter bankinnskudd og utl\u00e5n 55 55 55 53 46 \u00d8kt rentekompensasjon fra Husbanken 10 12 12 13 13 \u00d8kte renteinntekter fra l\u00e5n til videre utl\u00e5n *) 34 31 28 24 22 \u00d8kte renteinntekter fra avgiftsfinansiert virksomhet 44 38 35 35 35 \u00d8kte renteutgifter p\u00e5 l\u00e5n pr 31.12.23 **) -122 -137 -130 -121 -105 Netto beregnet inntektsvekst 21 0 0 4 11 *) Det er forutsatt at 70% av boligutl\u00e5nene har flytende (regulerbar) rente. Forutsetningen er fast fra \u00e5r til \u00e5r. **) Det forutsettes at alle fastrentel\u00e5n pr 31.12.23 har fast rente i hele 2024. Dette er neppe tilfelle og inneb\u00e6rer en undervurdering av effekten av 1% rente\u00f8kning p\u00e5 \u00f8kte renteutgifter. \u00d8kt rente vil ogs\u00e5 kunne p\u00e5virke st\u00f8rrelsen p\u00e5 skatteinntekter, pensjonskostnader over tid, pris- og l\u00f8nnsvekst og tap p\u00e5 utl\u00e5n m.m. Slike endringer er ikke kvantifiserte. 12 Forenkling Finans- og gjeldsreglementet krever at l\u00e5neportef\u00f8ljen skal v\u00e6re oversiktlig. Pr. 31.12.23 hadde l\u00e5nefondet 77 husbankl\u00e5n, 16 gjeldsbrevl\u00e5n og 15 obligasjons- og sertifikatl\u00e5n. Dette var en \u00f8kning p\u00e5 ett gjeldsbrevl\u00e5n fra \u00e5ret f\u00f8r. Det var ikke endringer i antallet for de \u00f8vrige l\u00e5netypene. Det tas sikte p\u00e5 \u00e5 redusere antall husbankl\u00e5n i 2024. 6. KOMMUNALE GARANTIER Kommunen kan enten forplikte seg gjennom simple kausjoner eller selvskyldnerkausjoner. Selvskyldnerkausjoner gir lavere gjeldsrente for mottaker. Blant de som har f\u00e5tt kommunal garanti er det ogs\u00e5 mottakere som f\u00e5r driftstilskudd. I disse tilfellene b\u00f8r kommunen gi stille selvskyldnergaranti for \u00e5 sikre at mest mulig av driftstilskuddet benyttes til form\u00e5let og ikke til betjening av un\u00f8dig dyre l\u00e5n. Sum kommunale garantier pr 31.12.23 utgjorde 253 mill. kr. Det var 25 mill. kr lavere enn \u00e5ret f\u00f8r. Kr. 147 mill. knyttet til BiR AS. Selskapet betalte 0,6 mill. kr i garantiprovisjon i fjor. Bykassen dekker 50% av Stiftelsen Iskantens \u00e5rlige driftsunderskudd. Stiftelsen har l\u00e5n med garanti fra kommunen. Restgjelden er 4,5 mill. kr. Etter vedtak i bystyret 27.1.21 er stiftelsens eiendom fritatt for eiendomsskatt. Bystyret vedtok i m\u00f8te 27.9.23, sak 310/23, \u00e5 stille garanti for l\u00e5n til Idrettslaget Bjarg. Ved \u00e5rsskiftet var det ikke tatt opp l\u00e5n. Garantien var derfor ikke effektiv pr 31.12.23. Bystyret vedtok i m\u00f8te 29.3.23, sak 85/23, \u00e5 innfri garanterte l\u00e5n som \u00c5sane Rideklubb hadde misligholdt. Garantert l\u00e5n er innfridd og erstattet med utl\u00e5n fra kommunen til klubben Et sammendrag av kommunale garantier finnes i note til bykassens regnskap. Vedlagt f\u00f8lger detaljert oversikt. 7. RENTE- OG AVDRAGSUTGIFTER I ANDRE ST\u00d8RRE KOMMUNER (ASSS kommuner) Tabellen viser renteutgifter i prosent av langsiktig gjeld ved utgangen av hvert \u00e5r. Tallene er hentet fra kommunenes konsolidert regnskap slik at kommunale og andeler i interkommunale selskap ogs\u00e5 inng\u00e5r i tallgrunnlaget. Prosentene er beregnet ut fra forel\u00f8pige Kostratall for ASSS kommuner pr. 15.3.24. 20191 2020 2021 2022 2023 Gjennomsnitt Oslo 3,0 % 2,4 % 1,9 % 2,2 % 2,7 % 2,4 % Bergen 2,2 % 1,7 % 1,2 % 1,9 % 3,2 % 2,0 % Trondheim 2,4 % 2,0 % 1,5 % 2,2 % 3,5 % 2,3 % Stavanger 2,6 % 2,1 % 1,7 % 2,0 % 3,6 % 2,4 % Troms\u00f8 2,1 % 1,9 % 1,6 % 2,3 % 3,7 % 2,3 % Sandnes 1,8 % 1,7 % 1,4 % 1,8 % 3,2 % 2,0 % B\u00e6rum 2,3 % 1,9 % 1,5 % 2,0 % 3,4 % 2,2 % Kristiansand 2,3 % 1,7 % 1,4 % 2,3 % 3,1 % 2,2 % Drammen 1,5 % 1,6 % 2,2 % 3,6 % 2,2 % Fredrikstad 1,8 % 1,9 % 1,5 % 1,8 % 3,1 % 2,0 % Gjennomsnitt 2,3 % 1,9 % 1,5 % 2,1 % 3,3 % 2,2 % 1 For 2019 er bel\u00f8pet beregnet ut fra gjennomsnittlig langsiktig gjeld. 13 I tillegg til at tabellen viser at renteutgiftene i Bergen har v\u00e6rt lave over tid, viser ogs\u00e5 tabellen at det er forskjeller mellom st\u00f8rrelsen p\u00e5 utgiftene mellom kommuner. Det kan v\u00e6re flere \u00e5rsaker til dette. Kommunene har ulike finansreglementer og ulik toleranse for budsjett- og regnskapskonsekvenser av renteendringer. F. eks har Oslo bystyre i all hovedsak valgt \u00e5 finansiere investeringer med langsiktige l\u00e5n med fast rente. Dette bidrar til \u00e5 stabilisere renteutgiftene og blir s\u00e6rlig tydelig i \u00e5r med betydelige skift i renteniv\u00e5. Samtidig viser tabellen at denne strategien kan v\u00e6re kostbar over tid. Ved siden av Stavanger har Oslo i gjennomsnitt hatt h\u00f8yere renteutgifter i prosent av langsiktig gjeld enn de \u00f8vrige kommunene i tabellen. I Bergen kommunes Finans- og gjeldsreglement st\u00e5r det at m\u00e5lsettingen er \u00e5 styre sammensetningen av gjelden slik at kommunen ikke f\u00e5r h\u00f8yere netto renteutgifter enn n\u00f8dvendig de neste to \u00e5r. I \u00e5r med betydelige skift i renteniv\u00e5 vil derfor Bergens renteutgifter endres mer enn i Oslo, m\u00e5lt i prosent av langsiktig gjeld. Tabellen viser imidlertid ikke resultat av renteinntekter og kursgevinster. Flere av kommunene i forrige tabell har enten kraftfond eller andre fond for langsiktige plasseringer. Dette gj\u00f8r det vanskelig \u00e5 sammenligne kommuner. Tabellen under viser renter og avdrag i driftsregnskapet dividert p\u00e5 kommunene driftsinntekter. Gjennomsnittlig andel \u00f8kte i fjor, men varierer mye fra kommune til kommune. Bergen bruker lavere andel av driftsinntektene til renter og avdrag enn de \u00f8vrige kommunene som er listet opp i tabellen. En viktig \u00e5rsak til dette er lave avdrag i forhold til driftsinntekter. 2020 2021 2022 2023 Gjennomsnitt Oslo 5,2 % 5,8 % 5,4 % 8,1 % 6,1 % Bergen 4,5 % 3,9 % 4,8 % 6,2 % 4,8 % Trondheim 7,1 % 6,9 % 8,2 % 8,8 % 7,7 % Stavanger 5,8 % 5,3 % 5,5 % 7,4 % 6,0 % Troms\u00f8 7,6 % 7,2 % 8,3 % 10,8 % 8,5 % Sandnes 7,1 % 6,5 % 10,5 % 7,8 % 8,0 % B\u00e6rum 5,3 % 4,9 % 5,3 % 6,6 % 5,5 % Kristiansand 6,7 % 6,3 % 7,3 % 7,7 % 7,0 % Drammen2 6,2 % 6,9 % 7,0 % 9,3 % 7,4 % Fredrikstad 6,6 % 5,9 % 6,2 % 8,3 % 6,8 % Gjennomsnitt 6,2 % 6,0 % 6,9 % 8,1 % 6,8 % 2 Tallet for Drammen for 2020 er rettet sammenlignet med Rapport om finansforvaltningen i 2023 14 "
}