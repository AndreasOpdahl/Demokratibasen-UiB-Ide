{
  "dokument_id": "1e940a84-2009-5be8-9289-aed639cfdb3a",
  "doc_type": "case_attachment",
  "kommune": 4601,
  "tittel": "Vedtak - Bergen 168_1156 - Biskopshavn 4 - matrikkelf\u00f8ring 10989513_1_1",
  "url": "https://bergen.kommune.no/politikere-utvalg/api/fil/bk360/11100399/Vedtak-Bergen-168-1156-Biskopshavn-4-matrikkelforing-10989513-1-1",
  "tekst": " V\u00e5r dato: V\u00e5r ref: 21.08.2024 2024/7068 Deres dato: Deres ref: ADVOKATFIRMA M\u00c6LAND & CO AS Saksbehandler, innvalgstelefon Strandgaten 9 Hugo Morken, 5557 2117 5013 BERGEN Att. advokat Mats M\u00e6land Bergen kommune \u2013 gnr. 168 bnr. 1156 \u2013 Biskopshavn 4 \u2013 F\u00f8ring av opplysninger om eksisterende grense i matrikkelen Vi viser til klage fra Kari Josephsen og Knut J\u00f8rgen Josephsens d\u00f8dsbo fremsatt ved ditt brev 29.01.2024. Videre viser vi til kommunens oversendelse av klagesaken til Statsforvalteren den 02.05.2024. Vedtak Statsforvalteren i Vestland stadfester Bergen kommunes f\u00f8ring av opplysninger i matrikkelen 13.11.2023 med referanse HENV-2023/16534-6. Sakens bakgrunn Bergen kommune varslet ved brev 23.10.2023 hjemmelshaverne til ber\u00f8rte eiendommer om at det ville bli foretatt en endring av grenseopplysninger for eiendommen gnr. 168 bnr. 1156 i matrikkelen. Endringen innebar at en del av eiendommen gnr. 168 bnr. 1144 (veigrunn - hjemmelshaver: Bergen kommune) ble overf\u00f8rt til eiendommen gnr. 168 bnr. 1156. Ved brev av 13.11.2023 orienterte kommunen partene om at endringen var innf\u00f8rt i matrikkelen, og matrikkelbrev ble sendt ut. Endringen var foretatt p\u00e5 grunnlag av opplysninger i m\u00e5lebrev. Ved brev 29.01.2024 har du som bostyrer for Kari Josephsen og Knut J\u00f8rgen Josephsens d\u00f8dsbo klaget p\u00e5 matrikkelf\u00f8ringen. Utvalg for milj\u00f8 og byutvikling behandlet klagen i m\u00f8te den 25.04.2024. Klagen ble ikke tatt til f\u00f8lge, og saken er derfor sendt til Statsforvalteren som klageinstans. Ved sin klagebehandling har kommunen opplyst at endringen er foretatt i medhold av matrikkelforskriften \u00a7 10 b. Regelverk Matrikkelforskriften \u00a7 10 b lyder som f\u00f8lger: E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 \u00ab(1) Kommunen kan f\u00f8re inn opplysninger om eksisterende grenser og teiger basert p\u00e5 opplysninger fra m\u00e5lebrev, jordskiftekart eller liknende offentlige dokumenter som redegj\u00f8r for grensen p\u00e5 en etterrettelig m\u00e5te, s\u00e5 lenge a) det ikke er referert noen avtale om grensen etter matrikkellova \u00a7 19 b) det ikke allerede er matrikkelf\u00f8rt en oppm\u00e5lingsforretning eller tilsvarende forretning om grensen. (2) F\u00f8ringen kan bare gjelde matrikkelf\u00f8rte enheter og kan ikke inneb\u00e6re en reell endring av grenser eller punktfeste. (3) Kommunen skal varsle ber\u00f8rte parter om f\u00f8ringen og innholdet i denne. Det skal settes en frist p\u00e5 minst tre uker for eventuelle merknader. I varslet skal kommunen sp\u00f8rre partene om de er kjent med eventuelle senere rettshandler som har betydning for f\u00f8ringen. Dersom kommunen finner det riktig \u00e5 endre f\u00f8ringen, skal kommunen sende nytt varsel. (4) Kommunen skal bekrefte matrikkelf\u00f8ringen ved \u00e5 sende relevant utdrag av matrikkelen til ber\u00f8rte registrerte eiere og festere, og opplyse om klageretten.\u00bb Klageinstans over avgj\u00f8relser etter matrikkelloven som kan p\u00e5klages er etter lovens \u00a7 46 andre ledd departementet, eller det klageorganet departementet utpeker. I henhold til matrikkelforskriften \u00a7 20 (1) bokstav a er Statsforvalteren utpekt som klageinstans over \u00abkommunale enkeltvedtak etter matrikkellova og andre kommunale avgj\u00f8relser som kan p\u00e5klages med hjemmel i matrikkellova \u00a7 46\u00bb. Reglene om klage p\u00e5 enkeltvedtak i forvaltningsloven kap. VI gjelder for Statsforvalterens klagebehandling. I medhold av matrikkelloven \u00a7 46 tredje ledd er det i matrikkelforskriften \u00a7 22 (1) bokstav b bestemt at f\u00f8ring av opplysninger om eksisterende matrikkelenhet fra eldre dokumenter etter \u00a7 10 b i forskriften kan p\u00e5klages. Som klageinstans kan Statsforvalteren pr\u00f8ve alle sider av saken, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Statsforvalteren kan som klageinstans enten stadfeste, oppheve eller omgj\u00f8re kommunens vedtak, jf. forvaltningsloven \u00a7 34 fjerde ledd. Statsforvalterens vurdering Saken gjelder f\u00f8ring av opplysninger om eksisterende grenser i matrikkelen foretatt p\u00e5 grunnlag av opplysninger i eldre dokumenter. F\u00f8ringen er utf\u00f8rt av kommunen i medhold av matrikkelforskriften \u00a7 10 b. Etter bestemmelsen kan kommunen f\u00f8re inn opplysninger i matrikkelen om eksisterende grenser og teiger fra eldre dokumenter uten oppm\u00e5lingsforretning. Forutsetningen for \u00e5 kunne gj\u00f8re dette er at det tidligere verken er referert avtale om grensen etter matrikkelloven \u00a7 19, eller matrikkelf\u00f8rt oppm\u00e5lingsforretning eller tilsvarende forretning for vedkommende grense. Med \u00abtilsvarende forretning\u00bb menes det prim\u00e6rt f\u00f8ringer basert p\u00e5 rapport fra jordskifteretten, men det kan ogs\u00e5 omfatte kartforretninger etter delingsloven1. Det er videre en forutsetning at det gjelder 1 Jf. Kommunal- og moderniseringsdepartementets notat med departementets merknader til bestemmelsene i matrikkelforskriften (10.07.2021) s. 24 Side: 3/5 opplysninger om enheter som allerede er matrikkelf\u00f8rte, det vil si at enhetene allerede fremkommer av matrikkelen med matrikkelnummer (gnr/bnr). Form\u00e5let med bestemmelsen er \u00e5 gj\u00f8re matrikkelen mer fullstendig med etterrettelig informasjon som allerede finnes. Det er kommunen som avgj\u00f8r om den aktuelle dokumentasjonen er tilstrekkelig opplysende og p\u00e5litelig, og er utf\u00f8rt med tilstrekkelig landm\u00e5lingsteknisk kvalitet til at en eventuell f\u00f8ring etter regelen i matrikkelforskriften \u00a7 10 b kan skje2. I rundskriv H-5/20 pkt. 4.8 har det dav\u00e6rende Kommunal- og moderniseringsdepartementet gitt f\u00f8lgende retningslinjer til bestemmelsen: \u00abMatrikkelforskriften har f\u00e5tt en ny bestemmelse om forbedring av opplysninger om eksisterende grenser og teiger basert p\u00e5 opplysninger fra eldre dokumenter. Kommunen kan f\u00f8re slike opplysninger ved hjelp av m\u00e5lebrev, jordskiftekart, eller liknende offentlige dokumenter som redegj\u00f8r for grensen p\u00e5 en etterrettelig m\u00e5te, s\u00e5 lenge det ikke er referert noen stedfestingsavtale om grensen eller foreligger en oppm\u00e5lingsforretning eller tilsvarende forretning om grensen. Vanligvis forutsetter dette en eller annen form for kartforretning utf\u00f8rt av fagkyndig landm\u00e5ler, for eksempel eiendomskart utarbeidet i forbindelse med offentlig vei- og jernbanegrunn (ferdigveiskart og kondukt\u00f8rkart). Dersom grunnlaget mangler den n\u00f8dvendige klarhet, vil opplysningene ikke kunne f\u00f8res. Kommunen vil i noen slike tilfeller kunne legge inn opplysningene som hjelpelinjer (ubestemte grenser). F\u00f8ringen kan bare gjelde matrikkelf\u00f8rte enheter og kan ikke inneb\u00e6re en reell endring av en grense eller et punktfeste. Bestemmelsen gjelder prim\u00e6rt forbedring av enkeltgrenser, men kan ogs\u00e5 anvendes n\u00e5r teiger mangler kopling til rett matrikkelenhet. Bestemmelsen kan ikke anvendes i saker som gjelder matrikulering av umatrikulert grunn, jf. matrikkellova \u00a7 13, eller registrering av uregistrert jordsameie, jf. matrikkellova \u00a7 14. Denne type f\u00f8ring faller inn under reglene om klarlegging av grenser, jf. matrikkellova \u00a7 17, men i dette tilfellet er det gjort unntak fra kravet om oppm\u00e5lingsforretning. Partene skal varsles p\u00e5 forh\u00e5nd og underrettes om resultatet. F\u00f8ringen kan p\u00e5klages, jf. matrikkelforskriften \u00a7 22. Klageorgan er fylkesmannen som i andre saker som gjelder f\u00f8ring i matrikkelen. Det at det foreligger dokumenter over grensen, f.eks. et stiftelsesdokument, utelukker ikke at grensen kan ha blitt lovlig endret p\u00e5 et senere tidspunkt, f.eks. etter jordskifte. Kommunen m\u00e5 ta h\u00f8yde for slike muligheter i saksbehandlingen. Tilsvarende forhold kan gjelde dersom f\u00f8ring av oppm\u00e5lingsforretning av ulike grunner har blitt liggende i lang tid. Kommunen m\u00e5 i slike tilfeller vurdere om saken kan fullf\u00f8res p\u00e5 ordin\u00e6r m\u00e5te, om det m\u00e5 rekvireres ny oppm\u00e5lingsforretning eller om saken kan behandles etter forslaget om f\u00f8ring av opplysninger om eksisterende matrikkelenhet fra eldre dokumenter.\u00bb I denne saken er eiendommen i henhold til opplysninger i matrikkelen opprettet 16.07.1912. Det foreligger m\u00e5lebrev over grensene. Ved p\u00e5tegning i m\u00e5lebrevet 26.06.1987 er grensene utvidet til \u00e5 omfatte deler av den tidligere veggrunnen. Vi viser til m\u00e5lebrevet. 2 Kommunal- og moderniseringsdepartementets uttalelse i sak 21/5700-2 Side: 4/5 Utsnitt fra m\u00e5lebrevet Opplysningene/p\u00e5tegningen i m\u00e5lebrevet underst\u00f8ttes av opplysninger i eiendommens grunnboksblad hvor det fremg\u00e5r f\u00f8lgende: P\u00e5 dette grunnlaget har kommunen vurdert det slik at grensen er tilstrekkelig dokumentert til at grenseopplysningene kan f\u00f8res i matrikkelen. I klagen synes det ikke \u00e5 v\u00e6re bestridt at grensen klargj\u00f8res i henhold til p\u00e5tegningen i m\u00e5lebrevet, men det gj\u00f8res gjeldende at arealet utgj\u00f8r felles avkj\u00f8rsel for begge eiendommene gnr. 168 bnr. 1156 og gnr. 168 bnr. 1901. Det gj\u00f8res derfor gjeldende at f\u00f8ringen i matrikkelen m\u00e5 endres slik at det opprettes en egen matrikkel p\u00e5 arealet, som videre tinglyses p\u00e5 begge eiendommene. Det vises til at begge eiendommene tidligere hadde samme eier, og at arealet tidligere er betegnet som felles adkomst for eiendommene. Det anf\u00f8res at endringen medf\u00f8rer at Biskopshavn 2 b (gnr. 168 bnr. 1901) vil mangle tilkomst og at den derfor medf\u00f8rer at det oppst\u00e5r forhold som strider med plan- og bygningsloven, jf. pbl. \u00a7 26-1 om opprettelse av eiendom jf. \u00a7 27-4 om tilkomst. Vi viser for \u00f8vrig til klagen i sin helhet. Kommunen har vurdert klagen i fagnotat 04.03.2024 og i byr\u00e5dets innstilling til utvalg for milj\u00f8 og byutvikling 02.04.2024. Det vises til at sp\u00f8rsm\u00e5let om hvorvidt det oppst\u00e5r forhold i strid med plan- og bygningsloven i utgangspunktet ikke f\u00e5r betydning for matrikkelf\u00f8ringen, da matrikkelen kun skal gjenspeile de faktiske eiendomsforholdene, og ikke tar stilling til lovligheten av disse. Det vises likevel til at det samtidig med opprettelsen av bnr. 1901 i 1987 er tinglyst en heftelse om vegrett for utskilte parseller p\u00e5 grunnbokbladet for gnr. 1156. Videre viser kommunen til at det ut fra dokumentene ikke kan utledes noen intensjon om at eiendommen skal tilligge ogs\u00e5 bnr. 1901, da bnr. 1901 ikke eksisterte p\u00e5 tidspunktet for opprettelsen. Ordlyden \u00abfelles\u00bb i m\u00e5lebrevet mener kommunen sikter til de to bolighusene som sto p\u00e5 bnr. 1156 ved overdragelsen av vegparsellen. Kommunen har derfor ikke funnet grunnlag for \u00e5 ta klagen til f\u00f8lge. Side: 5/5 Statsforvalteren viser til kommunens vurderinger, og har ingen vesentlige innvendinger til de vurderingene som er gjort. Ut fra en helhetlig vurdering av opplysningene i saken stadfester vi kommunens matrikkelf\u00f8ring 13.11.2023 med referanse HENV-2023/16534-6. Klagen har etter dette ikke f\u00f8rt frem. Avslutningsvis understreker vi at vi med dette kun har tatt stilling til om vilk\u00e5rene for matrikkelf\u00f8ring i henhold til matrikkelforskriften var til stede. Vi har ikke ment \u00e5 gi uttrykk for et synspunkt hva gjelder de underliggende privatrettslige forholdene, da vi ikke har myndighet til \u00e5 avgj\u00f8re dette. Vi viser ellers til at matrikkelf\u00f8ringen ikke i seg selv endrer det privatrettslige forholdet mellom partene. Det er ikke klagerett p\u00e5 dette vedtaket, jf. forvaltningsloven \u00a7 28 tredje ledd. Med hilsen Karen Elin Bakke Hugo Morken seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Odd-J\u00f8rgen Josephsen Biskopshavn 4 5043 Bergen "
}