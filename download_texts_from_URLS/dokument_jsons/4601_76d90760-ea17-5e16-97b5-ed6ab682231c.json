{
  "dokument_id": "76d90760-ea17-5e16-97b5-ed6ab682231c",
  "doc_type": "case_presentation",
  "kommune": 4601,
  "tittel": "Kommunal forkj\u00f8psrett til leieg\u00e5rder - L\u00f8bergsveien 45B, gnr 158, bnr 289",
  "url": "https://bergen.kommune.no/politikere-utvalg/api/fil/bk360/11690995/Framstilling-Kommunal-forkjopsrett-til-leiegarder-Lobergsveien-45B-gnr-158-bnr-289",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/162319-8 Kommunal forkj\u00f8psrett til leieg\u00e5rder - L\u00f8bergsveien 45B, gnr 158, bnr 289 Hva saken gjelder: ERI Eiendom AS (selger) har inng\u00e5tt avtale med L\u00f8bergsveien 45 BRL (kj\u00f8per) vedr\u00f8rende overdragelse av eiendommen gnr 158 bnr 289 L\u00f8bergsveien 45B i Bergen kommune. Leieg\u00e5rden overdras i en rekke av fire gjensidig avhengige og avtalte interne transaksjoner, med form\u00e5l \u00e5 oppn\u00e5 et sluttresultat hvor eiendommen ender med \u00e5 v\u00e6re eid av borettslaget L\u00f8bergsveien 45B BRL. Antatt omsetningsverdi er oppgitt til \u00e5 v\u00e6re NOK 18 330 000,-. Eiendommen best\u00e5r av en leieg\u00e5rd som inneholder seks boliger. Som f\u00f8lge av at mer enn halvparten av bruksarealet er innredet til beboelse og leieg\u00e5rden inneholder minst fem boliger, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. Av melding om overdragelse mottatt 07.10.2024 fremg\u00e5r det at alle boligene er utleid. Boligkontoret har ikke mottatt tilbakemelding fra et flertall av leietakerne om at det er \u00f8nskelig at kommunen skal benytte seg av forkj\u00f8psretten. Saken har v\u00e6rt p\u00e5 h\u00f8ring hos byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 31.10.2024 anbefalt at forkj\u00f8psretten ikke benyttes i dette tilfellet. Boligkontoret har ikke mottatt tilbakemelding fra Studentsamskipnaden p\u00e5 Vestlandet (Sammen). Fagetatens vurdering og anbefaling: Konklusjonen etter en samlet vurdering er at det ikke foreligger grunn for kommunen til \u00e5 benytte forkj\u00f8psretten i dette tilfellet. \u00d8konomiske konsekvenser: Ingen konsekvenser. Byr\u00e5dens vurdering og anbefaling/konklusjon: Byr\u00e5den slutter seg til de vurderingene som er gjort i fagnotat fra Boligkontoret datert 22. november 2024 om at Bergen kommune ikke gj\u00f8r forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen L\u00f8bergsveien 45B, gnr 158, bnr 289. Vedtakskompetanse: Byr\u00e5dets fullmakter som kollegium - fastsatt av byr\u00e5det 22.04.21 i sak 1119-21: Byr\u00e5det treffer avgj\u00f8relser om ikke \u00e5 gj\u00f8re bruk av kommunal forkj\u00f8psrett i henhold til lov om kommunal forkj\u00f8psrett til leieg\u00e5rder. 1 Byr\u00e5d for barnevern, sosiale tjenester og mangfold innstiller til byr\u00e5det \u00e5 fatte f\u00f8lgende vedtak: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av L\u00f8bergsveien 45B, gnr 158, bnr 289. Dato: 18. desember 2024 Charlotte Spurkeland Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Fagnotat - Kommunal forkj\u00f8psrett gnr 158 bnr 289 L\u00f8bergsveien 45B Melding om overdragelse av leieg\u00e5rd (sladdet) Uttalelse fra BBSM om kommunal forkj\u00f8psrett - L\u00f8bergsveien 45B 2 "
}