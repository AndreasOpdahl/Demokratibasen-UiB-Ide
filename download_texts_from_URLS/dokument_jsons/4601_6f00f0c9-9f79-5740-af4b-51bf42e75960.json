{
  "dokument_id": "6f00f0c9-9f79-5740-af4b-51bf42e75960",
  "doc_type": "case_attachment",
  "kommune": 4601,
  "tittel": "Byr\u00e5dets innstilling: Klage p\u00e5 avslag om tilskudd til klima- og milj\u00f8tiltak - Matskogen p\u00e5 Land\u00e5s, datert 16.10.2023",
  "url": "https://bergen.kommune.no/politikere-utvalg/api/fil/bk360/9068172/Byradets-innstilling-Klage-pa-avslag-om-tilskudd-til-klima-og-miljotiltak-Matskogen-pa-Landas-datert-16-10-2023",
  "tekst": " BYR\u00c5DSAVDELING FOR KLIMA, MILJ\u00d8 OG BYUTVIKLING BKMB - kommunaldirekt\u00f8rens stab Sentralarkivet (Arbeidssted) V\u00e5r referanse: 2023/37664-86 Postboks 7700 Saksbehandler: Andr\u00e9 Listhaug 5020 BERGEN Dato: 16. oktober 2023 Deres ref.: Klage p\u00e5 avslag om tilskudd til klima- og milj\u00f8tiltak - Matskogen p\u00e5 Land\u00e5s Saken gjelder klage p\u00e5 byr\u00e5dets vedtak i sak 1122/23, datert 11.05.23, hvor prosjektet \u00abMatskogen p\u00e5 Land\u00e5s\u00bb i regi av organisasjonen B\u00e6rekraftige liv p\u00e5 Land\u00e5s fikk avslag p\u00e5 sin s\u00f8knad om kr 140.000,- . I budsjettet for 2023 ble det bevilget kr 4.205.000,- til klima og milj\u00f8tiltak for \u00e5 fremme m\u00e5lene i \u00abGr\u00f8nn strategi.\u00bb Tilskuddsordningen ble lyst ut p\u00e5 kommunens tilskuddsportal med s\u00f8knadsfrist 1.mars 2023. Kommunen mottok 57 s\u00f8knader innen fristen. Totalsummen for s\u00f8knadene var 13.211.389 kroner, om lag tre ganger mye som potten til tilskuddsordningen. I byr\u00e5dssak 1122/23 fattet byr\u00e5det et felles vedtak om hvilke organisasjoner og lag som skulle f\u00e5 tildelt midler etter retningslinjer og kriterier fastsatt i bystyrets vedtak i sak 123/20, den 22.04.2020. F\u00f8lgende retningslinjer og kriterier for tildeling av tilskudd til klima og milj\u00f8tiltak ble fastsatt av bystyret: \u2022 M\u00e5lgruppe - Lag og foreninger. \u2022 Form\u00e5l - Tilskudd til klima- og milj\u00f8tiltak i Bergen kommune skal medvirke til milj\u00f8vennlig og b\u00e6rekraftig utvikling i Bergen. \u2022 Kriterier/Vilk\u00e5r - Prosjekter som st\u00f8tter opp under m\u00e5lene i Bergen kommunes klima og energihandlingsplan vil bli prioritert. Det gis ikke st\u00f8tte til prosjekt eller tiltak som Enova gir st\u00f8tte til. \u2022 Informasjon om muligheten for \u00e5 s\u00f8ke st\u00f8tte vil bli gitt via kommunens nettsider og annonsering. \u2022 Tilskudd til klima- og milj\u00f8tiltak avgj\u00f8res av byr\u00e5det. Byr\u00e5dets begrunnelse for \u00e5 gi avslag p\u00e5 den aktuelle s\u00f8knaden fremgikk av Klimaetatens innstilling, vedlegg 2 til byr\u00e5dssaken. Begrunnelse hitsettes: \u00abDyrkingsprosjekt. P\u00e5 grunn av h\u00f8y konkurranse blant \u00e5rets s\u00f8knader, samt det at kommunen har en egen tilskuddsordning for urbant landbruk, vil ikke slike dyrkingsprosjekter prioriteres i denne ordningen. S\u00f8knaden overf\u00f8res derfor til tilskuddsordningen for urbant landbruk.\u00bb Klager ble orientert om byr\u00e5dets vedtak i sak 1122/23 i brev datert 23.05.23. Vedtaket ble p\u00e5klaget av Benedicte Brun p\u00e5 vegne av organisasjonen i brev datert 12.06.23. Klagen er rettidig. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Klagers anf\u00f8rsler: Klager anf\u00f8rer at dyrkeprosjekt har potensiale til \u00e5 v\u00e6re det aller viktigste klima- og milj\u00f8tiltaket som kan settes i gang, ettersom det har som form\u00e5l \u00e5 regenerere omgivelsene framfor \u00e5 degenerere dem. Klager stusser p\u00e5 om de hadde f\u00e5tt tilskudd om at de hadde latt v\u00e6re \u00e5 nevne dyrking i s\u00f8knaden, og heller fokusert p\u00e5 noen av de mange andre funksjonene Matskogen har. En kunne like gjerne kalt prosjektet regenerativ naturforvaltning, \u00f8kologiverkstedet, skogsopplysningen, smaksverkstedet, matkultursenteret, karbonfangstverkstedet, naturmangfoldsl\u00f8ftet e.l. Klager stusser ogs\u00e5 over at s\u00f8knaden ble overf\u00f8rt til en annen pott med andre kriterier. Urbane landbruksmidler prioriterer nye prosjekter og Matskogen ble derfor avfeid da tiltaket ikke er nytt. I tillegg forvalter tilskuddsordningen for urbant landbruk kun en br\u00f8kdel av summen som ordningen for klima- og milj\u00f8tilskudd gj\u00f8r. I 2023 var tilskuddsordningen p\u00e5 totalt 415 000 kr. Klager viser ogs\u00e5 til at det var ingen retningslinjer i utlysningen av tilskuddsordningen som tilsa at dyrkeprosjekter ikke var berettiget til \u00e5 s\u00f8ke om midler. S\u00f8knaden var utformet for \u00e5 m\u00f8te form\u00e5let med denne tilskuddsordningen, ikke urbant landbruk. Klimaetatens vurdering: Tilskuddsordningen for klima- og milj\u00f8tiltak \u00e5pner for et bredt spekter av prosjekter innenfor en rekke temaomr\u00e5der. Prosjektet m\u00e5 bidra til \u00e5 n\u00e5 m\u00e5lene i Gr\u00f8nn strategi, samt ha en tydelig m\u00e5lsetning og tidsramme. Utover dette er det ingen begrensninger med tanke p\u00e5 hvilke typer prosjekter som er berettiget til \u00e5 s\u00f8ke. Dette gj\u00f8r at sv\u00e6rt mange ulike typer prosjekter vil kunne kvalifisere til st\u00f8tte, og dermed blir prioriteringen mellom s\u00f8kerne ytterligere krevende. I \u00e5rets utlysning ble det derfor spesifisert noen prioriteringskriterier: - Klima- og/eller milj\u00f8gevinsten ved tiltaket - I hvilken grad tiltaket kan bidra til varige endringer i samfunnet - I hvor stor grad tiltaket involverer flere akt\u00f8rer og legger opp til samarbeid - I hvilken grad tilskuddet er avgj\u00f8rende for at tiltaket kan gjennomf\u00f8res - Andre positive effekter av tiltaket Samtidig er det slik at sv\u00e6rt mange av prosjektene som s\u00f8kte st\u00f8tte ogs\u00e5 svarer til disse prioriteringskriteriene, noe som betyr at prioriteringen i all hovedsak foretas som en skj\u00f8nnsmessig vurdering. Prosjektet Matskogen p\u00e5 Land\u00e5s var dessverre ikke blant prosjektene som ble prioritert i \u00e5rets utlysning. Dette henger sammen med at Bergen kommune har en egen tilskuddsordning for urbant landbruk. Det anerkjennes at prosjektet Matskogen p\u00e5 Land\u00e5s ikke er begrenset til dyrking i matskogen, og at prosjektet har flere form\u00e5l. Tilskudd til urbant landbruk er imidlertid heller ikke begrenset til dyrkingen i seg selv, men st\u00f8tter ogs\u00e5 tiltak som omhandler kurs i dyrking og bruk av matvekster/nyttevekster. Prosjekter som involverer flere, samt har tiltak for barn og unge, prioriteres. Basert p\u00e5 opplysningene som ble oppgitt i s\u00f8knaden til klima-og milj\u00f8tiltak, samt vedlagt budsjett, er prosjektet Matskogen p\u00e5 Land\u00e5s godt innenfor m\u00e5lgruppen til urbant landbruk. Klimaetaten anbefaler p\u00e5 denne bakgrunn at klagen ikke tas til f\u00f8lge. Vedtakskompetanse: Klagenemnden behandler klager p\u00e5 enkeltvedtak som treffes av kommunale organer, s\u00e5 langt ikke annet f\u00f8lger s\u00e6rskilt av unntaksbestemmelser. Bystyrets kontor er faglig sekretariat for klagenemnden n\u00e5r det gjelder klager over vedtak som er gjort av byr\u00e5det. Side 2 av 4 Byr\u00e5dets anbefaling: Byr\u00e5det viser til at antall s\u00f8knader til klima- og milj\u00f8tiltak har \u00f8kt med om lag 50 % sammenlignet med 2022, og om lag 60 % sammenlignet med 2021 og 2020. Byr\u00e5det synes det er gledelig at det tas initiativ til s\u00e5pass mange klima- og milj\u00f8tiltak, men det inneb\u00e6rer ogs\u00e5 en hard prioritering av s\u00f8knader. Det overordnede tildelingskriteriet for \u00e5 motta st\u00f8tte er at tiltaket/prosjektet/arrangementet bidrar til \u00e5 n\u00e5 m\u00e5lene i Gr\u00f8nn strategi. Bergens nye klimastrategi legger til grunn en bredere forst\u00e5else av klimaomstilling, som blant annet tydeliggj\u00f8res i de fire strategiene: 1) kutte direkte utslipp, 2) sirkulere ressursene, 3) bevare naturen og 4) forberede for endring. Byr\u00e5det anser at prosjektet Matskogen p\u00e5 Land\u00e5s kan bidra til \u00e5 n\u00e5 m\u00e5lene i Gr\u00f8nn strategi, ved at matskogen brukes som verkt\u00f8y for \u00e5 formidle kunnskap om dyrking og b\u00e6rekraftig mat. Prosjektet oppfyller dermed det overordnede kriteriet for \u00e5 motta st\u00f8tte. Byr\u00e5det sluttet seg imidlertid til Klimaetatens vurdering om \u00e5 overf\u00f8re tre av s\u00f8knadene til tilskuddsordningen for urbant landbruk i sak 1122/23. Dette gjaldt prosjekter som i all hovedsak omhandler urban dyrking, der midlene er tiltenkt drift av felleshager, kurs i urban dyrking osv. Byr\u00e5det ser klagers argument med at s\u00f8knaden var utformet for \u00e5 im\u00f8tekomme kriteriene i tilskuddsordningen for klima- og milj\u00f8tiltak, ikke urbant landbruk. Men etter byr\u00e5dets mening er det innenfor kommunens frie skj\u00f8nn \u00e5 overf\u00f8re behandlingen av en s\u00f8knad til en annen tilskuddsordning som anses mer treffende. Det er uheldig at s\u00f8knaden ikke fikk st\u00f8tte fra tilskuddsordningen for urbant landbruk. Men byr\u00e5det vil p\u00e5peke at kommunens tilskuddsordninger i denne sammenheng ikke er utformet slik at dersom vilk\u00e5rene er oppfylt, har du rettskrav p\u00e5 tilskudd. Tildeling av tilskudd fra de aktuelle tilskuddsordningene det her er tale om er utelukkende utformet som en ren skj\u00f8nnsmessig vurdering av om tilskudd skal gis og hvor mye tilskudd den enkelte s\u00f8knad skal f\u00e5. Byr\u00e5det anbefaler p\u00e5 denne bakgrunn at klagen ikke tas til f\u00f8lge. Byr\u00e5det innstiller til den kommunale klagenemnden f\u00f8lgende: Byr\u00e5dets vedtak i sak 1122/23 opprettholdes. Klagen tas ikke f\u00f8lge. Med hilsen BKMB - kommunaldirekt\u00f8rens stab Ruth Grung \u2013 byr\u00e5d for klima, milj\u00f8 og byutvikling Dokumentet er godkjent elektronisk. Vedlegg: 1. Fagnotat - Klima- og milj\u00f8tilskudd 2023. Klage p\u00e5 vedtak for prosjektet \"Matskogen p\u00e5 Land\u00e5s\", datert 23.juni 2023 2. Klage p\u00e5 avslag av s\u00f8knad om klimamidler for Matskogen p\u00e5 Land\u00e5s, datert 12. juni 2023 3. Byr\u00e5dets saksframstilling sak 1122/23: Tildeling av tilskudd til klima- og milj\u00f8tiltak og til drift av milj\u00f8organisasjoner 2023, datert 11.mai 23 Side 3 av 4 4. Avslag Matskogen p\u00e5 Land\u00e5s, datert 25.mai 23 5. S\u00f8knad Matskogen P\u00e5 Land\u00e5s Side 4 av 4 "
}