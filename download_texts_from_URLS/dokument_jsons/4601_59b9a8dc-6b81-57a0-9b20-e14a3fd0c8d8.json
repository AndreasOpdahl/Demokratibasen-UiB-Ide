{
  "dokument_id": "59b9a8dc-6b81-57a0-9b20-e14a3fd0c8d8",
  "doc_type": "case_attachment",
  "kommune": 4601,
  "tittel": "Fagnotat - Kommunal forkj\u00f8psrett Gnr 160 Bnr 1015 Birkeveien 38-44",
  "url": "https://bergen.kommune.no/politikere-utvalg/api/fil/bk360/12430124/Fagnotat-Kommunal-forkjopsrett-Gnr-160-Bnr-1015-Birkeveien-38-44",
  "tekst": " Boligkontoret Til Fagnotat BBSM - Seksjon for strategi og utredning - V\u00e5r referanse: 2025/94717-7 Velferd og bolig (Arbeidssted) Saksbehandler: Espen Johan F\u00f8rde Dato: 24. april 2025 Fra Avsender Fagnotat - Kommunal forkj\u00f8psrett Gnr 160 Bnr 1015 Birkeveien 38-44 Hva saken gjelder: Eiendommen gnr 160 bnr 1015 Birkeveien 38-44 i Bergen kommune har ved fisjon blitt overdratt fra BOB Boligutleie AS til Birkeveien Borettslag. Eiendommen er verdsatt til NOK 85 129 249,-. Eiendommen best\u00e5r av en leieg\u00e5rd med 36 boliger. Som f\u00f8lge av at mer enn halvparten av bruksarealet er innredet til beboelse og leieg\u00e5rden inneholder minst fem boliger, utl\u00f8ses kommunal forkj\u00f8psrett, jf. lov om kommunal forkj\u00f8psrett for leieg\u00e5rder (\u00ableieg\u00e5rdsloven\u00bb) \u00a7\u00a7 1 og 2. I melding om overdragelse datert 29.01.2025 opplyses det om at alle boligene i utgangspunktet er utleid, men at leietakerne fikk frist til fraflytting innen 31.12.2024 som f\u00f8lge av vedlikeholdsarbeid i bygget. Boligkontoret har ikke mottatt tilbakemelding fra et flertall av leietakerne om at det er \u00f8nskelig at kommunen skal benytte seg av forkj\u00f8psretten. Det nevnes ogs\u00e5 i meldingen at leietakere i Birkeveien vil f\u00e5 forkj\u00f8psrett p\u00e5 boligene f\u00f8r disse blir lagt frem for medlemmene i BOB BBL. Saken har v\u00e6rt p\u00e5 h\u00f8ring hos Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen). BBSM har i uttalelse datert 03.04.2025 anbefalt at forkj\u00f8psretten ikke benyttes i dette tilfellet. Boligkontoret har ikke mottatt tilbakemelding fra Studentsamskipnaden p\u00e5 Vestlandet (Sammen). Konklusjonen etter en samlet vurdering er at det ikke foreligger grunn for kommunen til \u00e5 benytte forkj\u00f8psretten i dette tilfellet. Fagetatens vurdering: 1. KOMMUNENS FORKJ\u00d8PSRETT TIL LEIEG\u00c5RDER Kommunen har forkj\u00f8psrett til leieg\u00e5rder n\u00e5r eiendomsrett til leieg\u00e5rd i kommunen blir overf\u00f8rt til andre enn staten eller den fylkeskommune der eiendommen ligger, jf. leieg\u00e5rdsloven \u00a7 2 f\u00f8rste ledd f\u00f8rste setning. Dette gjelder likevel ikke overf\u00f8ringer ved arv, skifte eller ekspropriasjon, jf. leieg\u00e5rdsloven \u00a7 2 f\u00f8rste ledd andre setning. Som overf\u00f8ring av eiendomsrett regnes ogs\u00e5 erverv av aksjer, sameieandeler eller parter i leieg\u00e5rdsselskap slik at erververen blir innehaver av minst 50 % av samtlige aksjer, sameieandeler eller parter, jf. leieg\u00e5rdsloven \u00a7 2 andre ledd. Med leieg\u00e5rd menes utleieeiendom hvor mer enn halvparten av bruksarealet er innredet til beboelse og inneholder minst fem boliger, jf. leieg\u00e5rdsloven \u00a7 1 f\u00f8rste ledd f\u00f8rste setning. Av leieg\u00e5rdsloven \u00a7 3 f\u00f8rste ledd f\u00f8rste setning f\u00f8lger det at: Kommunen kan nytte forkj\u00f8psretten p\u00e5 vegne av leierne, n\u00e5r disse \u00f8nsker \u00e5 overta leieg\u00e5rden som borettslag eller eierseksjons-sameie, p\u00e5 egne vegne, p\u00e5 vegne av studentsamskipnad eller p\u00e5 vegne av selskap som ledes og kontrolleres av kommunen eller stat. Kommunens forkj\u00f8psrett g\u00e5r foran forkj\u00f8psrett som grunner seg p\u00e5 avtale. Kommunens forkj\u00f8psrett g\u00e5r ogs\u00e5 foran sameiernes innl\u00f8sningsrett etter sameieloven \u00a7 11, jf. leieg\u00e5rdsloven \u00a7 4. 2. FRIST Frist for eventuell bruk av den kommunale forkj\u00f8psretten er satt til 29.05.2025, som er fire m\u00e5neder etter at kommunen mottok fullstendig melding om overdragelse av eiendommen, jf. leieg\u00e5rdsloven \u00a7 6. 3. EIENDOMMENS BELIGGENHET Eiendommen ligger i \u00c5rstad bydel. 4. TEKNISKE OPPLYSNINGER Bygget ble oppf\u00f8rt i 1952 og g\u00e5r over fire etasjer. Leieg\u00e5rden inneholder 36 boliger med et samlet boligareal p\u00e5 2400 m2. Tomten er eiet og har et areal p\u00e5 4235,8 m2. 5. LEIETAKERE I melding om overdragelse datert 29.01.2025 opplyses det om at alle boligene i utgangspunktet er utleid, men at leietakerne fikk frist til fraflytting innen 31.12.2024 som f\u00f8lge av vedlikeholdsarbeid i bygget. Den 20.02.2025 ble det sendt ut brev til leietakerne med orientering om salget av leieg\u00e5rden og stemmeslipper hvor de kunne stemme ja eller nei til \u00f8nske om \u00e5 danne borettslag/sameie. Frist for \u00e5 returnere disse ble satt til 06.03.2025. Ved fristens utl\u00f8p har vi ikke mottatt noen stemmeslipper i retur. Det foreligger s\u00e5ledes ikke noe flertall blant leietakerne om at det er \u00f8nskelig \u00e5 benytte den kommunale forkj\u00f8psretten. 6. OFFENTLIGE INSTANSER Byr\u00e5dsavdeling for barnevern, sosiale tjenester og mangfold (BBSM) og Studentsamskipnaden p\u00e5 Vestlandet (Sammen) er orientert om salget og kommunens adgang til \u00e5 benytte forkj\u00f8psretten. BBSM har i uttalelse datert 03.04.2025 uttalt at \u00abEiendommen best\u00e5r av et eksisterende bygg med 36 leiligheter som har blitt benyttet til utleieform\u00e5l. P\u00e5 grunn av vedlikeholdsarbeid i bygget har leietakerne f\u00e5tt frist til fraflytting. Det er behov for vedlikehold knyttet til blant annet r\u00f8r, fasade og tak. Leieg\u00e5rden ligger i levek\u00e5rssone Slettebakken, dette er et omr\u00e5de vi p\u00e5 n\u00e5v\u00e6rende tidspunkt ikke \u00f8nsker \u00e5 etablere flere kommunale utleieboliger. BBSM anbefaler at forkj\u00f8psretten ikke benyttes i dette tilfellet\u00bb. Boligkontoret har ikke mottatt tilbakemelding fra Studentsamskipnaden p\u00e5 Vestlandet (Sammen). 7. KONKLUSJON Det er ikke kommet inn \u00f8nsker fra de offentlige h\u00f8ringsinstansene om at forkj\u00f8psretten gj\u00f8res gjeldende i foreliggende sak. Det er heller ikke et flertall av leietakerne som har \u00f8nsket at kommunen skal benytte den kommunale forkj\u00f8psretten. Det anbefales derfor at den kommunale forkj\u00f8psretten ikke benyttes i denne saken. Fagetatens anbefaling: Bergen kommune gj\u00f8r ikke forkj\u00f8psretten gjeldende i henhold til \u00a7 3 i lov om kommunal forkj\u00f8psrett til leieg\u00e5rder, ved overdragelse av eiendommen Gnr 160 Bnr 1015 Birkeveien 38-44. Med hilsen Boligkontoret Espen F\u00f8rde Gitle Lunde Saksbehandler Leder Dokumentet er godkjent elektronisk. Vedlegg: Melding om overdragelse av leieg\u00e5rd Opplysninger om eiendommen Uttalelse vedr\u00f8rende kommunal forkj\u00f8psrett - Birkeveien 38-44 "
}