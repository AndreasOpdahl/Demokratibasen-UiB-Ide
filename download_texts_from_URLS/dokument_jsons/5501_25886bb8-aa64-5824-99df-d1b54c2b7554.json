{
  "dokument_id": "25886bb8-aa64-5824-99df-d1b54c2b7554",
  "doc_type": "case_history",
  "kommune": 5501,
  "tittel": "0041/23, Kommunalt r\u00e5d for mennesker med nedsatt funksjonsevne, 04.12.2023",
  "url": "https://innsyn.tromso.kommune.no/application/getMoteDokument?dokid=2001547110",
  "tekst": " Saksprotokoll Utvalg: Kommunalt r\u00e5d for mennesker med nedsatt funksjonsevne Arkivsaknr. 23/17311 Saksbehandler David Moen Behandlet av M\u00f8tedato Saknr 1 Eldrer\u00e5det 04.12.2023 42/23 2 Kommunalt r\u00e5d for mennesker med nedsatt 04.12.2023 41/23 funksjonsevne 3 Ungdomsr\u00e5det 05.12.2023 4 Helse- og velferdsutvalget 06.12.2023 43/23 5 Milj\u00f8-, idrett-, kultur- og 06.12.2023 33/23 samfunnsutviklingsutvalget 6 Oppvekst- og utdanningsutvalget 08.12.2023 40/23 Handlingsplan for kj\u00f8nns- og seksualitetsmangfold 2024 - 2027 Kommunalt r\u00e5d for mennesker med nedsatt funksjonsevne har behandlet saken i m\u00f8te 04.12.2023 sak 41/23 M\u00f8tebehandling Barbara V\u00f6gele foreslo: Det skrives at \u201cfor mennesker med nedsatt funksjonsevne er seksualitet generelt, og det \u00e5 gi rom for seksualitetsmangfold spesielt et n\u00e6rmest \u00abukjent\u00bb omr\u00e5de\u201d. R\u00e5det \u00f8nsker \u00e5 presisere at det for mange ikke er et ukjent omr\u00e5de, men et sv\u00e6rt tabuisert omr\u00e5de. I undervisningssituasjoner, blant helsepersonell og i samfunnet for\u00f8vrig er det fortsatt ikke anerkjent at alle mennesker har s\u00e5 grunnleggende behov som seksualitet. Tabuisering i samfunnet f\u00f8rer fortsatt til mangelfull undervisning og tilrettelegging og for\u00e5rsaker mye un\u00f8dvendig frustrasjon og usikkerhet. Senere skrives det at \u201cdet er viktig at undervisning og annen informasjon om seksualitet og samliv til alle skoleelever ogs\u00e5 omfatter DEM med nedsatte funksjonsevner, og alle typer seksualitet\u201d. R\u00e5det \u00f8nsker at begrepet DEM i setningen settes i sammenheng med det som er skrevet i kapittelet Tiltak 2024-2027. Der st\u00e5r det bla. at kompetanse, skole og barnehage er de viktigste satsingsomr\u00e5dene som prioriteres i handlingsplanperioden. Det presiseres at det ogs\u00e5 handler om god formidling og spr\u00e5klig bevissthet, der en for eksempel ikke bruker uttrykk som OSS heterofile og DE homofile. Man \u00f8nsker ikke en OSS og DE i omtale av seksualitet, det samme b\u00f8r gjelde i omtale av OSS og DEM n\u00e5r det gjelder funksjonsnedsettelser. R\u00e5det mener at det b\u00f8r nevnes at kommunen har opprettet en stilling som sexologisk r\u00e5dgiver. I forutg\u00e5ende vedtak ble det sl\u00e5tt fast at \u201cdet skal s\u00e6rlig legges vekt p\u00e5 at ansettelsen ogs\u00e5 dekker behovene til barn, ungdom og unge voksne med funksjonsnedsettelser\u201d. Interseksjonell diskriminering er nevnt i dokumentet og man vet at mennesker med funksjonsnedsettelser i st\u00f8rre grad er utsatt for denne typen diskriminering. Her b\u00f8r det vurderes om TryggEst skal nevnes i dokumentet. TryggEst skal hjelpe fagpersoner med \u00e5 avdekke og h\u00e5ndtere vold og overgrep mot risikoutsatte voksne. Noen voksne er spesielt risikoutsatte for vold og overgrep fordi de trenger hjelp til ting andre klarer selv. Det kan dreie 1 seg om psykiske vansker, kognitive utfordringer, fysiske funksjonsnedsettelser, alvorlig eller kronisk sykdom, problemer med rus eller h\u00f8y alder. Forslag: 1. R\u00e5det anbefaler \u00e5 inkludere illustrasjoner med mennesker med nedsatt funksjonsevne og mennesker med synlig utenlandsk opphav. 2. Setningen \u201cFor mennesker med nedsatte funksjonsevner er seksualitet generelt, og det \u00e5 gi rom for seksualitetsmangfold spesielt et n\u00e6rmest \u00abukjent\u00bb omr\u00e5de.\u201d endres til: Mennesker med nedsatt funksjonsevne opplever ofte at deres seksualitet generelt, og det \u00e5 gi rom for seksualitetsmangfold spesielt er et sv\u00e6rt tabuisert omr\u00e5de. 3. Det gj\u00f8res spr\u00e5kvask, slik at det ikke brukes ordet \u201cdem\u201d el. for mennesker med funksjonsnedsettelser. 4. I videre arbeid med tiltakene trekkes det inn fagkompetanse fra bla. Landsforeningen for skeive funkiser, Handikapforbundet og Norsk forbund for utviklingshemmede. 5. Det vurderes om sexologisk r\u00e5dgiver og TryggEst nevnes i planen. 6. MIKS-utvalget bes vurdere om planen b\u00f8r legges ut p\u00e5 h\u00f8ring. I s\u00e5 fall ber r\u00e5det om at bla. Unge funksjonshemmede og Landsforeningen for skeive funkiser inkluderes i h\u00f8ringen. Votering Forslaget ble enstemmig vedtatt Kommunalt r\u00e5d for mennesker med nedsatt funksjonsevnes vedtak Det skrives at \u201cfor mennesker med nedsatt funksjonsevne er seksualitet generelt, og det \u00e5 gi rom for seksualitetsmangfold spesielt et n\u00e6rmest \u00abukjent\u00bb omr\u00e5de\u201d. R\u00e5det \u00f8nsker \u00e5 presisere at det for mange ikke er et ukjent omr\u00e5de, men et sv\u00e6rt tabuisert omr\u00e5de. I undervisningssituasjoner, blant helsepersonell og i samfunnet for\u00f8vrig er det fortsatt ikke anerkjent at alle mennesker har s\u00e5 grunnleggende behov som seksualitet. Tabuisering i samfunnet f\u00f8rer fortsatt til mangelfull undervisning og tilrettelegging og for\u00e5rsaker mye un\u00f8dvendig frustrasjon og usikkerhet. Senere skrives det at \u201cdet er viktig at undervisning og annen informasjon om seksualitet og samliv til alle skoleelever ogs\u00e5 omfatter DEM med nedsatte funksjonsevner, og alle typer seksualitet\u201d. R\u00e5det \u00f8nsker at begrepet DEM i setningen settes i sammenheng med det som er skrevet i kapittelet Tiltak 2024-2027. Der st\u00e5r det bla. at kompetanse, skole og barnehage er de viktigste satsingsomr\u00e5dene som prioriteres i handlingsplanperioden. Det presiseres at det ogs\u00e5 handler om god formidling og spr\u00e5klig bevissthet, der en for eksempel ikke bruker uttrykk som OSS heterofile og DE homofile. Man \u00f8nsker ikke en OSS og DE i omtale av seksualitet, det samme b\u00f8r gjelde i omtale av OSS og DEM n\u00e5r det gjelder funksjonsnedsettelser. R\u00e5det mener at det b\u00f8r nevnes at kommunen har opprettet en stilling som sexologisk r\u00e5dgiver. I forutg\u00e5ende vedtak ble det sl\u00e5tt fast at \u201cdet skal s\u00e6rlig legges vekt p\u00e5 at ansettelsen ogs\u00e5 dekker behovene til barn, ungdom og unge voksne med funksjonsnedsettelser\u201d. Interseksjonell diskriminering er nevnt i dokumentet og man vet at mennesker med funksjonsnedsettelser i st\u00f8rre grad er utsatt for denne typen diskriminering. Her b\u00f8r det vurderes om TryggEst skal nevnes i dokumentet. TryggEst skal hjelpe fagpersoner med \u00e5 avdekke og h\u00e5ndtere vold og overgrep mot risikoutsatte voksne. Noen voksne er spesielt risikoutsatte for vold og overgrep fordi de trenger hjelp til ting andre klarer selv. Det kan dreie seg om psykiske vansker, kognitive utfordringer, fysiske funksjonsnedsettelser, alvorlig eller kronisk sykdom, problemer med rus eller h\u00f8y alder. Forslag: 1. R\u00e5det anbefaler \u00e5 inkludere illustrasjoner med mennesker med nedsatt funksjonsevne og mennesker med synlig utenlandsk opphav. 2. Setningen \u201cFor mennesker med nedsatte funksjonsevner er seksualitet generelt, og det \u00e5 gi rom for seksualitetsmangfold spesielt et n\u00e6rmest \u00abukjent\u00bb omr\u00e5de.\u201d endres til: Mennesker med nedsatt funksjonsevne opplever ofte at deres seksualitet generelt, og det \u00e5 gi rom for seksualitetsmangfold spesielt er et sv\u00e6rt tabuisert omr\u00e5de. 2 3. Det gj\u00f8res spr\u00e5kvask, slik at det ikke brukes ordet \u201cdem\u201d el. for mennesker med funksjonsnedsettelser. 4. I videre arbeid med tiltakene trekkes det inn fagkompetanse fra bla. Landsforeningen for skeive funkiser, Handikapforbundet og Norsk forbund for utviklingshemmede. 5. Det vurderes om sexologisk r\u00e5dgiver og TryggEst nevnes i planen. 6. MIKS-utvalget bes vurdere om planen b\u00f8r legges ut p\u00e5 h\u00f8ring. I s\u00e5 fall ber r\u00e5det om at bla. Unge funksjonshemmede og Landsforeningen for skeive funkiser inkluderes i h\u00f8ringen. 3 "
}