{
  "dokument_id": "a5c32162-9476-5593-9a2e-c6636acb5578",
  "doc_type": "case_presentation",
  "kommune": 5501,
  "tittel": "\u00d8konomirapport - juli 2024",
  "url": "https://innsyn.tromso.kommune.no/application/getMoteDokument?dokid=2001815356",
  "tekst": "Arkivsaksnr. 24/14722-1 Saksbehandler Thomas Johansen Saksgang M\u00f8tedato Formannskapet \u00d8konomirapport - juli 2024 Kommunedirekt\u00f8rens innstilling til vedtak: 1. \u00d8konomirapport pr. juli 2024 tas til orientering Stig Tore Johnsen Geir Andersen Kommunedirekt\u00f8r Direkt\u00f8r 1 Hva saken gjelder Rapportering p\u00e5 \u00f8konomi og tiltak per juli 2024. Saksutredning Formannskapet (FSK) vedtok i m\u00f8te 23.april i sak 62/24-\u00d8konomirapport pr. februar 2024 en ekstra rapportering til formannskapet i august. Denne rapporteringen kom veldig tett p\u00e5 sommerferien, slik at vi rakk ikke f\u00e5 den ferdig til f\u00f8rste ordin\u00e6re m\u00f8te etter ferien, men den fremmes n\u00e5 noen dager over tiden som ble vedtatt. Denne rapporten er ikke en fullverdig \u00f8konomisk rapportering med en prognose for forventet \u00f8konomisk resultat for 2024. Det \u00e5 utarbeide slike rapporter er meget ressurskrevende, og vi har allerede p\u00e5begynt arbeidet med rapportering for tertialrapport 2, slik at vi m\u00e5 av praktiske og kapasitets\u00e5rsaker gj\u00f8r denne rapporten litt forenklet. Tertialrapport 2 vil foreligge om f\u00e5 uker, slik at vi m\u00e5tte prioritere innholdet i denne rapporteringen kontra neste ordin\u00e6re rapportering. Vi har i denne rapporten valgt \u00e5 fokusere p\u00e5 viktige makrost\u00f8rrelser, samt rapportering p\u00e5 de ekstraordin\u00e6re kostnadsbesparende tiltak som ble vedtatt i kommunestyret i juni i forbindelse med tertialrapport 1. Et av de viktigste tiltakene vedtatt i tertialrapport 1-24 er \u00e5 redusere antall \u00e5rsverk i 2024 med 150 \u00e5rsverk. Kommunedirekt\u00f8ren orienterte i siste formannskap f\u00f8r ferien om \u00e5rsverksutvikling og kommunedirekt\u00f8ren vil fortsette med dette til formannskapet fremover, dette er ogs\u00e5 en viktig del av denne rapporten(se vedlegg). N\u00e5r det gjelder de \u00f8vrige tiltakene vil kommunedirekt\u00f8ren komme n\u00e6rmere tilbake til den \u00f8konomiske effekten av disse i tertialrapport 2-24 som kommunedirekt\u00f8ren legger fram medio september. 1. Makrobildet 1.1. Skatteinngang Det er budsjettert med inntekter fra inntekts- og formueskatt i kommunen p\u00e5 3,050 milliarder kroner i 2024. I 2023 endte kommunens skatteinntekter p\u00e5 2,833 milliarder kroner. Det er dermed budsjettert med en vekst p\u00e5 217 millioner kroner i de kommunale skatteinntektene, eller 7,6 % fra 2023. Pr. utgangen av juli er det en vekst i Troms\u00f8 kommunes skatteinngang p\u00e5 3,2 % sammenlignet med samme periode i fjor. Veksten hittil i \u00e5r er alts\u00e5 4,4 prosentpoeng lavere enn budsjettert \u00e5rsvekst. For landet samlet er det i handlingsprogram 2024-2027 lagt til grunn en skatteinngang p\u00e5 223,5 milliarder kroner i 2024, som tilsvarer en vekst p\u00e5 6,2 % fra regnskap 2023. Kommunens anslag for den samlete skatteinngangen for kommunene er h\u00f8yere enn det som er lagt til grunn i statsbudsjett 2024 (220,25 mrd. kroner) og revidert nasjonalbudsjett (RNB) 2024 (220,4 mrd. kroner). Ansl\u00e5tt vekst i RNB er 4,7 %, dvs. vekst m\u00e5lt fra regnskap 2023. Inngangen nasjonalt har betydning for hvor mye tilskudd eller fratrekk som kommunen vil f\u00e5 i inntektsutjevningen (omfordeling av skatteinntekter fra skattesterke til skattesvake kommuner). Troms\u00f8 kommune har budsjettert med 30 millioner kroner i inntektsutjevning i 2024. For kommunene sett under ett er veksten pr. juli p\u00e5 3,8 %. Veksten er 0,7 prosentpoeng lavere enn lagt til grunn i RNB 2024 og 2,4 prosentpoeng lavere enn det som er lagt til grunn i handlingsprogrammet. 2 Tall fra Skatteetaten viser at inngangen for kommunen som skattekreditor er svakere enn den totale inngangen n\u00e5r en ser p\u00e5 alle skattekreditorer. Den l\u00f8pende skatteinngangen er p\u00e5 et godt niv\u00e5, men samtidig er l\u00f8nnsoppgj\u00f8ret i \u00e5r svakere enn i fjor, og dette p\u00e5virker veksten negativt. Videre trekkes veksten i skatteinngang ned av lavere restskatt og h\u00f8yere tilgodebel\u00f8p enn foreg\u00e5ende \u00e5r. N\u00e5r det gjelder utviklingen resten av \u00e5ret er det usikkerhet knyttet til niv\u00e5et p\u00e5 restskatt, hvor forfall er i august og september. Det ligger ikke an til store oppgj\u00f8r (fordelingsoppgj\u00f8r og marginoppgj\u00f8r) i november knyttet til inntekts\u00e5ret 2023 basert p\u00e5 anslag vi fikk fra Skatteetaten i juni, verken for Troms\u00f8 kommune eller kommunene samlet. Det er enn\u00e5 usikkerhet knyttet til dette, men slik bildet ser ut n\u00e5 er det en relativt stor risiko for at skatteinntektene inkl. inntektsutjevning kan bli lavere enn budsjettert. Det kan ligge an til en svikt i inntektene p\u00e5 mellom 20 og 60 millioner kroner. 1.2. Andre inntektsposter Kommunedirekt\u00f8ren har f\u00e5tt opplyst at det er grunn til \u00e5 forvente at inntektene fra Havbruksfondet vil \u00f8ke i st\u00f8rrelsesorden 19 millioner kroner sammenlignet med budsjett. Dette vil bli kvalitetssikret og hensyntatt i tertialrapport 2. 1.3. Finans Det har ikke skjedd endringer av vesentlig art innen finansomr\u00e5det siden tertial-1. Renteutviklingen er i tr\u00e5d med de forutsetninger kommunedirekt\u00f8ren har lagt til grunn, endelig prognose for 2024 kommer i tertialrapport 2. Likviditeten har de siste \u00e5rene svekket seg. Kombinasjonen av reduserte skatteinntekter, ikke- realiserte salgsinntekter, og et for h\u00f8yt utgiftsniv\u00e5 gjorde at man etablert kassekreditt i august for \u00e5 sikre l\u00f8nnsutbetalingen. August er en krevende m\u00e5ned med lite skatteinntekter, ingen rammetilskudd og inntekter fra kommunale avgifter har forfall neste m\u00e5ned. Dette til tross for at man har ubrukte l\u00e5nemidler startl\u00e5n, som bidrar til \u00e5 styrke kommunens likviditet. Slik det ligger an n\u00e5 vil det gi lavere renteinntekter enn budsjettert, og man vil i tertialrapport 2-24 komme med en ny prognose. 1.4. Utbytte Kommunestyret vedtok i forbindelse med \u00f8konomisk rapportering i mai-m\u00f8tet, sak nr. 66/24, \u00e5 be kommunedirekt\u00f8ren om \u00e5 se p\u00e5 mulighetene for ekstraordin\u00e6re utbytter fra sine eierposisjoner. Dette vedtaket gjelder b\u00e5de selskaper og foretak. Kommunedirekt\u00f8ren har gjennomf\u00f8rt en rekke m\u00f8ter og kartlegging av muligheten for slikt ekstraordin\u00e6rt utbytte, og mener etter de f\u00f8rste kartleggingsm\u00f8tene at det er gode muligheter til \u00e5 kunne f\u00e5 til utbetaling av utbytter utover budsjettert ramme. Dette er avhengig av flere faktorer, og vil v\u00e6re et arbeid som vil p\u00e5g\u00e5 utover h\u00f8sten. Vi vil komme n\u00e6rmere tilbake til en klarere vurdering av dette i tertialrapport 2. 3 2. \u00c5rsverksutvikling, l\u00f8nnsutgifter, overtid og kj\u00f8p av vikartjenester Kommunedirekt\u00f8ren fremla for formannskapet i juni-m\u00f8tet et forslag til m\u00e5nedlig rapportering b\u00e5de p\u00e5 antall stillinger, antall \u00e5rsverk, vikarbruk og overtidsbruk. Vi fikk gode tilbakemeldinger p\u00e5 denne rapportformen, og legger den ved denne rapporten. Kommunestyret har vedtatt at Troms\u00f8 kommune skal redusere antall \u00e5rsverk med 150 for innev\u00e6rende regnskapsperiode. Dette ble vedtatt i mai, og kommunedirekt\u00f8ren har siden da jobbet kontinuerlig med \u00e5 kartlegge, risikovurdere og ikke lyse ut stillinger som ikke er strengt n\u00f8dvendig. Kommunen har ikke innf\u00f8rt ansettelsesstopp, da en slik generell ordning vil kunne gi sv\u00e6rt utilsiktede konsekvenser som vilk\u00e5rlig reduksjon i tjenestetilbud, \u00f8kt overtid eller \u00f8kt vikarbruk. Det er utfordrende \u00e5 telle antall \u00e5rsverk eller stillinger i kommunen fra m\u00e5ned til m\u00e5ned som indikator. Dette m\u00e5 sees i n\u00e6r sammenheng spesielt med kostnader til vikarbruk. Det er ogs\u00e5 viktig \u00e5 f\u00e5 frem at det er store sesongvariasjoner, spesielt i sommerm\u00e5nedene vil antall variable ansatte (ferievikarer) \u00f8ke. 2.1. Antall \u00e5rsverk - utvikling s\u00e5 langt i \u00e5r Pr. utgangen av august har kommunen 5 950 \u00e5rsverk sammenlignet med 5 786 ved inngangen til \u00e5ret. \u00d8kningen i \u00e5rsverkene hittil i \u00e5r er f\u00f8rst og fremst kommet innenfor variable ansatte (ferievikarer). Innenfor faste stillinger s\u00e5 tyder tallene p\u00e5 et innf\u00f8rte tiltak begynner \u00e5 f\u00e5 effekt, Antall fast ansatte er redusert med 32 siden inngangen til 2024, og 50 siden tiltakene ble vedtatt innf\u00f8rt i mai. Variable stillinger har en naturlig topp i feriem\u00e5nedene juni-august. Som tallene viser ligger antall variable ansatte stabilt p\u00e5 rundt 700 personer gjennom \u00e5ret, mens de \u00f8ker kraftig i sommerm\u00e5nedene, og ligger p\u00e5 915 i august. Dette forventes \u00e5 normalisere seg n\u00e5r ferieavviklingen n\u00e5 er over. Dette underbygges av erfaringstallene fra 2023, som man kan se der s\u00e5 hadde \u00e5rsverk en topp i august m\u00e5ned med en kraftig reduksjon utover h\u00f8sten, da knyttet til reduksjon i antall variable ansatte. Dette kan ogs\u00e5 underbygges av statistikk fra kommunens utlyste stillinger i 2. tertial. Kommunen lyste i denne perioden ut 733 stillinger, hvorav 336 av disse var midlertidige stillinger, av disse var 228 stillinger av disse igjen ferievikarer. Oppsummert s\u00e5 mener kommunedirekt\u00f8ren at kommunen er godt i gang med \u00e5 implementere de vedtatte stillingsreduksjoner, og mener at tallene underbygger dette n\u00e5r vi korrigerer for sesongvariasjoner. Det er fortsatt stor usikkerhet om dette vil gi n\u00f8dvendig og rask nok \u00f8konomisk effekt for innev\u00e6rende regnskaps\u00e5r. 2.2. Vikarbruk Det er en sv\u00e6rt gledelig utvikling p\u00e5 omr\u00e5det kj\u00f8p av vikartjenester. Som tallene viser s\u00e5 har vi pr. utgangen av august brukt 47 millioner kroner til innkj\u00f8p av vikartjenester, sammenlignet med 89 millioner som var tilsvarende tall for fjor\u00e5ret. Dette er en halvering av vikarkostnadene, og vi n\u00e6rmer oss n\u00e5 akseptable m\u00e5ltall p\u00e5 vikarkostnader for hele kommunen. Det er n\u00e5 sv\u00e6rt f\u00e5 kommunale enheter som benytter seg av vikarbyr\u00e5, og det jobbes n\u00e5 m\u00e5lrettet med \u00e5 redusere dette ytterligere. Hovedgrunnen til at dette n\u00e5 g\u00e5r i s\u00e5 positiv retning er sammensatt, men skyldes m\u00e5lrettet arbeid over tid med rekruttering, satsning p\u00e5 egen bemanning og tiltak for \u00e5 beholde ansatte. 4 Dette har medf\u00f8rt at vi har erstattet kostbare vikarer med egne ansatte, noe som b\u00e5de er bra for kvaliteten p\u00e5 tjenestene, men ogs\u00e5 \u00f8konomisk gunstig. 2.3. Overtid Det vil v\u00e6re en risiko n\u00e5r vi har jobbet s\u00e5 mye med \u00e5 ta ned vikarbruk at dette erstattes med overtid. Gledelig nok viser tallene at det ikke er tilfelle. Overtidsbruken viser en stabil utvikling gjennom \u00e5ret, og ligger hittil i \u00e5r 1 million lavere enn samme tid i fjor. Det b\u00f8r v\u00e6re et m\u00e5l \u00e5 redusere overtidsbruken ytterligere i kommunen, men overtidsbruken er ikke urovekkende h\u00f8y. 2.4. Sykefrav\u00e6r Akkumulert til og med juni 2024 endte sykefrav\u00e6ret p\u00e5 11,1 prosentpoeng. Korttidsfrav\u00e6ret var p\u00e5 3,4 prosentpoeng og langtidsfrav\u00e6ret var p\u00e5 7,7 prosentpoeng. Sammenliknet med rapporteringen i mai ser vi at frav\u00e6ret er uendret. Det er korttidsfrav\u00e6ret som har blitt redusert, mens langtidsfrav\u00e6ret er \u00f8kende. Det er ogs\u00e5 en trend vi har sett n\u00e5r vi sammenligner de siste 5 \u00e5rene. Sammenliknet med akkumulerte tall til og med juni 2023, er frav\u00e6ret i 2024 s\u00e5 langt redusert med 0,1 prosentpoeng. 3. Status p\u00e5 tiltak vedtatt i tertialrapport 1-24 Alle avdelinger har kommet godt i gang med \u00e5 gjennomf\u00f8re de tiltak som ble vedtatt i tertialrapport 1-24 p\u00e5 til sammen 145,9 mill.kr. En stor del av dette, totalt 60 mill.kr, er knyttet til \u00f8konomisk effekt av reduksjon i antall stillinger. N\u00e5r det gjelder \u00f8konomisk effekt av \u00f8vrige tiltak p\u00e5 avdelingsniv\u00e5 er det for en del tiltak vanskelig \u00e5 vurdere disse allerede n\u00e5. Effekten vil framkomme i tertialrapport 2. Det gis videre en kort status pr avdeling p\u00e5 de avvikstiltak som ble vedtatt i tertialrapport 1-24. 3.1. Avdeling for oppvekst, utdanning og kultur Tiltaket \u00abRekruttere og beholde ansatte i barnehagene\u00bb (studentstillinger) som ble vedtatt i handlingsprogrammet 2024 \u2013 2027 er utsatt inntil videre og vedtatte rekrutteringstiltak for samisk barnehage er redusert for h\u00f8sthalv\u00e5ret. Det er iverksatt tiltak med \u00e5 redusere vikarbruk i enhetene, samt at enhetene har v\u00e6rt restriktive med innkj\u00f8p. Bruk av kompetansemidler er redusert. Kulturrammen fryser tilskudd og holder stillinger vakante. P\u00e5 ansvarsramme skole er politiske vedtak i HAP 24-27 reversert, bl.a. tilskudd til Vitensenteret, sosiall\u00e6rere i barneskole, midler til skolehager og styrket tospr\u00e5klig fagoppl\u00e6ring er utsatt. Det er i tillegg iverksatt restriksjoner p\u00e5 innkj\u00f8p samt kutt i velferdsgoder og m\u00f8tevirksomhet. Det knytter seg usikkerhet til om skolene vil klare \u00e5 begrense forbruket fullt ut slik som forventet. For ansvarsramme barn og familie holdes stillinger vakante i alle enheter i seksjonen. Det reduseres i innkj\u00f8p, kurs og reiser. Det reduseres ogs\u00e5 i transportutgifter og helsetjenester. 5 3.2. Avdeling for helse og omsorg Stillinger holdes vakante i den utstrekning det er forenlig med krav om forsvarlige tjenester b\u00e5de innen Helserammen og rammen Velferd, arbeid og inkludering. Utgiftene til kj\u00f8p av vikartjenester er redusert betydelig, jfr kapittel 2. Tiltakene vedtatt i tertialrapport 1-24 har isolert sett utgiftsreduserende effekt, men det er risiko for at den \u00f8konomiske gevinsten utlignes av andre uforutsette utgifts\u00f8kninger i tjenesten. Eksempler her er at avdelingen siden tertialrapport 1-24 har v\u00e6rt n\u00f8dt til \u00e5 gj\u00f8re 2 nye private kj\u00f8p. Avdelingen er godt i gang med budsjettarbeidet for 2025, og vil n\u00e5 rette mye oppmerksomhet rundt institusjonsdriften i kommunen, hvor vi ligger h\u00f8yt over sammenlignbare kommuner i driftsniv\u00e5. 3.3. Avdeling for bymilj\u00f8 Det er stor usikkerhet knyttet opp til flere av tiltakene vedtatt i tertialrapport 1-24, da disse er avhengige av faktorer utenfor kommunes p\u00e5virkning, eksempelvis sn\u00f8fall og antallet s\u00f8knader innen byggesak og andre inntektsbringende oppgaver. Tiltak som omhandler kostnader overf\u00f8rt fra drift til investering vil v\u00e6re utfordrende \u00e5 oppn\u00e5 da overf\u00f8ringer av kostnader allerede var budsjettert inn ved \u00e5rets start, med bakgrunn i investeringsbudsjettet og antall ansatte som finansieres over investeringsbudsjettet. Avdelingen har gjennomf\u00f8rt flere tiltak for \u00e5 redusere kostnader relatert til energi. 3.4. Organisasjon, ledelse og styring Av tiltak p\u00e5 denne budsjettrammen som allerede er iverksatte nevnes redusert bompengest\u00f8tte og reduksjon i Framtidsfondet. Kostnader knyttet til st\u00f8rre organisasjonsinterne arrangementer er redusert. Ogs\u00e5 p\u00e5 denne rammen holdes stillinger vakante samt at deltakelsen p\u00e5 m\u00f8ter og kurs reduseres betydelig. 4. Oppsummering Hele kommuneorganisasjonen jobber n\u00e5 aktivt med \u00e5 implementere de kostnadsreduserende tiltak kommunestyret har vedtatt. Det er likevel usikkerhet om tiltakene kan iverksettes raskt nok, for \u00e5 oppn\u00e5 \u00f8nskede effekter allerede i 2024. Etter kommunedirekt\u00f8rens vurdering vi det herske en del usikkerhet rundet flere av temaene som er redegjort for her utover h\u00f8sten og frem mot \u00e5rsskiftet, men m\u00e5let ligger fast p\u00e5 \u00e5 ta ned kostnadene med 145,9 millioner kroner som vedtatt. Konklusjon \u00d8konomirapporten tas til orientering Vedtakskompetanse Formannskapet Vedlegg \u00c5rsverksoversikt mm til fsk 3 sept 6 7 "
}