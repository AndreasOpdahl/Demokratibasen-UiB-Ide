{
  "dokument_id": "f0acf21f-0aef-53ff-8e7e-ecc0ada1d1a3",
  "doc_type": "case_attachment",
  "kommune": 5501,
  "tittel": "1860_Uttalelse til h\u00f8ring_Statsforvalteren_26.02.2024",
  "url": "https://innsyn.tromso.kommune.no/application/getMoteDokument?dokid=2001676180",
  "tekst": " V\u00e5r dato: V\u00e5r referanse 26.02.2024 2019/6730 Deres dato: Deres referanse 2023/589 TROMS\u00d8 KOMMUNE Telefonnummer til saksbehandler Postboks 6900 Lone H\u00f8gda, 77642136 9299 TROMS\u00d8 Statsforvalterens innspill til reguleringsendring for plan 1860: Einerhagen boligomr\u00e5de - Troms\u00f8 kommune Statsforvalteren i Troms og Finnmark viser til ovennevnte sak med h\u00f8ringsfrist 6. mars 2024. Hovedform\u00e5let med reguleringsendringen er \u00e5 stille krav om etablering av gang og sykkel l\u00f8sning langs eksisterende del av \u00c6rfuglvegen. Saksdokumentene redegj\u00f8r p\u00e5 en god m\u00e5te for de foresl\u00e5tte endringene. Troms\u00f8 kommune har vurdert endringen \u00e5 v\u00e6re av slik karakter at disse kan gj\u00f8res etter slik forenklet prosess som f\u00f8lger av plan- og bygningsloven \u00a7 12-14 annet og tredje ledd. Dette er s\u00e6rbestemmelser for visse reguleringsendringer som inneb\u00e6rer at det gj\u00f8res unntak fra hovedregelen i \u00a7 12-14 f\u00f8rste ledd om saksbehandlingen. Det er kommunen som planmyndighet som vurderer om forholdene ligger til rette for forenklet prosessform i den enkelte sak. Ber\u00f8rt sektormyndighet vil imidlertid kunne oppfatte at endringene ber\u00f8rer deres ansvarsomr\u00e5der i slik grad og p\u00e5 slik m\u00e5te at det er behov for ordin\u00e6r planprosess. I denne saken ser ikke Statsforvalteren at foresl\u00e5tte endringer er av slik karakter at de m\u00e5 underlegges ordin\u00e6r planprosess. Det understrekes at dette er gjort etter en vurdering av endringenes virkning opp mot Statsforvalterens ansvarsomr\u00e5der i plansaker, og at andre sektormyndigheter vil kunne ha en annen oppfatning etter en vurdering av deres saksfelt. Det understrekes videre at Statsforvalterens vurdering av prosessform i plansaken ikke er bindende for Statsforvalteren som klageinstans i et tilfelle der valg av prosessform er gjenstand for vurdering i en klagesak. Statsforvalteren stiller til disposisjon ved behov for r\u00e5d/veiledning. Ved henvendelser ber vi dere oppgi saksnummer 2019/6730. Med hilsen E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 Hans Kristian R\u00f8nningen (e.f.) Lone H\u00f8gda leder for planseksjonen seniorr\u00e5dgiver plan Dokumentet er elektronisk godkjent Kopi til: Troms fylkeskommune Postboks 3374 9276 TROMS\u00d8 "
}