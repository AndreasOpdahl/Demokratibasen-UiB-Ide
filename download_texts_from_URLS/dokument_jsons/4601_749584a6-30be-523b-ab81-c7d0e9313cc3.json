{
  "dokument_id": "749584a6-30be-523b-ab81-c7d0e9313cc3",
  "doc_type": "case_attachment",
  "kommune": 4601,
  "tittel": "H\u00f8ring - EU-kommisjonens forslag til endringer i pakkereisedirektivet.pdf",
  "url": "https://bergen.kommune.no/politikere-utvalg/api/fil/bk360/9992962/Horing-EU-kommisjonens-forslag-til-endringer-i-pakkereisedirektivet-pdf",
  "tekst": "Iflg. liste Deres ref V\u00e5r ref Dato 24/465- 20. februar 2024 H\u00f8ring - EU-kommisjonens forslag til endringer i pakkereisedirektivet Barne- og familiedepartementet sender med dette p\u00e5 h\u00f8ring EU-kommisjonens forslag til europaparlaments- og r\u00e5dsdirektiv som endrer direktiv (EU) 2015/2302 om pakkereiser og sammensatte reisearrangementer. Endringsdirektivet skal gj\u00f8re beskyttelsen av reisende mer effektiv og forenkle og klargj\u00f8re visse aspekter av direktivet. Forslaget ble lagt frem av EU-kommisjonen 29. november 2023. Forslaget er n\u00e5 til behandling i Europaparlamentet og R\u00e5det. Direktivforslaget f\u00f8lger vedlagt i dansk og engelsk versjon, med vedlegg. Departementet ber om h\u00f8ringsinnspill for \u00e5 f\u00e5 et bedre grunnlag for \u00e5 vurdere betydningen av forslaget og mulige konsekvenser. Vi ber om at h\u00f8ringssvar sendes inn ved bruk av den digitale l\u00f8sningen for h\u00f8ringsuttalelser p\u00e5 www.regjeringen.no under \u00abSend inn h\u00f8ringssvar\u00bb. H\u00f8ringsuttalelser er offentlige etter offentleglova og blir publisert. H\u00f8ringsfristen er 19. april 2024. Om gjeldende direktiv om pakkereiser og sammensatte reisearrangementer (EU) 2015/2302 (pakkereisedirektivet) Pakkereisedirektivet ((EU) 2015/2302) er gjennomf\u00f8rt i norsk rett ved pakkereiseloven og -forskriften. B\u00e5de pakkereiser og sammensatte reisearrangementer er arrangementer som best\u00e5r av to ulike reisetjenester for samme reise eller ferie. De fleste artiklene i direktivet gjelder pakkereiser. Direktivet stiller krav til opplysninger som skal gis den reisende f\u00f8r avtale om pakkereise inng\u00e5s, og til innholdet i pakkereiseavtalen. Direktivet inneholder regler om adgang til \u00e5 endre avtalen og til \u00e5 avslutte avtalen f\u00f8r pakkereisen begynner. Det er regler om pakkereisearrang\u00f8rens bistandsplikt dersom den reisende kommer i vanskeligheter under en pakkereise, og regler om arrang\u00f8rens ansvar for mangler ved pakkereisen. Postadresse Kontoradresse Telefon* Avdeling Saksbehandler Postboks 8036 Dep Akersgt. 59 22 24 90 90 Forbruker-, tros- og Nina Wilmar 0030 Oslo Org.nr. livssynsavdelingen Oftedahl postmottak@bfd.dep.no www.bfd.dep.no 972 417 793 22 24 24 69 Det er ogs\u00e5 regler om reisegaranti. Det er et vilk\u00e5r for \u00e5 kunne selge pakkereiser, at det er stilt reisegaranti, slik at den reisende f\u00e5r dekket innbetalt forskudd ved arrang\u00f8rens konkurs, og ogs\u00e5 f\u00e5r dekket losji og returreise, dersom arrang\u00f8ren g\u00e5r konkurs etter at gjennomf\u00f8ringen av en pakkereise er startet, og disse tjenestene faller bort. Reglene i pakkereisedirektivet er totalharmonisert, det vil si at statene i sin gjennomf\u00f8ring ikke kan velge strengere eller lempeligere regler. De nasjonale reglene i de ulike E\u00d8S- landene skal derfor v\u00e6re like. Statene st\u00e5r likevel fritt i hvordan de vil organisere kravet om reisegaranti, s\u00e5 lenge den reisende er sikret full dekning ved arrang\u00f8rens konkurs. Bakgrunn for endringsdirektiv En evaluering av pakkereisedirektivet av 2015 og ulike utfordringer som oppstod som f\u00f8lge Thomas Cook-konkursen i 2019 og Covid-pandemien, har avdekket behov for forbedring og forenkling av direktivet. Det er avdekket utfordringer knyttet til medlemsstatenes gjennomf\u00f8ring av direktivet, noe som har resultert i ulik forbrukerbeskyttelse i statene. Det er oppdaget at enkelte definisjoner i direktivet er kompliserte, og at direktivet mangler regulering av enkelte forhold. Det overordnede form\u00e5let ved en revisjon av pakkereisedirektivet av 2015 er \u00e5 styrke forbrukerbeskyttelsen, ogs\u00e5 ved st\u00f8rre kriser, samt \u00e5 forbedre systemet og dermed tilliten til pakkereiser i det indre markedet. Covid-pandemien f\u00f8rte til at sv\u00e6rt mange pakkereiser ble innstilt. Etter regelverket skal reisende ha tilbake sine forskuddsinnbetalinger innen 14 dager fra pakkereiseavtalen opph\u00f8rte. Kravet om full tilbakebetaling til de reisende satte arrang\u00f8rene i en likviditetsskvis. Ofte hadde arrang\u00f8rene forskuddsbetalt underleverand\u00f8rer for deres tjenester som skulle inng\u00e5 i pakkereisen. Mange reisende fikk ikke tilbakebetalt, eller betydelig senere enn etter 14 dager. Det ble lagt til grunn at tilbakebetalingskravet som oppstod f\u00f8r arrang\u00f8ren gikk konkurs, ikke var omfattet av stilt reisegaranti. Enkelte arrang\u00f8rer tilb\u00f8d de reisende tilgodebevis (vouchers), som kunne anvendes til \u00e5 kj\u00f8pe ny pakkereise p\u00e5 et senere tidspunkt. Det ble lagt til grunn at heller ikke disse bevisene var dekket ved konkurs. Om innholdet i EU-kommisjonens forslag til revisjon av pakkereisedirektivet Tilsvarende pakkereisedirektivet av 2015 er forslaget om revidert pakkereisedirektiv et fullharmonisert direktiv, dvs. medlemsstatene kan ikke ha verken strengere eller lempeligere nasjonale regler. Forslaget inneholder regler som regulerer visse forhold mellom pakkereisearrang\u00f8r og underleverand\u00f8r/tjenesteyter. Det foresl\u00e5s regler som begrenser pakkereisearrang\u00f8rens adgang til \u00e5 kreve forh\u00e5ndsbetaling av en pakkereise. N\u00e6rmere bestemt foresl\u00e5s det at det som hovedregel ikke skal kreves mer enn 25% forh\u00e5ndsbetaling f\u00f8r 28 dager f\u00f8r avreise/pakkereisen starter. Det foresl\u00e5s bestemmelser som skal sikre reisendes refusjon av forh\u00e5ndsbetaling ved avbestillinger og avlysninger, ogs\u00e5 ved ekstraordin\u00e6re omstendigheter. Det foresl\u00e5s at ved avlysning eller avbestilling av pakkereise skal underleverand\u00f8r refundere mottatt bel\u00f8p til pakkereisearrang\u00f8r for tjenester som ikke blir levert, innen syv dager. Det Side 2 foresl\u00e5s regler om vouchers (tilgodebevis), og regler som beskytter vouchers og tilbakebetalingskrav ved arrang\u00f8rens senere konkurs. Det foresl\u00e5s at direktivet skal evalueres fem \u00e5r etter at det er tredd i kraft. N\u00e6rmere om foresl\u00e5tte endringer i pakkereisedirektivet av 2015: I artikkel 1 foresl\u00e5s det inntatt et tillegg, slik at visse aspekter ved kontrakter mellom pakkereisearrang\u00f8rer og underleverand\u00f8rer omfattes av direktivet. I artikkel 2 foresl\u00e5s det inntatt en bestemmelse om at direktivet ogs\u00e5 omfatter rettighetene pakkereisearrang\u00f8rer har overfor underleverand\u00f8rer i tilfelle avlysning eller avbestilling eller ikke-levering av en tjeneste som inng\u00e5r i pakkereisen. I artikkel 3 (2) er det foresl\u00e5tt endring i definisjonen av pakkereise i bokstav b). Endringen skal ogs\u00e5 rette opp en overlapp i definisjonene av pakkereiser og sammensatte reisearrangementer. (Artikkel 3 (5) bokstav a) er derfor foresl\u00e5tt fjernet.) Det er tatt inn et alternativ om at kj\u00f8p av reisetjeneste nr. 2 fra et utsalgssted innen tre timer fra kj\u00f8p av f\u00f8rste reisetjeneste, kan utgj\u00f8re en pakkereise. Det fremg\u00e5r at ved kj\u00f8p av reisetjeneste gjennom lenket online bestillingsprosess, anses reisetjenestene \u00e5 utgj\u00f8re en pakkereise dersom den n\u00e6ringsdrivende, som den reisende har inng\u00e5tt en avtale med, overf\u00f8rer den reisendes andre personlige opplysninger til en annen n\u00e6ringsdrivende. En pakkereise utgj\u00f8res alts\u00e5 av minst to ulike reisetjenester kj\u00f8pt for samme reise eller ferie. Dersom den ene av disse er \"andre reisetjenester\". (direktivet artikkel 3 nr. 1 bokstav d), m\u00e5 denne reisetjenesten utgj\u00f8re en betydelig andel av den samlede verdien, for at kombinasjonen skal utgj\u00f8re en pakkereise. I fortalen nr. 18 til pakkereisedirektivet er dette forholdstallet ansl\u00e5tt til 25%. N\u00e5 er det foresl\u00e5tt \u00e5 innta kravet om 25% i direktivet i artikkel 3 (2) andre ledd bokstav a. Bestemmelsen om sammensatte reisearrangementer (linked travel arrangements) i artikkel 3 nr. 5 foresl\u00e5s forenklet og i sin helhet erstattet med ny tekst. Det inneb\u00e6rer at oppdelingen i bokstav a og b opph\u00f8rer. Artikkel 5 (om forh\u00e5ndsopplysninger) I nr. 1 d) er det lagt til \"i samsvar med artikkel 5a\". I bokstav g) har bestemmelsen har f\u00e5tt et tillegg, slik at det av forh\u00e5ndsopplysningene ogs\u00e5 skal fremg\u00e5 at den reisende som f\u00f8lge av uunng\u00e5elige og ekstraordin\u00e6re omstendigheter som spesifisert i artikkel 12 (2), kan si opp/avlyse en pakkereisekontrakt uten \u00e5 m\u00e5tte betale avbestillingsgebyr. Ny artikkel 5a begrenser adgangen til \u00e5 kreve forskuddsbetaling til 25% for pakkereiser som inng\u00e5s f\u00f8r 28 dager f\u00f8r pakkereisen skal starte. Det kan imidlertid kreves h\u00f8yere forskuddsbetaling dersom det er n\u00f8dvendig for \u00e5 sikre organiseringen og gjennomf\u00f8ringen av pakkereisen. Side 3 Artikkel 7 Nr. 2 bokstav b foresl\u00e5s endret, slik at det fremkommer at det ogs\u00e5 skal fremg\u00e5 av forh\u00e5ndsinformasjon og av innhold i kontrakten at pakkereisearrang\u00f8ren er ansvarlig for refusjoner som skyldes opph\u00f8r eller endringer av kontrakten. Det fremg\u00e5r at den reisende ogs\u00e5 skal informeres om at vedkommende ogs\u00e5 kan kontakte arrang\u00f8ren via forhandleren, hvis aktuelt. Det foresl\u00e5s et nytt nr. 2a hvor det skal fremg\u00e5 at relevant informasjonsskriv i Annex I skal v\u00e6re vedheftet kontrakten. Og at kontrakten skal inneholde en tydelig referanse til det informasjonsskjemaet. Artikkel 12 gjelder opph\u00f8r av pakkereise. Nr. 2 utvider omr\u00e5det for uunng\u00e5elige eller ekstraordin\u00e6re omstendigheter som kan medf\u00f8re at den reisende ikke skal betale avbestillingsgebyr. Det foresl\u00e5s inntatt en ny nr. 3a som begrenser retten for den reisende til \u00e5 avbestille uten krav om avbestillingsgebyr. Dette er blant annet dersom det er gitt offisielle advarsler mot \u00e5 reise til bestemmelsesstedet, eller at man der, eller etter hjemreise, vil bli utsatt for vesentlige restriksjoner. I nr. 4 er det lagt til at avbestillingsgebyret skal v\u00e6re forsvarlig. Det er ogs\u00e5 inntatt en bestemmelse om at refusjon/tilbakebetaling skal gj\u00f8res innen 14 dager, uavhengig av om den reisende spesifikt ber om refusjon. Et nytt andre ledd i nr. 4 inneholder en bestemmelse for de tilfelle at medlemsstater introduserer eller opprettholder mekanismer som sikrer at refusjon gj\u00f8res i tide. I s\u00e5 fall skal kommisjonen og kontaktpunktene i andre medlemsstater informeres om disse mekanismene. Det fremg\u00e5r at det er begrenset adgang for medlemsstatene til \u00e5 finansiere slike mekanismer. Artikkel 12a er ny og gjelder en rekke bestemmelser om vouchers/tilgodebevis. Det skal blant annet v\u00e6re frivillig for den reisende \u00e5 akseptere et slikt bevis, og arrang\u00f8ren skal skriftlig informere den reisende klart og tydelig om at den reisende har rett til full refusjon innen 14 dager, at vedkommende ikke er forpliktet til \u00e5 akseptere tilgodebeviset, etc. I artikkel 17 som gjelder insolvensbeskyttelse, foresl\u00e5s nr. 1 f\u00f8rste ledd utvidet til \u00e5 omfatte tilbakebetalingskrav og vouchers/tilgodebevis. I nr. 2 er det tatt inn at sikkerheten skal v\u00e6re tilstrekkelig til \u00e5 dekke kostnadene ved refusjoner, returreiser og tilgodebevis, til alle tider. Dekningen skal ta hensyn til perioder med h\u00f8yest omsetning og endringer i salgsvolumene. Side 4 Nytt innhold i nr. 3 (som forskyver innholdet i nr. 4 og nr. 5) gjelder at medlemsstatene m\u00e5 ha tilsyn med insolvensgarantiarrangementet for arrang\u00f8rer etablert p\u00e5 deres territorium, ha tilsyn med markedet som tilbyr insolvensbeskyttelse, og m\u00e5, hvis n\u00f8dvendig, kreve et sekund\u00e6rt beskyttelsesniv\u00e5. Det fastsl\u00e5s at medfinansiering fra medlemsstatene bare er mulig under eksepsjonelle og beh\u00f8rig begrunnede omstendigheter og skal v\u00e6re betinget av godkjenning i henhold til EUs statsst\u00f8tteregler. I nr. 6, som erstatter gjeldende artikkel 17 nr. 5, foresl\u00e5s det at refusjon av betalinger som er p\u00e5virket av arrang\u00f8rens insolvens skal skje til den reisende innen tre m\u00e5neder etter at den reisende har oversendt n\u00f8dvendige dokumenter, slik at kravet kan unders\u00f8kes. I en ny nr. 7 foresl\u00e5s det at i visse tilfelle kan det kreves at forhandlere som mottar betalinger skal stille insolvensbeskyttelse i tillegg til arrang\u00f8rene. Artikkel 18 nr. 2 har i f\u00f8rste setning f\u00e5tt et tillegg som gjelder utveksling av informasjon om insolvensbeskyttelse og om innf\u00f8rte mekanismer som skal sikre effektiviteten av refusjoner for opph\u00f8rte pakkereisekontrakter. Artikkel 19 gjelder insolvensbeskyttelse for sammensatte reisearrangementer. Etter ny ordlyd er den n\u00e6ringsdrivende som \"tilrettelegger\" for sammensatt reisearrangement (\"facilitate\") erstattet med den som \"inviterer\" en reisende til \u00e5 inng\u00e5 kontrakt. Denne skal fortsatt stille insolvensbeskyttelse for betalingen vedkommende mottar. Det fremg\u00e5r at kontrakten med ny n\u00e6ringsdrivende skal gjelde en annen type reisetjeneste, selv om dette fremg\u00e5r av definisjonen av sammensatte reisearrangementer i artikkel 3(5), som det ogs\u00e5 vises til. Den som er ansvarlig for transport, er erstattet med den som er ansvarlig for returreise. Artikkel 22 har f\u00e5tt et nytt andre ledd. Her fremg\u00e5r det at dersom en tjenesteyter avlyser en tjeneste som inng\u00e5r i en pakkereise, eller unnlater \u00e5 levere den, skal tjenesteyteren innen syv dager refundere pakkereisearrang\u00f8ren alle betalinger som arrang\u00f8ren har gjort for denne tjenesten. Syvdagersperioden starter dagen etter dagen tjenesten ble avlyst/kansellert, eller den dagen tjenesten skulle v\u00e6rt levert, om det var tidligere. Det foresl\u00e5s \u00e5 endre innholdet i direktivets vedlegg I og II. Med hilsen Aslaug Skrede Gauslaa (e.f.) avdelingsdirekt\u00f8r Nina Wilmar Oftedahl seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 5 "
}