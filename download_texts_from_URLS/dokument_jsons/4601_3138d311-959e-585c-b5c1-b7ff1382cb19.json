{
  "dokument_id": "3138d311-959e-585c-b5c1-b7ff1382cb19",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 13/24, H\u00f8ringsuttalelse til utkast til Riksantikvarens evaluering og forslag til oppf\u00f8lging av de 10 bevaringsprogrammene",
  "url": "https://bergen.kommune.no/politikere-utvalg/api/fil/bk360/9817126/Innstilling-vedtak-Horingsuttalelse-til-utkast-til-Riksantikvarens-evaluering-og-forslag-til-oppfolging-av-de-10-bevaringsprogrammene",
  "tekst": "H\u00f8ringsuttalelse til utkast til Riksantikvarens evaluering og forslag til oppf\u00f8lging av de 10 bevaringsprogrammene Bergen bystyre behandlet saken i m\u00f8tet 31.01.2024 sak 13/24 og fattet f\u00f8lgende vedtak: Bergen kommune avgir h\u00f8ringsuttalelse til utkast til Riksantikvarens evaluering og forslag til oppf\u00f8lging av de 10 bevaringsprogrammene slik den fremkommer av byr\u00e5dets forslag. Bergen bystyres behandling F\u00f8lgende representanter tok ordet: Trond Tystad (BL), Ann Kristin Helland Ramstr\u00f8m (SV). Merknader fremsatt i bystyret: Trond Tystad (BL) fremsatte p\u00e5 vegne av BL f\u00f8lgende merknad: I Bergen har en sammenhengende sone av bevaringsverdige bygg og milj\u00f8 med verdensarvstedet Bryggen i Sentrum. Det er omkranset av festningsomr\u00e5det, viktig bevaringsomr\u00e5der og brannsmitteomr\u00e5der med trehusbebyggelsen, Torget og kaiene ved V\u00e5gen, landets eldste gate \u00d8vregaten og middelalderbyen i V\u00e5gsbunnen. I tillegg har en klosterruiner s\u00f8r for dette. Organisering av de nasjonale verneprogrammene m\u00e5 bli slik at den historiefortellende byen Bergen f\u00e5r et styrket vern, og at f\u00e5r ivaretatt sammenhenger og helhet. Samtidig m\u00e5 organiseringen sikre at en har sterk finansiering av tunge oppgaver som det p\u00e5g\u00e5ende tunge arbeidet med \u00e5 berge og stabilisere byggene p\u00e5 Bryggen. Votering: Innstillingen ble vedtatt enstemmig. Merknad fra BL, fremsatt av Trond Tystad (BL), fikk 11 stemmer (BL, INP, R, PP), og var dermed falt. Utvalg for milj\u00f8 og byutvikling behandlet saken i m\u00f8tet 18.01.2024 sak 9/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 21.12.2023 sak 445/23 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}