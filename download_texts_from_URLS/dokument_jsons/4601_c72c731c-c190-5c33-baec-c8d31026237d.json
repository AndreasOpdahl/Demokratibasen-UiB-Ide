{
  "dokument_id": "c72c731c-c190-5c33-baec-c8d31026237d",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til h\u00f8ring om NOU 2023:29 Abort i Norge - Ny lov og bedre tjenester",
  "url": "https://bergen.kommune.no/politikere-utvalg/api/fil/bk360/9798614/Framstilling-Horingsuttalelse-til-horing-om-NOU-2023-29-Abort-i-Norge-Ny-lov-og-bedre-tjenester",
  "tekst": " Ungdomsr\u00e5det Saksframstilling V\u00e5r referanse: 2023/246006-8 Saksbehandler: Birgitte Teglgaard J\u00f8rgensen H\u00f8ringsuttalelse til h\u00f8ring om NOU 2023:29 Abort i Norge - Ny lov og bedre tjenester Hva saken gjelder: Sak til bystyret. Helse- og omsorgsdepartementet har sendt p\u00e5 h\u00f8ring utredningen \u00abNOU 2023: 29. Abort i Norge \u2014 Ny lov og bedre tjenester\u00bb. Byr\u00e5det har p\u00e5 vegne av kommunen kommet med et forslag til uttalelse som skal vedtas av bystyret. Departementet, via et nedsatt utvalg, kommer i h\u00f8ringsnotatet med innspill p\u00e5 flere forslag som skal gi den gravide mer selvbestemmelse og autonomi i abortsaker, om nemndenes legitimitet og rolle og bedre informasjon, oppf\u00f8lging og veiledning til dem som \u00f8nsker det. Bergen kommunes forslag til h\u00f8ringsuttalelse: Bergen kommune anbefaler \u00e5 beholde dagens abortgrense, men st\u00f8tter samtidig utvalgets forslag om modernisering av abortloven. Byr\u00e5det st\u00f8tter forslagene om nye beslutningsorganer, regulering av fosterantallsreduksjon, og bedre veiledning, informasjon og oppf\u00f8lging. Ungdomsr\u00e5dets behandling: Ungdomsr\u00e5det kan velge \u00e5 levere kommentarer, eller merknader, til byr\u00e5det sin uttalelse. - Les saksfremlegg med byr\u00e5dets h\u00f8ringsuttalelse, og NOU 2023:29 - Komme med innspill, forslag og merknader til byr\u00e5dets h\u00f8ringsuttalelse - Ungdomsr\u00e5det b\u00f8r s\u00e6rlig vurdere forslaget fra departementet, samt byr\u00e5dets svar, ang\u00e5ende selvbestemmelse for gravide med redusert beslutningskompetanse og mindre\u00e5rige. Forslag til vedtak: Saken legges frem uten forsalg til vedtak. Dato: 31. januar 2024 Ingvild R\u00f8rtveit Digernes - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. 1 Vedlegg: Saksfremlegg NOU 2023:29 - Abort i Norge - Ny lov og bedre tjenester 2 "
}