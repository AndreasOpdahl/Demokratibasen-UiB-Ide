{
  "dokument_id": "b724e9c8-982a-57b9-ab48-41979a322e72",
  "doc_type": "case_presentation",
  "kommune": 5501,
  "tittel": "Behandling av s\u00f8knader ang tilskuddsordning - samisk og kvensk kunst og kultur ",
  "url": "https://innsyn.tromso.kommune.no/application/getMoteDokument?dokid=2001578266",
  "tekst": "Arkivsaksnr. 24/00568-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 24.01.2024 samfunnsutviklingsutvalget Behandling av s\u00f8knader ang tilskuddsordning, samisk og kvensk kunst og kultur Kommunedirekt\u00f8rens innstilling til vedtak: Det innvilges et tilskudd p\u00e5 40 000,- til Lena Stenberg Det innvilges et tilskudd p\u00e5 50 000,- til Mun Dajan \u2013 Foreninga Samiske forfattere Det innvilges et tilskudd p\u00e5 25 000,- til Krystallplaneten AS Det innvilges et tilskudd p\u00e5 40 000,- til Leif Magne Tangen Bel\u00f8pene utbetales fra tilskuddsordning for samisk og kvensk kunst og kultur Mari Enoksen Hult Kari Henriksen Konst. Kommunedirekt\u00f8r Direkt\u00f8r avdeling for oppvekst, utdanning og kultur 1 Hva saken gjelder Kommunestyret har behandlet handlingsplan for 2024 \u2013 2027, i m\u00f8te den 20.12.2023 i sak 156/23 om Handlingsprogram for 2024-2027, der det ble det gjort vedtak om en ny tilskuddsordning for samisk og kvensk kunst og kultur. I dette vedtaket vises det til at Sannhet- og forsoningsrapporten om fornorskingen av samer, kvener og skogfinner, viser tydelig det offentliges ansvar i \u00e5 fremme samisk og kvensk kultur og spr\u00e5k. \u00c5 opprette en egen tilskuddsordning for aktiviteter og tiltak for nettopp \u00e5 synliggj\u00f8re, fremme og/eller utvikle samisk og/eller kvensk spr\u00e5k og kultur, vil v\u00e6re en fin start p\u00e5 dette arbeidet, som Troms\u00f8 kommune b\u00f8r ta lederskap i, all den tid vi er den byen med st\u00f8rst samisk befolkning ble det fremhevet i dette vedtaket. Det er satt 500 000,- til fordeling p\u00e5 denne tilskuddsordningen. Troms\u00f8 kommune har gjennom tilskuddsordningen profesjonelle kunst og kultur f\u00e5tt fire s\u00f8knader som vil bli behandlet gjennom den nye s\u00f8knadsordningen. Det kom ikke inn noen s\u00f8knader med kvenske tiltak eller prosjekter som kan knyttes til det kvenske i denne omgang. Det innstilles p\u00e5 \u00e5 fordele 155 000,- p\u00e5 fire s\u00f8knader i denne saksbehandlingen. De gjenst\u00e5ende midlene p\u00e5 345 000,- vil bli tilgjengelig for nye s\u00f8knader gjennom \u00e5ret. Den nye s\u00f8knadsordningen er et viktig tiltak for \u00e5 styrke det samiske og det kvenske i arbeidet i forbindelse med sannhet og forsoningarbeidet. Rapporten Sannhet og forsoning \u2013 et grunnlag for et oppgj\u00f8r med fornorskningspolitikk og urett mot samer, kvener/norskfinner og skogfinner ble lagt frem i 2023. I denne rapporten peker Kommisjonen blant annet p\u00e5 at de har dokumentert at deler av den kulturelle grunnmuren og det kulturelle mangfoldet har g\u00e5tt tapt gjennom fornorskningen, eller ikke f\u00e5tt like gode utviklingsvilk\u00e5r som andre. Her vises det ogs\u00e5 til at gjennom formidling har kulturlivet en sentral rolle i \u00e5 fremme toleranse og forst\u00e5else for andre. (Sannhet og forsoning, s 655) Saksutredning I denne s\u00f8knadsrunden er det fire s\u00f8knader som skal vurderes, det gjelder en s\u00f8knad fra den samiske kunstneren Lena Stenberg til arbeid med et kunstprosjekt knyttet til Romssav\u00e1ggi/Tromsdalen, en s\u00f8knad fra Mun Dajan til gjennomf\u00f8ring av arrangement og aktiviteter i forbindelse med samisk spr\u00e5kuke, en s\u00f8knad fra Leif Magne Tangen til et bokprosjekt om den samiske kunstneren Hans Ragnar Mathisen, og en s\u00f8knad fra Krystallplaneten AS til arbeid med \u00e5 skaffe samiske stemmer til den samiske animasjon- og langfilmen \u201cKunnskapens skog\u201d. Alle disse s\u00f8knadene anses som relevante \u00e5 behandle n\u00e5r det gjelder den nye s\u00f8knadsordningen som retter seg mot samisk og kvensk kunst- og kultur. Tiltakene som det s\u00f8kes om bidrar til \u00e5 synliggj\u00f8re samisk kunst, kultur, spr\u00e5k og historie. 1) Lena Stenberg Den samiske kunstneren Lena Stenberg s\u00f8ker om 40 000,- i tilskudd til en kunstnerisk dialog med fotografene Knud Knudsen og Axel Lindahl i forbindelse med et 2 kunstprosjekt knyttet til Romssav\u00e1ggi/Tromsdalen. Lena Stenberg jobber med \u00e5 finne et utrykk for hvordan Tromsdalen var i gamle dager. Lena Stenberg p\u00e5peker i sin s\u00f8knad at det har v\u00e6rt viktig for henne \u00e5 ringe inn de gamle samiske boplassene knyttet til slekten Omma som bodde lengst oppe i Romssav\u00e1ggi/Tromsdalen. I prosjektet vil hun jobbe med en tredimensjonell modell som skal ha en dialog med fotografiene til Knud Knudsen og Axel Lindahl. Hun viser til at fotografen Knud Knudsen fotograferte boplassene p\u00e5 Dalheim i en bildeserie p\u00e5 10 fotografier i ulike vinkler fra \u00e5r 1875, da det var tre gammer der. Stedet er totalt forandret og det finnes ingenting av det opprinnelige landskapet igjen. Sommeren 2023 ble det gjort befaringer, og man lyktes \u00e5 finne boplassen som Knud Knudsen fotograferte. Stedet er p\u00e5 Dalheim. Lena Stenberg viser til at fotografen Axel Lindahl ogs\u00e5 har hatt et n\u00e6rt forhold til familien Omma. Stenberg fremhever at hun skal m\u00f8te Nordnorsk kunstmuseum for \u00e5 presentere prosjektet. Hun deltar ogs\u00e5 i Troms\u00f8 kommune og Sametinget sitt prosjekt i Tromsdalen, der det jobbes med \u00e5 kartlegge og synliggj\u00f8re den samiske historien knyttet til boplassene i Romssav\u00e1ggi /Tromsdalen. Lena Stenberg er en av etterkommerne etter de som hadde sommerboplassene sine i Romssav\u00e1ggi/Tromsdalen. I s\u00f8knaden fremhever hun at hun vil synliggj\u00f8re Tromsdalens historie for alle, og at hovedm\u00e5lgruppen er b\u00e5de voksne, og ungdommer. Hun viser ogs\u00e5 til at det kan v\u00e6re interessant \u00e5 koble barn med en workshop p\u00e5 et lignende prosjekt. Stenberg viser til at hun har f\u00e5tt midler fra Konstn\u00e4rcentrum Nord og Bildkonstn\u00e4rsfondens projekt stipendium i tillegg til at hun s\u00f8ker Troms\u00f8 kommune om tilskudd til \u00e5 gjennomf\u00f8re det samiske kunstprosjektet. Prosjekt: Kunstnerisk dialog, samisk kunstprosjekt S\u00f8knadsbel\u00f8p: 40 000,- Totalkostnad: 135 000,- Vurdering: S\u00f8knaden faller innunder den nye s\u00f8knadsordningen knyttet til samisk og kvensk kultur, og er et viktig tiltak og kunstprosjekt sett i lys av Sannhet- og forsoningsarbeidet. Lena Stenberg jobber med sin egen samiske identitet, familiehistorie og historie knyttet til Dalheim i Romssav\u00e1ggi /Tromsdalen, og er opptatt av \u00e5 koble fortid og samtid sammen i sitt kunstprosjekt. Innstilling til vedtak: Det innvilges et tilskudd p\u00e5 40 000,- til Lena Stenberg 2)Mun Dajan - Foreninga Samiske Forfattere Mun Dajan - Foreninga Samiske Forfattere s\u00f8ker om tilskudd p\u00e5 52 000,- til gjennomf\u00f8ring av arrangementet som skal foreg\u00e5r under samisk spr\u00e5kuke/ giellavahkko 21.-27. oktober 2024. Mun dajan Forening Samiske forfattere er medlem av Samisk kunstnerr\u00e5d og driver aktiv formidling av samisk litteratur p\u00e5 egen arrangert festival, under samisk uke, gjennom Leskiosk b\u00e5de i Troms\u00f8 og Trondheim. I denne s\u00f8knaden er m\u00e5let \u00e5 dele med b\u00e5de et voksent publikum og barn/Ungdom, b\u00e5de dikt, slampoesi og joikepoesi med h\u00e5p om \u00e5 skape glede, entusiasme og inspirasjon til mulige nye akt\u00f8rer, i alle fall nye ambassad\u00f8rer for samisk litteratur skriver de i sin s\u00f8knad. Dette er gratis arrangement. De viser til at poesi og korte sjangre ikke har et opplagt publikum, men har et bruksomr\u00e5de og virkefelt som kan v\u00e6re til, stor nytte for samtaler 3 om forsoning, om mobbing og om \u00e5 v\u00e6re same i dag. S\u00f8knadsbel\u00f8p: 52 000,- * Foreningas styremedlemmer i Troms\u00f8 vil gj\u00f8re alt forarbeid p\u00e5 egne midler. Totalkostnad: 52 000,- Vurdering S\u00f8knaden fra Mun Dajan- Foreninga Samiske forfattere vurderes \u00e5 falle innunder den nye s\u00f8knadsordningen. S\u00f8knaden retter seg mot tiltak og arrangement blant annet under samisk spr\u00e5kuke. M\u00e5lgruppa for arrangementene er b\u00e5de voksne, barn og ungdom. De viser til at foreningen gj\u00f8r alt forarbeid gjennom styremedlemmene p\u00e5 egne midler, mens s\u00f8knadsbel\u00f8pet de s\u00f8ker om dreier seg om midler til \u00e5 gjennomf\u00f8re aktivitetene. Mun Dajan sine arrangement kan bidra til b\u00e5de kunnskap, og opplysning som er viktige tiltak i arbeidet med Sannhet og forsoningsarbeidet. Innstilling til vedtak: Det innvilges et tilskudd p\u00e5 50 000,- til Mun Dajan \u2013 Foreninga Samiske forfattere 3) Krystallplaneten As Krystallplaneten As s\u00f8ker om 25 000,- i tilskudd til \u00e5 arbeide med den samisk animerte spillefilmen \"Kunnskapens skog\". Filmen er nesten fullfinansiert, og forventes g\u00e5 i produksjon v\u00e5ren 2024. Midlene skal brukes til produksjonsforberedelser som \u00e5 sette sammen animasjonsteam fra Nord-Norge, produksjonsplanlegging og casting av samiske stemmer. Sammen med Bautafilm i Sverige skal s\u00f8ker produsere historiens f\u00f8rste samiske animerte langfilm for barn. Filmen har f\u00e5tt tilskudd fra Internasjonalt samisk Film Institutt, Filmfond Nord, Svensk Filminstitutt, NRK (er med som finansi\u00f8r og distribut\u00f8r) med flere. Arthouse er med som kinodistribut\u00f8r. S\u00f8ker forventer \u00e5 starte produksjonen v\u00e5ren 2024. Det s\u00f8kes om midler til \u00e5 kunne arbeide med produksjonsforberedelser. Form\u00e5let er \u00e5 skaffe samiske stemmer til filmen, finne nordnorske fagarbeidere og forberede seg til produksjonsstart. Prosjekt: Spillefilm \u201cKunnskapens skog\u201d S\u00f8knadssum: 25 000,- Totalbudsjett: 22 millioner kroner, herav 8 millioner til den norske delen av prosjektet Vurdering S\u00f8knaden fra Krystallplaneten As dreier seg om finansiering av arbeid i forbindelse med den samiske animerte spillefilmen \u201cKunnskapens skog\u201d. Form\u00e5let med denne s\u00f8knaden er blant annet \u00e5 skaffe samiske stemmer til filmen. Innstilling til vedtak: Det innvilges et tilskudd p\u00e5 25 000,- til Krystallplaneten AS 4) Leif Magne Tangen Leif Magne Tangen s\u00f8ker om 50 000,- i tilskudd til \u00e5 fullf\u00f8re arbeid med en bok om den samiske kunstneren Hans Ragnar Mathisen (kunstnernavn: Keviselie, samisk navn: Elle-H\u00e5nsa), f\u00f8dt 1945. Form\u00e5let er \u00e5 fullf\u00f8re jobbet med boka om Hans Ragnar Mathisen/Elle-H\u00e5nsa/Keviselie. Boka vil inneholde til sammen 5 tekstblooker/essayer, hvorav tre er skrevet. Gitt fullt tilskudd vil det gi arbeidstid til \u00e5 fullf\u00f8re de to gjenst\u00e5ende 4 tekstene, s\u00e5ledes vil boka kunne gis ut i l\u00f8pet av 2024 eller tidlig 2025, som er \u00e5ret HRM rundt 80. M\u00e5lgruppa for prosjektet er alle voksne som er interessert i kunst og som \u00f8nsker \u00e5 vite mer om virket til en enkeltkunstner skriver Leif Magne Tangen i sin s\u00f8knad. Prosjekt: bok om Hans Ragnar Mathisen S\u00f8knadssum: 50 000,- Totalbudsjett: 50 000,- * det er lagt inn betydelig egeninnsats Vurdering S\u00f8knaden fra Leif Magne Tangen dreier seg om \u00e5 fullf\u00f8re et arbeid med en bok om den samiske kunstneren Hans Ragnar Mathisen. Deler av arbeidet er ferdigstilt. Boka anses som et viktig tiltak for \u00e5 synliggj\u00f8re samisk kunst, og den samiske kunstneren Hans Ragnar Mathisen. Innstilling til vedtak Det innvilges et tilskudd p\u00e5 40 000,- til Leif Magne Tangen Konklusjon Kommunedirekt\u00f8ren anbefaler at innstillingen f\u00f8lges slik det fremg\u00e5r av saksfremlegget Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg s\u00f8knad fra Krystallplaneten s\u00f8knad fra Leif Magne Tangen s\u00f8knad fra Lena Stenberg S\u00f8knad fra Mun Dajan Foreninga Samiske forfattere 5 "
}