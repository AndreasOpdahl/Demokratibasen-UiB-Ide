{
  "dokument_id": "f12b9219-dced-5a82-a26e-1b39dea0e9d8",
  "doc_type": "case_minutes",
  "kommune": 4601,
  "tittel": "Saksprotokoll UFKN, 13112024, Sak 172/24, \u00c5rsregnskap for 2023 med oppf\u00f8lging av m\u00e5l og m\u00e5lekriterier for Bergen kommunes st\u00f8rste portef\u00f8ljebedrifter",
  "url": "https://bergen.kommune.no/politikere-utvalg/api/fil/bk360/11559914/Innstilling-vedtak-Arsregnskap-for-2023-med-oppfolging-av-mal-og-malekriterier-for-Bergen-kommunes-storste-portefoljebedrifter",
  "tekst": "\u00c5rsregnskap for 2023 med oppf\u00f8lging av m\u00e5l og m\u00e5lekriterier for Bergen kommunes st\u00f8rste portef\u00f8ljebedrifter Utvalg for finans, kultur og n\u00e6ring behandlet saken i m\u00f8tet 13.11.2024 sak 172/24 og avga f\u00f8lgende innstilling: Bystyret tar byr\u00e5dets rapportering om \u00ab\u00c5rsregnskap for 2023 med oppf\u00f8lging av m\u00e5l og m\u00e5lekriterier for Bergen kommunes st\u00f8rste portef\u00f8ljebedrifter\u00bb til orientering. Utvalg for finans, kultur og n\u00e6rings behandling F\u00f8lgende representanter tok ordet: Vigdis Helene Ravn\u00f8y (A), Eira Vilde Martinsen Garrido (SV). Merknader fremsatt i utvalget: Vigdis Helene Ravn\u00f8y (A) fremsatte p\u00e5 vegne av A f\u00f8lgende merknader: Merknad 1: Bystyret mener det er kritikkverdig at byr\u00e5det etter s\u00e5 lang tid enn\u00e5 ikke har avklart styresituasjonen i Eviny. Merknad 2: Bystyret mener at det b\u00e5de ut ifra kulturpolitiske og \u00f8konomiske grunner, er helt feil \u00e5 selge Bergen kommunes eierandel i Bergen Kino AS Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: Bergen Kino spiller en sv\u00e6rt viktig rolle i byens kulturelle liv, og bidrar til verdiskapning for kommunen gjennom kinoens virksomhet, b\u00e5de p\u00e5 kort og lang sikt Votering: Innstillingen ble tiltr\u00e5dt enstemmig. Merknad 1 og 2 fra A, fremsatt av Vigdis Helene Ravn\u00f8y (A) fikk 5 stemmer (A, SV, MDG) Merknad fra SV, fremsatt av Eira Vilde Martinsen Garrido (SV) fikk 5 stemmer (A, SV, MDG) Byr\u00e5det behandlet saken i m\u00f8tet 31.10.2024 sak 314/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}