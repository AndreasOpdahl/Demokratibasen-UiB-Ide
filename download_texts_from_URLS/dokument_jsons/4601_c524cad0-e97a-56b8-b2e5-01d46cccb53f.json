{
  "dokument_id": "c524cad0-e97a-56b8-b2e5-01d46cccb53f",
  "doc_type": "meeting_minutes",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 06.05.2025",
  "url": "https://bergen.kommune.no/politikere-utvalg/api/fil/bk360/12615497/Protokoll-kommunalt-rad-for-personer-med-funksjonsnedsettelse-06-05-2025",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 06. mai. 2025 holdt kommunalt r\u00e5d for personer med funksjonsnedsettelse m\u00f8te i Bergen r\u00e5dhus, Teatersalen. Til stede: Alexander Lunde Petersen Kari Tungesvik Bj\u00f8rn Greve Ellinor Hj\u00f8rnevik Geir Ivar Kval\u00f8y Kavlie \u00c5slaug Kalstad Michael S\u00f8nnesyn Sonja Ljostveit Kristian Thorkildsen Olaug Nilssen Forfall: Inhabilitet: Fra administrasjonen: R\u00e5dgiver Vigdis B\u00f8e, seniorr\u00e5dgiver Eileen Langedal, byr\u00e5d Eivind N\u00e6vdal-Bolstad (til sak 84/25) M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 14:30 og ble hevet kl. 17:00 1 Saksliste Saksnr. Arkivsak Sakstittel Side 77/25 2025/05084-29 \u00c5pen halvtime 3 78/25 2025/05083-29 Godkjenning av protokoller 3 79/25 2025/05083-28 Godkjenning av innkalling og saksliste 3 80/25 2025/05084-28 Skriftlige orienteringer 3 81/25 2025/05084-30 Innspill fra r\u00e5dets medlemmer 4 82/25 2021/96338-14 Helsestasjonsstruktur og Familiens Hus i Bergen 4 kommune 83/25 2024/77807-11 Forvaltningsrevisjon av skolehelsetjenesten og 5 helsestasjon for ungdom 84/25 2025/05088-40 Byr\u00e5dens halvtime: byr\u00e5d for byutvikling 5 85/25 2025/06302-6 Representantforslag fra Linn Kristin Eng\u00f8 (A), 5 Diane Berbain (SV), Ann Kristin Ramstr\u00f8m (SV), Thor Haakon Bakke (MDG), Mailiss Solheim- \u00c5kerblom (R) om et Bergen for alle barn \u2013 uansett funksjonsevne 86/25 2025/113293-1 Statusmelding 2024 for allmennlegetjenesten, 7 Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten 87/25 2025/148979-1 Statusmelding for samhandling med 7 spesialisthelsetjenesten 2024 88/25 2018/06070-32 Eidsv\u00e5g skole. Rehabilitering og nybygg. 8 Sluttmelding 89/25 2025/05084-31 Eventuelt 8 90/25 2024/124318-1 Satsing p\u00e5 kj\u00f8kken og m\u00e5ltidsglede i 9 eldreomsorgen 2 77/25 \u00c5pen halvtime Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 77/25 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Geir Amundsen fra H\u00f8rselsehemmedes Landsforbund snakket om Syns- og audiopedagogisk tjeneste 78/25 Godkjenning av protokoller Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 78/25 og fattet f\u00f8lgende vedtak: Protokollene fra m\u00f8tene 18. mars og 1. april godkjennes 79/25 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 79/25 og fattet f\u00f8lgende vedtak: Innkalling og saksliste godkjennes 80/25 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 80/25 og fattet f\u00f8lgende vedtak: Informasjonen og samtalen i r\u00e5det tas til orientering Skriftlige orienteringer \u2022 M\u00f8llendal Vest \u2013 Gr\u00f8nneviks\u00f8ren o Vedtaksskriv fra behandling i utvalg for milj\u00f8 og byutvikling \u2022 Slettemarken- detaljreguleringsplan for sykehjem o Vedtaksskriv fra behandling i utvalg for milj\u00f8 og byutvikling \u2022 Retningslinjer for ferietilbud for voksne personer med utviklingshemming og individbasert tilskuddsordning for voksne personer med store bistandsbehov o Vedtaksskriv fra behandling i utvalg for finans, kultur og n\u00e6ring \u2022 Strategi for folkehelsearbeid i Bergen kommune 2025-2030 o Vedtaksskriv fra behandling i utvalg for helse og sosial 3 81/25 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 81/25 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Ellinor Hj\u00f8rnevik informerte om bystyrebefaring 2. april \u00c5slaug Kalstad snakket om behovet for kommunal st\u00f8tte til frivilligheten Sonja Ljostveit informerte om fagdag for utvalg for milj\u00f8 og byutvikling og sofasamtale med representanter for r\u00e5dene. 82/25 Helsestasjonsstruktur og Familiens Hus i Bergen kommune Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 82/25 og fattet f\u00f8lgende vedtak: Forslag til nytt punkt 5 Det er et \u00f8kende antall foreldre med funksjonsnedsettelser og helsestasjonene kan ogs\u00e5 ansette personale med funksjonsnedsettelser. For \u00e5 inkludere foreldre og personell med funksjonsnedsettelser skal man ved utvikling av helsestasjonsstruktur og Familiens hus legge vekt p\u00e5 universell utforming med tanke p\u00e5, men ikke begrenset til, h\u00f8rsel, syns og bevegelseshindrede. \u2022 F\u00f8lgende brev sendes til byr\u00e5d for barnevern, sosiale tjenester og mangfold Det er positivt at det legges opp til at man fritt kan velge den helsestasjonen man selv \u00f8nsker. Det er ogs\u00e5 et positivt fokus p\u00e5 helsestasjoner i Fana og Ytrebygda. R\u00e5det er likevel skeptisk til at Kringlebotn helsestasjon skal avvikles og samlokaliseres med Nesttun. Bygget p\u00e5 Nesttun er eldre og er d\u00e5rligere n\u00e5r det gjelder universell utforming. Det er ogs\u00e5 dyrt med parkering p\u00e5 Nesttun, for de som ikke kan g\u00e5 eller komme seg tid med kollektivtilbud. KRPF er skeptiske til at man baserer seg p\u00e5 en sp\u00f8rreunders\u00f8kelse som er gjennomf\u00f8rt i juni. Dette er en m\u00e5ned der mange er p\u00e5, eller p\u00e5 vei til sommerferie og n\u00e5r man i tillegg bare har gjennomf\u00f8rt den unders\u00f8kelsen blant dem som bes\u00f8kte helsestasjonen i denne perioden er det ikke sikkert at funn fra denne m\u00e5neden er representative. 4 83/25 Forvaltningsrevisjon av skolehelsetjenesten og helsestasjon for ungdom Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 83/25 og fattet f\u00f8lgende vedtak: Forslag til merknad 1 Det m\u00e5 nedfelles et forpliktende samarbeid mellom skole, ppt og skolehelsetjenesten. Dette er til elevens beste. Slik det er i dag er det opp til den enkelte skole(rektor) hvordan dette samarbeidet skal foreg\u00e5. Forslag til merknad 2: I oppf\u00f8lgingen b\u00f8r man ogs\u00e5 se p\u00e5 arbeidsbelastningen til de ansatte. Det er bekymringsfullt at rapporten viser til for f\u00e5 ansatte og sm\u00e5 %stillinger. H\u00f8yt sykefrav\u00e6r er typisk for yrker/arbeidsteder der arbeidsbelastning er for h\u00f8yt og antall ansatte/stilling% er for lav Forslag til merknad 3: Ved endringer i lokasjon for skolehelsetjenesten m\u00e5 det legges vekt p\u00e5 at lokalene er universelt utformet slik at b\u00e5de barn, ansatte og foreldre med funksjonsnedsettelse faktisk kan benytte, jobbe i eller v\u00e6re med sitt barn til skolehelsetjenesten. 84/25 Byr\u00e5dens halvtime: byr\u00e5d for byutvikling Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 84/25 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Byr\u00e5d Eivind N\u00e6vdal-Bolstad informerte 85/25 Representantforslag fra Linn Kristin Eng\u00f8 (A), Diane Berbain (SV), Ann Kristin Ramstr\u00f8m (SV), Thor Haakon Bakke (MDG), Mailiss Solheim-\u00c5kerblom (R) om et Bergen for alle barn \u2013 uansett funksjonsevne Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 85/25 og fattet f\u00f8lgende vedtak: KRPF st\u00f8tter forslagstillers forslag om en sak om hvordan barn med nedsatt funksjonsevne kan f\u00e5 oppfylt sin rett til \u00e5 delta i fritidstilbud. Forslag til merknad 1: Kommunens svar b\u00f8r basere seg p\u00e5 statistikk og ikke p\u00e5 egenrapportering fra Barnefamiliepanelet. Begrunnelse: Svaret fra byr\u00e5det baserer seg p\u00e5 egenrapportering fra Barnefamiliepanelet og der svarer 6% at deres barn har fysiske eller psykiske begrensninger n\u00e5r det gjelder valgmuligheter p\u00e5 5 fritiden. I f\u00f8lge FFO har ca 10% av barn i Norge en form for funksjonsnedsettelse. I f\u00f8lge Bufdir har ca 20% av befolkningen en form for funksjonsnedsettelse. Svaret setter ogs\u00e5 sp\u00f8rsm\u00e5lstegn ved denne tilbakerapporteringen med henvisning til foreldrenes utdanning. KRPF kan ikke se at dette har noen relevans her. Forslag til merknad 2: Kommunens svar m\u00e5 inneholde en definisjon p\u00e5 universell utforming. I svaret som n\u00e5 foreligger viser man til et sp\u00f8rsm\u00e5l i Barnefamiliepanelet om man har m\u00f8tt problemer i forbindelse med manglende universell utforming. Det st\u00e5r videre \u00abvi antar at dette sp\u00f8rsm\u00e5let grovt sett fanger hvor viktige problemstillinger med fremkommelighet er..\u00bb. Universell utforming er mye mer enn fremkommelighet Forslag til merknad 3: Alle barn i Bergen er like viktige I svaret som n\u00e5 foreligger viser man til at dette \u00abomfatter de f\u00e6rreste barn (1% av barna i unders\u00f8kelsen). For det barnet som ikke kan delta blir ikke situasjonen lettere av at det bare gjelder hen selv. Det vises ogs\u00e5 til at universell utforming bare er utfordrende for \u00aben liten gruppe\u00bb. Men, det er nettopp denne gruppen det er snakk om her. Forslag til merknad 4: Bergen trenger en plan for universell utforming Plan for universell utforming har v\u00e6rt under arbeid i kommunen i mange \u00e5r. Som en del av byr\u00e5dets arbeid for \u00e5 f\u00e5 f\u00e6rre planer i kommunen er det bekreftet at denne ikke kommer til \u00e5 bli ferdigstilt. Svaret p\u00e5 dette representantforslaget viser at det er behov for en slik plan og for en generell kompetanseheving p\u00e5 universell utforming i kommunen. Merknad 5: St\u00f8tten til frivillige organisasjoner som driver aktivitet for barn og unge m\u00e5 \u00f8kes. Svaret fra byr\u00e5det viser til problemer med deltakelse knyttet til lav utdannelse og inntekt i familier. Hva blir gjort for \u00e5 f\u00e5 barn og unge med i aktivitet? - Hvorfor st\u00f8tter ikke Bergen kommune organisasjoner som driver med aktiviteter for barn og unge? - Hvorfor legger Bergen kommune ned tilbud som fungerer? Dette gjelder Ung arena og Frisklivssentralen. - Hva blir gjort for \u00e5 f\u00e5 flere med? Merknad 6: Bystyret st\u00f8tter at representantforslaget blir brukt som grunnlag n\u00e5r BK n\u00e5 gj\u00f8r nye unders\u00f8kelser blant Barnefamiliepanelet i \u00e5r. \u2022 F\u00f8lgende brev sendes til byr\u00e5d for kultur, n\u00e6ring og idrett KRPF behandlet saken i m\u00f8te 6. mai, sak 85/25. R\u00e5det har sendt forslag videre til behandlingen i utvalg for barnehage, skole og idrett/bystyret, men \u00f8nsker ogs\u00e5 \u00e5 sende noen tilbakemeldinger til dere. KRPF er skuffet over svaret der dere skriver at det ikke er n\u00f8dvendig med en egen sak om barn med funksjonsnedsettelsers rett til fritidstilbud. Inkludering og tilgjengelighet er ikke sentralt nok i kommunens planer til at dette blir oppfylt. N\u00e5r byr\u00e5det ikke har \u00f8nsket \u00e5 6 videref\u00f8re arbeidet med plan for universell utforming er det vanskelig \u00e5 se at hensynet til personer med funksjonsnedsettelser st\u00e5r sentralt i byr\u00e5dets arbeid. I svaret p\u00e5 representantforslaget viser dere til fritidserkl\u00e6ringen. KRPF sendte 25. mars ett sp\u00f8rsm\u00e5l til dere om hvordan denne f\u00f8lges opp i kommunen. Vi kan ikke se at vi har f\u00e5tt svar p\u00e5 dette. I stedet for \u00e5 bruke offentlig statistikk p\u00e5 hvor stor del av befolkningen som har en funksjonsnedsettelse bruker dere eldre statistikk (2020) fra Barnefamiliepanelet. Og if\u00f8lge deres tall er det en ganske stor andel som er blitt forhindret i deltakelse p\u00e5 grunn av mangel p\u00e5 universell utforming. I stedet for \u00e5 g\u00e5 inn p\u00e5 hvilke problemer dette kan v\u00e6re velger dere \u00e5 forklare foreldrenes svar med mors utdanningsniv\u00e5. R\u00e5det kan ikke se at dette har noen relevans for svaret p\u00e5 representantforslaget. Dere skriver \u00abN\u00e5r det gjelder universell utforming, viser dataene at dette er en utfordring for en mindre gruppe\u00bb. Men utgangspunktet for dette representantforslaget er nettopp den gruppen som har st\u00f8rst behov for universell utforming. For det barnet som ikke f\u00e5r delta p\u00e5 grunn av manglende universell utforming gj\u00f8r det ikke situasjonen lettere at hen bare er en eller en av noen f\u00e5. Universell utforming er ogs\u00e5 mye mer enn fremkommelighet (som det blir vist til litt tidligere i svaret). Dere anerkjenner at det er f\u00e6rre barn med \u00abbegrensninger\u00bb som har tilbud i dag og at det er lavere enn for andre barn, men skriver ingenting om hvordan dere tenker at dette kan gj\u00f8res noe med. Slik r\u00e5det oppfatter det er det nettopp en slik konkretisering representantforslaget oppfordrer til og r\u00e5det mener at det ville v\u00e6re positivt om dette ble gjort. 86/25 Statusmelding 2024 for allmennlegetjenesten, Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 86/25 og fattet f\u00f8lgende vedtak: Saken tas til orientering 87/25 Statusmelding for samhandling med spesialisthelsetjenesten 2024 Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 87/25 og fattet f\u00f8lgende vedtak: Forslag til merknad Statusmeldingen viser behovet for ett tettere samarbeid mellom spesialisthelsetjenesten og Bergen kommune. Dette er utfordrende i dagens \u00f8konomiske situasjon. Dette samarbeidet b\u00f8r prioriteres i budsjettplanleggingen for 2026. 7 88/25 Eidsv\u00e5g skole. Rehabilitering og nybygg. Sluttmelding Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 88/25 og fattet f\u00f8lgende vedtak: Saken tas til orientering 89/25 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 89/25 og fattet f\u00f8lgende vedtak: \u2022 F\u00f8lgende brev sendes til byr\u00e5dsavdeling for byutvikling KRPF deltok v\u00e5ren 2024 i behandlingen av Evaluering av forskrift for utleie av sm\u00e5 elektriske kj\u00f8ret\u00f8y p\u00e5 offentlig grunn i Bergen kommune. Saken ble sluttbehandlet i bystyret 10. april 2024, sak 103/24. I saken ble det vedtatt seks merknader, se vedlegg. R\u00e5det vil gjerne vite om der er en oversikt over hvordan disse merknadene er fulgt opp og om det er mulig \u00e5 f\u00e5 den tilsendt. \u2022 F\u00f8lgende brev sendes til byr\u00e5dsleder ang\u00e5ende saken om samfunnsplanlegging i bystyreperioden KRPF behandlet saken i m\u00f8te 1. april og har sendt ett forslag videre til behandlingen i bystyret. R\u00e5det \u00f8nsker likevel \u00e5 uttrykke sin bekymring direkte til deg. At byr\u00e5det \u00f8nsker f\u00e6rre planer kan v\u00e6re positivt, spesielt for planer som er s\u00e5 detaljerte og omfattende at det ikke er mulig \u00e5 gjennomf\u00f8re dem. Ulempen med at planer i stor grad erstattes av saker, slik plan for universell utforming n\u00e5 blir erstattet av en prinsippsak om universell utforming kan gj\u00f8re det vanskeligere \u00e5 f\u00e5 medvirkning. I planer har man ett krav om medvirkning, det har man ikke med saker og det er st\u00f8rre fare for at innbyggere/organisasjoner/r\u00e5d kommer mye senere inn i behandlingen, noe som igjen kan f\u00f8re til manglende reell medvirkning. Dersom r\u00e5denes og andres synspunkter kommer inn for sent er det vanskelig \u00e5 ta hensyn til dem og medvirkningen f\u00e5r lavere verdi. KRPF ber om at alle byr\u00e5dsavdelingene har et sterkere fokus p\u00e5 \u00e5 trekke inn r\u00e5dene tidlig i arbeidet med spesielt viktige saker. 8 90/25 Satsing p\u00e5 kj\u00f8kken og m\u00e5ltidsglede i eldreomsorgen Kommunalt r\u00e5d for personer med funksjonsnedsettelse behandlet saken i m\u00f8tet 06.05.2025 sak 90/25 og fattet f\u00f8lgende vedtak: KRPF st\u00f8tter byr\u00e5dets innstilling i denne saken. Egne kj\u00f8kken p\u00e5 institusjoner vil gj\u00f8re at dem som m\u00e5 ha spesielle dietter pga. bl.a. funksjonsnedsettelse kan hensyntas p\u00e5 en helt annen m\u00e5te enn det som er tilfelle ved tilkj\u00f8rt mat fra storproduksjonskj\u00f8kken. M\u00e5ltidsglede er ogs\u00e5 en viktig faktor for den psykiske helsen til sykehjemsbeboerne. 9 "
}