{
  "dokument_id": "adf65b19-4150-5025-9427-797e21d0fd68",
  "doc_type": "case_attachment",
  "kommune": 4601,
  "tittel": "Tilstandsrapport - 2 eiketr\u00e6r i Sandbrekkevegen 10626440",
  "url": "https://bergen.kommune.no/politikere-utvalg/api/fil/bk360/10937820/Tilstandsrapport-2-eiketraer-i-Sandbrekkevegen-10626440",
  "tekst": "Tilstandsrapport - 2 eiketr\u00e6r i Sandbrekkevegen Eik ved Paradis Auto. Omkrets i BH (130 cm over bakken) : 200 cm Kronebredde : 12-13 meter H\u00f8yde : 16-18 meter I forhold til treets plassering g\u00e5r det en str\u00f8mlinje parallelt med vegen (Sandbrekkevegen) og en str\u00f8mlinje \u00f8st for treet. Sistnevnte linje g\u00e5r f\u00e5 meter fra treets stammer og treet har blitt utsatt for kraftig beskj\u00e6ring utf\u00f8rt p\u00e5 en\u00bb ikkefaglig\u00bb m\u00e5te. Det er ellers en del d\u00f8de greiner som burde v\u00e6rt rensket ut med tanke p\u00e5 trafikk og treets sunnhet. Treets greiner er i umiddelbar n\u00e6rhet til lysstolpe m/veglys. Dette kan medf\u00f8re reduksjon av lyskjegle mot veibanen og kan s\u00e5ledes medf\u00f8re ytterlige beskj\u00e6ringsbehov. Treet er \u00abpresset\u00bb av en thuja og en b\u00f8k i forhold til sol/lys og voksevolum. Dette medf\u00f8rer at treet har begrenset mulighet til \u00e5 utvikle bladverk og burde f\u00f8lgelig fristilles ved at thujaen blir tatt ned. Treets har to hovedstammer som b\u00f8yer seg s\u00f8rover i forhold lys/sol. Det har v\u00e6rt en tredje stamme som sannsynligvis er kappet pga. naboskap til str\u00f8mlinje. Treet fremst\u00e5r f\u00f8lgelig med en ufullstendig kronefasong. I treets rotsone har det blitt anlagt veg inn til garasje og dette har medf\u00f8rt oppfylling og komprimering rundt hele treets stamme. Avstand fra stamme til asfaltkant (Sandbrekkevegen) er ca. 2 m. Dette indikerer at det har skjedd inngrep i rotsonen p\u00e5 s\u00f8rsiden av treet. Ut fra voksestedets begrensninger er dette et tre som har tilpasset seg og fremst\u00e5r som i tilfredsstillende tilstand. Det er ingen synlige skader p\u00e5 treet (p\u00e5kj\u00f8rsler, stammesprekk, sopp osv.). Treet har en stammeomkrets som ligger i grensen for om det kan vurderes som en utvalgt naturtype (Hul eik) etter Naturmangfoldloven. Foresl\u00e5r at Bymilj\u00f8etaten kontaktes for spesifikk vurdering. Treet vurderes ikke som utpreget viktig for landskapsbildet eller til \u00e5 ha s\u00e6rlig viktig rolle i annen sammenheng. Eik ved parkeringsplass v/brannstasjon. Omkrets i BH (130 cm over bakken): 300 cm Kronebredde : 15 meter H\u00f8yde : 20-22 meter Treet st\u00e5r mellom brannstasjon og parkeringsplass. I forhold til parkeringsplassens etablering har det blitt gravd i treets rotsone p\u00e5 nordlig side og det er delvis oppfylt med gravemasser rundt treets stamme. Det g\u00e5r en tilsynelatende lite brukt sti p\u00e5 treets vestside. Treet har de siste \u00e5rene blitt benyttet til klatre\u00f8velser for brannmannskaper, men det kan ikke visuelt konstateres noen skader som f\u00f8lge av denne litt uvanlige bruken. Treet har mye d\u00f8de greiner som burde v\u00e6rt rensket ut m.h.t. parkering og annen ferdsel. Eiken er inneklemt mellom l\u00f8vtr\u00e6r (selje, l\u00f8nn og b\u00f8k) og burde v\u00e6rt fristilt for \u00e5 f\u00e5 mer lys. Kronen er forh\u00f8yet og redusert grunnet konkurranse om lys, dette medf\u00f8re videre at bladverket er forhindret i \u00e5 utvikle seg p\u00e5 en tilfredstillende m\u00e5te. Bladverk (krone) er kun p\u00e5 den \u00f8verste tredjedelen av treets h\u00f8yde. Treets fremst\u00e5r uten skader og greinvinkler er sunne. Treet har en gjennomg\u00e5ende stamme. Eiken defineres som \u00abHul eik\u00bb etter forskriften og skal f\u00f8lgelig bevares. Det er da avgj\u00f8rende at dette blir hensynstatt p\u00e5 en faglig riktig m\u00e5te spesielt i forhold til inngrep i rotsone. Det er viktig at dette blir satt som premiss tidlig i prosjekteringsfasen. Dette kan spare prosjektet for store kostnader og tid. Treet fremst\u00e5r i dag som et tydelig element i naturmilj\u00f8et og landskapet. Treet har ingen alvorlige skader eller strukturelle feil som signaliserer risiko eller grunnlag for avkortning i levetid. Nesttun, 12. mai 2017. Harald Bratseth ISA-Certified Arborist harald@sigurdsondrestrepleie.no tlf. 94795122 Sigurd Sondres Trepleie AS Sandbrekkeveien 65 5221 Nesttun "
}