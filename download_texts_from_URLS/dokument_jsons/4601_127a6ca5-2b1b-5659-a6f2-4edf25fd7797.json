{
  "dokument_id": "127a6ca5-2b1b-5659-a6f2-4edf25fd7797",
  "doc_type": "case_attachment",
  "kommune": 4601,
  "tittel": "Uttalelse fra Etat for Landbruk datert 06.07.2023",
  "url": "https://bergen.kommune.no/politikere-utvalg/api/fil/bk360/9137859/Uttalelse-fra-Etat-for-Landbruk-datert-06-07-2023",
  "tekst": " Etat for landbruk Til Intern korrespondanse PBE Administrasjon (Arbeidssted) V\u00e5r referanse: 2023/58102-10 Saksbehandler: Svanhild Kambestad Fra Dato: 6. juli 2023 Etat for landbruk Gnr 86 bnr 3 - Kismulvegen 187 - S\u00f8knad om deling av eiendom - Uttalelse fra Etat for landbruk Hva saken gjelder: Etat for landbruk viser til oversendelse for uttale fra Plan- og bygningsetaten datert 16.06.2023, sak (DELE-2023/12948). Saken gjelder s\u00f8knad om opprettelse og endring av eiendom, dvs. fradeling av to parseller hver av dem m\u00e5l i kartet til ca. 1,56 og 1,20 dekar, p\u00e5 gnr. 86, bnr. 3. Eiendommen eies i dag av et aksje-/eiendomsselskap; Kismulvegen AS. Tiltaket er avhengig av dispensasjon fra LNF-planform\u00e5let (KPA 2018) og byggegrense mot sj\u00f8/vann. Vurdering: Eiendommen er uregulert og er i kommuneplanens arealdel vist som landbruks-, natur- og friluftsomr\u00e5de, hvor det bare er tillatt med tiltak som er n\u00f8dvendig for g\u00e5rdens n\u00e6ringsvirksomhet og enkel tilrettelegging for friluftsliv, jf. bestemmelser og retningslinjer til kommuneplanens arealdel \u00a7 31. 86/3 med de inntegnede teigene. Teigene oppm\u00e5lt i kartet til henholdsvis ca. 1,56 og 1,20 dekar. Eiendommen har if\u00f8lge arealressurskartet (AR5) et totalareal p\u00e5 51,4 dekar, hvorav 2,8 dekar fulldyrket jord, 4,8 dekar overflatedyrket jord, 1,3 dekar innmarksbeite,32,8 dekar produktiv skog, 1,7 dekar annet markslag og 7,9 dekar bebygd/annet. Det oms\u00f8kte arealet ligger i et omr\u00e5de vist som bebygget og skog. Arealet grenser til overflatedyrket mark, skog bebygget og vei, ligger i n\u00e6rheten av/grenser mot Kalandsvatnet, og er p\u00e5 Kismul i Fana, i Bergen kommune. NIBIO-g\u00e5rdskart viser arealfordelingen p\u00e5 hele eiendommen og der de to teigene er. Den aktuelle eiendommen er en landbrukseiendom, men er i dag ikke er i aktiv landbruksdrift. Det er fullt mulig \u00e5 drive landbruksdrift p\u00e5 en eiendom av denne st\u00f8rrelsen, ved siden av annen inntekt. Eiendommen eies i dag av et aksje-/ eiendomsselskap. Eiendommen ligger i tillegg i et LNF-omr\u00e5de med hensynssone \u00absammenhengende landbruk\u00bb, jf. KPA 2018 \u00a7 35.1. For disse sonene gjelder f\u00f8lgende: \u00abInnenfor de sammenhengende landbruksomr\u00e5dene skal landbrukets ressursgrunnlag og landskap vernes i et langsiktig (100 \u00e5rs) perspektiv. Det skal ut\u00f8ves en streng forvaltningspraksis ved omdisponering eller deling av dyrket mark. Bygningsmasse b\u00f8r bevares eller utvikles i tr\u00e5d med tradisjonell byggeskikk.\u00bb I LNF-omr\u00e5der er det if\u00f8lge veiledningen til KPA 2018, bare tillatt med tiltak \u00absom er n\u00f8dvendig for g\u00e5rdens n\u00e6ringsvirksomhet\u00bb. Eiendommen ligger innenfor hensynssone \u2022 Kulturmilj\u00f8 H570_5 \u2022 Naturmilj\u00f8 \u2022 Faresone ras m.m. \u2022 St\u00f8ysone gul Vi har ikke funnet at det i dag s\u00f8kes om noen form for produksjonstilskudd p\u00e5 eiendommen. Dette taler for at det ikke er noen drift av n\u00e6ringsmessig betydning p\u00e5 eiendommen i dag. S\u00f8ker oppgir at de to husene p\u00e5 de to parsellene, \u00abhar i dag ikke sammenheng med landbruksdrift p\u00e5 eiendommen\u00bb, og er i dag utleieboliger. Det er i dag til sammen tre bolighus p\u00e5 eiendommen. Eiendommen ligger i et omr\u00e5de som i kommuneplanene er avsatt til LNF. Det skal if\u00f8lge rundskriv M- 2/2021 pkt. 5.1, legges vekt p\u00e5 hensynet til vern av arealressursene, om delingen f\u00f8rer til en driftsmessig god l\u00f8sning, og om delingen f\u00f8rer til drifts- eller milj\u00f8messige ulemper for landbruket i omr\u00e5det. Det kan ogs\u00e5 legges vekt p\u00e5 andre hensyn som faller inn under form\u00e5let il jordloven. Det kan videre if\u00f8lge rundskrivet og jordloven \u00a7 12 tredje ledd, legges vekt p\u00e5 bosettingen i omr\u00e5det. Form\u00e5let med delingsbestemmelsen, jf. jordlova \u00a7 12, er if\u00f8lge M-2/2021 pkt. 5.3.3, er \u00ab\u00e5 ta vare p\u00e5 ressursgrunnlaget p\u00e5 eiendommen i et langsiktig perspektiv\u00bb. Det skal ogs\u00e5 if\u00f8lge M-2/2021 pkt. 5.5.3.1, \u00ablegges vekt p\u00e5 om delingen legger til rette for tjenlig og variert bruksstruktur i landbruket\u00bb. Dette skal v\u00e6re en sentral del av vurderingen, og det vises her s\u00e6rlig til jordloven \u00a7 1 andre og tredje ledd. Hensynene her er kulturlandskapet, arealressursene b\u00f8r disponeres p\u00e5 en m\u00e5te som gir en variert bruksstruktur, med hovedvekt p\u00e5 bosetting, arbeid og driftsmessige gode l\u00f8sninger. Det skal ogs\u00e5 tas hensyn til fremtidige generasjoners behov, en milj\u00f8messig forvaltning, tas hensyn til \u00abjordsmonnet som produksjonsfaktor, ta vare p\u00e5 areal og kulturlandskap som grunnlag for liv, helse og trivsel for menneske, dyr og planter\u00bb, jf. jordlova \u00a7 1. Det skal if\u00f8lge M-2/2021 pkt. 5.5.3.2. legges vekt p\u00e5 om delingen f\u00f8rer til en \u00abdriftsmessig god l\u00f8sning og om delingen kan f\u00f8re til drifts- eller milj\u00f8messige ulemper\u00bb. Hensynet til \u00abvern av arealressursene\u00bb skal hindre at \u00abdet oppst\u00e5r enheter som er vanskelig \u00e5 drive rasjonelt og opprettholde aktive bruk. Formuleringen gj\u00f8r det ogs\u00e5 mulig \u00e5 hindre oppdeling av arealene som gj\u00f8r det vanskelig \u00e5 nekte senere omdisponeringer\u00bb. Sm\u00e5 enheter kommer letter ut av drift, eller kan v\u00e6re vanskeligere \u00e5 f\u00e5 inn i drift igjen. Det b\u00f8r her derfor vektlegges momenter som tar hensynet til vern av arealressursene. Etaten skal ogs\u00e5 vurdere om en eventuell fradeling f\u00f8rer til \u00abdriftsmessig god l\u00f8sning\u00bb for resteiendommen, jf. jordlova \u00a7 1. det skal her vektlegges om utformingen av eiendommen kan f\u00f8re til en kostnadseffektiv drift, om arronderingsmessige forhold som avstand, utforming av teiger osv. Teigene b\u00f8r v\u00e6re samlet, og ikke oppstykket. Det b\u00f8r ogs\u00e5 ses hen til hva som er p\u00e5regnelig drift p\u00e5 den aktuelle eiendommen. Ved en fradeling det her er s\u00f8kt om, vil det v\u00e6re vanskelig \u00e5 drive den nordligste delen av eiendommen, for fremtiden. Den delen vil bli oppstykket, og arronderingen blir d\u00e5rligere enn utgangspunktet. Dersom de to teigen blir tillatt fradelt, kan dette ogs\u00e5 f\u00f8re til tr\u00e5kk og slitasje p\u00e5 jordbruksarealet. Etat for landbruk ser at det ofte oppst\u00e5r ulemper for b\u00e5de de utskilte teigene og for hovedeiendommen, etter fraskillelse av v\u00e5ningshus eller k\u00e5rhus fra en landbrukseiendom. Det blir gjerne utfordringer med st\u00f8y, st\u00f8v, lukt fra driftsbygning, og helge- og nattarbeid. Ogs\u00e5 bruk av felles veier til landbruksvirksomhet, kan lett f\u00f8re til ulemper for de utskilte eiendommen/ teigene. Den ene av teigene som \u00f8nskes fradelt, grenser mot Kalandsvatnet. Det er her stor fare for milj\u00f8messig st\u00f8rre belastning i forhold til \u00f8kt bruk av vannet. Hensynet til kulturlandskapet skal ogs\u00e5 tillegges vekt. En fradeling vil kunne p\u00e5virke landskapsbildet, \u00f8kologi og kulturhistoriske verdier. En fradeling vil ogs\u00e5 kunne f\u00f8re til \u00f8kt skade p\u00e5 kulturmark, ved \u00f8kt tr\u00e5kk og lignende. Andre hensyn som \u00e5 skaffe tomter til annen virksomhet enn landbruk, skal det ikke tas hensyn til i denne vurderingen, og faller utenfor vurderingen etter \u00a7 12 tredje ledd. Sp\u00f8rsm\u00e5let om delingstillatelse skal, skal vurderes opp mot form\u00e5lsparagrafen i jordlova \u00a7 1. Det skal ikke gj\u00f8res vurderinger i forhold til subjektive forhold i den enkelte sak. Etaten vurderer at de to husene kan v\u00e6re en inntektskilde til landbrukseiendommen, som ikke b\u00f8r skilles fra landbrukseiendommen. Det er i dag ikke drift p\u00e5 landbrukseiendommen, s\u00e5 vidt oss bekjent. Eier av en landbrukseiendom, om det er privatperson eller et selskap/ sameie, har driveplikt i hele eiertiden, jf. jordlova \u00a7 8. Dette er noe Etat for landbruk vil f\u00f8lge opp i tiden fremover. Etat for landbruk En eventuell tillatelse om fraskilling av de to teigene vil ogs\u00e5 f\u00f8re blant annet til en uheldig oppdeling av en landbrukseiendom, fare for ulemper b\u00e5de for de to teigene og resteiendommen, fare for milj\u00f8messige ulemper, uheldige arronderingsmessige forhold. Dette vil gj\u00f8re det enda vanskeligere \u00e5 drive eiendommen som en landbrukseiendom for fremtiden. Etaten vurderer en eventuell fradeling som det her legges til grunn, ikke vil gi en driftsmessig god l\u00f8sning, og vil v\u00e6re i strid med jordlovens form\u00e5l. Oppsummering Etat for landbruk er av den oppfatning at i denne saken at etter en totalvurdering, kan vi ikke anbefale at det her blir gitt tillatelse til en fradeling av de to teigene. Oms\u00f8kt tiltak f\u00f8rer ikke til omdisponering av dyrket og/eller dyrkbar jord og krever dermed ikke tillatelse etter jordloven \u00a7 9. Oms\u00f8kt tiltak f\u00f8rer til deling av en landbrukseiendom og krever tillatelse etter jordloven 12, dersom det blir gitt tillatelse etter plan- og bygningsloven. S\u00f8ker m\u00e5 ved et eventuelt positivt vedtak, sende inn s\u00f8knad om tillatelse til deling av landbrukseiendom til Etat for landbruk s\u00e5 snart saken er ferdig behandlet av Plan- og bygningsetaten. En eventuell delingstillatelse er ikke gyldig, f\u00f8r det er gitt tillatelse etter b\u00e5de plan- og bygningsloven og etter jordloven. Konklusjon: Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen etter en samlet vurdering ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Etat for landbruk vil ut fra landbruksfaglige vurderinger frar\u00e5de at det gis tillatelse til det oms\u00f8kte tiltaket. Med hilsen Etat for landbruk Helene Dahl - leder Svanhild Kambestad - r\u00e5dgiver/jurist Dokumentet er godkjent elektronisk. Kopi: PBE Kart og oppm\u00e5ling Deling og seksjonering (Arbeidssted) - Hege Fj\u00e6restad Bauge "
}