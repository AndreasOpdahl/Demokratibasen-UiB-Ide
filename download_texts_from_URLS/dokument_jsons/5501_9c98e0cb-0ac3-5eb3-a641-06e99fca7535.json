{
  "dokument_id": "9c98e0cb-0ac3-5eb3-a641-06e99fca7535",
  "doc_type": "case_attachment",
  "kommune": 5501,
  "tittel": "8 e) Notat Presisering VAO-l\u00f8sning Ramfjordmoen n\u00e6ringspark_2024-05-29",
  "url": "https://innsyn.tromso.kommune.no/application/getMoteDokument?dokid=2001829757",
  "tekst": " Norconsult + Pago AS : Deres ref.: : V\u00e5r ref.: : Dato: : Kenneth Bless ' 5202997/brev Presiseringer VAO-plan.docx , 2024-05-29 \u00bb Presiseringer VAO-plan Ramfjordmoen n\u00e6ringspark Innledning Dette er til orientering et justert notat etter innspill den 7. mai 2024 fra Troms\u00f8 kommune, Seksjon for byutvikling, Byplan. Det vises til saksprotokoll med arkivsaknr. 19/00593 vedr. plan 1918 detaljregulering for Troms\u00f8 n\u00e6ringspark \u2014 Ramfjordmoen. Norconsult vil med dette, som r\u00e5dgiver for utarbeidelse av foreliggende VAO-rammeplan i saken, komme med presiserende og oppklarende informasjon om faktiske forhold. Dette for \u00e5 redusere usikkerhet som synes \u00e5 v\u00e6re oppst\u00e5tt. I henhold til nevnte saksprotokoll ble det besluttet \u00e5 sende reguleringsplanen tilbake til administrasjonen p\u00e5 grunn av at VAO-l\u00f8sningen if\u00f8lge protokollen er uavklart, spesielt med hensyn til drikkevanns- og slokkevannstilgang. Presisering av fakta Slokkevann: Slokkevannsl\u00f8sningen for n\u00e6ringsparken er basert pa at det bygges et basseng/vannmagasin tilknyttet n\u00e6ringsomr\u00e5det med tilstrekkelig slokkevannsmengde. Slokkevann hentes direkte fra bassenget. Vannforsyningen fra Ramfjord vannverk skal alts\u00e5 ikke dimensjoneres for slokkevann til n\u00e6ringsparken. Et basseng kan fylles opp sakte over lengre tid, eventuelt kan det fylles opp med tilkj\u00f8rt vann fra tankvogner. Vannkrevende akt\u00f8rer: Det forutsettes som en selvf\u00f8lge at vannkrevende akt\u00f8rer ikke f\u00e5r byggetillatelse f\u00f8r tilstrekkelig vannforsyningskapasitet til forbruksvann i Ramfjord vannverk er p\u00e5 plass. Dette styres naturlig av rekkef\u00f8lgebestemmelser, noe som allerede foreligger i bestemmelsene. Tidsaspekt: Troms\u00f8 kommune ved seksjon for vann og avl\u00f8p holder p\u00e5 med en utredning for ulike alternativer til hvordan vannforsyningskapasiteten i Ramfjord vannverk kan \u00f8kes. Dette er knyttet til kildekapasitet. Det jobbes mot \u00e5 ha klar en strategi for l\u00f8sning i l\u00f8pet av h\u00f8sten 2024. Deretter vil et forprosjekt for valgt l\u00f8sning utarbeides, med p\u00e5f\u00f8lgende utbygging. Tel.: Norconsult st Under forutsetning at Troms\u00f8 kommune igangsetter utbygging av l\u00f8sninger som sikrer tilstrekkelig vannkapasitet, basert p\u00e5 strategi forventet klar i 2024, vil det kunne beregnes at en oppgradert l\u00f8sning kan v\u00e6re p\u00e5 plass i l\u00f8pet av tidligst 2-3 \u00e5r. F\u00f8rste byggetrinn antas \u00e5 komme til utf\u00f8relse senere enn dette. Vannbehov: Dersom en ser bort fra vannkrevende industri er det i VAO-planen estimert et vannbehov tilsvarende ca. 80 pe for hele omr\u00e5de 1 (tomt 1, 2 + 3). Dette tilsvarer et vannbehov p\u00e5 inntil 15 m\u00b0/d (tilsvarende 0,16 I/s \u2014 d\u00f8gnsnitt). I et f\u00f8rste prosjekt ventes et forsyningsbehov p\u00e5 ca. 4-5 m\u00b0/d (tilsvarende 0,05 I/s - dagnsnitt). Dette vil utgj\u00f8re kun en liten \u00f8kning (anslagsvis 2 %) i d\u00f8gnforbruket i Ramfjord vannverk. If\u00f8lge Troms\u00f8 kommune, seksjon for VA, har vannverket i t\u00f8rkeperioder leveringsproblemer, og har derfor per tiden ikke noe vann \u00e5 avse utover dagens tilknytning. Det presiseres ogs\u00e5 at eksiterende ledningsnett i Ramfjord vannverk og planlagte \u00d8160 tilknytningsledning mot n\u00e6ringsomr\u00e5det vil ha tilstrekkelig kapasitet for det maksimale vannbehovet som er presentert i planen ved full utbygging. Evt. privat vannforsyning: I arbeidet med VAO-rammeplan er muligheter for privat vannforsyning vurdert. Det synes ikke \u00e5 v\u00e6re noen gode vannkilder i n\u00e6rhet til omr\u00e5det. Det er s\u00e5ledes knyttet usikkerhet til potensialet for egen grunnvannsforsyning til n\u00e6ringsparken. Det kan evt. v\u00e6re et aktuelt alternativ \u00e5 foresp\u00f8rre naboer om \u00e5 (midlertidig) f\u00e5 vann fra deres br\u00f8nner til n\u00e6ringsparkens f\u00f8rste byggetrinn, dersom det blir \u00f8nskelig \u00e5 starte et f\u00f8rste byggetrinn f\u00f8r \u00f8kt kapasitet i den kommunale vannforsyningen er p\u00e5 plass. Reguleringsbestemmelser: Reguleringsbestemmelsene, tilknyttet vannforsyning og aksept av konkrete l\u00f8sninger ved kommende byggesaker, er utformet i dialog med seksjon for VA og Troms\u00f8 kommune Byplan. Dokumentasjon av tilstrekkelig vannforsyning skal b\u00e5de foreligge som del av materialet for kommende byggesaker og v\u00e6re godkjent av seksjon for VA f\u00f8r igangsetting kan tillates. Gitt b\u00e5de den beskrevne situasjonen for vannforsyning i Ramfjorden, vurderingene i VAO-rammeplan, akseptbrev og konkretisering i reguleringsbestemmelsene, vurderes VAO-l\u00f8sningen som en fullverdig og komplett l\u00f8sning p\u00e5 reguleringsplan-niv\u00e5. Dette er i tr\u00e5d med b\u00e5de kommunens planveileder og den oppf\u00f8lgende dialogen mellom VA-konsulent og seksjon for VA hvor sistnevnte b\u00e5de godkjenner rammeplanen og setter betingelser for realisering av planen gjennom ordlyd i bestemmelser, rekkef\u00f8lge- og dokumentasjonskrav. Med vennlig hilsen Rune Sandberg c:\\users\\runsan2\\appdata\\local\\microsoft\\windows\\inetcache\\content.outlook\\mlwr6aub\\brev_presiseringer vao- 2024-05-06 | Side 2 av 2 plan.docx "
}