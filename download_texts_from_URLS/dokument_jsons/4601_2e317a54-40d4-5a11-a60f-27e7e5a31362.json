{
  "dokument_id": "2e317a54-40d4-5a11-a60f-27e7e5a31362",
  "doc_type": "case_attachment",
  "kommune": 4601,
  "tittel": "Avslag p\u00e5 s\u00f8knad datert 05.09.2024",
  "url": "https://bergen.kommune.no/politikere-utvalg/api/fil/bk360/12360562/Avslag-pa-soknad-datert-05-09-2024",
  "tekst": " Plan- og bygningsetaten CK NOR BYGG AS V\u00e5r referanse: BYGG-2024/13554-8 Skjellvikaveien 12C Saksbehandler: Olga Sprange Dato: 05.09.2024 3237 SANDEFJORD AVSLAG P\u00c5 S\u00d8KNAD Eiendom : Gnr 119 Bnr 325 Adresse : Holta\u00e5sen 14 Tiltakshaver : Hogne Overaa Tiltaket : Nytt bygg - Boligform\u00e5l Vi viser til s\u00f8knad mottatt 21.05.2024. 1. S\u00f8knaden gjelder: \u2022 Oppf\u00f8ring av ny tomannsbolig, etablering av tilkomstvei, tilh\u00f8rende terrengarbeider, st\u00f8ttemurer og riving av eksisterende garasje. Tiltaket krever dispensasjon fra kommuneplanens arealdel \u00a7 3.1 med hensyn til plankrav og fra plankart ved gjeldende reguleringsplan med hensyn til plassering av nye boliger. Det er s\u00f8kt om b\u00e5de unntak og dispensasjon fra plankrav. Ansvarlig s\u00f8ker opplyser om at \u00abdagens st\u00f8rrelse p\u00e5 tomten er 1 649,2 m2, som er noe over det som er gitt som vilk\u00e5r for \u00e5 kunne s\u00f8ke unntak\u00bb, derfor har vi behandlet dispensasjon fra plankrav. N\u00e5r det gjelder dispensasjon fra gjeldende plankart, er denne ikke oms\u00f8kt. 2. VEDTAK S\u00f8knad om tillatelse til oppf\u00f8ring av ny tomannsbolig med 229 m2 + 233,7 m2 BRA, etablering av tilkomstvei, tilh\u00f8rende terrengarbeider, anlegging av 7 stk. forst\u00f8tningsmurer med totall lengde 81 lm og riving av eksisterende garasje p\u00e5 43 m2 avsl\u00e5s, jf. kommuneplanens arealdel \u00a7\u00a7\u00a7 3.1 Plankrav, 14 Uteoppholdsareal og 8 Arkitektur og byform, plankart ved gjeldende reguleringsplan med hensyn til Plassering av nye boliger og plan- og bygningsloven \u00a7 29-2 Visuelle kvaliteter. 2.1. Dispensasjon S\u00f8knad om dispensasjon fra kommuneplanens arealdel \u00a7 3.1 om plankrav avsl\u00e5s, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Byfortettingssone og den ligger innenfor hensynssonene Vei st\u00f8y - gul sone (74,3 %) og Konsesjonsomr\u00e5de fjernvarme Flesland - Sentrum. Eiendommen omfattes av reguleringsplan ID 30150000, YTREBYGDA. GNR 119 BNR 3 OG 75, GNR 120 BNR 10, R\u00c5-S\u00d8R\u00c5S, ikrafttredelsesdato 05.05.1966 og er regulert til bolig. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 119 bruksnummer 533, 564 og 892. Merknader fra gnr 119 bnr 533: \u2022 Dette er ikke en liten sak som ikke trenger \u00e5 utl\u00f8se en ny reguleringsplan. \u2022 Nedre del av tomten som grenser mot v\u00e5r eiendom, er et gammelt myromr\u00e5de hvor det har v\u00e6rt problem med dreneringen. Vi er derfor bekymret for hvilke konsekvenser tiltaket kan p\u00e5f\u00f8re v\u00e5r tomt. \u2022 Bolig 1 med n\u00e5v\u00e6rende plassering vil den ta ettermiddags- og kveldsolen fra oss. Nybygget er dominerende. Merknader fra gnr 119 bnr 564: \u2022 Det oms\u00f8kte tiltaket fremst\u00e5r som dominant og mistilpasset i det eksisterende boligomr\u00e5det. \u2022 Tiltaket vil bli oppfattet som et fremmedelement i n\u00e6romr\u00e5det. I forhold til v\u00e5r eiendom vil tiltaket by p\u00e5 innsyn og sjenanse p\u00e5 grunn av \u00f8kte trafikk i den umiddelbare n\u00e6rhet. \u2022 Oppf\u00f8ring av ny bolig krevet ny reguleringsplan. Utvikling av omr\u00e5det skal ikke best\u00e5 av enkelttiltak, men bli basert p\u00e5 gjennomtenkt plan. \u2022 Det skal meget til f\u00f8r en dispensasjon fra plankravet kan innvilges. Merknader fra gnr 119 bnr 892: \u2022 De nye forst\u00f8tningsmurer nr. 6, 5, 7 og 4 vil blokkere naturlig drenasje av overvann i eksisterende terreng. V\u00e5r bekymring er at overvannet vil presses tilbake mot v\u00e5r tomt. \u2022 Det skal graves og lages en sk\u00e5ning fra nabogrensen mot nybygget. Det er ikke prosjektert st\u00f8ttemurer i det aktuelle omr\u00e5det, s\u00f8rvest for tomannsboligen. V\u00e5r bekymring er at terrenget vil sige over tid og p\u00e5f\u00f8re setningsskader for etablert st\u00f8ttemur i parkeringen til oss og naboeiendom. \u2022 St\u00f8ttemurer 6 og 5 vil v\u00e6re h\u00f8yere enn oppgitt p\u00e5 tegninger. \u2022 Den planlagte tomannsboligen er massiv, dominerende og tett mot v\u00e5r eiendom. Tiltaket vil bidra til \u00f8kt innsyn og reduserte solforhold i uteomr\u00e5det v\u00e5rt. \u2022 Vindusplassering i fasade mot s\u00f8r vil gi sjenerende innsyn til utearealet v\u00e5rt. \u2022 Oppf\u00f8ring av tomannsbolig vil komme n\u00e6r vei og parkeringsplass til naboeiendommene, en m\u00e5 ta h\u00f8yde for st\u00f8y i omr\u00e5det. Saksnummer BYGG-2024/13554 Side 2 av 10 \u2022 Tilkomsten til Holta\u00e5sen 14 er en privat vei med betydelig gangtrafikk. Veien er smal og uten belysning. Vi er bekymret for \u00f8kt trafikk (40%) med stort potensiale for ulykker. S\u00f8ker har kommentert merknadene slik: 1. Innsigelse mot \u00e5 gi dispensasjon fra plankrav Ny reguleringsplan for en enkeltst\u00e5ende eiendom avsatt til boligbebyggelse vil binde opp un\u00f8dvendig mye tid og ressurser. Tiltaket er av en art og st\u00f8rrelse som fint kan sikre private og offentlige interesser gjennom en vanlig byggesaksprosess. Det vises ellers til dispensasjonss\u00f8knad fra plankrav. 2. Tilpasning til omgivelsene, solforhold, innsyn og \u00f8kt trafikk Tomannsboligen vil etter forholdene ha lav byggeh\u00f8yde, blant annet ved valg av flatt tak. Tiltaket er innenfor de generelle bestemmelsene i plan- og bygningsloven \u00a7 29-4. I denne saken vurderer vi at det ikke er en vesentlig reduksjon av hverken utsikt eller solforhold, slik ogs\u00e5 solanalysen viser. Ansvarlig s\u00f8kers oppfatning er at tiltaket i dette tilfellet ikke vil f\u00f8re til en kvalifisert ulempe for naboene. 3. Terrengtilpasning og overvannsh\u00e5ndtering Det er engasjert et ansvarlig foretak for prosjektering av lokal overvannsh\u00e5ndtering. 4. Konstruksjonssikkerhet ifb. terrengtilpasning I denne sammenheng viser vi til ansvarlig foretak for prosjektering av konstruksjonssikkerhet. 5. H\u00f8yde p\u00e5 st\u00f8ttemurer Vi legger til grunn at st\u00f8ttemurene vil f\u00e5 en h\u00f8yde p\u00e5 under 1 meter og at de derfor kan plasseres n\u00e6rmere enn 4 meter til nabogrenser uten samtykke. 6. Hensyn til st\u00f8y \u00abSt\u00f8yberegninger etter T-1442\u00bb er lagt til grunn i byggesaken. Tiltaket vil ikke bidra til vesentlig \u00f8kt trafikk, hverken p\u00e5 offentlig eller privat vei, og Bymilj\u00f8etaten har gitt positiv uttalelse til utvidet bruk av avkj\u00f8rsel. For bygningsmyndighetens vurdering knyttet til tema i merknader, viser vi til punkt 3.8 om utforming og terrengtilpasning og punkt 3.9 om dispensasjon fra plankrav. Saksnummer BYGG-2024/13554 Side 3 av 10 3.3. Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 21.05.2024. Vi legger denne til grunn i v\u00e5r behandling av s\u00f8knaden. Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. Merknad: Tiltaket er sendt inn som ett-trinns\u00f8knad. I henhold til den mottatte gjennomf\u00f8ringsplanen virker det som at ingen har p\u00e5tatt seg ansvar for prosjektering av sanit\u00e6rinstallasjoner inne i bygget, samt at bygningsfysisk prosjektering ikke er ferdigstilt. Siden det er gitt avslag p\u00e5 s\u00f8knad p\u00e5 annet grunnlag, har vi vurdert lite hensiktsmessig \u00e5 ettersp\u00f8rre redegj\u00f8relse for forholdet. 3.4. Atkomst og avkj\u00f8rsel Bymilj\u00f8etaten har gitt vedtak datert 25.06.2024 med saksnummer 2024/83575 om utvidet bruk av etablert avkj\u00f8rsel fra kommunal veg. 3.5. Vannforsyning og avl\u00f8p Bergen Vann har gitt forh\u00e5ndsuttalelse datert 21.03.2024 med saksnummer 2024/38917. 3.6. Andre uttalelser eller vedtak BIR Infrastruktur AS har gitt uttalelse til forenklet RTP datert 30.01.2024. S\u00f8knaden er sendt Statsforvalteren, Fylkeskommunen og Bymilj\u00f8etaten naturforvaltning for uttalelse, det er ikke mottatt noen tilbakemelding. Saksnummer BYGG-2024/13554 Side 4 av 10 3.7. Uteareal Plan- og bygningsloven \u00a7 28-7 fastsetter at det i et hvert tilfelle skal sikres forsvarlig uteareal, som gjennom sin st\u00f8rrelse, utforming og beliggenhet muliggj\u00f8re b\u00e5de lek og rekreasjon, s\u00e5 vel som avkj\u00f8rsel og parkering. If\u00f8lge kommuneplanens arealdel \u00a7 14.1 skal nye boenheter ha tilgang til gode og hensiktsmessige utend\u00f8rs oppholdsarealer. Det skal avsettes minimum 40 m2 uteoppholdsareal per boenhet, der maks 50 % p\u00e5 takaltan, og at dette arealet skal tilfredsstille en rekke ulike kriterier, jf. KPA \u00a7\u00a7 14.2 og 14.3.3. Et av disse kriteriene er at arealer uten praktisk bruksverdi, for eksempel sm\u00e5 arealer eller restareal, ikke kan medregnes. Figur viser mottatt utomhusplan Det s\u00f8kes om oppf\u00f8ring av ny tomannsbolig, hvor hver av boenhet har mer enn 220 m2 bruksareal og carport for 2 biler. Mye av uteoppholdsarealer for de nye boenhetene er imidlertid restareal i form av smale striper. Disse sm\u00e5 arealene kan ikke medregnes etter kvalitetskravene, fordi slik utforming ivaretar ikke barn og unges behov for lekeomr\u00e5der. Uterommene inviterer ikke til opphold eller aktivitet. Ved etablering av ny boenhet p\u00e5 bebygd eiendom, gjelder tilsvarende krav for uteoppholdsarealer for eksisterende bolig. Utomhusplan viser ikke uterom for den eksisterende eneboligen p\u00e5 eiendommen. Det betyr at tilstrekkelig areal til utend\u00f8rs opphold med riktig kvalitet er ikke dokumentert i s\u00f8knaden. Uteoppholdsarealene p\u00e5 bakkeplan som er vist i s\u00f8knaden, er etter v\u00e5r oppfatning ikke egnet til verken lek eller rekreasjon. Tiltaket gir ikke de som skal bebo eiendommen tilstrekkelig areal til utend\u00f8rs opphold med riktig kvalitet. Vi minner om at kommuneplanens minimumskrav p\u00e5 2 x 40 m2 uteoppholdsareal, er nettopp et minstekrav, og at det i dette tilfelle ikke n\u00f8dvendigvis er forenelig med str\u00f8kskarakteren eller valgt bygningstypologi. Krav til utend\u00f8rs oppholdsareal er bedre tilpasset rekkehusbebyggelse der det ogs\u00e5 etableres fellesarealet. Vi anbefaler at det etterstrebes st\u00f8rre uteoppholdsarealer med gode kvaliteter. Saksnummer BYGG-2024/13554 Side 5 av 10 3.8. Utforming og terrengtilpasning If\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Krav til arkitektur stilles ogs\u00e5 i kommuneplanen. Kommuneplanens bestemmelser \u00a7\u00a7 8.2.1 og 8.2.9 fastsetter at nye tiltak skal fremme opplevelsen av stedets egenart og tilf\u00f8re nye kvaliteter, samt skal ha god terrengtilpasning med minst mulig bruk av store skj\u00e6ringer, fyllinger og murer. Figur viser omkringliggende bebyggelse. Plassering av det oms\u00f8kte tiltaket er merket med r\u00f8d sirkel Etter v\u00e5r vurdering er ikke bestemmelsene ivaretatt for oms\u00f8kte tiltak. Utforming av tiltaket er ikke tilstrekkelig tilpasset dets bygde og naturlige omgivelser. Det oms\u00f8kte tiltaket har for stort omfang. Selve tomannsboligen virker dominerende. Prosjektet har ikke beste terrengtilpasning og tiltaket krever omfattende bruk av murer. Situasjonsplan viser 7 stk. forst\u00f8tningsmurer med lang utstrekning p\u00e5 81 lm totalt. De nye forst\u00f8tningsmurene vil bli oppf\u00f8rt b\u00e5de mot nord, \u00f8st og s\u00f8r for nybygget. Det vil si at tomannsboligen vil bli omringet av forst\u00f8tningsmurene og likevel f\u00e5r de to nye boenhetene sv\u00e6rt sm\u00e5 uteoppholdsarealer p\u00e5 bakkeniv\u00e5. Omkringliggende bebyggelse er boliger med store hager. Det oms\u00f8kte tiltaket vil skille seg ut fra den \u00f8vrige sm\u00e5husbebyggelsen i st\u00f8rrelsen og kvalitet p\u00e5 uteoppholdsareal. Det ser ut til at tomten ikke t\u00e5ler oppf\u00f8ring av ny tomannsbolig i tillegg til eksisterende enebolig. Vi anbefaler begrenset bruk av forst\u00f8tningsmurer og mindre omfang av nybygget. Saksnummer BYGG-2024/13554 Side 6 av 10 3.9. Plankrav Tiltaket kommer i strid med kommuneplanens arealdel \u00a7 3.1 med hensyn til plankrav. Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det s\u00f8kes om oppf\u00f8ring av ny tomannsbolig, etablering av tilkomstvei, tilh\u00f8rende terrengarbeider, st\u00f8ttemurer og riving av eksisterende garasje i regulert omr\u00e5de etter Bygningsloven av 1965. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Omr\u00e5det er fra f\u00f8r et vesentlig utbygd omr\u00e5de, og det er ikke n\u00f8dvendig med en overordnet vurdering av hensynene plankravet skal ivareta. Tomten er allerede regulert til boligbebyggelse. Selv om alderen p\u00e5 reguleringsplanen tilsier at det utl\u00f8ses plankrav etter \u00a7 3.1 i KPA, er det ikke mulig at et tiltak som oms\u00f8kt vil kunne gi uforutsigbare konsekvenser, eller \u00f8delegge for langsiktige l\u00f8sninger for samfunnet. Det vil tvert imot v\u00e6re uforholdsmessig omfattende \u00e5 gjennomg\u00e5 en planprosess for et tiltak av denne art og st\u00f8rrelse. Ber\u00f8rte naboer er allerede varslet, og Bymilj\u00f8etaten har gitt positiv uttalelse til utvidet bruk av etablert avkj\u00f8rsel. Kommunen kan ved sin samordningsplikt sende dispensasjonss\u00f8knaden til h\u00f8ring hos de samme offentlige myndighetene som de ellers ville gjort ved en s\u00f8knad om unntak etter \u00a7 3.3.1. Med utgangspunkt i det oms\u00f8kte tiltaket vil det \u00e5 kreve en ny reguleringsplan for en enkeltst\u00e5ende eiendom avsatt til boligbebyggelse binde opp un\u00f8dvendig mye tid og ressurser, uten at det er en tilsvarende gevinst sett opp mot offentlighet, samr\u00e5d og demokratisk medvirkning. Saksnummer BYGG-2024/13554 Side 7 av 10 Et krav til reguleringsplan for resttomter i vesentlig utbygde omr\u00e5der vil medf\u00f8re at \u00f8nskede eneboligprosjekter blir for kostbare og kompliserte til \u00e5 gjennomf\u00f8res av privatpersoner. Slike prosjekter i umiddelbar n\u00e6rhet til etablert infrastruktur, skoletilbud og \u00f8vrige tilbud rundt sentrumsomr\u00e5dene, vil i seg selv v\u00e6re en samfunnsnyttig fordel. To nye husstander f\u00e5r n\u00e6rhet til etablerte og kommende tilbud. I denne konkrete saken vurderer vi at tiltaket ikke er tilstrekkelig tilpasset sine omgivelser. Plankravet er ikke bare viktig for \u00e5 avklare overordnede forhold som infrastruktur, men ogs\u00e5 for \u00e5 avklare forhold som uteareal, terrengbehandling, volum og utforming. Dette er forhold som denne s\u00f8knaden etter v\u00e5r vurdering ikke har lyktes i \u00e5 vise at kan ivaretas uten plan. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra plankravet vurderes til at tiltakshaver slipper tids- og ressurskrevende planarbeid. Ulempene vil v\u00e6re at grundig vurdering av arealbruken ikke vil v\u00e6re gjennomf\u00f8rt og at naboer og n\u00e6romr\u00e5det vil f\u00e5 uheldig p\u00e5virkning av tiltaket. Etter en samlet vurdering vil ikke fordelene v\u00e6re klart st\u00f8rre enn ulempene. 3.10. Dispensasjon fra gjeldende plankart If\u00f8lge plankart ved gjeldende reguleringsplan er eiendommen regulert til eksisterende bolig med uthus. Husplassering for nye boliger er vist i plankartet p\u00e5 andre eiendommer. Figur viser gjeldende plankart. Eiendommen er markert i r\u00f8d Oppf\u00f8ring av nye boliger er i strid med plankartet. Tiltaket krever dispensasjon fra den gjeldende reguleringsplanen med hensyn til etablering av nye boenheter/ plassering av nye boliger. Dispensasjonss\u00f8knad er ikke mottatt. Vi har ikke etterspurt denne. Tiltaket avviker fra andre relevante lovverk og plangrunnlag, slik at tillatelse likevel ikke kan bli gitt til den oms\u00f8kte tomannsboligen. Saksnummer BYGG-2024/13554 Side 8 av 10 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Olga Sprange Saksbehandler Trond Haugen Seksjonsleder Dette dokumentet er godkjent elektronisk. Kopi til Hogne Overaa Eikeneset 22 5259 HJELLESTAD Ingrid Hope Leirv\u00e5g Litleholten 13 5239 R\u00c5DAL Ketil Mikkelsen Litleholten 1 5239 R\u00c5DAL Jean Paul Zambrano Parra Holta\u00e5sen 16B 5239 R\u00c5DAL Marit Sundal Holen Holta\u00e5sen 16B 5239 R\u00c5DAL Saksnummer BYGG-2024/13554 Side 9 av 10 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/13554 Side 10 av 10 "
}