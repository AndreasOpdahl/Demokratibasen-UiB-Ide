{
  "dokument_id": "af795483-e3f0-5d93-9dc9-d9219023cb3e",
  "doc_type": "case_attachment",
  "kommune": 4601,
  "tittel": "S\u00f8knad om dispensasjoner datert 05.03.2024",
  "url": "https://bergen.kommune.no/politikere-utvalg/api/fil/bk360/10294955/Soknad-om-dispensasjoner-datert-05-03-2024",
  "tekst": "Bergen kommune Plan- og bygningsetaten Postboks 7700 5020 Bergen Bergen, 5. mars 2024 V\u00e5r ref: 10287 Deres ref.: BYGG-2023/16355 GAMLE KALVEDALSVEIEN 2 - S\u00d8KNAD OM DISPENSASJON Eiendom: Gnr. 166 Bnr. 1303 Tiltakets adresse: Gamle Kalvedalsveien 2, 5019 Bergen Tiltakshaver: Clas OIsen Tiltaket: Oppf\u00f8ring av enebolig 1. INNLEDNING et vises til kommunens sak BYGG-2023/16355 hvor det i vedtak av 25. januar d.\u00e5. ble gitt avslag p\u00e5 s\u00f8knad om oppf\u00f8ring av enebolig med tilh\u00f8rende uteareal, terrenginngrep, skj\u00e6ringer og st\u00f8yskjerm p\u00e5 eiendommen gnr. 166 bnr. 1303 med adresse Gamle Kalvedalsveien 2 (tiltakseiendommen) I forbindelse med klage p\u00e5 avslag p\u00e5 s\u00f8knad om tillatelse til oppf\u00f8ring av enebolig p\u00e5 gnr. 166 bnr. 1303 s\u00f8kes det om f\u00f8lgende dispensasjoner; - Dispensasjon fra KPA2018 \u00a7 3.1 om plankrav - KDP Fjellsiden s\u00f8r \u00a7 10a nr. 2 om maksimal utnyttelsesgrad 2. OM DISPENSASJONSS\u00d8KNAD I henhold til plan- og bygningsloven \u00a7 19-2 kan det i s\u00e6rlige tilfeller gis dispensasjon dersom hensynene til bestemmelsene det dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det skal s\u00e6rlig legges vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Det er med andre ord to vilk\u00e5r som m\u00e5 v\u00e6re oppfylt for at det skal kunne bli gitt dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsen det dispenseres fra eller lovens form\u00e5lsbestemmelse blir \u00abvesentlig tilsidesatt\u00bb. For det andre m\u00e5 fordelene ved en www.llco.no Kanalveien 7 org.nr. 924 394 420 5068 Bergen dispensasjon v\u00e6re \u00abklart st\u00f8rre\u00bb enn ulempene. I tillegg skal det legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. 3. KPA2018 \u00a7 3.1 OM PLANKRAV 3.1 Innledning Etter KPA2018 \u00a7 3.1 stilles det krav om at de oms\u00f8kte tiltak inng\u00e5r i en reguleringsplan vedtatt i medhold av plan- og bygningsloven av 1985 eller nye (plankrav). Den oms\u00f8kte eiendom er ikke gjenstand for slik nyere detaljregulering. Det s\u00f8kes derfor om dispensasjon fra plankravet i KPA2018 \u00a7 3.1 jf. pbl. \u00a7 19-2. 3.2 Vurdering av hensyn Hensynet bak plankravet er \u00e5 ivareta behovet for en planmessig utbygging av omr\u00e5der hvor en sikrer en bred, helhetlig og grundig vurdering av arealbruken i et omr\u00e5de, samt behov for vurdering av hvordan utbygging av infrastruktur, gr\u00f8ntomr\u00e5der og andre overordnede forhold skal ivaretas. Videre skal plankravet s\u00f8rge for at det ikke gis tillatelse til tiltak som kan vanskeliggj\u00f8re en fremtidig regulering. De omkringliggende arealer til tiltakseiendommen er utbygde boligeiendommer best\u00e5ende av st\u00f8rre boliger i et etablert boligomr\u00e5de og m\u00e5 vurderes som et fullt utbygd. Slike omr\u00e5der er i kjernen av saker hvor det er aktuelt med dispensasjon fra plankrav. I kommunedelplan for Fjellsiden s\u00f8r er eiendommen avsatt til boligform\u00e5l, og tiltakets form\u00e5l er dermed i tr\u00e5d med gjeldende planer. Dette taler for at det hensynet bak plankravet ikke blir vesentlig tilsidesatt i denne saken. Tiltaket gjelder oppf\u00f8ring av et mindre hus i et boligomr\u00e5de, som etter tiltakshavers vurdering ikke utl\u00f8ser krav om eller gj\u00f8r det n\u00f8dvendig med en overordnet og bred vurdering av de hensyn plankravet skal ivareta. N\u00e5r det gjelder hensynet til bl\u00e5gr\u00f8nne verdier er det mindre naturkvaliteter p\u00e5 eiendommen, slik at en gjennomf\u00f8ring av tiltaket ikke vil medf\u00f8re en svekkelse av gr\u00f8ntdraget. Nedenfor er det inntatt bilder som viser vegetasjonen p\u00e5 den delen av tiltakseiendommen hvor oms\u00f8kt bolig skal plasseres. Som bildene viser er det for det meste hagebeplantning og krattskog hvor boligen skal plasseres, slik at det m\u00e5 legges til grunn at tiltaket ikke vil svekke gr\u00f8ntdraget. Hensynet til bl\u00e5gr\u00f8nne verdier vil dermed fullt ut kunne ivaretas gjennom en alminnelig byggesaksprosess. 2 Bilde som viser vegetasjonen p\u00e5 tiltakseiendommen sett fra s\u00f8r og nord Oms\u00f8kt bolig er plassert innenfor byggegrense mot et vassdrag som passerer forbi eiendommen. Det er s\u00f8kt om dispensasjon fra KPA2018 \u00a7 6.2.2 for plassering av bolig innenfor byggegrensen. S\u00f8knaden om dispensasjon fra byggegrensen mot vassdrag har v\u00e6rt p\u00e5 h\u00f8ring til Bymilj\u00f8etaten som uttaler at \u00abkantene av bekkel\u00f8pet best\u00e5r av mur, og den har et kunstig og smalt l\u00f8p med lite naturlig preg langs med vei og gjennom et tettbygd boligfelt. Vassdraget har derfor f\u00e5 verdier knyttet til naturmangfold og friluftsliv. Eventuell oppf\u00f8ring av oms\u00f8kte tiltak m\u00e5 ikke snevre inn eller lukke elvel\u00f8pet ytterligere enn det er i dag.\u00bb. Det er f\u00f8lgelig klart at en dispensasjon fra plankravet ikke vil tilsidesette hensynet til vassdraget slik at det derfor ikke er behov for en reguleringsplan for \u00e5 ivareta vassdraget. Videre er n\u00f8dvendig faglig vurdering av forholdet til vassdraget foretatt i byggesaken. N\u00e5r det videre gjelder tiltakets p\u00e5virkning p\u00e5 kulturmilj\u00f8et er det klart at det ivaretar hensynet til de bygde omgivelsene. S\u00f8knad om tillatelse til oppf\u00f8ring av boligen har v\u00e6rt p\u00e5 h\u00f8ring til Byantikvaren som om at bygget \u00abfremst\u00e5r [..] sympatisk og lite siden det i stor grad fanges opp av det skr\u00e5nende terrenget det blir en del av. Det er pent skalert og innehar \u00e5penbare arkitektoniske kvaliteter. Utstrakt bruk av naturstein, og gjenbruk av stein, gir gode materialkvaliteter samtidig som det harmonerer med den eksisterende situasjonen. Det nye volumet legger seg i bakkant og inntil eksisterende mur, relativt dypt mellom eksisterende hus og terrenget bak. P\u00e5 denne m\u00e5ten underordner det seg omgivelsene.\u00bb. Basert p\u00e5 uttalelsen fra Byantikvaren er det klart at tiltaket er tilpasset de bygde omgivelsene slik at det ikke er behov for en reguleringsplan for \u00e5 avklare tiltakets utforming. Ang\u00e5ende hensynet til trafikk s\u00e5 medf\u00f8rer tiltaket opprettelse av to parkeringsplasser i garasje. Bymilj\u00f8etaten har som kommunal vegforvalter gitt avkj\u00f8ringstillatelse til tiltaket slik at det ikke er behov for en reguleringsplan for \u00e5 avklare hensynet til trafikksituasjonen. Oms\u00f8kt tiltak er en mindre bolig som skal plasseres inn i krevende omgivelser. I avslaget p\u00e5 s\u00f8knad om byggetillatelse er det stilt sp\u00f8rsm\u00e5l om gjennomf\u00f8rbarheten for oms\u00f8kt tiltak, men dette vil avklares 3 gjennom prosjektering f\u00f8r det s\u00f8kes om igangsettingstillatelse. Selv om boligen skal plasseres tett p\u00e5 eksisterende mur og vassdrag er det ikke tiltaket av et slikt omfang at det ikke er gjennomf\u00f8rbart. Utfordringene med gjennomf\u00f8ringen avhjelpes ved at de ulike ansvarsoppgavene plasseres i tilstrekkelig h\u00f8y tiltaksklasse slik at en sikrer at de som skal prosjektere og gjennomf\u00f8re byggearbeidene har den n\u00f8dvendige kompetansen til \u00e5 ivareta hensynet til vassdraget og eksisterende murer. P\u00e5 bakgrunn av at tiltaket gjelder oppf\u00f8ring av en enebolig i et allerede ferdig utbygd boligstr\u00f8k der hensynet til eksisterende bebyggelse, gr\u00f8nndrag, vassdrag og trafikk er ivaretatt i byggesaken kan vi ikke se at en dispensasjon vil medf\u00f8re en tilsidesettelse av de hensyn som plankravet skal ivareta. P\u00e5 denne bakgrunn vil ikke hensynene bak bestemmelsen eller lovens form\u00e5lsbestemmelse for \u00f8vrig bli vesentlig tilsidesatt som f\u00f8lge av en tillatelse i saken. 3.3 Vurdering av fordeler og ulemper Den klare fordelen med en dispensasjon er at tiltakshaver f\u00e5r mulighet til \u00e5 utvikle utbyggingspotensialet p\u00e5 eiendommen sin etter en vurdering av hensiktsmessig, \u00f8nskelig og effektiv arealbruk, uten \u00e5 m\u00e5tte bruke store ressurser p\u00e5 en planprosess. Det planlagte tiltaket er i tr\u00e5d med overordnede f\u00f8ringer for omr\u00e5det og gjeldende arealpolitikk ved at det fortettes innenfor eksisterende boligomr\u00e5der. Det er videre en fordel, ikke bare for tiltakshaver, at det oppf\u00f8res flere boliger i Bergen som er egnet til familieboliger, hvilket ogs\u00e5 skal s\u00e6rlig vektlegges i byfortettingssonen. N\u00e5r det gjelder merknadene fra nabo i gnr. 166 bnr. 1229 s\u00e5 ligger tiltaket i skr\u00e5nende terreng der tiltaket ligger betydelig lavere i terrenget enn boligen p\u00e5 naboeiendommen slik at tiltaket ikke vil medf\u00f8re tap av sol, utsikt eller vesentlig \u00f8kt innsyn. Ulempen for naboen med at oms\u00f8kt tiltak gjennomf\u00f8res er derfor liten, og ikke mindre enn det som er p\u00e5regnelig i tettbygd str\u00f8k. All den tid naboer og h\u00f8ringsinstanser f\u00e5r uttale seg gjennom en byggesaksprosess, kan vi ikke se at det er s\u00e6rlige ulemper tilknyttet en dispensasjon fra plankravet i saken. En reguleringsplanprosess for tiltaket vil ogs\u00e5 medf\u00f8re un\u00f8dvendig bruk av kommunens og den private parts ressurser, da tiltaket ikke vurderes \u00e5 ha slike konsekvenser som forutsetter en reguleringsplanprosess. Etter dette vil fordelene med en dispensasjon klart avveie ulempene etter en samlet vurdering. 3.4 Konklusjon P\u00e5 denne bakgrunn kan vi ikke se at en dispensasjon fra plankravet for det oms\u00f8kte tiltak vil medf\u00f8re vesentlig tilsidesettelse av hensynet bak plankravet eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. 4 Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for s\u00f8knad om dispensasjon fra plankravet i KPA2018 \u00a7 3. 4. KDP FJELLSIDEN S\u00d8R \u00a7 10A NR. 2 OM MAKSIMAL UTNYTTELSESGRAD 4.1 Innledning Etter KDP Fjellsiden s\u00f8r \u00a7 10 nr.2 er det krav om maksimal utnyttelsesgrad p\u00e5 35 %-BYA. Med oms\u00f8kt tiltak har eiendommen en beregnet utnyttelsesgrad p\u00e5 39,7 % BYA. Det s\u00f8kes derfor om dispensasjon fra bestemmelsen. 4.2 Vurdering av hensyn Hensynet bak regulering av maksimal utnyttelsesgrad har til form\u00e5l \u00e5 regulere bygningers volum over terreng og bygningens totale areal sett i forhold til behov for uteoppholdsareal, belastning p\u00e5 infrastruktur og forhold til omgivelsene. Tiltakseiendommen er en boligeiendom som er bebygd med en bolig p\u00e5 tre etasjer. Gjennom eiendommen en mindre privat veg. Da veien deler eiendommen i to, er det b\u00e5de faktisk og visuelt sett to tomter p\u00e5 eiendommen. Bygningsvolumet p\u00e5 eiendommen vil v\u00e6re lavt og i henhold til kravene, s\u00e6rlig sett hen til at tiltaket gjelder den del av tomten som i dag ikke er bebygd. Videre er overskridelsen av utnyttelsesgrad relativt liten. Dette taler for at en dispensasjon fra utnyttelsesgraden ikke vil vesentlig tilsidesette hensynet bak bestemmelsen. I omr\u00e5deplanen KDP Fjellsiden s\u00f8r \u00a7 10 er det om bebyggelsen fastsatt at \u00abvolum, gesims- m\u00f8neh\u00f8yder, takform [..] skal v\u00e6re dimensjonerende for ny bebyggelse.\u00bb Oms\u00f8kt bolig er plassert inn i terrenget, og skal plasseres bak eksisterende natursteinsmur. Bygningsvolumet blir i stor grad skjult av terreng, murer og vegetasjon. Boligen har en m\u00f8neh\u00f8yde som ligger 3 meter lavere enn eksisterende bolig p\u00e5 eiendommen, og underordner seg eksisterende bebyggelse. Det er klart at boligens volum, plassering og h\u00f8yde er i tr\u00e5d med f\u00f8ringene om bebyggelse i omr\u00e5det, noe som taler klart for at en dispensasjon fra utnyttelsesgraden ikke vesentlig tilsidesetter hensynet bak bestemmelsen. Selv om utnyttelsesgraden overskrider maksimalt tillatt utnyttelsesgrad s\u00e5 er det rikelig med plass igjen til uteoppholdsareal og parkering, hvilket taler for at en dispensasjon ikke vil vesentlig tilsidesette hensynet bak reguleringen av maksimal utnyttelsesgrad. 5 Det videre ogs\u00e5 legges stor vekt p\u00e5 at eiendommen er avsatt til byfortettingssone i gjeldende kommuneplan, slik at det etter dagens arealpolitikk er b\u00e5de forutsatt og \u00f8nskelig med en betydelig h\u00f8yere utnyttelsesgrad p\u00e5 eiendommen. P\u00e5 bakgrunn av at tiltaket gjelder oppf\u00f8ring av en enebolig som underordner seg eksisterende bolig hva gjelder volum, gesims og m\u00f8neh\u00f8yder, at boligen har god terrengtilpasning bak eksisterende murer og at den h\u00f8ye utnyttelsesgraden skyldes den private veien som g\u00e5r over eiendommen er det klart at en dispensasjon fra maksimal utnyttelsesgrad for oms\u00f8kt tiltak ikke vil medf\u00f8re en tilsidesettelse av de hensyn som utnyttelsesgraden skal ivareta. P\u00e5 denne bakgrunn vil ikke hensynene bak bestemmelsen eller lovens form\u00e5lsbestemmelse for \u00f8vrig bli vesentlig tilsidesatt som f\u00f8lge av en tillatelse i saken. 4.3 Vurdering av konsekvenser Den klare fordelen med en dispensasjon er at tiltakshaver f\u00e5r mulighet til \u00e5 utvikle utbyggingspotensialet p\u00e5 eiendommen sin etter en vurdering av hensiktsmessig, \u00f8nskelig og effektiv arealbruk, uten \u00e5 m\u00e5tte bruke store ressurser p\u00e5 en planprosess. Det planlagte tiltaket er i tr\u00e5d med overordnede f\u00f8ringer for omr\u00e5det og gjeldende arealpolitikk ved at det fortettes innenfor eksisterende boligomr\u00e5der. Da eiendommen er beliggende i byfortettingssonen hvor det skal legges til grunn en h\u00f8y utnyttelsesgrad og videre skal s\u00e6rlig vektlegges familieboliger. N\u00e5r det gjelder merknadene fra nabo i gnr. 166 bnr. 1229 s\u00e5 ligger tiltaket i skr\u00e5nende terreng der tiltaket ligger betydelig lavere i terrenget enn boligen p\u00e5 naboeiendommen slik at tiltaket ikke vil medf\u00f8re tap av sol, utsikt eller vesentlig \u00f8kt innsyn. Ulempen for naboen med at oms\u00f8kt tiltak gjennomf\u00f8res er derfor liten, og ikke mindre enn det som er p\u00e5regnelig i tettbygd str\u00f8k. Overskridelsen av utnyttelsesgraden skyldes at en privat veg g\u00e5r gjennom eiendommen og skal f\u00f8re til fradrag i utnyttelsesgraden uten at veien medf\u00f8rer at det totale bygningsvolumet overskrider det eiendommen t\u00e5ler innenfor de dimensjonerende faktorene. 4.4 Konklusjon P\u00e5 denne bakgrunn kan vi ikke se at en dispensasjon fra maksimal utnyttelsesgrad for det oms\u00f8kte tiltak vil medf\u00f8re vesentlig tilsidesettelse av hensynet bak utnyttelsesgraden eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. 6 Etter dette er vilk\u00e5rene i \u00a7 19-2 etter v\u00e5r vurdering oppfylt for s\u00f8knad om dispensasjon fra utnyttelsesgrad i KDP Fjellsiden s\u00f8r. 5. OPPSUMMERING Etter tiltakshavers vurdering inneb\u00e6rer oms\u00f8kt tiltak en god l\u00f8sning for fortetting av eiendommen i samsvar med gjeldende arealplaner og arealpolitiske m\u00e5lsetninger. P\u00e5 bakgrunn av det ovennevnte vurderes vilk\u00e5rene etter \u00a7 19-2 \u00e5 v\u00e6re oppfylt for de oms\u00f8kte dispensasjoner, slik at det etter kommunens vurdering kan gis dispensasjon som oms\u00f8kt. Ta gjerne kontakt med undertegnede dersom det er sp\u00f8rsm\u00e5l til s\u00f8knaden. Med vennlig hilsen Advokatfirmaet Landsvik & Larsen AS Kari Seglem Larsen Advokat M.N.A. e-post: kari@llco.no mobil: 930 48 286 7 "
}