{
  "dokument_id": "3f64345f-4e7a-5fc2-8404-64e5246efa12",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 29.10.2024",
  "url": "https://bergen.kommune.no/politikere-utvalg/api/fil/bk360/11588354/Protokoll-radet-for-byforming-og-arkitektur-rba-29-10-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 29. okt. 2024 holdt r\u00e5det for byforming og arkitektur (RBA) m\u00f8te i Langehuset, Skostredet 5. Til stede: Julia M. Frotveit Simon Dai Gudrun Molden Ragni Helweg Petter Bergerud Forfall: Ann Kristin Ramstr\u00f8m Inhabilitet: Fra administrasjonen: \u00c5ge Vallestad M\u00f8teleder: Julia M. Frotveit Sekret\u00e6r: \u00c5ge Vallestad M\u00f8tet startet kl. 15:30 og ble hevet kl. 17:30. 1 Saksliste Saksnr. Arkivsak Sakstittel 45/24 2017/11808-349 Godkjenning av saksprotokoll 19.09.2024 - R\u00e5det for byforming og arkitektur 46/24 2017/11811-330 Grunngitte sp\u00f8rsm\u00e5l fra R\u00e5det for byforming og arkitektur 47/24 2017/11811-331 Svar p\u00e5 grunngitte sp\u00f8rsm\u00e5l fra R\u00e5det for byforming og arkitektur i m\u00f8te av 20.08.2024 48/24 2022/56727-34 Fana, Gnr.13, Bnr.366 m. fl., Paradis S2 og S3, Reguleringsplan 49/24 2024/112586-19 Frydenb\u00f8lien 6, rehabilitering og etterisolering av fasader 50/24 2017/11811-332 Eventuelt - R\u00e5det for byforming og arkitektur 2 45/24 Godkjenning av saksprotokoll 19.09.2024 - R\u00e5det for byforming og arkitektur Godkjent som fremlagt. 46/24 Grunngitte sp\u00f8rsm\u00e5l fra R\u00e5det for byforming og arkitektur Representanten Simon Dai stilte i m\u00f8tet av 19-09-2024 grunngitt sp\u00f8rsm\u00e5l rundt Air B&B utleie i Bergen sentrum. Siden mange opplever at denne formen for utleie g\u00e5r p\u00e5 bekostning av bokvalitet og nabolagsf\u00f8lelse, burde det i prinsippet v\u00e6rt noen virkemidler n\u00e5r grensen for utleie p\u00e5 Air B&B p\u00e5 90 dager overstiges. Er det noen politisk bevissthet rundt dette, og har kommunen noen virkemiddel som kan regulere uheldige utslag av denne formen for utleie? Representanten peker videre p\u00e5 hvordan lignende situasjoner h\u00e5ndteres i Europa, beskrevet i artikkelen om : Turister presser ut leietakere \u2013 LO krever restriksjoner og strengere regler i Byggeindustrien. Strengt i Europa Flere europeiske land og storbyer har strenge regler. Barcelona ble i \u00e5r den f\u00f8rste byen i Europa til \u00e5 forby utleie av private rom i mindre enn 31 dager, og den spanske regjeringen vurderer et nasjonalt forbud mot turistutleie i boligbebyggelse. I Amsterdam m\u00e5 Airbnb betale en turistskatt, og byen har innf\u00f8rt en grense p\u00e5 60 d\u00f8gn i \u00e5ret. Berlin har innf\u00f8rt forbud mot \u00e5 leie ut en hel boenhet over natten og begrenser utleie til ett rom med lisens. Her risikerer utleiere b\u00f8ter p\u00e5 opptil 100.000 euro \u2013 snaut 1,2 millioner kroner etter dagens kurs \u2013 for brudd p\u00e5 regelverket. Frankrike innf\u00f8rte i \u00e5r en lov for \u00e5 begrense bruken av korttidsutleie gjennom plattformer som Airbnb. Her har myndighetene innf\u00f8rt krav om kommunal tillatelse for utleie. EU-parlamentet har innf\u00f8rt et minstekrav for registrering av boenheter til korttidsutleie. Dette er for \u00e5 sikre et \u00e5pent og harmonisert register, som gj\u00f8r det enklere for lokale myndigheter \u00e5 kontrollere utleievirksomheten, \u00f8ker sikkerheten for reisende som benytter seg av korttidsutleie og gj\u00f8r det enklere for nasjonale myndigheter \u00e5 regulere korttidsutleie-sektoren. 3 47/24 Svar p\u00e5 grunngitte sp\u00f8rsm\u00e5l fra R\u00e5det for byforming og arkitektur i m\u00f8te av 20.08.2024 R\u00e5det for byforming og arkitektur (RBA) behandlet saken i m\u00f8tet 29.10.2024 sak 47/24 og fattet f\u00f8lgende vedtak: R\u00e5det tar svaret til orientering, men RBA \u00f8nsker at kommunen i den videre utviklingen av Bergen sentrum ikke ser bort fra m\u00e5let om en mer langsiktig og milj\u00f8vennlig politikk som kommunen blant annet har forpliktet seg til gjennom milj\u00f8l\u00f8ftet. 48/24 Fana, Gnr.13, Bnr.366 m. fl., Paradis S2 og S3, Reguleringsplan R\u00e5det for byforming og arkitektur (RBA) behandlet saken i m\u00f8tet 29.10.2024 sak 48/24 og fattet f\u00f8lgende vedtak: Denne plansaken ber\u00f8rer kjernen i sp\u00f8rsm\u00e5let om hva som egentlig er sentrum p\u00e5 Paradis, og hvordan dette skal utvikles videre n\u00e5 n\u00e5r bydelen gjennomg\u00e5r en total transformasjon i form av en kraftig fortetting. Omfanget av de vedtatte overordnede planene har medf\u00f8rt at det opprinnelige veinettet n\u00e5 blir erstattet av en mye mer omfattende infrastruktur som mest av alt fremst\u00e5r som en stor trafikkmaskin, og medf\u00f8rer store, ubenyttede gr\u00e5 arealer mellom veien og omr\u00e5det s\u00f8r for planomr\u00e5det. R\u00e5det ser at det er arbeidet systematisk og grundig med dette planforslaget b\u00e5de n\u00e5r det gjelder temaet byform og hvordan man arbeider med nye typologier og formsvar, samt hvordan planforslaget arbeider med overgangen fra en fortettet sentrumsbebyggelse til de eksisterende villabebyggelsen som ligger nord i planomr\u00e5det. RBA har tilbakemeldinger p\u00e5 f\u00f8lgende tema: 4 Uteoppholdsareal Illustrasjon av nytt torg mot s\u00f8r Planforslaget viser et nytt torg mot s\u00f8r som er plassert der de to karakteristiske butikkbyggene ligger i dag. Dette kan bli et attraktivt uterom, men R\u00e5det stiller litt undrende til den geometriske utformingen av det nye plassrommet der torget ikke er parallelt med veien, og samtidig ikke er s\u00e5 tydelig definert og dermed \u00absklir litt ut\u00bb i veien mot \u00f8st. Plassen smalner av der solforholdene er best. Den konkrete utformingen av dette sentrale stedt i bydelen gj\u00f8r at R\u00e5det er noe usikre p\u00e5 om forslagsstillerne forst\u00e5r den nye urbane situasjonen som har oppst\u00e5tt som en f\u00f8lge av trafikk-omleggingen. I forslaget er det brukt uttrykket \u00abnytt sentrum p\u00e5 Paradis\u00bb og \u00abet nytt torg\u00bb. Begge funksjoner uttrykker en form for \u00absamling\u00bb. Utformingen av plassen uttrykker ikke dette. Den er delt opp i sm\u00e5 soner med gr\u00f8nt, busker og tr\u00e6r. Dersom dette skal v\u00e6re \u00absentrum for en lokal bydel\u00bb, m\u00e5 det v\u00e6re en fysisk eller \u00abmental\u00bb samling i dette rommet. Dette gjelder b\u00e5de organisatorisk, geometrisk og solmessig. Slik torget fremst\u00e5r n\u00e5 med sine oppdelte flater m\u00e5 dette bearbeides. Illustrasjon av hj\u00f8rnet av bebyggelsen mot Storetveitvegen. 5 Hj\u00f8rnet p\u00e5 det nye kvartalet n\u00e5 blir liggende sv\u00e6rt eksponert, og f\u00e5r en tydelig rolle i bysituasjonen, uten at dette reflekteres i utformingen. Med et gatehj\u00f8rne som er ekstremt urbant som er eksponert i denne situasjonen har man ved \u00e5 stenge kvartalet p\u00e5 hj\u00f8rnet blokkert mulighetene for \u00e5 koble seg p\u00e5 det urbane gatenettet. Dette representerer et stort ubenyttet potensial der det kunne v\u00e6rt introdusert en trappeforbindelse mot hj\u00f8rnet, som i planforslaget fremst\u00e5r som avvisende og stengt for de passerende p\u00e5 gateplan. RBA er derfor kritiske til utformingen av det sentrale plassrommet samt gatehj\u00f8rnet mot krysset, og er usikre p\u00e5 om forslagsstiller forst\u00e5r den urbane situasjonen med gatehj\u00f8rnet som er ekstremt urbant som er eksponert i denne situasjonen. Man har blokkert med dagens hj\u00f8rne et ubenyttet potensiale nedtrapping mot hj\u00f8rnet, og dermed stengt forbindelsen til det omliggende gatenettet. Her b\u00f8r det legge inn en trappeforbindelse som knytter hj\u00f8rnet til g\u00e5rdsrommet over. Bebyggelse R\u00e5det ser at det er arbeidet bevisst med utforming av bebyggelsen b\u00e5de n\u00e5r det gjelder nedskalering av volumenenes m\u00e5lestokk mot gate med formmessige virkemidler som skr\u00e5 takflater mot gate. Her har formingsveilederen hatt en god effekt. Det er ogs\u00e5 positivt at det vises varige materialer som mur og tegl p\u00e5 perspektiv, og dette b\u00f8r derfor fremg\u00e5 av bestemmelsene at det benyttes murverk og ikke teglfliser. N\u00e5r det gjelder skala, er det gjort noen valg i utforming av volumene i omr\u00e5det som gj\u00f8r at kontrasten i m\u00e5lestokk fra bebyggelsen i KBA2 (volum p\u00e5 6 etasjer mot g\u00e5rdsrom) mot bebyggelsen i BK2 og BK3 (volum p\u00e5 2 etasjer) vil oppleves som ekstra stor fra g\u00e5rdsrommet. Dette ogs\u00e5 siden fasadene p\u00e5 KBA2 avsluttes med flatt tak. Omr\u00e5det KB1 er i plan oppgitt med en utnyttelse p\u00e5 309%, noe som gjenspeiles i bebyggelsen som etter R\u00e5dets mening er for stor, og b\u00f8r reduseres betydelig. Det er positivt at man har s\u00f8kt \u00e5 tilpasse bebyggelsen i h\u00f8yde og takform, men den fremst\u00e5r likevel som for massiv sammenlignet med den omliggende bebyggelsen den skal tilpasse seg til. 6 Illustrasjon av av bebyggelsen i KB1 Illustrasjon av bebyggelsen i KB1 7 Konklusjon: R\u00e5det ser at det er arbeidet bevisst med utforming av bebyggelsen b\u00e5de n\u00e5r det gjelder utforming og nedskalering av volumenenes m\u00e5lestokk mot gate med formmessige virkemidler som skr\u00e5 takflater mot gate. Her har formingsveilederen hatt en god effekt. Det er ogs\u00e5 positivt at det vises varige materialer som mur og tegl p\u00e5 perspektiv, og dette b\u00f8r derfor fremg\u00e5 av bestemmelsene at det benyttes murverk og ikke teglfliser. R\u00e5det oppfordrer til at planforslaget bearbeides videre mot 2. gangs behandling med vekt p\u00e5 f\u00f8lgende: \u2022 En skalareduksjon av bebyggelsen mot Storetveitvegen i vest til maksimalt 4 etasjer p\u00e5 grunn av dennes samlede lengde. \u2022 En utforming av de nye byrommene som i st\u00f8rre grad forholder seg til gatens geometri mot Sandbrekkevegen \u2022 En reduksjon i utnyttelsesgrad for omr\u00e5det BK1 for i st\u00f8rre grad \u00e5 gjenspeile i bebyggelsen den eksisterende villabebyggelsen i nord. \u2022 En bearbeiding av kvartalets hj\u00f8rne mot Storetveitvegen, som i planforslaget fremst\u00e5r som avvisende og stengt for de passerende p\u00e5 gateplan i form av en trappeforbindelse for \u00e5 realisere stort ubenyttet potensial for kontakt med g\u00e5rdsrommet. \u2022 En videre bearbeiding av snittet gjennom bebyggelsen mellom g\u00e5rdsrom og Storetveitvegen i s\u00f8r ved en inntrekning av de \u00f8verste etasjene for \u00e5 minske kontrasten i m\u00e5lestokk mot bebyggelsen bak som i planforslaget fremst\u00e5r som stor 49/24 Frydenb\u00f8lien 6, rehabilitering og etterisolering av fasader R\u00e5det for byforming og arkitektur (RBA) behandlet saken i m\u00f8tet 29.10.2024 sak 49/24 og fattet f\u00f8lgende vedtak: R\u00e5det ser av det innsendte materialet at ansvarlig s\u00f8ker har svart ut R\u00e5dets og Byantikvarens kommentarer, men uten disse er blir innarbeidet i forslaget. RBA opprettholder at opprinnelige prosjektet har h\u00f8yere arkitektoniske kvaliteter enn det som her foresl\u00e5s. R\u00e5det gjentar og p\u00e5peker f\u00f8lgende fra sin uttalelse: De kontrastfylte fargene p\u00e5 de eksisterende fasadene byter volumet ned i mellomstore delvolumer, og reduserer h\u00f8ydevirkningen p\u00e5 bebyggelsen RBA vil derfor oppfordre til \u00e5 se p\u00e5 fargebruk og kontrastvirkning i ulike formater som virkemidler p\u00e5 nytt. Anlegget er meget synlig fra mange utgangspunkt i n\u00e6rmilj\u00f8et. RBA minner om at tiltaket omfattes av Kulturmilj\u00f8 vern hjemlet i KDP Laksev\u00e5g Strategisk Planprogram, samt Bergen kommunes kulturmilj\u00f8strategi, vedtatt i Bystyret i juni 2019. Dette blir fremholdt i Byantikvar fremholder i sin uttalelse av 09.09.24. Kvalitetene i det opprinnelige tiltaket med en fargebruk som medvirker til en nedskalering av bebyggelsen b\u00f8r videref\u00f8res i det nye tiltaket for \u00e5 oppn\u00e5 et tiltak som b\u00e5de bidrar til en b\u00e6rekraftig ressursforvaltning og ivaretar kravene som stilles til ivaretaking av kulturmilj\u00f8et, RBA vil derfor oppfordre til \u00e5 se p\u00e5 fargebruk og kontrastvirkning som virkemidler p\u00e5 nytt. Kommunen har et ansvar for at disse verdiene ivaretas p\u00e5 en god m\u00e5te, og forvalter derfor paragrafen i Plan- og bygningslovens \u00a7 29.2 om estetisk kvalitet. R\u00e5det opprettholder sin uttalelse av 20.08.2024, og kan ikke anbefale tiltaket. 8 50/24 Eventuelt - R\u00e5det for byforming og arkitektur Ingen saker fremlagt. 9 "
}