{
  "dokument_id": "2990c056-10c2-5310-9048-da9a583e26f3",
  "doc_type": "case_minutes",
  "kommune": 4601,
  "tittel": "Saksprotokoll UHSO, 05062024, Sak 78/24, Ombygging av boliger i Leirvik\u00e5sen 11, 13 og 15. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10596911/Innstilling-vedtak-Ombygging-av-boliger-i-Leirvikasen-11-13-og-15-Gjennomforingsvedtak",
  "tekst": "Ombygging av boliger i Leirvik\u00e5sen 11, 13 og 15. Gjennomf\u00f8ringsvedtak Utvalg for helse og sosial hadde saken til orientering i m\u00f8tet 05.06.2024 sak 78/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Utvalg for helse og sosials behandling Eivind N\u00e6vdal-Bolstad (H) ba om \u00e5 f\u00e5 sin habilitet vurdert. N\u00e6vdal-Bolstad var finansbyr\u00e5d frem til 27.05.2024, og han var dermed byr\u00e5d da byr\u00e5det leverte sin innstilling i sak 78 i m\u00f8te 16. mai i \u00e5r. P\u00e5 bakgrunn av forslaget som ble fremmet, fant utvalg for helse og sosial at Eivind N\u00e6vdal- Bolstad (H) var inhabil til \u00e5 delta i behandlingen av saken etter forvaltningsloven \u00a7 6, andre ledd. N\u00e6vdal-Bolstad tr\u00e5dte fra under behandlingen av saken. Patrycja Firlej (H) tr\u00e5dte inn som vara for N\u00e6vdal-Bolstad. Ingen representanter tok ordet. Byr\u00e5det behandlet saken i m\u00f8tet 16.05.2024 sak 132/24 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Ombygging av deler av bygningsmassen p\u00e5 eiendom gnr.140 bnr. 290, Leirvik\u00e5sen 11,13 og 15 til bruk for personalbase/avlastningsbolig, gjennomf\u00f8res. 2. Tiltaket finansieres over BUD1055 med totalt 30 millioner, fordelt over 2 \u00e5r. "
}