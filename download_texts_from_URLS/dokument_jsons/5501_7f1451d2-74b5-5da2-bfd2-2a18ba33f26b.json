{
  "dokument_id": "7f1451d2-74b5-5da2-bfd2-2a18ba33f26b",
  "doc_type": "case_attachment",
  "kommune": 5501,
  "tittel": "MDs brev 2012",
  "url": "https://innsyn.tromso.kommune.no/application/getMoteDokument?dokid=2001740870",
  "tekst": " MOTTATT 2 1 JUNI 2012 3 Sign: e DET KONGELIGE MILJ\u00d8VERNDEPARTEMENT Statsr\u00e5den I TROMS\u00d8 KOMMUNE Fylkesmannen i Troms Postboks 6105 21 JUNI 2012 9291 Troms\u00f8 os/es\" aesr 0se/e Deres ref V\u00e5r ref 201102417 LKM pao { 8 JUNI 2012 Troms\u00f8 kommune - innsigelse til reguleringsplan for Breiviknes hyttefelt, Gnr.131 Bnr.3 og Gnr.131 Bnr.6 Milj\u00f8verndepartementet viser til Fylkesmannen i Troms sin oversendelse av innsigelsessaken den 28. juni 2011. Saken er i samsvar med plan- og bygningsloven (1985) \u00a7 27-2 nr. 2 oversendt Milj\u00f8verndepartementet for avgj\u00f8relse. Omr\u00e5destyret for Troms reinbeiteomr\u00e5de har fremmet innsigelse til planen med begrunnelse i \u00f8kende arealpress p\u00e5 reinbeite- omr\u00e5dene generelt, behovet for \u00e5 intensivere bruken av sommerbeite og at planen vil f\u00f8re til stenging av en trekklei for rein. Saken behandles etter den tidligere loven fordi planen ble lagt ut til offentlig ettersyn f\u00f8r den nye plan- og bygningsloven tr\u00e5dte i kraft l. juli 2009. Milj\u00f8verndepartementet stadfester ikke reguleringsplan for Breiviknes byttefelt i Troms\u00f8 kommune. I denne saken er hensynet til utbygging av hytter veid opp mot reindriftens behov for beitearealer og trekklei for rein. Bygging av 91 hytter i det planlagte omr\u00e5det vil etter departementets vurdering i for stor grad redusere og fragmentere reindriftsarealet. Samtidig er det et behov for \u00e5 vurdere endring av beiteintensiteten i det aktuelle omr\u00e5det. Reindriftens arealbehov b\u00f8r vurderes i en overordnet plan p\u00e5 regionalt niv\u00e5. Innsigelsen fra Omr\u00e5destyret for Troms reinbeiteomr\u00e5de tas dermed til f\u00f8lge. Postadresse: Postboks 8013 Dep, 0030 Oslo Kontoradresse: Myntg. 2 Telefon: 22 24 57 00 Telefaks: 22 24 60 34 Bakgrunn for saken Troms\u00f8 kommunestyre vedtok reguleringsplanen for Breiviknes hyttefelt 23. februar 2011. Form\u00e5let med planforslaget er \u00e5 legge til rette for bygging av 91 hytter p\u00e5 Breiviknes. Omr\u00e5det ber\u00f8rer reindriftsinteresser og landskap, og ligger n\u00e6r Sandbukta naturreservat som er vernet etter naturmangfoldloven, jf. forskrift 4. juni 2004 nr. 857. I kommuneplanens arealdel 2008-2018, vedtatt 11. juni 2008, er omr\u00e5det satt av til \"Andre omr\u00e5der som er b\u00e5ndlagt eller som skal b\u00e5ndlegges for n\u00e6rmere angitte form\u00e5l i medhold av denne eller andre lover og omr\u00e5der for Forsvaret\", jf. plan- og bygningsloven av 1985 \u00a7 20-4, nr. 4. Omr\u00e5det er b\u00e5ndlagt for regulering etter plan- og bygningsloven. B\u00e5ndleggingen er videref\u00f8rt som hensynssone i utkast til kommuneplanens arealdel 2011-2022, med form\u00e5l landbruks-, natur-, frilufts- og reindriftsomr\u00e5de. Planen er under behandling i kommunen. Omr\u00e5destyret for Troms reinbeiteomr\u00e5de fremmet innsigelse f\u00f8rste gang til planen 30. desember 2008 og opprettholdt innsigelsen i brev av 15. oktober 2009 og 15. september 2010 ut fra hensynet til reindriften. Det ble avholdt meklingsm\u00f8te mellom Troms\u00f8 kommune, Omr\u00e5destyret for Troms reinbeiteomr\u00e5de, Reindriftsforvaltningen i Troms og Fylkesmannen i Troms, 14. juni 2010. Fylkesmannen i Troms oversendte innsigelsessaken 28. juni 2011 til Milj\u00f8verndeparte- mentet. Befaring og m\u00f8te i saken ble avholdt 28. oktober 2011. Tilstede var represen- tanter fra Troms\u00f8 kommune, Reindriftsforvaltningen i Troms, Fylkesmannen i Troms, Landbruks- og matdepartementet og Milj\u00f8verndepartementet. I tillegg deltok representanter fra reineierne i Mauken/Tromsdalen reinbeitedistrikt og grunneier/ forslagsstiller for utbygging av Breiviknes hyttefelt. Milj\u00f8verndepartementet har etter befaringen mottatt uttalelse fra Landbruks- og matdepartementet (LMD) av 29. november 2011 samt tilleggsuttalelse pr. e-post knyttet til naturmangfoldloven fra Fylkesmannen i Troms av 12. april 2012. Fylkesmannens vurdering Milj\u00f8verndepartementet viser til brev fra Fylkesmannen i Troms av 28. juni 2011 samt tilleggsuttalelse om naturmangfoldloven av 12. april 2012. Fylkesmannen viser til at planomr\u00e5det i gjeldende kommuneplans arealdel er avsatt til \"Andre omr\u00e5der som er b\u00e5ndlagt eller som skal b\u00e5ndlegges for n\u00e6rmere angitte form\u00e5l i medhold av denne eller andre lover og omr\u00e5der for Forsvaret\", jf. plan- og bygningsloven av 1985 \u00a7 20-4, nr. 4. Fylkesmannen bemerker at kommunen i tekstdelen av kommune- planens arealdel har v\u00e6rt klar p\u00e5 at kommunen \u00f8nsker \u00e5 legge tilrette for regulering av. et hyttefelt p\u00e5 Breiviknes Fort. Det kan etter fylkesmannens vurdering likevel ikke Side 2 legges til grunn at arealet formelt sett er avsatt til framtidig hyttebebyggelse i areal- delen, slik kommunen har lagt til grunn. For at reguleringsplanforslaget skulle ha v\u00e6rt i samsvar med arealbruken i kommuneplanens arealdel, m\u00e5tte kommunen ha avsatt arealet til \"Fremtidig byggeomr\u00e5de for fritidsbebyggelse i kommuneplanen\" etter pbl. \u00a7 20-4 nr. l, supplert med et krav om utarbeidelse reguleringsplan. Videre legger fylkesmannen til grunn at det er et nasjonalt m\u00e5l \u00e5 sikre reindriftens arealgrunnlag og mulighetene for en b\u00e6rekraftig reindrift. Oppstykking av beiteom- r\u00e5der og trekkleier som medf\u00f8rer fragmentering av reindriftens omr\u00e5der er en trussel mot reindriftens arealgrunnlag. N\u00e5r det gjelder hyttebygging anf\u00f8rer fylkesmannen blant annet at kommunen har et uttalt m\u00e5l i tekstdelen av kommuneplanen om \u00e5 legge til rette for \u00f8kt hyttebygging. For noen av kommunens innbyggere vil dette ha stor velferdsmessig betydning. Dessuten vil det kunne skape positive ringvirkninger for bygda Breivikeidet. Planlegging av nye hyttefelt vil dessuten dempe behovet for dispensasjoner i enkeltsaker, og som s\u00e5dan fremme de generelle planleggingshensyn som blant annet kan utledes av plan- og bygningslovens form\u00e5lsbestemmelse. Fylkesmannen ser det som viktig \u00e5 unng\u00e5 at reindriftens omr\u00e5der blir nedbygd bit for bit. Det er n\u00f8dvendig \u00e5 f\u00e5 til en god planlegging for en b\u00e6rekraftig utvikling, som kan styre utbyggingen til omr\u00e5der der dette er til minst mulig skade for naturen og bruksomr\u00e5dene for reindrift. Sett i denne sammenheng ville det v\u00e6rt en fordel om reindriftens behov hadde v\u00e6rt utredet gjennom en overordnet plan p\u00e5 fylkesniv\u00e5. Fylkesmannen er innforst\u00e5tt med at det kan ta tid. Etter en avveining av de ulike interessene anbefaler Fylkesmannen at planforslaget ikke stadfestes, og at innsigelsen tas til f\u00f8lge. Reindriftsforvaltningens innsigelse Omr\u00e5destyret for Troms reinbeiteomr\u00e5de viser til at hovedproblemet med planforslaget er selve lokaliseringen av hyttefeltet. Tiltaket vil i forhold til dagens bruk medf\u00f8re at reinens naturlige tilgang til Nahkevarri-Lavangstinden blir avsperret. Det avb\u00f8tende tiltaket med en gjennomflyttingskorridor for rein gjennom planomr\u00e5det anses som lite gjennomf\u00f8rbart. Utfarten fra hyttefeltet vil dessuten medf\u00f8re forstyrrelser i det aktuelle fjellomr\u00e5det, uavhengig av om det er 85 eller 150 hytter i feltet. Omr\u00e5destyret p\u00e5peker i tillegg at reindriftens flytt- og trekkleier har et s\u00e6rskilt vern etter reindriftslovens \u00a7 22. Som en tilpasning til alle inngrepene i Mauken/Tromsdalen reinbeitedistrikt vil distriktet i framtiden intensivere bruken av sommerbeitedistriktet. Sett i den sammenheng vil tiltaket (Breiviknes hyttefelt) ha store negative konsekvenser for ber\u00f8rte reindriftsn\u00e6ringer. Side 3 Landbruks- og matdepartementets uttalelse Landbruks- og matdepartementet anbefaler at innsigelsen fra Omr\u00e5destyret for Troms reinbeiteomr\u00e5de tas til f\u00f8lge. Reindriften er en sv\u00e6rt arealkrevende n\u00e6ring. Den aktuelle saken er lokalisert i Troms\u00f8 kommune, som opplever stort arealpress. I en slik situasjon synes det hensiktsmessig \u00e5 vurdere forholdet mellom reindriftens behov og \u00f8nsket om tilrettelegging for fritidsbebyggelse i en overordnet, regional plan. Det aktuelle hyttefeltet er stort, og passasjen for driving ned fra sommerbeite er smal p\u00e5 grunn av topografi. Landbruks- og matdepartementet har forst\u00e5else for argumenta- sjonen fra Omr\u00e5destyret knyttet til fare for forstyrrelser av reinen. Samtidig er deler av hyttefeltet plassert i et omr\u00e5de hvor det allerede er tekniske inngrep, noe som taler til planens fordel. Landbruks- og matdepartementet vil ikke utelukke at reinens interesser vil kunne ivaretas med et hyttefelt p\u00e5 Breivikneset dersom omfanget av planen reduseres ytterligere, for eksempel slik at den nederste veien utgj\u00f8r feltets \u00f8vre avgrensning, eventuelt i kombinasjon med ferdselsrestriksjoner. Om et slikt redusert felt kan innplasseres p\u00e5 Breivikneset, er forhold som b\u00f8r vurderes i en overordnet plan som foresl\u00e5tt. Landbruks- og matdepartementet har som del av sin argumentasjon vist til dokumentet \"Politisk plattform for flertallsregjeringen\" som omtaler forholdet til reindriften blant annet p\u00e5 f\u00f8lgende m\u00e5te: \"Regjeringen vil sikre en livskraftig reindriftsn\u00e6ring i balanse med beiteressursene, og som medvirker til \u00e5 opprettholde samisk egenart.\" Det vises ogs\u00e5 til ulike stortingsdokumenter, bl.a. St meld nr. 28 (1991-1992) \"En b\u00e6rekraftig reindrift\", i Prop. 128 S (2009-2010) \"Om reindriftsavtalen 2010/2011 m.m.\" og St meld nr. 28 (2007-2008) \"Samepolitikken\". Det p\u00e5pekes i disse stortingsdokumentene blant annet p\u00e5 at reindrift er en sv\u00e6rt arealavhengig n\u00e6ring, b\u00e5de p\u00e5 grunn av marginale beiteom- r\u00e5der og p\u00e5 grunn av reinens behov for ulike sesongbeiter og flytteveier mellom dem. Inngrep og forstyrrelser medf\u00f8rer ofte oppstykking av beiteomr\u00e5der eller trekkleier, og en slik fragmentering er trolig en av de st\u00f8rste truslene mot reindriftens arealgrunnlag. Totaleffekten av mange sm\u00e5 inngrep og forstyrrelser er derfor ofte st\u00f8rre enn summen av de enkelte inngrep skulle tilsi. P\u00e5 bakgrunn av dette er det behov for oppmerksom- het omkring sikring av reindriftens arealer, s\u00e6rlig de arealer som er avgj\u00f8rende for en b\u00e6rekraftig reindrift. Milj\u00f8verndepartementets vurdering Denne saken behandles etter plan- og bygningsloven av 1985. Etter \u00a7 27-2 nr. 2 skal Milj\u00f8verndepartementet avgj\u00f8re om innsigelsen skal tas til f\u00f8lge, eller om regulerings- planen som legger til rette for bygging av 91 hyttetomter p\u00e5 Breiviknes skal stadfestes. Departementet kan i den forbindelse gj\u00f8re de endringer i planen som finnes p\u00e5krevd. Saken skal i tillegg vurderes etter naturmangfoldloven. Etter naturmangfoldloven \u00a7 7 skal prinsippene i lovens \u00a7\u00a7 8-12 legges til grunn som retningslinjer ved ut\u00f8ving av offentlig myndighet som ber\u00f8rer naturmangfold, og vurderingen og vektleggingen skal framg\u00e5 av vedtaket. Side 4 Regjeringen har i flere stortingsmeldinger og proposisjoner vektlagt at det m\u00e5 tas s\u00e6rlig hensyn til reindriftsn\u00e6ringen. I denne saken er f\u00f8ringer nedfelt i St.meld. 28 (2007-2008) \"Samepolitikken\", reindriftsloven \u00a7 22 om at reinens flyttleier skal sikres og St.meld. nr. 26 (2006-2007) \"Regjeringens milj\u00f8politikk og rikets milj\u00f8tilstand\" tillagt stor vekt. I St.meld. nr. 26 understrekes at reindriften er en sv\u00e6rt arealkrevende n\u00e6ring, b\u00e5de p\u00e5 grunn av marginale beiteomr\u00e5der og reinens behov for ulike sesongbeiter og flyttleier mellom dem. Meldingen understreker at hensyn til viktige reindriftsomr\u00e5der skal ivaretas i kommunens planlegging, blant annet gjennom oppdaterte kommune- planer. Det vises ogs\u00e5 til at reindriftens arealbehov gj\u00f8r at det er viktig \u00e5 se store omr\u00e5der i sammenheng, ofte over kommunegrenser. Utbygging har bidratt til en fragmentering av reindriftens n\u00e6ringsgrunnlag, og konsekvensen av en enkelt utbygging kan v\u00e6re langt st\u00f8rre enn det arealbeslaget isolert sett tilsier. N\u00e5r det gjelder hensynet til hyttetomter viser Milj\u00f8verndepartementet til fylkesmannen sitt oversendelsesbrev der det blant annet framg\u00e5r at \"kommunen har et uttalt m\u00e5l i tekstdelen av kommuneplanen om \u00e5 legge til rette for \u00f8kt hyttebygging. For noen av kommunens innbyggere vil dette ha stor velferdsmessig betydning. Dessuten vil det kunne skape positive ringvirkninger for bygda Breivikeidet\". Det vises ogs\u00e5 til at det i det aktuelle omr\u00e5det allerede er tekniske inngrep knyttet til forsvarets tidligere virksomhet. Dette er forhold som taler for \u00e5 tillate utbygging. Reindriftsn\u00e6ringens arealer er generelt utsatt for fragmentering og reduksjon, noe som ogs\u00e5 er tilfellet i Troms\u00f8 kommune. Det er derfor viktig \u00e5 ha oppmerksomhet p\u00e5 reindriftens arealbehov, og unng\u00e5 at enkeltomr\u00e5der bygges ned uten \u00e5 se dette i en st\u00f8rre arealmessig sammenheng. Planleggingen b\u00f8r p\u00e5se at utbyggingen prim\u00e6rt skjer i omr\u00e5der det ikke virker forstyrrende p\u00e5 reindrift eller medf\u00f8rer at reindriftsarealer g\u00e5r tapt. I foreliggende sak vil en realisering av reguleringsplanen blant annet f\u00f8re til stenging av en trekklei for rein. Videre vises det til at reindriftsn\u00e6ringen har behov for \u00e5 bruke reinbeiteomr\u00e5dene mer intensivt fordi distriktet allerede har avgitt andre omr\u00e5der n\u00e6rmere Troms\u00f8 sentrum. Dette er hensyn som taler for \u00e5 ta innsigelsen til f\u00f8lge. Omr\u00e5det er i kommuneplanens arealdel 2008-2018 for distriktet vist som b\u00e5ndlagt for regulering etter plan- og bygningsloven, jf. plan- og bygningsloven\u00a7 20-4 f\u00f8rste ledd nr. 4. Det er ikke angitt noe form\u00e5l for b\u00e5ndleggingen i kommuneplandokumentet. Departementet legger derfor til grunn at kommuneplanen ikke angir noe spesielt form\u00e5l i omr\u00e5det, men \u00f8nsker at en gjennom reguleringsplan avklarer arealbruken. B\u00e5ndleggingen varer i 4 \u00e5r fra vedtaksdato av kommuneplanen, dvs. fram til 11. juni 2012. Dersom kommunen \u00f8nsker \u00e5 forlenge b\u00e5ndleggingen, m\u00e5 s\u00f8knad om dette sendes fylkesmannen f\u00f8r utl\u00f8pet av b\u00e5ndleggingen. S\u00f8knaden skal behandles etter plan- og bygningsloven 2008 \u00a7 11-8 bokstav c, som \u00e5pner for \u00e5 forlenge perioden med inntil 4 \u00e5r. B\u00e5ndleggingen er foresl\u00e5tt videref\u00f8rt som hensynssone i utkast til Side 5 kommuneplanens arealdel 2011-2022. Som arealform\u00e5l er angitt landbruks-, natur-, frilufts- og reindriftsomr\u00e5de. Det skal vurderes om planen vil ber\u00f8re naturmangfoldet, jf. naturmangfoldloven\u00a7 7. Kunnskap om naturmangfold er hentet fra Artsdatabankens Artskart og Direktoratet for naturforvaltnings Naturbase, konsekvensutredningen (GA vegetasjonsanalyse Rapport 7:2007) og Fylkesmannen i Troms. I planomr\u00e5det er det i f\u00f8lge konsekvensutredningen registrert naturtyper som havstrand, gr\u00e5orskog, rikmyr og fattigmyrer. Dette er relativt vanlige naturtyper i Norge. Det er ikke registrert utvalgte naturtyper, truede eller n\u00e6r truede naturtyper p\u00e5 Norsk r\u00f8dliste for naturtyper 2011 eller verdifulle naturtyper i planomr\u00e5det. Det er heller ikke registrert prioriterte arter, truede eller n\u00e6r truede arter p\u00e5 Norsk r\u00f8dliste for arter 2010 eller verdifulle arter i planomr\u00e5det. Det er ikke framkommet andre opplysninger i saken som tyder p\u00e5 at det er slike arter eller naturtyper i planomr\u00e5det. For de naturtypene som befinner seg i planomr\u00e5det vil effekten v\u00e6re at den planlagte hyttebyggingen, helt eller delvis, vil forringe eller \u00f8delegge disse. Ut over dette er det etter departementets vurdering ikke grunn til \u00e5 tro at tiltaket direkte vil p\u00e5virke truet, n\u00e6r truet eller verdifullt naturmangfold. Inntil planomr\u00e5det ligger Sandbukta naturreservat som har verdifulle geologiske forekomster som viser hvordan landskapet ble dannet for ca. 8000 \u00e5r siden. I reservatet ligger ogs\u00e5 et av de st\u00f8rste strandvollfelter i Troms fylke. Naturtypen strandeng, som ligger i reservatet, er i Norsk r\u00f8dliste for naturtyper 2011 kategorisert som n\u00e6r truet. I tillegg er bl\u00f8tbunnsomr\u00e5de i strandsonen i reservatet en naturtype som i Naturbase er kategorisert som sv\u00e6rt viktig, dvs. nasjonal verdi. Effekten av hyttebygging er at det vil kunne oppst\u00e5 slitasje p\u00e5 grunn av \u00f8kt ferdsel og opphold i reservatet, jf. konsekvensutredningen og fylkesmannens vurdering. \u00d8kt slitasje kan ogs\u00e5 \u00f8ke faren for erosjon og irreversible endringer i reservatet. En gjen- nomf\u00f8ring av planen vil derfor kunne ha negativ effekt p\u00e5 verneverdiene i reservatet. Kravet i naturmangfoldloven \u00a7 8 om at saken i hovedsak skal baseres p\u00e5 eksisterende og tilgjengelig kunnskap anses oppfylt. I selve planomr\u00e5det er det ikke registrert truet, n\u00e6r truet eller verdifull natur. Da det heller ikke kan p\u00e5vises effekter p\u00e5 slik natur, legger departementet til grunn at det ikke er n\u00f8dvendig \u00e5 foreta n\u00e6rmere vurderinger etter prinsippene i naturmangfoldloven \u00a7\u00a7 9-12. Hensynet til naturmangfoldverdiene i planomr\u00e5det er derfor tillagt liten vekt i saken. Kunnskapen om hvordan \u00f8kt ferdsel vil kunne p\u00e5virke strandvollene i Sandbukta naturreservatet, som ligger rett utenfor planomr\u00e5det, er ikke tilstrekkelig klarlagt. Dermed kommer f\u00f8re-var-prinsippet i naturmangfoldloven \u00a7 9 inn, jf. at kunnskapen om Side 6 effekten av planen ikke er tilstrekkelig. I slike situasjoner skal det tas sikte p\u00e5 \u00e5 unng\u00e5 mulig vesentlig skade p\u00e5 naturmangfoldet. Konsekvensutredningen og den forvaltnings- og erfaringskunnskap som fylkesmannen besitter, viser at omr\u00e5det er s\u00e5rbart som f\u00f8lge av ferdsel og opphold. Dersom skade oppst\u00e5r vil dette trolig anses som en vesentlig skade, jf. at dette er et reservat og viktige verneverdier ber\u00f8res. F\u00f8re- var-prinsippet tillegges derfor i utgangpunktet stor vekt med hensyn til planens konsekvenser for reservatet. Etter naturmangfoldloven \u00a7 10 skal planens samlede virkninger p\u00e5 naturmangfoldet vurderes ut fra den samlede belastningen disse er eller vil bli utsatt for. I dag er det et nedlagt kystfort innenfor planomr\u00e5det best\u00e5ende av noen eldre bygninger og milit\u00e6re innretninger inkludert st\u00f8rre anlegg under bakken. Det er dessuten mye skog og litt myr i planomr\u00e5det. Omr\u00e5det er inngjerdet og det er etablert vei gjennom Sandbukta naturreservat til omr\u00e5det. I tillegg har reindriften trekkerute gjennom omr\u00e5det. Det finnes en 18 hulls golfbane ca. 1,5 km fra planomr\u00e5det (Troms\u00f8 golfbane). Golfbanen genererer mye aktivitet i sommerhalv\u00e5ret. Ellers finnes det noen f\u00e5 hytter (ca. 5) langs vegen som g\u00e5r inn til planomr\u00e5det. Gjeldende kommuneplans arealdel for Troms\u00f8 kommune (2011-2022) viser at det vil skje noe bolig/hyttebygging i Breivikeidet og videre inn langs Ulls:fjorden/S\u00f8r:fjorden. Fylkesmannen forventer at det vil bli et \u00f8kt utbyggingspress ogs\u00e5 i dette omr\u00e5det, for byn\u00e6re fritidsboliger i og omkring Troms\u00f8 by. Ogs\u00e5 golfbanen vil skape st\u00f8rre press p\u00e5 utbygging av fritidsboliger. Sandbukta naturreservat er i dag lite benyttet som friluftsomr\u00e5de. Den \u00f8kte aktiviteten i n\u00e6rliggende omr\u00e5der, den \u00f8kende friluftslivsinteressen i kommunen og det foresl\u00e5tte planforslaget vil kunne medf\u00f8re en \u00f8kt samlet belastning p\u00e5 Sandbukta naturreservat gjennom ferdsel og opphold. Hensynet til samlet belastning tillegges derfor vekt i saken. I f\u00f8lge planforslaget er det ikke grunnlag for \u00e5 p\u00e5legge tiltakshaver \u00e5 dekke kostnader for \u00e5 avgrense skade p\u00e5 naturmangfoldet. Naturmangfoldloven\u00a7 11 vurderes derfor ikke n\u00e6rmere. N\u00e5r det gjelder lokalisering etter naturmangfoldloven\u00a7 12 vises det til at det opprinne- lige planforslaget er redusert fra 150 til 91 hytter og hyttene lokaliseres slik at det innenfor planomr\u00e5det er arealer som kan utvikles for friluftsform\u00e5l. Denne delen av strandsonen er ogs\u00e5 mindre vindeksponert og dermed mer egnet for friluftsliv enn Sandbukta naturreservat. Det f\u00f8lger av naturmangfoldloven \u00a7 49 at virkninger av et tiltak utenfor et verneomr\u00e5de skal tillegges vekt dersom det p\u00e5virker verneverdiene innenfor verneomr\u00e5det. Dette er eksemplifisert ved forurensing, endring i vannstand, drenering eller ved retnings- Side 7 endring av vassdrag. Selv om oppregningen ikke er utt\u00f8mmende indikerer dette at bestemmelsen prim\u00e6rt skal anvendes p\u00e5 tiltak utenfor som har mer direkte f\u00f8lger i selve verneomr\u00e5det, og ikke mer indirekte f\u00f8lger slik som for eksempel ferdsel og opphold som f\u00f8lge av nye hytteomr\u00e5der. Slike mer indirekte f\u00f8lger b\u00f8r prim\u00e6rt ivaretas gjennom de bestemmelser som gjelder for reservatet, for eksempel gjennom forbud eller restriksjoner i ferdsel og/ eller opphold. Departementet legger til grunn at de mulige negative effekter p\u00e5 naturmangfoldet i reservatet som f\u00f8lge av planforslaget tillegges liten vekt i saken. Ferdsel og opphold er slike indirekte f\u00f8lger som prim\u00e6rt skal eller kan ivaretas gjennom verneforskriften og eventuelt en forvaltningsplan for reservatet. Med bakgrunn i ovennevnte gjennomgang og vurderinger legger Milj\u00f8verndeparte- mentet til grunn at innsigelsen fra Omr\u00e5destyret for Troms reinbeiteomr\u00e5de tas til f\u00f8lge. I denne saken er hensynet til utbygging av hytter s\u00e6rlig veid opp mot reindriftens behov for beitearealer og trekklei for rein. Bygging av 91 hytter i det planlagte omr\u00e5det vil etter departementets vurdering i for stor grad redusere og fragmentere reindrifts- arealet. Samtidig er det et behov for \u00e5 vurdere endring av beiteintensiteten i det aktuelle omr\u00e5det. Reindriftens arealbehov b\u00f8r derfor vurderes i en overordnet plan p\u00e5 regionalt niv\u00e5. Forholdet til de indirekte konsekvensene av tiltaket for det n\u00e6rliggende naturreservatet er vurdert og tillagt liten vekt. Innsigelsen fra Omr\u00e5destyret for Troms reinbeiteomr\u00e5de tas dermed til f\u00f8lge. Vedtak I medhold av plan- og bygningsloven ( 1 9 8 5 ) \u00a7 27-2 annet ledd stadfester Milj\u00f8verndepartementet ikke Troms\u00f8 kommunestyres vedtak av 2 3 . februar 2 0 1 1 om reguleringsplan for Breiviknes byttefelt i Troms\u00f8 kommune. Kopi: Troms\u00f8 kommune Troms fylkeskommune Landbruks- og matdepartementet Reindriftsforvaltningen i Troms Side 8 "
}