{
  "dokument_id": "e6c16103-7727-5453-8189-a76f2fe307fc",
  "doc_type": "case_attachment",
  "kommune": 4601,
  "tittel": "Statsforvalteren i Vestland stadfester avslag. Gamle Kalvedalsveien 2. Klage p\u00e5 avslag. Nybygg bolig",
  "url": "https://bergen.kommune.no/politikere-utvalg/api/fil/bk360/11588551/Statsforvalteren-i-Vestland-stadfester-avslag-Gamle-Kalvedalsveien-2-Klage-pa-avslag-Nybygg-bolig",
  "tekst": " V\u00e5r dato: V\u00e5r ref: 01.11.2024 2024/12952 Deres dato: Deres ref: 10287 ADVOKATFIRMAET LANDSVIK & LARSEN AS Saksbehandler, innvalgstelefon Kanalveien 7 David Larsen, 55 57 20 16 5068 BERGEN Att.Advokat Kari Seglem Larsen Bergen kommune \u2013 gnr. 166, bnr. 1303, Gamle Kalvedalsveien 2. Klage p\u00e5 avslag p\u00e5 s\u00f8knad om tillatelse til ny bolig Vi viser til klage datert 15. februar 2024 og oversendelse av klagesak fra Bergen kommune i brev datert 30. august 2024. Vedtak: Klagen tas ikke til f\u00f8lge. Statsforvalteren i Vestland stadfester Bergen kommunes vedtak datert 25. januar 2024, ref. BYGG-2023/16355-21, om avslag p\u00e5 s\u00f8knaden. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. Origo arkitektgruppe AS s\u00f8kte 5. oktober 2023 p\u00e5 vegne av tiltakshaver Clas Olsen om rammetillatelse for oppf\u00f8ring av ny bolig med utomhusanlegg p\u00e5 ovennevnte eiendom. Det ble samtidig s\u00f8kt om dispensasjon fra lovens krav om minsteavstand til nabogrense (pbl. \u00a7 29-4) og byggegrense langs vassdrag i kommuneplanens arealdel \u00a7 6.2.2. Eiendommen er en boligeiendom som deles i to av en privat vei. P\u00e5 den vestlige delen eksisterer det en enebolig med tre etasjer. S\u00f8knaden gjelder ny bolig p\u00e5 den \u00f8stlige delen. Den nye boligen vil ha bruksareal p\u00e5 200 m2 fordelt over to etasjer. P\u00e5 neste side er utklipp av et perspektivbilde vedlagt s\u00f8knaden. Til nabovarselet kom det negative merknader fra flere beboere i omr\u00e5det. Videre frar\u00e5det flere instanser \u00e5 innvilge s\u00f8knaden; Bymilj\u00f8etaten v/natur- og milj\u00f8forvaltningsseksjon i brev datert 6. desember 2023, Byantikvaren i brev datert 11. desember 2023 og R\u00e5det for byforming og arkitektur i vedtak fattet i m\u00f8te 18. desember 2023. S\u00f8knaden ble avsl\u00e5tt av kommunen i vedtak datert 25. januar 2024. Avslaget er i hovedtrekk begrunnet med at tiltaket ikke oppfyller lovens krav til visuelle kvaliteter, og at vilk\u00e5rene for \u00e5 kunne gi n\u00f8dvendige dispensasjoner ikke er oppfylt. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Vedtaket ble p\u00e5klaget av deg p\u00e5 vegne av tiltakshaver med fristavbrytende klage i brev datert 15. februar 2024, og utfyllende klage i brev datert 5. mars 2024. Sammen med klagen ble det s\u00f8kt om dispensasjon fra plankravet i kommuneplanens arealdel (\u00a7 3.1), da det i avslaget g\u00e5r frem at tillatelse til tiltaket if\u00f8lge kommunen forutsetter slik dispensasjon. N\u00e5r det gjelder kravet om visuelle kvaliteter, er det i klagen vist til at kommunen har gjort en for streng vurdering. Videre at tiltakshaver er uenig i at tiltaket med terrenginngrep og inngrep i naturen vil v\u00e6re synlig fra store omr\u00e5der sentralt i Bergen. Tiltakshaver er ogs\u00e5 uenig i at tiltaket inneb\u00e6rer nedbygging av gr\u00f8ntdrag. I klagen er det vist til at \u00abboligen i seg selv [er] godt tilpasset omgivelsene med en spesielt god terrengtilpasning der boligen plasseres bak en eksisterende forst\u00f8tningsmur\u00bb, noe tiltakshaver mener \u00e5 ha st\u00f8tte for i nevnte uttalelse fra Byantikvaren. Klagen ble behandlet av kommunens politiske utvalg for milj\u00f8 og byutvikling (UMBY) i m\u00f8te 22. august 2024. Utvalget tok ikke klagen til f\u00f8lge, og saken ble derfor sendt til oss for endelig avgj\u00f8relse. Statsforvalterens saksbehandler besiktiget eiendommen og omr\u00e5det omkring 25. oktober 2024. Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. Visuelle kvaliteter If\u00f8lge pbl. \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Kravet gjelder ogs\u00e5 ved tiltak p\u00e5 eksisterende bygg, jf. pbl. \u00a7 31-3. Det n\u00e6rmere innholdet i \u00a7 29-2 er beskrevet slik av Kommunal- og distriktsdepartementet: Side: 3/7 \u00ab[Bestemmelsen] gir to hovedelementer for vurderingen av hva som er god visuell kvalitet. Tiltaket skal b\u00e5de ha gode visuelle kvaliteter i seg selv og i forhold til omgivelsene. Tiltaket m\u00e5 oppfylle begge kriterier. Det betyr at ett og samme hus kan v\u00e6re akseptabelt i et utbyggingsmilj\u00f8, men m\u00e5 avsl\u00e5s i et annet. Kravet til god visuell kvalitet skal ogs\u00e5 tolkes med tanke p\u00e5 tiltakets st\u00f8rrelse og synlighet. N\u00e5r byggverket i seg selv skal vurderes, m\u00e5 det ses hen til byggets utforming med volum, dimensjonering og formuttrykk, samt materialbruk og fargevalg. Pbl. \u00a7 29-2 stiller ogs\u00e5 krav om at byggverkets utforming m\u00e5 harmonere med omgivelsene. Dette gjelder b\u00e5de naturgitte omgivelser som for eksempel eksisterende terreng, vegetasjon og tomtestruktur, samt bygde omgivelser der faktorer som volum, form, materiale og farger h\u00f8rer med i vurderingen. I byggesaksbehandlingen m\u00e5 det derfor foretas en vurdering av omkringliggende bebyggelse.\u00bb1 Plansituasjon Eiendommen omfattes ikke av reguleringsplan. I kommunedelplan for Fjellsiden s\u00f8r er eiendommen vist som \u00abBoligomr\u00e5der\u00bb (86,7 %) og \u00abVeiareal\u00bb (13,3 %). 2 Eiendommen er i delomr\u00e5de D Kalfarveien \u2013 Kalvedalsveien. Kommuneplanens arealdel viser eiendommen som \u00abSentrumsform\u00e5l \u2013 Byfortettingssone BY2\u00bb, og den ligger innenfor hensynssonene: \u00abVeist\u00f8y - gul sone\u00bb, \u00abVeist\u00f8y \u2013 r\u00f8d sone\u00bb, \u00abLuftkvalitet - gul sone\u00bb, \u00abKulturmilj\u00f8 - Kalfaret (Historisk sentrum)\u00bb, \u00abKulturmilj\u00f8 H570_4\u00bb (5,9%) og \u00abBestemmelsesomr\u00e5det #4\u00bb. Statsforvalterens vurdering Saken gjelder klage p\u00e5 Bergen kommunes avslag p\u00e5 s\u00f8knad om \u00e5 f\u00f8re opp ny enebolig med 200 m2 BRA med innend\u00f8rs garasje, st\u00f8yskjerm p\u00e5 terrasse og vesentlige terrenginngrep og skj\u00e6ringer i bakkant av boligen, heretter ogs\u00e5 omtalt som tiltaket. Tiltakshaver har bedt om befaring. V\u00e5r vurdering er at saken er tilstrekkelig opplyst for v\u00e5r behandling, se fvl. \u00a7 17 f\u00f8rst avsnitt f\u00f8rste setning. Vi viser til saksdokumentene, tilgjengelig kart og bilder av eiendommen, og at vi har besiktiget eiendommen og omr\u00e5det rundt. Det rettslige utgangspunktet er at n\u00e5r en s\u00f8knad er fullstendig, plikter kommunen \u00e5 gi tillatelse dersom tiltaket ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt f\u00f8rste setning. Dersom tiltaket er i strid med denne lovgivningen, skal s\u00f8knaden derimot avsl\u00e5s. Sp\u00f8rsm\u00e5let er om tiltaket oppfyller kravet om visuelle kvaliteter i pbl. \u00a7 29-2. Vurderingen av et tiltaks visuelle kvaliteter h\u00f8rer til forvaltningens s\u00e5kalte frie skj\u00f8nn.3 Det f\u00f8lger da av fvl. \u00a7 34 andre avsnitt siste setning at statlig organ \u2013 som klageinstans for vedtak truffet av en kommune \u2013 skal legge stor vekt p\u00e5 hensynet til det kommunale selvstyret ved sin overpr\u00f8ving. 1 Se tolkningsuttalelse fra Kommunal- og distriktsdepartementet datert 27.01.2020, med referanse 19/3943-4. 2 Kommunedelplanen ble vedtatt 19. februar 2001, med planID 1201_15590000. 3 Se Ot.prp. nr. 45 (2007-2008) side 230. Side: 4/7 I lovforarbeidene st\u00e5r det at \u00ab[d]e lokale bygningsmyndigheter m\u00e5 anses best egnet til \u00e5 foreta den skj\u00f8nnsmessige vurderingen, basert p\u00e5 lokal byggeskikk og lokalpolitisk styring av den visuelle utviklingen i kommunen\u00bb, se Ot.prp. nr. 45 (2007-2008) pkt. 19.5.1. Vi er enige i kommunens vurdering om at eneboligen har gode visuelle kvaliteter i seg selv. Sp\u00f8rsm\u00e5let er om eneboligen har gode visuelle kvaliteter med hensyn til dens \u00abbygde og naturlige omgivelser og plassering\u00bb, se pbl. \u00a7 29-2. If\u00f8lge kommunen oppfyller ikke eneboligen kravet til visuelle kvaliteter med hensyn til dens bygde og naturlige omgivelse og plassering. Kommunens vurdering st\u00f8tter seg til vedtaket fra R\u00e5det for byforming og arkitektur datert 18. desember 2023 og uttalelsen fra Byantikvaren datert 11. desember 2023. I nevnte vedtak st\u00e5r det: \u00abFortetting i eksisterende boligomr\u00e5der er en krevende \u00f8velse, der det kreves sensitivitet i hvordan man tiln\u00e6rmer seg landskap og kulturmilj\u00f8. I nabomerknadene g\u00e5r blant annet temaene veiforhold, omr\u00e5dekarakter og tomteforhold igjen, og til sammen utgj\u00f8r disse et bilde p\u00e5 de mange faktorene i denne saken. [...] N\u00e5r det gjelder omr\u00e5dekarakter, viser R\u00e5det til arkitekturstrategiens punkt 04 Bymilj\u00f8er med egenart, der det oppfordres til \u00e5 skape byrom og bebyggelse med utgangspunkt i bydelens arkitektoniske egenart. Eiendommen omfattes av Kommunedelplan s\u00f8r, der den ligger i planomr\u00e5de D Kalfaret, der det under \u00a710a Bestemmelser om bebyggelsen under punkt 2 st\u00e5r at \u00abI omr\u00e5der med sammenhengende, historisk villabebyggelse skal eiendommenes bebyggelsesstruktur ikke endres. Volum, gesims- og m\u00f8neh\u00f8yder, takform og materialbruk i den eldre bebyggelsen skal v\u00e6re dimensjonerende for ny bebyggelse\u00bb. Oms\u00f8kte tiltak bryter med bestemmelsene i denne planen, og lager en situasjon som er sv\u00e6rt presset i forhold til veisituasjon, tomtest\u00f8rrelse, inngrep i terreng samt eksisterende bebyggelsesstruktur med store, frittliggende bygningsvolum. Utfra dette er det vanskelig \u00e5 se at tiltaket tilf\u00f8rer noen merverdier til omr\u00e5det som helhet. Alt i alt er det sv\u00e6rt mange element som m\u00e5 p\u00e5 plass for \u00e5 innpasse et nytt boligtiltak i en eksisterende situasjon. RBA er derfor usikker p\u00e5 om det i det hele tatt er mulig \u00e5 innpasse en enebolig i en situasjon som er s\u00e5 trang som tilfellet er for oms\u00f8kte tiltak.\u00bb I uttalelsen fra Byantikvaren st\u00e5r det: \u00abI KDP Fjellsiden s\u00f8r fremkommer det av \u00a72.2 at hensikten med planen er \u00e5: Sikre en god videreutvikling av Fjellsidens kulturlandskap ved \u00e5 stille krav til byggeprosjekt i planomr\u00e5det, slik at de kan opprettholde eller forbedre de verdifulle kvalitetene omr\u00e5det har som: \u2022 viktig del av bybildet og byens identitet, \u2022 karakteristisk landskapsomr\u00e5de og gr\u00f8nnstruktur med et biologisk mangfold, \u2022 kulturminne- og kulturminnemilj\u00f8, \u2022 et godt sted \u00e5 bo Side: 5/7 Hensynssone H570_10 Beskriver kulturmilj\u00f8et som et homogent og inntakt villastr\u00f8k, med h\u00f8y arkitektonisk kvalitet og god landskapsmessig tilpasning av bygninger og hage. Det er s\u00e6rlig sammenhengen mellom disse som har stor kulturhistorisk verdi og m\u00e5 bevares.\u00bb Til st\u00f8tte for tiltakshavers oppfatning om at eneboligen oppfyller lovens krav til visuelle kvaliteter, er det i klagen vist til f\u00f8lgende passus i samme uttalelse fra Byantikvaren: \u00abSom del av et homogent kulturmilj\u00f8, tett p\u00e5 ett av de best bevarte gr\u00f8ntdrag i fjellsiden, (se luftfoto) fremst\u00e5r oms\u00f8kte nybygg sympatisk og lite siden det i stor grad fanges opp av det skr\u00e5nende terrenget det blir en del av. Det er pent skalert og innehar \u00e5penbare arkitektoniske kvaliteter. Utstrakt bruk av naturstein, og gjenbruk av stein, gir gode materialkvaliteter samtidig som det harmonerer med den eksisterende situasjonen. Det nye volumet legger seg i bakkant og inntil eksisterende mur, relativt dypt mellom eksisterende hus og terrenget bak. P\u00e5 denne m\u00e5ten underordner det seg omgivelsene.\u00bb Dette er riktig gjengitt fra Byantikvarens uttalelse, men videre i uttalelsen st\u00e5r det: \u00abDet betyr likevel ikke at tiltaket er sk\u00e5nsomt. Oms\u00f8kte nybygg utfordrer den gr\u00f8nne strukturen rundt, og det hersker usikkerhet rundt hvorvidt eiendommens vegetasjonshistoriske verdi blir ber\u00f8rt, og kan g\u00e5 tapt. Det er sv\u00e6rt stor h\u00f8ydeforskjell i tiltaksomr\u00e5det. Tiltaket vil medf\u00f8re store terrenginngrep p\u00e5 et areal som i dag best\u00e5r av tr\u00e6r og annen vegetasjon. Fjernvirkning av det viktige gr\u00f8ntdraget vil bli p\u00e5virket, og h\u00f8yst sannsynlig ha negativ virkning fra deler av Bergen. Gr\u00f8ntdragene som er sammenhengende, b\u00f8r ikke nedbygges.\u00bb Konklusjonen til Byantikvaren er i liket med R\u00e5det for byforming og arkitektur at tillatelse ikke b\u00f8r gis, og konklusjonene bygger p\u00e5 eneboligens forhold til sine omgivelser og plassering. Tiltakshaver er ikke enig i at gr\u00f8ntdraget vil bli nedbygget. I klagen st\u00e5r det: \u00abSelv om oms\u00f8kt tiltak ligger i tilknytning til gr\u00f8ntdraget best\u00e5r tiltakseiendommen i det vesentlige kun av hagebeplantning og mindre krattskog. Det er f\u00e5 spesielle naturverdier p\u00e5 arealet hvor oms\u00f8kt tiltak er plassert, og ingen st\u00f8rre tr\u00e6r som m\u00e5 fjernes.\u00bb Det er ikke tvilsomt at vegetasjonen p\u00e5 tomten er en del av et sammenhengende gr\u00f8ntdrag, og at tiltaket vil ha innvirkning p\u00e5 vegetasjonen. Etter v\u00e5r vurdering er det ikke avgj\u00f8rende hvilken type beplantning som er p\u00e5 eiendommen i dag. Vi er derfor av samme oppfatning som kommunen, om at tiltaket vil utgj\u00f8re en nedbygging av gr\u00f8ntdraget. I avslaget er det vist til at tiltaket bryter med eksisterende bebyggelsesstruktur og arkitektoniske egenart. If\u00f8lge kommunen bryter tiltaket med f\u00f8ringer som er lagt i kommuneplanens arealdel og Arkitektur+-strategien. Konkret har kommunen vist til at utforming av bygninger skal ivareta sammenheng med omkringliggende landskap, stedets historiske strukturer og kulturminner. Med vekt p\u00e5 \u00a7 10 a i kommunedelplanen mener vi at dette er et tungtveiende argument mot at eneboligen oppfyller lovens krav til visuelle kvaliteter med hensyn til bygde og naturlige omgivelser og plassering. Vi viser ogs\u00e5 til at tiltaket er s\u00f8kt plassert innenfor hensynssone H570 hvor det i utfyllende informasjon til hensynssoner for bevaring kulturmilj\u00f8 (H570) st\u00e5r at: Side: 6/7 \u00abSammenhengen mellom hage og bygning m\u00e5 bevares. Arkitektoniske kvaliteter, historiske detaljer og materialbruk er ogs\u00e5 viktig. Hagene har s\u00e6rlig kulturhistorisk verdi og m\u00e5 bevares.\u00bb I klagen er det vist til at tiltakshaver er uenig i at tiltaket vil ha negativ fjernvirkning: \u00abDet oms\u00f8kte tiltaket ligger plassert i randsonen til st\u00f8rre vegatasjonsbelte/gr\u00f8ntdrag som g\u00e5r p\u00e5 ovensiden av eiendommen. Tiltaket som s\u00f8kes gjennomf\u00f8rt i \u00abs\u00f8kk\u00bb i terrenget vil i tillegg til \u00e5 plasseres b\u00e5de lavt i samt inn i terrenget v\u00e6re skjult bak eksisterende bolig p\u00e5 eiendommen, og vil dermed ha helt begrenset synlighet fra omgivelsene, b\u00e5de n\u00e6rt og fjernt. Det vil dermed ikke kunne medf\u00f8re noen negativ fjernvirkning, hverken i seg selv eller for gr\u00f8ntdraget.\u00bb Det er riktig at tiltaket krever vesentlig terrenginngrep og dermed vil plasseres \u00abinn i\u00bb terrenget. Dette begrenser synligheten fra flere vinkler, men er likevel ikke ensbetydende med at tiltaket ikke vil f\u00e5 negativ fjernvirkning. At tiltaket vil bygge ned gr\u00f8ntdrag, taler for at tiltaket vil ha negativ fjernvirkning. Fjernvirkningen er likevel ikke i seg selv avgj\u00f8rende for vurderingen av om tiltaket tilfredsstiller lovens krav til visuelle kvaliteter, og vi g\u00e5r derfor ikke n\u00e6rmere inn p\u00e5 dette. Etter en samlet vurdering basert p\u00e5 momentene gjennomg\u00e5tt over, er vi enige i kommunens vurdering om at eneboligen vil komme sv\u00e6rt n\u00e6r vei, vassdrag og nabobebyggelse, i tillegg til \u00e5 kreve vesentlig forringelse av terrenget og omr\u00e5dets karakter. Vi har ikke avgj\u00f8rende merknader til kommunens vurdering av tiltakets visuelle kvaliteter. Vi mener at vurderingen som kommunen har gjort, er konkret og saklig begrunnet. P\u00e5 dette grunnlaget ser vi ikke grunn til \u00e5 sette vurderingen til side. Vi viser ogs\u00e5 til at vi legger stor vekt p\u00e5 det kommunale selvstyre ved pr\u00f8vingen av det frie skj\u00f8nnet, se fvl \u00a7 34. V\u00e5r konklusjon er at eneboligen ikke har gode visuelle kvaliteter med hensyn til dens \u00abbygde og naturlige omgivelser og plassering\u00bb, se pbl. \u00a7 29-2. Tiltaket oppfyller dermed ikke kravet om visuelle kvaliteter, og s\u00f8knaden m\u00e5 avsl\u00e5s. Det etter dette ikke n\u00f8dvendig for oss \u00e5 ta stilling til om vilk\u00e5rene for \u00e5 innvilge n\u00f8dvendige dispensasjoner er oppfylt. Avslutning Vi har vurdert klagegrunnene og kommet til klagen ikke skal tas til f\u00f8lge. V\u00e5rt vedtak p\u00e5 side 1 er endelig og kan ikke p\u00e5klages, se fvl. \u00a7 28 tredje avsnitt. Med hilsen Stine Ross Ids\u00f8 David Larsen seniorr\u00e5dgiver seniorr\u00e5dgiver Dokumentet er elektronisk godkjent Side: 7/7 Kopi til: ORIGO ARKITEKTGRUPPE AS C. Sundts gate 39 5004 BERGEN SAMEIET GAMLE KALVEDALSVEI 36 c/o Eirik Dypevik Gamle Kalvedalsveien 36 5019 BERGEN BERGEN KOMMUNE Postboks 7700 5020 BERGEN Harald N\u00e6vdal Gamle Kalvedalsveien 12 B 5019 BERGEN Torstein F Skagseth \u00d8vre Kalfarlien 37 5019 Bergen Marianne Wik S\u00e6tre Gamle Kalvedalsveien 4 5019 BERGEN Martin Wik S\u00e6tre Gamle Kalvedalsveien 4 5019 BERGEN Clas Olsen Gamle Kalvedalsveien 2 5019 Bergen Per-Hermund H\u00f8gheim \u00d8vre Kalfarlien 45 5022 Bergen Torill Elise Dahl H\u00f8gheim \u00d8vre Kalfarlien 45 5022 Bergen "
}