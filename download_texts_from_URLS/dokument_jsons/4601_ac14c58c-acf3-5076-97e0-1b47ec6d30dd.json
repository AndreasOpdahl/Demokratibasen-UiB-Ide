{
  "dokument_id": "ac14c58c-acf3-5076-97e0-1b47ec6d30dd",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 16042024, Sak 132/24, H\u00f8ringssaker til forretningsutvalget 16.04.2024",
  "url": "https://bergen.kommune.no/politikere-utvalg/api/fil/bk360/10280671/Innstilling-vedtak-Horingssaker-til-forretningsutvalget-16-04-2024",
  "tekst": "H\u00f8ringssaker til forretningsutvalget 16.04.2024 Forretningsutvalget behandlet saken i m\u00f8tet 16.04.2024 sak 132/24 og fattet f\u00f8lgende vedtak: 1. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring - Forskrift om minimumsavdrag p\u00e5 l\u00e5n for kommuner og fylkeskommuner mv.\u00bb p\u00e5 vegne av Bergen kommune 2. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring \u2013 forslag til reviderte statlige planretningslinjer for klima og energi\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - forslag til ny gj\u00f8dselvareforskrift\u00bb p\u00e5 vegne av Bergen kommune. Forretningsutvalgets behandling F\u00f8lgende representanter tok ordet: Even S\u00f8rland (A). Byr\u00e5dsleder Christine Meyer (H) orienterte om at frist for h\u00f8ring om forslag til reviderte statlige planretningslinjer for klima og energi er 12. juni. Ettersom bystyrem\u00f8tet er 19. juni, er det s\u00f8kt om utsatt h\u00f8ringsfrist \u2013 svar er p.t. ikke mottatt. Votering: Forslag til vedtak punkt 1-3 ble vedtatt enstemmig. Forslag til vedtak: Forslaget og utvalgets vedtak er likelydende. "
}