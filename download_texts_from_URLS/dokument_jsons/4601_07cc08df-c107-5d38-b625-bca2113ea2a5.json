{
  "dokument_id": "07cc08df-c107-5d38-b625-bca2113ea2a5",
  "doc_type": "case_attachment",
  "kommune": 4601,
  "tittel": "Statsforvalteren stadfester, Slettenvegen 99",
  "url": "https://bergen.kommune.no/politikere-utvalg/api/fil/bk360/9862279/Statsforvalteren-stadfester-Slettenvegen-99",
  "tekst": " V\u00e5r dato: V\u00e5r ref: 19.10.2023 2023/8019 Deres dato: Deres ref: 19.10.2022 CASECO AS Saksbehandler, innvalgstelefon V\u00e5gsgata 16A Stine Ross Ids\u00f8, 5764 3148 4306 SANDNES Att. Jens Laland Bergen kommune gnr. 108 bnr. 13, Slettenvegen 99. Bruksendring fra fritidsbolig til hel\u00e5rsbolig. Vi viser til oversending av klagesak fra Bergen kommune den 22.05.2023, og klage datert 19.10.2022. Vi beklager lang saksbehandlingstid. Vedtak Statsforvalteren i Vestland stadfester Bergen kommunes vedtak datert 29.09.2022, refnr. BYGG-2022/22601-19, om avslag p\u00e5 s\u00f8knad om bruksendring fra fritidsbolig til hel\u00e5rsbolig p\u00e5 gbnr. 108/13. Sakens bakgrunn Bergen kommune gav i vedtak datert 29.09.2022, refnr. BYGG-2022/22601-19, avslag p\u00e5 s\u00f8knad om byggetillatelse og dispensasjon fra KPA \u00a7 22, st\u00f8y, for bruksendring av fritidsbolig til hel\u00e5rsbolig p\u00e5 eiendom med gbnr. 108/13. Du har p\u00e5klaget vedtaket p\u00e5 vegne av tiltakshaver i brev datert 19.10.2022. Det vises til at kravene som gjelder for utvendig st\u00f8y er det samme for fritidsboliger som for hel\u00e5rsboliger, og at saksbehandlingen er uforholdsmessig streng ettersom tiltaket ikke medf\u00f8rer noen betydningsfull \u00f8kning av dagens bruk av utearealene. Det gj\u00f8res gjeldende at siden bruken av utearealet forblir det samme etter avslaget oppfyller heller ikke avslaget form\u00e5let det vises til om helse og trivsel. Det ville dermed v\u00e6re mer hensiktsmessig \u00e5 gi tillatelse til tiltaket p\u00e5 vilk\u00e5r om utf\u00f8ring av st\u00f8yreduserende tiltak. Det vises videre til at st\u00f8yrapporten viser st\u00f8yniv\u00e5 ned mot 51 dB p\u00e5 utvendig areal p\u00e5 stille side. St\u00f8y kan derfor reduseres til under 52 dB. Videre har tiltakshaver naust med utvendig areal med bedre st\u00f8yskjerming enn fritidsboligen grunnet plassering i terrenget. Det vil ogs\u00e5 v\u00e6re mulig \u00e5 utf\u00f8re \u00f8vrige st\u00f8yskjermende tiltak. Endelig vises det til at flere av omkringliggende boliger tidligere har f\u00e5tt s\u00f8knad om bruksendring godkjent. Videre at kommuneplanen legger opp til nybygg i mer sentrumsn\u00e6re omr\u00e5der og med E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 h\u00f8yere st\u00f8yniv\u00e5er slik at st\u00f8ygrensen i gul sone ikke kan sies \u00e5 v\u00e6re et absolutt minimum for \u00e5 ivareta helse og trivsel. Bergen kommune v/Utvalg for milj\u00f8 og byutvikling behandlet klagen i m\u00f8te den 11.05.2023. Klagen ble ikke tatt til f\u00f8lge. Saken er oversendt Statsforvalteren for endelig behandling. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Det framg\u00e5r av plan- og bygningsloven \u00a7 11-6 at kommuneplanen er juridisk bindende for nye eller utvidelse av eksisterende tiltak. Regler om dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er ikke regulert. I gjeldende kommuneplan er eiendommen avsatt til LNF-form\u00e5l, og er omfattet av hensynsonene funksjonell strandsone og gul sone- flyst\u00f8y.1 Det f\u00f8lger av KPA \u00a7 22.1.1 at den til enhver tid gjeldende versjon av retningslinje T-1442 med tilh\u00f8rende veileder skal legges til grunn for saksbehandling. Av \u00a7 22.1.2 f\u00f8lger det at: 1 PlanID. 65270000, BERGEN. KOMMUNEPLANENS AREALDEL 2018 \u2013 2030. I kraft fra 19.06.2019. Side: 3/5 \u00abGrenseverdier gitt i T-1442 tabell 32, nedre grenseverdi for gul sone, skal tilfredsstilles for tiltak som gir nytt st\u00f8yf\u00f8lsomt bruksform\u00e5l, herunder bruksendring (...)\u00bb Av tabell 2 i retningslinje T-1442 fremg\u00e5r det at der st\u00f8ykilden er luftfart er anbefalt grenseverdi for st\u00f8yniv\u00e5 utenfor vinduer i rom med st\u00f8yf\u00f8lsomt bruksform\u00e5l og p\u00e5 stille del av uteoppholdsareal satt til 52 dB.3 Av retningslinjene til KPA \u00a7 22, st\u00f8y, g\u00e5r det frem at blant annet \u00abuteoppholdsarealer (...) skal i minst mulig grad belastes med st\u00f8y.\u00bb Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak i saken, jf. forvaltningsloven \u00a7 33. Videre legger til grunn at tiltakshaver har klagerett, og at det er klaget til rett tid, jf. forvaltningsloven \u00a7\u00a7 28 og 29. Oms\u00f8kt tiltak gjelder bruksendring fra fritidsbolig til hel\u00e5rsbolig. Tiltakseiendommen ligger ved Bergen lufthavn Flesland og i gul st\u00f8ysone grunnet flyst\u00f8y. Av st\u00f8yrapport vedlagt s\u00f8knaden4 fremg\u00e5r det at det er 6 m2 uteareal p\u00e5 eiendommen som har lydniv\u00e5 mindre eller lik Lden 55 dB, herunder mellom Lden 51 dB- Lden 55 dB. Resterende uteareal har lydniv\u00e5er som overstiger Lden 55 dB. For ordens skyld bemerker vi at det etter KPA \u00a7 14.3.5 er krav til minimum 100 m2 uteoppholdsareal per boenhet. Tiltaket krever dispensasjon fra LNF-form\u00e5let, plankrav jf. KPA \u00a7 3, byggegrense langs sj\u00f8 jf. KPA \u00a7 6, og fra KPA \u00a7 22, st\u00f8y, n\u00e5r det gjelder st\u00f8yniv\u00e5ene p\u00e5 uteoppholdsareal. Sistnevnte grunnet at storparten av uteoppholdsarealet overstiger Lden 52 dB som er nedre grenseverdi for st\u00f8yniv\u00e5er p\u00e5 uteoppholdsareal der st\u00f8ykilden er luftfart, jf. KPA \u00a7 22 jf. T-1442/2021. Videre krever tiltaket unntak fra kravene til trapp etter TEK 17 \u00a7 12-14. Samtlige p\u00e5krevde dispensasjoner er oms\u00f8kt. Dispensasjon fra ovennevnte bestemmelser kan ikke gis dersom hensynene bak bestemmelsene, lovens form\u00e5l eller nasjonale og regionale interesser, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene, jf. pbl. \u00a7 19-2 andre ledd. Bergen kommune har gitt avslag p\u00e5 oms\u00f8kt tiltak med tilvisning til at vilk\u00e5rene for dispensasjon fra KPA \u00a7 22, st\u00f8y, ikke er oppfylt. Hensynet bak st\u00f8ykravene i KPA \u00a7 22 m\u00e5 anses sammenfallende med form\u00e5let bak T-1442/2021, som er \u00e5 fremme trivsel og bokvalitet, forebygge helsekonsekvenser av st\u00f8y, samt ivareta gode lydmilj\u00f8er og stille omr\u00e5der. Kommunen har i sin vurdering i vedtaket av 29.09.2022 vist til at st\u00f8yrapporten vedlagt i s\u00f8knaden viser at ingen deler av uteoppholdsarealet tilfredsstiller lydniv\u00e5et L den 52 dB og at det derfor ikke vil v\u00e6re forsvarlig \u00e5 tillate bruksendring fra fritidsbolig til hel\u00e5rsbolig. Kommunen viser i forbindelse med dette til at: \u00abSt\u00f8y er et milj\u00f8problem som rammer sv\u00e6rt mange mennesker. St\u00f8y bidrar til redusert velv\u00e6re og 2 Tabell 2 i oppdatert retningslinje fra 2021, T-1442/2021. 3 Retningslinje for behandling av st\u00f8y i arealplanlegging (T-1442/2021) s. 7. 4 St\u00f8yrapport utarbeidet av Multiconsult den 08.12.2016 p\u00e5 oppdrag fra tiltakshaver. Side: 4/5 mistrivsel, og p\u00e5virker derfor folks helsetilstand. Det er derfor sv\u00e6rt viktig at bokvaliteter som utend\u00f8rs st\u00f8yniv\u00e5 har tilfredsstillende st\u00f8yverdier. P\u00e5 denne bakgrunn har kommunen vurdert at hensynet bak st\u00f8ykravet vesentlig blir satt til side ved oms\u00f8kt dispensasjon. I klagebehandlingen viser Utvalg for milj\u00f8 og byutvikling til Byr\u00e5dets innstilling datert 11.04.2023 hvor det fremg\u00e5r at: \u00abFritidsboligen ligger i et omr\u00e5de som det av flere ulike overordnede areal- og ressursdisponeringshensyn, ikke er \u00f8nske om \u00e5 disponere til boliger. Derav b\u00f8r en dispensasjon fra st\u00f8ykravene vurderes strengt. At det i omr\u00e5det er flere eneboliger som tidligere har f\u00e5tt sine bruksendringer godkjent, er ikke et argument for \u00e5 dispensere, ettersom disse godkjenningene er gitt langt tilbake i tid, og det i nyere tid har skjedd en innstramming av st\u00f8ykravene ved ny KPA. Byr\u00e5det viser til uheldige og uforutsette virkninger av \u00e5 \u00e5pne opp for en dispensasjon, som vil gi andre eiere av fritidsboliger i b\u00e5de dette omr\u00e5det og i andre flyst\u00f8y-utsatte omr\u00e5der utenfor de avsatte omr\u00e5dene for boligform\u00e5l, forventninger om tilsvarende tillatelser.\u00bb Statsforvalteren f\u00f8lger kommunens vurderinger i det vesentlige, og har kommet til samme konklusjon. I dette tilfellet er det dokumentert gjennom st\u00f8yrapporten at store deler av uteoppholdsarealet vil overstige minimumsgrensene satt til st\u00f8y. Etter v\u00e5r vurdering er det dermed klart at hensynet til trivsel og bokvalitet, samt forebygging av helsekonsekvenser av st\u00f8y, blir vesentlig satt til side ved en dispensasjon i dette tilfellet. Vi kan ikke se at det forhold at st\u00f8yrapporten angir at 6 m2 av uteoppholdsarealet har lydniv\u00e5er p\u00e5 mellom Lden 51- Lden 55 dB, som isolert sett kan dra i retning av at deler av dette omr\u00e5det tilfredsstiller st\u00f8ygrensen p\u00e5 L den 52 dB, oppveier for den manglende oppfyllelsen av st\u00f8ygrensene p\u00e5 det \u00f8vrige uteoppholdsarealet. Vi viser her til at b\u00e5de det forhold at det etter KPA \u00a7 22 ikke kan gis unntak fra nedre grenseverdi for gul sone p\u00e5 uteoppholdsareal ved \u00f8vrige fravik fra grenseverdier, og at det etter retningslinjene til bestemmelsen er p\u00e5pekt at uteoppholdsarealer i minst mulig grad skal belastes med st\u00f8y, tilsier at terskelen er h\u00f8y for \u00e5 dispensere fra st\u00f8ygrensene satt for uteoppholdsareal. P\u00e5 bakgrunn av overnevnte moment vurderer vi at hensynene som ligger til grunn for st\u00f8ykravene etter KPA \u00a7 22 blir vesentlig satt til side ved dispensasjon for oms\u00f8kt bruksendring. N\u00e5r det gjelder anf\u00f8rslene i klagen om at saksbehandlingen til kommunen er uforholdsmessig streng ettersom tiltaket ikke medf\u00f8rer noen betydningsfull \u00f8kning av dagens bruk av utearealene, viser vi til at det avgj\u00f8rende ved vurderingen ikke er den faktiske bruken i dag. Ved s\u00f8knad om et nytt tiltak etter plan- og bygningsloven, er det de regler som er gjeldende p\u00e5 s\u00f8knadstidspunktet som m\u00e5 f\u00f8lges. Dette selv om bestemmelsene ikke har tilbakevirkende kraft for eldre tiltak. Videre kan vi ikke se at det er grunnlag for \u00e5 kreve at kommunen skal gi tillatelse p\u00e5 vilk\u00e5r av utf\u00f8ring av st\u00f8yskjermede tiltak. Vi viser her til kommunens tilvisning til at kommunen langt p\u00e5 veg skal unng\u00e5 \u00e5 fatte vedtak som medf\u00f8rer en viss innblanding i prosjekteringen. Videre at i dette tilfellet bestemmer KPA \u00a7 22.4.2 at det er tiltakshaver sitt ansvar \u00e5 dokumentere st\u00f8ykrav og avb\u00f8tende tiltak. Vi kan heller ikke se at det forhold at tiltakshaver har naust i omr\u00e5det like ved og med bedre st\u00f8yforhold, tilsier at det b\u00f8r gis dispensasjon, ettersom naust ikke kan anses som en del av uteoppholdsarealet til en bolig. Side: 5/5 Vi kan heller ikke se at det forhold at det er gitt bruksendring fra fritidsbolig til hel\u00e5rsbolig for omkringliggende boliger tidligere, tilsier at det skal bli gitt dispensasjon fra st\u00f8ykravet i dette tilfellet. Trolig var st\u00f8ykravene evt. st\u00f8yniv\u00e5et p\u00e5 eiendommene p\u00e5 tidspunktet for anf\u00f8rte bruksendringer annerledes enn i dag. I alle tilfeller kan vi ikke se det dokumentert at de p\u00e5beropte sakene er faktisk og rettslig like med den foreliggende sak. N\u00e5r det gjelder tilvisning til at kommuneplanen legger opp til nybygg i mer sentrumsn\u00e6re omr\u00e5der og med h\u00f8yere st\u00f8yniv\u00e5er, viser vil til at st\u00f8ygrensene vil variere ut ifra hva som er st\u00f8ykilden og dens karakter av st\u00f8y. For flyst\u00f8y angir T-1442/2021 blant annet at \u00abSt\u00f8y fra luftfart har en annen karakter enn st\u00f8y fra annen samferdsel som veg og bane. Det er f\u00e6rre st\u00f8yhendelser, men st\u00f8yniv\u00e5et er h\u00f8yere enn for andre transportkilder.\u00bb5 Dispensasjon kan etter dette ikke gis. Det er derfor ikke n\u00f8dvendig for Statsforvalteren \u00e5 ta stilling til om fordelene ved \u00e5 gi dispensasjon er klart st\u00f8rre enn ulempene da begge vilk\u00e5r i plan- og bygningsloven \u00a7 19-2 m\u00e5 v\u00e6re oppfylt for \u00e5 kunne gi dispensasjon. Ettersom overnevnte er en selvstendig avslagsgrunn g\u00e5r vi ikke inn i en vurdering av hvorvidt vilk\u00e5rene for de \u00f8vrige oms\u00f8kte dispensasjonene i saken er oppfylt. Oppsummering Klagen har ikke f\u00f8rt frem. De rettslige vilk\u00e5rene for \u00e5 dispensere fra kommuneplanens krav til st\u00f8y jf. KPA \u00a7 22 er ikke oppfylt, jf. pbl. \u00a7 19-2 annet ledd. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne-Kjersti Sande Stine Ross Ids\u00f8 fagdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Andre Birkeland Slettevegen 99, Slettenvegen 99 5258 BLOMSTERDALEN Mottakerliste: 5 Retningslinje for behandling av st\u00f8y i arealplanlegging (T-1442/2021) s. 11. "
}