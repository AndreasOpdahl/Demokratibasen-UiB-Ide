{
  "dokument_id": "8301121b-2278-53e3-920b-96f4c9660fd4",
  "doc_type": "case_attachment",
  "kommune": 4601,
  "tittel": "Bergenhus gnr 164 bnr 955 \u00d8vre Ole Bulls plass 6. Klage over avslag p\u00e5 endringss\u00f8knad om fasadeendring",
  "url": "https://bergen.kommune.no/politikere-utvalg/api/fil/bk360/11803163/Bergenhus-gnr-164-bnr-955-Ovre-Ole-Bulls-plass-6-Klage-over-avslag-pa-endringssoknad-om-fasadeendring",
  "tekst": " Byr\u00e5d for byutvikling Fullmaktssak /24 Saksframstilling V\u00e5r referanse: 2023/282523-10 Bergenhus gnr 164 bnr 955 \u00d8vre Ole Bulls plass 6. Klage over avslag p\u00e5 endringss\u00f8knad om fasadeendring Hva saken gjelder: Saken gjelder klage over avslag p\u00e5 endringss\u00f8knad om fasadeendring ved at tillatt tau for avgrensning av uteserveringsomr\u00e5det, endres til inngjerding i glass. Avslaget ble gitt den 22.11.2023 da en kom til at tiltaket ikke innehar gode visuelle kvaliteter, jf. pbl. \u00a7 29-2. Vedtaket er p\u00e5klaget av A/stab AS v/Ellen H\u00f8ys\u00e6ter-Fjelddalen p\u00e5 vegne av tiltakshaver Wesselstuen AS. Denne klagesak ses i sammenheng med klagesak 2024/148561 i forbindelse med avslag p\u00e5 s\u00f8knad om 27 plantekasser, som avgrenser samme serveringsareal. Eiendommen omfattes av reguleringsplan 10000 fra 1919, og er regulert til \u00abDen gode hensigt\u00bb. I gjeldende KDP og KPA er den regulert til henholdsvis annet byggeomr\u00e5de \u2013 Bland sentrumsform\u00e5l og sentrumsform\u00e5l \u2013 sentrumskjerne S1, og den er innenfor diverse hensynssoner, bl.a. vedr\u00f8rende kulturmilj\u00f8. Det vises til avslagsvedtakets pkt. 3.1 for utfyllende informasjon om eiendommens planstatus. Oms\u00f8kte tiltak er ikke avhengig av dispensasjon(er). Ansvarlig s\u00f8ker har opplyst at de har unnlatt \u00e5 varsle naboer, fordi deres interesser ikke ber\u00f8res av tiltaket, jf. pbl. \u00a7 21-3 annet ledd. Byantikvaren har gitt uttalelse i forbindelse med den opprinnelige rammetillatelsen i saken. Tiltaket er oms\u00f8kt plassert i et omr\u00e5de som har sv\u00e6rt h\u00f8y kulturhistorisk verdi. I denne sammenheng er Byantikvaren skeptisk til hvordan utbredt bruk av glass og st\u00e5l vil fremst\u00e5 i forlengelsen av det nye tilbygget til Vestland Teater. Premisset er at arealet b\u00f8r v\u00e6re \u00e5pent og inng\u00e5 som en naturlig del av byrommet. Klage: Klager p\u00e5peker et reelt behov for \u00e5 gi uteomr\u00e5det en tryggere avgrensing enn godkjent situasjon med tau. Form\u00e5let er \u00e5 redusere risikoen for fall rundt uteserveringen og gi bedre kontroll med hensyn til skjenkebestemmelser for uteomr\u00e5det. Glassgjerdet ivaretar disse hensyn, samt tilfredsstiller kommunens premisser. Klager bestrider f\u00f8lgelig Plan- og bygningsetatens vurderinger, med blant annet utgangspunkt i Byantikvarens f\u00f8ringer. Det vises s\u00e6rlig til at det er tale om kun en begrenset bruk av glass. Det er da verken tale om et dominerende eller omfattende tiltak i bybildet. Alternativene for \u00e5 oppn\u00e5 samme form\u00e5l, vil dessuten m\u00e5tte medf\u00f8re et betydelig mer visuelt dominerende inntrykk i bybildet. For \u00f8vrig anf\u00f8rer klager at vedtaket beror p\u00e5 saksbehandlingsfeil med hensyn til fvl. \u00a7 11 om kommunens veiledningsplikt, \u00a7 17 om kommunens utredningsplikt og \u00a7\u00a7 24 og 25 om krav til 1 kommunens begrunnelse, og at disse manglene har hatt innvirkning p\u00e5 resultatet, jf. fvl. \u00a7 41. Det vises til klagen i sin helhet. Fagetatens vurdering og anbefaling: Plan- og bygningsetaten som fagetat opprettholder avslagsvedtaket. Fagetaten opprettholder begrunnelsen i avslagsvedtaket, og p\u00e5peker at klagen beror i hovedsak p\u00e5 en uenighet om kommunens skj\u00f8nnsut\u00f8velse. Avslagsvedtaket beror p\u00e5 en forutsetning for prosjektet at det skal v\u00e6re \u00e5penhet og kontakt med gateplanet. I denne sammenheng vil glassgjerdet utgj\u00f8re et visuelt og konkret stengsel mot offentlig areal. I tillegg er fagetaten bekymret for \u00f8kt bruk av glass i bygningsmilj\u00f8et, som vil redusere lesbarhet og den historiske konteksten. Det vises i denne sammenheng til de antikvariske vurderingene i byggesaken. Fagetaten er for \u00f8vrig av den oppfatning at vedtaket ikke beror p\u00e5 saksbehandlingsfeil. Det vises da til at vedtaket beror p\u00e5 de f\u00f8ringer som allerede er gitt i saken, og at det er intet \u00e5 tilf\u00f8re begrunnelsen som er gitt. Det vises til fagetatens notat datert 18.11.2024 i sin helhet. Byr\u00e5dens vurdering og konklusjon: Byr\u00e5den deler fagetatens oppfatning at vedtaket ikke beror p\u00e5 saksbehandlingsfeil, men er av en annen oppfatning hva gjelder tiltakets visuelle kvaliteter, jf. pbl. \u00a7 29-2. Byr\u00e5den er etter dette kommet til at klagen kan tas til f\u00f8lge. Kort om saksgangen Denne type sakskompleks (avslagsvedtak som beror p\u00e5 tiltakets visuelle kvaliteter) oversendes normalt direkte fra fagetaten til Statsforvalteren i Vestland i henhold til kommunens gjeldende delegasjonsreglement. Dette gjelder imidlertid for tiltak p\u00e5 bygning til beboelse, eller tiltak som er omfattet av byggesaksforskriften (SAK10) \u00a7 3-1. P\u00e5 bakgrunn av at saken gjelder tiltak p\u00e5 n\u00e6ringsbebyggelse, som heller ikke er omfattet av SAK10 \u00a7 3-1, er Statsforvalteren stadfestingsvedtak opphevet. Saken er oversendt til politisk behandling. Tiltakets visuelle kvaliteter, jf. pbl. \u00a7 29-2 Etter pbl. \u00a7 29-2 skal ethvert tiltak \u00abprosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering\u00bb. N\u00e5r det er tale om tiltak som knytter seg til et eksisterende byggverks ytre, kan kommunens legge vekt p\u00e5 \u00abhensynet til viktige historiske, arkitektoniske og andre kulturelle verdier\u00bb. Det er i denne sak tale om \u00e5 erstatte tillatt tau for avgrensning av omr\u00e5det i rammetillatelse datert 27.05.2021, med oms\u00f8kte glassgjerde. Det oppgis at glassgjerdet skal har en h\u00f8yde p\u00e5 100 cm., og plasseres under eksisterende tak for uteserveringen. Byr\u00e5den har n\u00f8ye gjennomg\u00e5tt Byantikvarens uttalelse datert 26.05.2021, og deler oppfatningen av omr\u00e5dets kulturhistoriske verdi. Byr\u00e5den er videre enig i at bruk av glass og st\u00e5l b\u00f8r begrenses, men mener det ikke skal utelukkes som materialvalg. I denne sammenheng synes ikke oms\u00f8kte tiltak \u00e5 ha noen vesentlig betydning for Byantikvarens utgangspunkt om at uteserveringsarealet skal inng\u00e5 som en naturlig del av byrommet. Byr\u00e5den viser til s\u00f8kers illustrasjoner, og p\u00e5peker at tiltaket fremst\u00e5r beskjedent. Dette gjelder b\u00e5de isolert sett, samt for tiltakets betydning for bygningsmassen og bygningsmilj\u00f8et i sin helhet. Byr\u00e5den er etter dette kommet til at tiltaket har tilfredsstillende visuelle kvaliteter, jf. pbl. \u00a7 29-2. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. 2 Byr\u00e5d for byutvikling fatter f\u00f8lgende vedtak: 1. Plan- og bygningsetatens vedtak datert 22.11.2023 oppheves i medhold av fvl. \u00a7 33 annet ledd. 2. Med hjemmel i pbl. \u00a7 20-1, jf. \u00a7 21-4 gis det tillatelse til fasadeendring ved at tillatt tau for avgrensing av omr\u00e5det, endres til inngjerding i glass. Glassgjerdet skal ha en h\u00f8yde p\u00e5 100 cm. og plasseres under godkjent tak for uteserveringen. 3. Det overlates Plan- og bygningsetaten \u00e5 utferdige endringstillatelsen og stille eventuelle n\u00f8dvendige vilk\u00e5r. 4. Klagen tas til f\u00f8lge. Dato: 25. november 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 18.11.2024 med f\u00f8lgende vedlegg: 1. Situasjonskart 2. Situasjonsplan 3. Flyfoto 4. Klage p\u00e5 avslag 5. Avslag p\u00e5 s\u00f8knad 6. Byantikvarens uttalelse 7. Uttalelse fra Bymilj\u00f8etaten 8. Endringss\u00f8knad 9. Tegninger 10. Tillatelse til endring 11. Rammetillatelse 3 "
}