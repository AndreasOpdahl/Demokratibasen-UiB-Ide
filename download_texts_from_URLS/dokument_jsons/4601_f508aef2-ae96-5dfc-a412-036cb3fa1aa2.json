{
  "dokument_id": "f508aef2-ae96-5dfc-a412-036cb3fa1aa2",
  "doc_type": "case_presentation",
  "kommune": 4601,
  "tittel": "Klage p\u00e5 avslag p\u00e5 s\u00f8knad om fradeling av teig -  Arna, gnr 302 bnr 14 ",
  "url": "https://bergen.kommune.no/politikere-utvalg/api/fil/bk360/10022129/Framstilling-Klage-pa-avslag-pa-soknad-om-fradeling-av-teig-Arna-gnr-302-bnr-14-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/252543-13 Klage p\u00e5 avslag p\u00e5 s\u00f8knad om fradeling av teig \u2013 Arna, gnr 302 bnr 14 Hva saken gjelder: Saken gjelder klage p\u00e5 s\u00f8knad om fradeling av teig p\u00e5 en landbrukseiendom i Arna. Hjemmelshaverne s\u00f8kte om fradeling, men fikk avslag ut fra kravene i jordloven \u00a7 12. Informasjon om klagen, vurderingen av den og \u00f8vrige saksopplysninger fremkommer i saksfremstillingen p\u00e5 sidene 3 - 7. \u00d8konomiske konsekvenser: Det er fremsatt krav om \u00f8konomisk kompensasjon i forbindelse med klagen. Byr\u00e5dens vurdering og anbefaling/konklusjon: Byr\u00e5den mener det er gjort en grundig og riktig vurdering i saken, etter jordloven \u00a7 12. Delingsforbudet er satt for \u00e5 hindre en oppsmuldring av landbrukseiendommene. Bergen kommune har, etter en grundig vurdering i saken, kommet frem at det ikke er flere positive enn negative momenter i saken. Dette er \u00e5rsaken til at s\u00f8knaden om fradeling m\u00e5 avsl\u00e5s. Byr\u00e5den innstiller til byr\u00e5det at vedtaket av 13.02.2024 blir st\u00e5ende; \u00abSeksjon for n\u00e6ring og landbruk i Bergen kommune, avsl\u00e5r med hjemmel i jordloven \u00a7 12, fradeling av de oms\u00f8kte teigene fra gnr. 302, bnr. 14\u00bb. Vedtakskompetanse: Byr\u00e5dets fullmakter som kollegium fastsatt av byr\u00e5det 22.04.2021 i sak 1119-21, pkt. 12: \u00abByr\u00e5det behandler klager p\u00e5 vedtak truffet av byr\u00e5den/administrasjonen i saker etter konsesjonsloven, jordloven, odelsloven og skogbruksloven. Dette gjelder ikke dersom byr\u00e5den/administrasjonen endrer eller opphever sitt vedtak.\u00bb Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: Seksjon for n\u00e6ring og landbruk sitt vedtak datert 13.02.2024 opprettholdes. Klagen tas ikke til f\u00f8lge. Dato: 18. juni 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. 1 Vedlegg: \u2013 Opprinnelig s\u00f8knad om fradeling \u2013 Opprinnelig Administrativ sak med avslag \u2013 Ny s\u00f8knad om fradeling \u2013 Nytt avslag om fradeling \u2013 Klage \u2013 Rundskriv-jordloven-M-2-2021 2 Saksframstilling: 1. Hva saken gjelder \u2013 klage p\u00e5 vedtak om fradeling etter jordloven \u00a7 12, sak 2023/252543-12 1.1. Historikk Eiendommen saken gjelder er gnr. 302 bnr.145, i Ytre Arna-vegen 73 og 79, i Arna Bergen. Teigen som s\u00f8kes fradelt har adresse Ytre Arna-vegen 73. Begge har adresse Indre Arna. Opprinnelig s\u00f8knad om fradeling ble mottatt 17.10.2023 (Vedlegg 1). Denne ble avsl\u00e5tt 11.12.2023 (Vedlegg 2). Ny s\u00f8knad med revidert areal, ble mottatt 02.01.2024 (Vedlegg 3). Denne ble avsl\u00e5tt 13.02.2024 (Vedlegg 4). I den opprinnelige s\u00f8knaden ble det s\u00f8kt om 2 dekar, og derav 0,5 dekar fulldyrket mark. Dette ble avsl\u00e5tt, b\u00e5de fordi det var delvis fulldyrket areal, og delvis at det ville f\u00f8re til oppsmuldring av en landbrukseiendom. Begge momenter er i strid med jordloven \u00a7 12. I den nye s\u00f8knaden ble det s\u00f8kt om fradeling av en teig p\u00e5 1,5 dekar, uten at noe er dyrket eller fulldyrket mark. Dette ble igjen avsl\u00e5tt, blant annet p\u00e5 grunn av fare for oppsmuldring av en landbrukseiendom. Klagen ble mottatt 04.03.2024, (Vedlegg 5), den var innkommet rettidig, jf. fvl \u00a7 29 f\u00f8rste ledd, og blir her behandlet. Vedtak det klages p\u00e5 i saken er datert 13.02.2024. 2. S\u00f8knads- og klageopplysninger S\u00f8ker og hjemmelshavere: Lars og H\u00e5kon Ytre-Arne Klager: H\u00e5kon og Lars Ytre-Arne v/ Harris Advokatfirma AS ved advokat Marianne Aadland Sandvik 2.1. Opplysninger fra s\u00f8knaden S\u00f8knaden gjelder fradeling av en teig, fra gnr. 302 bnr. 14, for overf\u00f8ring til selvstendig eiendom, etter jordloven \u00a7 12. Det er to teiger p\u00e5 til sammen ca. 1,5 dekar, uten beite, dyrket eller dyrkbar jord. Teigene har et bolighus og et naust. Eiendommen eies i dag av to br\u00f8dre som har arvet eiendommen etter sin far. S\u00f8ker viser i sin s\u00f8knad til at Utvalg for milj\u00f8 og byutvikling har gitt dispensasjon til deling av eiendommen. For at det skal v\u00e6re mulig \u00e5 dele en landbrukseiendom, m\u00e5 det v\u00e6re gitt tillatelse etter b\u00e5de plan- og bygningsloven, og etter jordloven. Dersom det ikke er gitt tillatelse etter begge lovverkene, er tillatelse ikke gitt. Vedtaket i saken; \u00abSeksjon for n\u00e6ring og landbruk i Bergen kommune, avsl\u00e5r med hjemmel i jordloven \u00a7 12, fradeling av de oms\u00f8kte teigene fra gnr. 302, bnr. 14.\u00bb 3. Om klagen Harris Advokatfirma AS hevder \u00abat det foreligger feil ved kommunens saksbehandling, rettsanvendelse og vurdering av faktum. Feilene m\u00e5 f\u00f8re til at fradelingsvedtaket oppheves.\u00bb Videre kreves det dekket \u00abn\u00f8dvendige saksomkostninger, jf. Fvl. \u00a7 36.\u00bb 3.1. Det klages p\u00e5: \u2022 Matrikkelen \u2022 Rettslig utgangspunkt \u2022 Deling legger til rette for en tjenlig og variert bruksstruktur i landbruket \u2022 Vern av arealressursene 3 \u2022 Driftsmessig god l\u00f8sning \u2022 Ingen drifts- eller milj\u00f8messige ulemper \u2022 Andre hensyn \u2022 Avslutningsvis 4. Vurdering av klagen 4.1. Matrikkelen Klager p\u00e5peker at det er feil antall bygninger registrert i Matrikkelen. Det er et st\u00f8rre antall bygninger som er registrert p\u00e5 eiendommen, enn det som medf\u00f8rer riktighet. Dette har ikke v\u00e6rt innvirkende p\u00e5 avslaget om fradeling. Det er hjemmelshavernes plikt til \u00e5 rette opp feil som er registrert i Matrikkelen. 4.2. Rettslig utgangspunkt Klager hevder at \u00abhvis eierne gjennomf\u00f8rer generasjonsskifte eller egen andel blir overf\u00f8rt ved arv, vil kretsen av sameiere utvides. Det vil v\u00e6re s\u00e6rlig kostnadskrevende for en eier \u00e5 skulle overta hjemmelen til hele eiendommen alene. I sin ytterste konsekvens vil dette medf\u00f8re at ingen er i stand til \u00e5 overta eiendommen og drifte den videre. I s\u00e5 fall m\u00e5 den selges ut av familien\u00bb. Klager kan ikke se at dette gagner samfunnet eller fremtidig landbruksdrift i omr\u00e5det. Bergen kommune har fulgt veiledningen i rundskriv M-2/2021 om saksbehandlingen av delingssaker etter jordloven \u00a712, ved vurdering av om delingss\u00f8knaden skal innvilges, slik vi er p\u00e5lagt. Det omtalte rundskrivet gir veiledning i hvordan saksbehandling etter jordloven skal skje. Det st\u00e5r ogs\u00e5 i rundskrivet pkt. 5.5.3.2, at det har \u00abikke nevneverdig vekt hva som er privat\u00f8konomisk mest l\u00f8nnsomt for eieren, og heller ikke kortsiktige gevinster\u00bb skal virke inn p\u00e5 vedtaket. Det at det er kostnadskrevende \u00e5 l\u00f8se ut den ene eieren, skal med andre ord ikke p\u00e5virke delingss\u00f8knaden. Den n\u00e6rmere vurderingen er omtalt i de videre punktene. If\u00f8lge rundskrivets pkt. 5.1 skal en der ta hensyn til vern av arealressursene, om delingen f\u00f8rer til en driftsmessig god l\u00f8sning, og om delingen kan f\u00f8re til drifts- eller milj\u00f8messige ulemper for landbruket i omr\u00e5det. Anf\u00f8rselen kan ikke komme til anvendelse. 4.3. Delingen legger til rette for en tjenlig og variert bruksstruktur i landbruket Klager er uenige i at kommunen \u00absin vurdering er at oms\u00f8kt deling ikke legger til rette for tjenlig og variert bruksstruktur i landbruket.\u00bb Klager viser at kommunen har argumentert med at \u00abfradeling kan f\u00f8re til fremtidige konflikter mellom naboer og landbruksdrift\u00bb og at et \u00abhus nummer to p\u00e5 eiendommen er ogs\u00e5 \u00e5 regne som en ressurs i forhold til \u00e5 benytte det som k\u00e5rhus eller til et fremtidig hus til utleie med ekstrainntekt til g\u00e5rden\u00bb. Klager er ikke enig i disse uttalelsene og viser til da det ble gitt tillatelsen til bygging av den aktuelle boligen, ble tatt stilling til at arealet kunne brukes til bolig. Klager viser ogs\u00e5 til at dyrket eller dyrkbar mark ikke blir ber\u00f8rt. Kommunen skal if\u00f8lge sin vurdering \u00abta hensyn til nasjonale f\u00f8ringer for bruksstrukturen\u00bb, jf. M-2/2021, punkt 2.1.1(Vedlegg 6). Jordlovens \u00a7 12, tredje avsnitt, sier at, ved avgj\u00f8relsen av om deling skal tillates, skal det legges vekt p\u00e5 om delingen legger til rette for en tjenlig og variert bruksstruktur. Det kan ogs\u00e5 legges vekt p\u00e5 andre hensyn som kommer inn under jordloven. Videre i pkt. 5.2 fastsl\u00e5s det at bestemmelsen om deling i jordloven har n\u00e6r 4 sammenheng med lovens form\u00e5l, som er \u00e5 sikre at arealressursene blir disponert p\u00e5 en m\u00e5te som gir \u00abtjenlig, variert bruksstruktur ut fra samfunnsutviklingen i omr\u00e5det\u00bb og med hovedvekt p\u00e5 hensynet til \u00abbosetting, arbeid og driftsmessig gode l\u00f8sninger\u00bb. I pkt. 5.5.3.4, bemerkes det at det i sentrale str\u00f8k kan v\u00e6re \u00abs\u00e6rlig viktig \u00e5 sikre et sterkt jordvern og rasjonelle eiendommer\u00bb. Det vurderes at ved \u00e5 beholde den aktuelle landbrukseiendommen som \u00e9n samlet eiendom, vil en lettere kunne sikre drift i fremtiden, og ikke \u00f8ke faren for oppsplitting og manglende drift. Et ekstra bolighus vil ogs\u00e5 gj\u00f8re det lettere \u00e5 f\u00e5 neste genererasjon til \u00e5 overta, n\u00e5r den tid kommer. Det er i dag sv\u00e6rt vanskelig \u00e5 f\u00e5 bygge et hus nummer to p\u00e5 en landbrukseiendom. Kravet er at det m\u00e5 v\u00e6re behov for det i driften. Det er sv\u00e6rt f\u00e5 landbrukseiendommer i Bergen som har behov for to bolighus i driften i dag. Derfor regnes et eksisterende hus nummer to, som en ressurs som b\u00f8r beholdes p\u00e5 eiendommen. Frem til et generasjonsskifte, vil dette huset kunne gi leieinntekter til eiendommen/ driften. Ved at huset beholdes p\u00e5 g\u00e5rden som et k\u00e5rhus, vil en ogs\u00e5 kunne \u00f8ke muligheten for at neste generasjon selv vil kunne drive landbruksvirksomhet p\u00e5 eiendommen. Det blir i klagen bemerket at dyrket eller dyrkbar jord ikke blir ber\u00f8rt. Teigen som s\u00f8kes fradelt, ligger midt i landbrukseiendommen, og grenser til dyrket mark. Dette er riktig, isolert sett, men i fremtiden, vi eventuelle nye eiere som ikke er i slekt med dagens eiere av landbrukseiendommen, kunne bli ber\u00f8rt av st\u00f8y, st\u00f8v lukt og annet. Eventuelle nye, utenforst\u00e5ende eiere, vil ogs\u00e5 ha en mindre forst\u00e5else for lukking av grinder, h\u00f8sting av gresset p\u00e5 sene kvelder, kj\u00f8ring med landbruksmaskiner, spr\u00f8yting av markene og lignende, tett inntil huset sitt og der eventuelle barn skal leke. Dette er momenter som taler imot en fradeling av en eneboligeiendom, inneklemt i en landbrukseiendom. Anf\u00f8rselen kan ikke komme ikke til anvendelse. 4.3.1 Vern av arealressursene Klager mener at ingen arealressurser g\u00e5r tapt ved oms\u00f8kt deling, siden arealet er registrert som bebygd, og at det ved byggetillatelse ble tatt stilling til at det skullev\u00e6re bolig der, og hovedbruket ikke mister areal som er dyrket eller dyrkbart. Kommunen er p\u00e5lagt \u00e5 ta hensyn til arealressursene. M-2/2021 pkt. 5.2 sier at bestemmelsen \u00abom deling i jordloven har n\u00e6r sammenheng med jordlovens form\u00e5l som er \u00e5 sikre at arealressursene blir disponert p\u00e5 en m\u00e5te som gir tjenlig, variert bruksstruktur ut fra samfunnsutviklingen i omr\u00e5det og med hovedvekt p\u00e5 hensynet til bosetting, arbeid og driftsmessig gode l\u00f8sninger.\u00bb I pkt. 5.5.3.1 i rundskrivet st\u00e5r det videre at en fradeling \u00abinneb\u00e6rer at arealressursene svekkes p\u00e5 landbrukseiendommen tomta deles fra, og den tomta kan f\u00f8re til arronderingsmessige ulemper for gjenv\u00e6rende eiendom.\u00bb I pkt. 5.5.3.2 st\u00e5r det at i \u00abvurderingen inng\u00e5r blant annet hensynet til vern av arealressursene, om delingen f\u00f8rer til en driftsmessig god l\u00f8sning, og om delingen kan f\u00f8re til drifts- eller milj\u00f8messige ulemper\u00bb. Videre i samme punkt, presiseres det at det \u00abskal legges vekt p\u00e5 hensynet til vern av arealressursene\u00bb og at det \u00abgj\u00f8r det mulig for forvaltningen \u00e5 treffe avgj\u00f8relse som kan hindre at det oppst\u00e5r enheter som det er vanskelig \u00e5 drive rasjonelt og opprettholde som aktive bruk\u00bb. Og ved \u00ab\u00e5 vektlegge hensynet til vern av arealressursene, kan slike fradelinger unng\u00e5s\u00bb. Det oppsummeres videre at ressursene det her er snakk om, er \u00abjord, skog, bygninger eller retter\u00bb. Ved vurderingen skal en ta hensynet til \u00abde langsiktige virkningene for eiendommen og inntekten fra den ved \u00e5 dele fra areal eller bygninger\u00bb og en skal \u00abta hensyn til plansituasjonen\u00bb. Klagers anf\u00f8rsler om at ingen arealressurser g\u00e5r tapt ved den aktuelle fradelingen, medf\u00f8rer ikke riktighet. Rundskriv M-2/2021 lister opp mange argumenter som g\u00e5r imot klagers 5 innvendinger. Vern av arealressursene omhandler ogs\u00e5 bygninger, \u00f8konomisk tap i dag og i fremtiden, drifts- og milj\u00f8messige ulemper, ikke minst at vurderingene ogs\u00e5 skal gj\u00f8res i et langsiktig perspektiv. En fradeling vil ikke verne arealressursene i et langsiktig perspektiv. Anf\u00f8rselen kommer ikke til anvendelse. 4.3.2 Driftsmessig god l\u00f8sning Klager er uenig i at en fradeling vil forsterke utfordringene med innh\u00f8sting og eventuelle beite av dyr og at arronderingen blir d\u00e5rligere for hver teig om blir tillatt fradelt. Klager mener ogs\u00e5 at teigen med bolighus ligger s\u00e5 langt fra tunet til hovedbruket, og at en ikke m\u00e5 passere tunet for tilkomst til den oms\u00f8kte teigen. Kommunene skal, ved vurderingen av en delingss\u00f8knad, vurdere om delingen f\u00f8rer til en driftsmessig god l\u00f8sning. If\u00f8lge M-2/2021 pkt. 5.5.3.2 er det en driftsmessig god l\u00f8sning \u00abat driftsenhetene b\u00f8r v\u00e6re samlet og med korte avstander\u00bb og \u00abdersom bygningsmassen og driftapparatet kan utnyttes p\u00e5 en god m\u00e5te\u00bb. Vurderingen av hva som er en driftsmessig god l\u00f8sning, vil gj\u00f8res ut fra hva som er p\u00e5regnelig drift i et langsiktig perspektiv. Vurderingen av om det vil v\u00e6re en driftsmessig god l\u00f8sning ved en fradeling, vil gj\u00f8res med en vurdering av b\u00e5de virkningene for avgivende eiendom og den fraskilte/ mottakende eiendom. En skal ta stilling til totall\u00f8sningen/ -virkningen av en fradeling. Det skal foretas en konkret og grundig vurdering. I denne saken er det vurdert at en fradeling vil \u00f8ke utfordringene med innh\u00f8sting og eventuelle beitende dyr, og at arronderingen blir d\u00e5rligere for hver teig som blir fradelt. Det har tidligere v\u00e6rt fradelt fra denne eiendommen. Det er foretatt en grundig og god vurdering av om fradelingen er en driftsmessig god l\u00f8sning, og vi har kommet til at en fradeling ikke er det. Kommunen mener anf\u00f8rselen ikke kan komme til anvendelse. 4.3.3 Ingen drifts- eller milj\u00f8messige ulemper Klager mener at delingen ikke vil \u00abf\u00f8re til drifts- eller milj\u00f8messige ulemper for landbruket i omr\u00e5det.\u00bb Klager viser til at det allerede er fradelt en boligeiendom fra hovedbruket, til avstanden mellom oms\u00f8kt areal og landbrukseiendommen sin driftsbygning, og at det ikke er n\u00f8dvendig \u00e5 kj\u00f8re gjennom tunet til hovedbruket for \u00e5 komme til den oms\u00f8kte teigen. Klager mener ogs\u00e5 at det ikke er fare for \u00f8kt tr\u00e5kk og slitasje, at det ikke vil bli behov for k\u00e5rbolig p\u00e5 hovedbruket, at en fradeling av boligen vil v\u00e6re en fordel for eventuell fremtidig f\\rift av neste generasjon, at det vil bli \u00f8konomisk krevende \u00e5 overta med to bolighus, b\u00e5de ved nytt generasjonsskifte og ved vedlikehold. De mener at en fradeling av teigene vil medf\u00f8re en driftsmessig god l\u00f8sning for fremtidig drift. Klager viser ogs\u00e5 til at Utvalg for milj\u00f8- og byutvikling har gitt dispensasjon fra LNF-form\u00e5let. Ved en fradeling etter jordloven, skal det gj\u00f8res en helt separat og uavhengig vurdering, og det m\u00e5 v\u00e6re gitt tillatelse etter b\u00e5de plan- og bygningsloven og etter jordloven, f\u00f8r det er gitt samtykke til fradeling p\u00e5 en landbrukseiendom. Det skal i vurderingen av en s\u00f8knad om fradeling etter jordloven\u00a7 12, legges vekt p\u00e5 om den aktuelle delingen \u00abkan f\u00f8re til drifts- elle milj\u00f8messige ulemper for landbruket i omr\u00e5det\u00bb, jf M-2/2021 pkt. 5.5.3.2. Milj\u00f8messige ulemper omhandler if\u00f8lge pkt. 5.5.3.2, \u00abkonflikter mellom de som driver en landbrukseiendom og de som eier en bolig- eler fritidseiendom\u00bb. Det skal ogs\u00e5 her \u00abforetas en konkret og individuell vurdering av de driftsmessige ulempene og de milj\u00f8messige ulempene\u00bb. 6 Bergen kommune er uenige med klager om at det er ingen drifts- eller milj\u00f8messige ulemper ved den aktuelle fradelingen. Vurderingen skal gj\u00f8res i et langsiktig perspektiv. Vi ser at ulempene ogs\u00e5 vil kunne \u00f8kes i fremtiden, ved et eventuelt eierskifte p\u00e5 den oms\u00f8kte teigen. Kommunen mener at vedtaket m\u00e5 bli st\u00e5ende, og ikke oppheves. 4.4 Andre hensyn Klager er uenig i kommunen sin vurdering om at en fradeling her ikke vil v\u00e6re til det beste for samfunnet eller de som har yrket sitt i landbruket, og at plansituasjonen taler imot fradeling. Bergen kommune har foretatt en grundig og god vurdering av den aktuelle fradelingss\u00f8knaden. Vi er uenig i at en fradeling vil \u00absikre og muliggj\u00f8re fremtidig landbruksdrift p\u00e5 eiendommen\u00bb. Bergen kommune mener at det ikke kommer andre hensyn til anvendelse i denne saken. Det er ikke p\u00e5 det n\u00e5v\u00e6rende tidspunkt s\u00f8kt om dekking av advokatutgifter i saken. 5 Konklusjon Kommunen opprettholder sitt vedtak; \u00abSeksjon for n\u00e6ring og landbruk i Bergen kommune, avsl\u00e5r med hjemmel i jordloven \u00a7 12, fradeling av de oms\u00f8kte teigene fra gnr. 302, bnr. 14.\u00bb. 7 "
}