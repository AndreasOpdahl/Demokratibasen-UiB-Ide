{
  "dokument_id": "1634801f-9629-5169-8896-a0a702b1da0c",
  "doc_type": "case_attachment",
  "kommune": 4601,
  "tittel": "Byantikvarens tilbakemeldinger",
  "url": "https://bergen.kommune.no/politikere-utvalg/api/fil/bk360/10809043/Byantikvarens-tilbakemeldinger",
  "tekst": " Byantikvaren Til Intern korrespondanse PBE Byggesak Midt (Arbeidssted) v/Lill Unnvik V\u00e5r referanse: 2023/252922-26 Throndsen Saksbehandler: Mette Torslett Dato: 23. april 2024 Fra Byantikvaren Byantikvarens tilbakemelding, gnr/bnr 162/463 Edvard Griegs vei 27D, oppf\u00f8ring bod Viser til anmodning om uttale i saken. Saken gjelder Det s\u00f8kes om etablering av sportsbod i hage/bakplass. Etablering av boden er en konsekvens av at det s\u00f8kes om sammenf\u00f8yning av boenheter. Sportsboden er allerede oppf\u00f8rt. Byantikvarens tilbakemelding Eiendommen ligger innenfor omr\u00e5de som i KPA 2018 er avsatt som hensynssone bevaring kulturmilj\u00f8, jf. retningslinje \u00a735.5: Danmarksplass-Kronstad \u2013 Vi viser til kulturmilj\u00f8faglig vurdering som ble gitt i saken, 26. januar 2024, dokument 11 og v\u00e5r anbefaling til tiltaket: \u00abVi har ikke kommentarer til at de eksisterende vinduene, som er s\u00e5kalte \u00abhusmorvinduer i dag skiftes, men anbefaler at man supplerer med \u00e9n mellomspross, slik at tilbakef\u00f8ringen blir komplett. N\u00e5r det gjelder ny balkongd\u00f8r og d\u00f8r ut til hage frar\u00e5der vi dette og ber om at man velger d\u00f8rer som er mer lik opprinnelig d\u00f8r, med inndeling/tett felt, evt. lik som nabo 27C. Vi vurderer at det er uheldig \u00e5 bryte todelingen i opprinnelig bygningsstruktur. Bygningen f\u00e5r mulig mellom 9-11 soverom totalt. Vi ber Plan- og bygningsetaten vurdere dette. Vi frar\u00e5der etablering av 2 stk brannstiger mot bakplass og ber om at man l\u00f8ser r\u00f8mning innvendig slik brannkonseptet forutsetter.\u00bb Vi ser i saken at det er gitt en redegj\u00f8relse for valg av vinduer og balkongd\u00f8r. V\u00e5r vurdering er at vi fortsatt anbefaler en mer tilpasset inndeling, men vi vil ikke kreve dette. Vi er positive til at bygningen sprinkles og har ingen ytterligere kommentarer til denne delen av tiltaket. N\u00e5r det gjelder sammensl\u00e5ing av boenheter, s\u00e5 er vi sv\u00e6rt positive til at den eksisterende bygningsmassen ivaretas og tilrettelegges for fortsatt bruk for barnefamilier i hagebyen. Imidlertid er vi sv\u00e6rt usikre p\u00e5 om planlagt planl\u00f8sning gir gode rom for varig opphold, sammenlignet med opprinnelig l\u00f8sning. Vi ber fortsatt PBE om \u00e5 vurdere brukbarhet og kvalitet av viste roml\u00f8sninger. Det s\u00f8kes om etablering av sportsbod i hagen, bakside. Byantikvaren er opptatt av at det karakteristiske ved hagebyen skal ivaretas. Vi er prinsippielt restriktive med \u00e5 anbefale nedbygging av hagearealet i disse omr\u00e5dene. I denne saken s\u00f8kes det om etablering av en mindre bodbygning. Boden er plassert i eiendommens ytterkant, er 3 kvm stor og er allerede etablert. Vi vurderer at fordi boden har et beskjedent fotavtrykk, er oppf\u00f8rt i tre og med et formuttrykk som reflekterer bakg\u00e5rdens bygningsstrukturer, har vi ikke kommentarer til at det evt. gis tillatelse til en legalisering av denne. Med hilsen Byantikvaren Johanne Gillow - leder Mette Torslett - saksbehandler Dokumentet er godkjent elektronisk. Kopi: Byantikvaren Til Intern korrespondanse PBE Byggesak Midt (Arbeidssted) v/Lill Unnvik V\u00e5r referanse: 2023/252922-9 Throndsen Saksbehandler: Mette Torslett Dato: 26. januar 2024 Fra Byantikvaren Byantikvarens uttalelse, gnr/bnr 162/463 Edvard Griegsvei 27D, endring boenhet BYGG-2023/16640 Viser til anmodning om uttale i sak. Saken gjelder S\u00f8knad om tillatelse til sammenf\u00f8ying av boenheter fra 2 til 1 boenhet, innlemming av fellesareal til eksisterende boenhet, bruksendring og fasadeendring i form av 5 stykk takvindu, endring av 2 stk balkongd\u00f8rer, samt bytte av vinduer. Byantikvarens tilbakemelding Vi har ikke kommentarer til at de eksisterende vinduene, som er s\u00e5kalte \u00abhusmorvinduer i dag skiftes, men anbefaler at man supplerer med \u00e9n mellomspross, slik at tilbakef\u00f8ringen blir komplett. Vi vurderer at det er uheldig \u00e5 bryte todelingen i opprinnelig bygningsstruktur. Bygningen f\u00e5r mulig mellom 9-11 soverom totalt. Vi ber Plan- og bygningsetaten vurdere dette. N\u00e5r det gjelder ny balkongd\u00f8r og d\u00f8r ut til hage frar\u00e5der vi dette og ber om at man velger d\u00f8rer som er mer lik opprinnelig d\u00f8r, med inndeling/tett felt, evt. lik som nabo 27C. Vi frar\u00e5der etablering av 2 stk brannstiger mot bakplass og ber om at man l\u00f8ser r\u00f8mning innvendig slik brannkonseptet forutsetter. Kulturmilj\u00f8faglig vurdering Eiendommen ligger innenfor omr\u00e5de som i KPA 2018 er avsatt som hensynssone bevaring kulturmilj\u00f8, jf. retningslinje \u00a735.5: Danmarksplass-Kronstad \u2013 \u00abOmr\u00e5det karakteriseres av \u00e5 ha v\u00e6rt del av den tidlige utbyggingen utenfor bykjernen, med hovedtyngde fra 1920- og 1930-tallet. Omr\u00e5det viser utvikling fra byn\u00e6rt jordbruksland til urban utbygging i forbindelse med kommunesammensl\u00e5ing i 1915. Omr\u00e5det best\u00e5r av helhetlig utbygde delomr\u00e5der som hver for seg fremst\u00e5r somenhetlige med tydelig struktur. Bygningsmilj\u00f8ene er en blanding av sosial boligbygging, hageby og villa. Arkitektur og typologi innenfor sonen er typisk for mellomkrigstiden, planlagt etter tydelige reguleringsidealer for sin tid. De bevarte homogene omr\u00e5dene p\u00e5 Kronstad gjenspeiler tydelig to korte historiske perioder: hagebybebyggelsen i hovedsak mellom 1916 og 1930 og lamellbebyggelsen i hovedsak mellom 1950 og 1970. B\u00e5de forhagene og de st\u00f8rre bakhagene utgj\u00f8r en viktig del av denne bebyggelsesstrukturen, disse gr\u00f8nne lungene utgj\u00f8r en stor del av hagebyens karakter og er viktig \u00e5 ivareta [...]\u00bb Edvard Griegs vei 27D er del av et st\u00f8rre anlegg tegnet av arkitekt Ole Halseth i 1933, for Kronstad Boligselskap. Bebyggelsen er del av den historisk viktige hagebystrukturen som gjenspeiler deler av mellomkrigstidens byplanideal med et bredt spekter av bygningstyper og mur- og trehusarkitektur. Oms\u00f8kt eiendom er del av en hagebyrekke der alle har gjennomg\u00e5ende god arkitektonisk kvalitet som inng\u00e5r i en helhetlig plan. Husrekken som Edvard Griegs vei 27D er en del av, er alle bygget som horisontaldelte tomannsboliger, er oppf\u00f8rt i mur med tydelig symmetriske fasader og enkelt skiferkledt tak. Bygningene har h\u00f8y arkitektonisk verdi, samt milj\u00f8verdi. Vi viser i den sammenheng til Bergen kommune sin Kulturminnestrategi: 1.0. I Bergen skal vern av kulturminneverdier sikre kvalitet, identitet og s\u00e6rpreg i byutviklingen. Med underpunkt. Om tiltakene: N\u00e5r hagebyen som bygningstypologi ble utformet var hensynet til helse, sol, lys og luft det styrende prinsipp for utformingen og planleggingen av bebyggelsen. I dette bygningsmilj\u00f8et er det viktig \u00e5 ivareta arkitektur, helhetsinntrykket og sammenhengen mellom hus og hager. De enkelte bygningene og rekken som helhet er s\u00e5rbare for fasadeendringer som avviker fra det opprinnelige. Ved eventuelle endringer er det viktig at det skjer helhetlig og at det velges like l\u00f8sninger for hele rekken, alle fasader. Det s\u00f8kes om bruksendring og sammensl\u00e5ing av to boenheter. Vi har i utgangspunktet ingen kommentarer til at man \u00f8nsker \u00e5 innlemme tilleggsareal til hovedareal, men vi stiller sp\u00f8rsm\u00e5lstegn ved om brukbarhet og bokvalitet blir tilfredstillende ved valgt l\u00f8sning, og om hensynet og behovet for sol, lys og luft er godt nok ivaretatt ved sammensl\u00e5ingen av de to boenhetene. Bygningen er planlagt som horisontaldelt tomannsbolig med tilleggsfunksjoner p\u00e5 loft og kjeller, vi vurderer at det er uheldig \u00e5 bryte opprinnelig todeling og bygningsstruktur. Bygningen f\u00e5r mulig mellom 9-11 soverom totalt. Vi ber Plan- og bygningsetaten vurdere dette. Fasadeendringer: Flere i husrekken har i senere tid f\u00e5tt nye vinduer, i samme utsparing, men med tiln\u00e6rmet lik inndeling som opprinnelige tegninger viser, samt nye balkongd\u00f8rer mot bakplass. Aktuell eiendom \u00f8nsker \u00e5 skifte balkongd\u00f8r og vinduer til nye med endret inndeling. Det oms\u00f8kte vinduene er en delvis tilbakef\u00f8ring. Vi har ikke kommentarer til at de eksisterende vinduene, som er s\u00e5kalte \u00abhusmorvinduer i dag skiftes, men anbefaler at man supplerer med \u00e9n mellomspross, slik at tilbakef\u00f8ringen blir komplett. N\u00e5r det gjelder ny balkongd\u00f8r og d\u00f8r ut til hage uten inndeling/tett felt, frar\u00e5der vi dette og ber om at man velger d\u00f8rer som er mer lik opprinnelig d\u00f8r, evt. lik som nabo 27C. Dette er viktig for \u00e5 ivareta og ikke avvike fra bygningenes helhetlige arkitektur. N\u00e5r det gjelder etablering av brannstiger fra takark til balkong og fra balkong til bakkeplan fremst\u00e5r dette som fremmedelementer p\u00e5 fasaden. Vi frar\u00e5der denne l\u00f8sningen og ber om at man l\u00f8ser r\u00f8mning innvendig. Det kan for oss se ut som at vedlagte brannkonsept ikke skisserer denne oms\u00f8kte l\u00f8sningen, men forutsetter sprinkling. Med forbehold om at vi leser denne rapporten feil. Tegninger, utklipp fra s\u00f8knad. Bl\u00e5 felt viser endringene i fasadeuttrykk. Med hilsen Byantikvaren Johanne Gillow - leder Mette Torslett - saksbehandler Dokumentet er godkjent elektronisk. Kopi: Bymilj\u00f8etaten "
}