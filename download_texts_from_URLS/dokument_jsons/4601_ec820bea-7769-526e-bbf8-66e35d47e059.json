{
  "dokument_id": "ec820bea-7769-526e-bbf8-66e35d47e059",
  "doc_type": "case_attachment",
  "kommune": 4601,
  "tittel": "H\u00f8ringsbrev -  Nasjonal veileder for kommunelegefunksjonen og samfunnsmedisinsk arbeid i kommunen",
  "url": "https://bergen.kommune.no/politikere-utvalg/api/fil/bk360/10662734/Horingsbrev-Nasjonal-veileder-for-kommunelegefunksjonen-og-samfunnsmedisinsk-arbeid-i-kommunen",
  "tekst": " v4-29.07.2015 Nasjonal veileder for kommunelegefunksjonen og samfunnsmedisinsk arbeid i kommunen \u2013 frist 15. oktober 2024 Helsedirektoratet oppfordrer h\u00f8ringsinstansene til \u00e5 delta i h\u00f8ringen av \u00abNasjonal veileder for kommunelegefunksjonen og samfunnsmedisinsk arbeid i kommunen\u00bb. M\u00e5lgruppe for veilederen er ledelsen i kommunene. Veilederen vil imidlertid ogs\u00e5 v\u00e6re viktig for kommunelegene og deres samarbeidspartnere, samt regionale og sentrale myndigheter. Lenke til h\u00f8ringsside med veilederen: Lenke Bakgrunn Nasjonal veileder for kommunelegefunksjonen og samfunnsmedisinsk arbeid i kommunen er laget p\u00e5 oppdrag fra Helse- og omsorgsdepartementet. Departementet ba Helsedirektoratet, i samarbeid med Folkehelseinstituttet, KS, Legeforeningen og eventuelt pasient- og brukerorganisasjoner og andre relevante akt\u00f8rer, om \u00e5 utarbeide en nasjonal veileder for h\u00e5ndtering av kommunenes samfunnsmedisinske oppgaver og for kommunelegens oppgaver og funksjon. Departementet ba blant annet om at om at veilederen omtalte: \u2022 Eksempler p\u00e5 hensiktsmessig organisatorisk plassering av kommunelegefunksjonen. \u2022 Ivaretagelse av samfunnsmedisinske vurderinger i kommunale planprosesser, herunder samfunnsplanleggingen og i saksbehandlingen. \u2022 Hvilken kompetanse og kapasitet som er n\u00f8dvendig for \u00e5 h\u00e5ndtere oppgavene i kommunelegefunksjonen. \u2022 Hvordan kommunen kan legge til rette for samfunnsmedisinsk beredskap. \u2022 Interkommunalt samarbeid om kommunelegefunksjonen. Innhold Veilederen skal overordnet sett bidra til at kommunen sikrer forsvarlig samfunnsmedisinsk kapasitet, kompetanse og kontinuitet b\u00e5de under normale forhold og under krise- og beredskapssituasjoner. Veilederen gir anbefalinger om: \u2022 internkontroll knyttet til kommunelegefunksjonen \u2022 kommunens organisering av kommunelegefunksjonen \u2022 kapasitet i kommunelegefunksjonen \u2022 kompetanse i kommunelegefunksjonen \u2022 kommunelegefunksjonens tverrsektorielle rolle \u2022 kommunelegefunksjonens rolle i kommunens beredskapsforberedelser, beredskapsplanarbeid og kriseh\u00e5ndtering \u2022 interkommunale samarbeid om kommunelegefunksjonen Veilederen baseres p\u00e5 gjeldende rett. Dette er bakgrunnen for at \u00abkommunelege\u00bb er benyttet i veilederen. Regjeringen har i Meld. St. 15 (2022\u20132023) kapittel 10.4 skrevet at regjeringen vil foresl\u00e5 \u00e5 endre benevnelsen \u00abkommunelege til kommuneoverlege i regelverket\u00bb. Hvis endringen gjennomf\u00f8res av Stortinget vil ogs\u00e5 dette bli endret i veilederen. H\u00f8ringsprosess H\u00f8ringssvar gis innen 15. oktober 2024 p\u00e5 Forms-skjema. Lenke til h\u00f8ringsskjema ligger p\u00e5 h\u00f8ringssiden: Lenke Dette er en offentlig h\u00f8ring og alle er velkomne til \u00e5 gi h\u00f8ringsinnspill. B\u00e5de innspill som st\u00f8tter gjeldende forslag og innspill til endringer er velkomne. Helsedirektoratet \u00f8nsker s\u00e6rlig: \u2022 innspill til veilederens ulike avsnitt, som angitt i tilbakemeldingsskjemaet \u2022 innspill til veilederens struktur og brukervennlighet \u2022 tilbakemeldinger p\u00e5 om det er tekst/informasjon som savnes eller er uklar, samt konkrete forbedringsforslag til teksten \u2022 kommentarer og innspill til hvordan \u00absamfunnsmedisin\u00bb og \u00absamfunnsmedisinsk kompetanse\u00bb omtales i veilederen, herunder i kapittel 3.5 Ta kontakt ved sp\u00f8rsm\u00e5l om h\u00f8ringen: cato.innerdal@helsedir.no (prosjektleder). "
}