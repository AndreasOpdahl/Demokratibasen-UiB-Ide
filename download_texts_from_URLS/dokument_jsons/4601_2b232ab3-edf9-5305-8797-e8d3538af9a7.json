{
  "dokument_id": "2b232ab3-edf9-5305-8797-e8d3538af9a7",
  "doc_type": "case_attachment",
  "kommune": 4601,
  "tittel": "Trafikkfaglig notat datert 25.02.2021.pdf",
  "url": "https://bergen.kommune.no/politikere-utvalg/api/fil/bk360/9417375/Trafikkfaglig-notat-datert-25-02-2021-pdf",
  "tekst": "Notat Fra: Sivilingeni\u00f8r Helge Hopen AS Til: Tippetue Arkitekter AS v/Ingvill Osland Dato: 25.2.2021 Tema: Jakob Kj\u00f8des veg ved gnb 13/27. Trafikkvurdering. ____________________________________________________________ Bakgrunn Det er igangsatt arbeid med reguleringsplan i Jacob Kj\u00f8des vei 11, gnb. 13/107 mfl., for etablering av blokkbebyggelse med 16 boenheter, med adkomst i den kommunale vegen Jacob Kj\u00f8des veg. Bymilj\u00f8etaten har i uttalelse til planforslaget 19. juni 2018 pekt p\u00e5 utfordringer med trafikkforholdene i Jacob Kj\u00f8des veg og de fremlagte forslag til vei- og kryssutforming. Forslagsstiller har fulgt opp dette med en veifaglig vurdering utarbeidet av Sweco AS 30.1.2019. Bymilj\u00f8etaten har i ny uttalelse i epost av 4.4.2019 gitt merknader til den veifaglige vurderingen. Forslagsstiller arbeider p\u00e5 dette grunnlag med \u00e5 revidere planforslaget for \u00e5 ta hensyn til innspillene fra Bymilj\u00f8etaten. Forslagsstiller har engasjert Sivilingeni\u00f8r Helge Hopen for en trafikkfaglig vurdering av problemstillingene knyttet til utformingen av krysset i Jakob Kj\u00f8des veg ved avkj\u00f8rsel til planomr\u00e5det, med hovedvekt p\u00e5 konsekvenser for trafikksikkerhet. Hensikten med oppdraget er \u00e5 foreta en helhetlig vurdering av hvilken kryssutforming som er det beste man kan f\u00e5 til innenfor praktiske rammer, kombinert med avb\u00f8tende tiltak for \u00e5 opprettholde best mulig trafikksikkerhet, i f\u00f8rste rekke for myke trafikanter. Problemstillinger Jacob Kj\u00f8des veg er kommunal boliggate med samleveifunksjon, og del av en sammenhengende, lokal veiforbindelse mellom Hop og Paradis. Gaten betjener boliger og en del mindre n\u00e6ringsvirksomheter. Jacob Kj\u00f8des veg fungerer som skolevei for Paradis skole og er gangrute for beboere i omr\u00e5det mot Paradis sentrum, herunder bybanestoppet. Jacob Kj\u00f8des veg er ikke del av definert sykkelnett i Sykkelstrategien for Bergen 2019-30, men er tilf\u00f8rselsvei til sykkelruten mot sentrum p\u00e5 den gamle jernbanetraseen. Dagens kryssutforming ved avkj\u00f8ring til Jacob Kj\u00f8des veg nr. 15 / planomr\u00e5det er ikke i tr\u00e5d med krav i veinormalene for uregulerte T-kryss. Med dagens utforming fungerer krysset som et uregulert T-kryss, dvs. vikeplikt fra h\u00f8yre. Det er derfor rimelig \u00e5 vurdere standardkrav og utforming som kryss og ikke avkj\u00f8rsel. Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 Avvikene fra veinormalkravene i forhold til kryssutforming er: \u2022 Vinkel p\u00e5 krysset er under 70 grader, og dette er avvik fra anbefaling i Statens vegvesens h\u00e5ndbok N100 \u2022 Vertikalkurvaturen i kryssomr\u00e5det er ikke innenfor normalkrav i N100 \u2022 Krav til sikt i veiarm fra nord er ikke ivaretatt (20m x 20m) I tillegg er det begrensinger for man\u00f8vrering fra nord og til h\u00f8yre inn avkj\u00f8rselen. Sporingskurve viser at lastebil ikke klarer h\u00f8yresvingen uten \u00e5 m\u00e5tte rygge/man\u00f8vrere noe. Hensikten med veinormalkravene er \u00e5 sikre god trafikksikkerhet og fremkommelighet for alle trafikantgrupper. I dette aktuelle kryssomr\u00e5det vil det ikke v\u00e6re mulig med en kryssutforming som tilfredsstiller alle formelle krav til utforming innenfor realistiske \u00f8konomiske rammer. Dette skyldes store h\u00f8ydeforskjeller og terrengforhold som gir begrensninger for hva som er praktisk mulig \u00e5 f\u00e5 til. Det er i det videre sett n\u00e6rmere hvor store avvikene fra veinormalene er, og hvilke konsekvenser dette kan ha i forhold til intensjonene bak kravene. Det er ogs\u00e5 gjort vurderinger av hvordan trafikksikkerheten og fremkommeligheten kan ivaretas best mulig med mindre tilpasninger i kryssutformingen, kombinert med avb\u00f8tende tiltak. Vurdering av kryssutforming og avvik fra veinormalene Prioritering av ulike hensyn I vurdering av avvik fra veinormalkravene, legges det her st\u00f8rst vekt p\u00e5 krav som har som intensjon \u00e5 ivareta hensynet til trafikksikkerhet for myke trafikanter. Avvik fra krav som har som hensikt \u00e5 redusere risiko for konflikt mellom kj\u00f8rende trafikk og sikre fremkommeligheten for kj\u00f8rende trafikk, vurderes ogs\u00e5, men vektlegges mindre enn avvik som handler om trafikksikkerheten for myke trafikanter. Kryssplassering og vinkel For \u00e5 f\u00e5 til et mer rettvinklet T-kryss m\u00e5 krysset trekkes lengre s\u00f8r. Dette vil kunne f\u00e5 omfattende arealmessige og kostnadsmessige konsekvenser pga. h\u00f8y mur mot eiendom i s\u00f8r. Kravet i N100 om vinkel p\u00e5 sidevei er ikke et strengt, absolutt krav, men er en formulering som sier at vinkel under 70 grader b\u00f8r unng\u00e5s. Hensikten med \u00e5 ha et mest mulig rettvinklet kryss er knyttet til siktforhold og ivaretagelse av trafikksikkerheten, prim\u00e6rt for kj\u00f8rende trafikkstr\u00f8mmer som m\u00f8tes i krysset. Det legges derfor til grunn at det er vurderingen om siktforhold og konsekvenser av eventuelle siktbegrensninger som er avgj\u00f8rende for overordnede hensyn til trafikksikkerheten. Dersom vurderingene omkring siktforholdene tilsier at akseptable forhold for trafikksikkerhet, vil behovet for \u00e5 rette opp vinkel i krysset v\u00e6re underordnet i seg selv. 2 Siktforhold Veinormalenes krav til sikt (20m x 20m) er ikke mulig \u00e5 oppn\u00e5 p\u00e5 grunn av h\u00f8ydeforskjeller. Det er imidlertid mulig \u00e5 oppn\u00e5 20m x10m med enkle grep (vegetasjonsrydding). Figur 1. Sikttrekanter i kryssomr\u00e5det (Sweco). Bakenforliggende intensjon med siktkravet er \u00e5 redusere risikoen for konflikt mellom m\u00f8tende kj\u00f8ret\u00f8y i krysset. Kravet p\u00e5 20m x 20m er et strengt krav i boliggater med lite trafikk og lav kj\u00f8refart. Avvik fra siktkravet p\u00e5 20m x 20m til en oppn\u00e5elig sikt p\u00e5 20m x 10m, evt. 15m x15m vurderes ikke som problematisk i forhold til intensjonene bak siktkravet. Dette begrunnes som f\u00f8lger: \u2022 Trafikkniv\u00e5et er sv\u00e6rt lav i omr\u00e5det, trolig under 100 \u00c5DT (Sweco). \u2022 Fartsgrense, veistandard og fartsdempende tiltak (fartshump) tilsier lav kj\u00f8refart. \u2022 Ingen ulykker er registrert i omr\u00e5det. \u2022 Ut fra ulykkesdata, trafikkmengder (eksponering) og vurdering av kj\u00f8readferd/kj\u00f8refart i kryssomr\u00e5der vurderes risikoen for p\u00e5kj\u00f8rsel mellom kj\u00f8ret\u00f8yer \u00e5 v\u00e6re sv\u00e6rt lav. \u2022 Dersom uhell skulle inntreffe (bil/bil) tilsier fartsforholdene at personskade er sv\u00e6rt lite sannsynlig. Samlet vurdert forventes vegetasjonsrydding \u00e5 tilfredsstillende siktkrav p\u00e5 ca. 20m x 10m og dette vurderes som tilfredsstillende for \u00e5 ivareta trafikksikkerheten knyttet til m\u00f8tende biltrafikk i krysset. Det legges her spesiell vekt p\u00e5 at hastigheten for trafikk fra nord forventes \u00e5 v\u00e6re lav f\u00f8r kryssomr\u00e5det pga. fysisk fartsdempning, vikeplikt fra sidevei og overgang til enfelts veg like s\u00f8r for krysset. Hastigheten p\u00e5 sideveien inn mot krysset vil i praksis v\u00e6re gangfart for \u00e5 f\u00e5 oversikt med tanke p\u00e5 myke trafikanter og usikkerhet om biltrafikk fra venstre vil overholde vikeplikten. Dette gir sv\u00e6rt lav risiko for p\u00e5kj\u00f8rsler bil/bil. 3 Skilting Det er gjort vurderinger om skilting av vikepliktsforhold i krysset vil ha noen hensikt. Vikepliktskilt brukes i utgangspunktet bare n\u00e5r veier er forkj\u00f8rsregulert. Jacob Kj\u00f8des veg er ikke en veg av en s\u00e5 h\u00f8y standard og viktighet at den b\u00f8r forkj\u00f8rsreguleres. Unntaksvis kan spesielt farlige kryss skiltes som forkj\u00f8rskryss med vikepliktsskilt p\u00e5 sidevei, men dette gj\u00f8res kun n\u00e5r det er snakk om et konkret ulykkespunkt. Krysset i Jacob Kj\u00f8des veg er ikke et ulykkeskryss. Et annet unntak kan v\u00e6re at et vikepliktsskilt p\u00e5 sidevei supplerer trafikkreglenes bestemmelser for vikeplikt i avkj\u00f8rsel fra parkeringsplasser og bensinstasjoner mm. Det er ikke aktuelt her. Samlet vurdert anbefales det derfor ikke skilting av vikepliktsforhold / forkj\u00f8rsregulering kryssomr\u00e5det. Det legges til grunn at opprettholdelse av uregulert T-kryss med h\u00f8yreregel i seg selv vil bidra til \u00e5 opprettholde en forsiktig kj\u00f8readferd i kryssomr\u00e5det. Vertikalkurvatur B\u00e5de hovedveien og sideveien har stor stigning/fall inn mot krysset. Selve kryssomr\u00e5det er imidlertid forholdsvis flatt. Sideveien flater ut f\u00f8r krysset for kj\u00f8refeltet som leder ut fra sidevei mot hovedvei. Avvik fra veinormalene mht. stigningsforhold vurderes ikke \u00e5 v\u00e6re problematisk for de prioriterte hensynene i kryssomr\u00e5det, dvs. trafikksikkerheten for myke trafikanter. Linjef\u00f8ring og sporing Sporingskurvene i Sweco sin rapport viser begrensninger i fremkommelighet p\u00e5 hovedvei fra nord mot sidevei for store kj\u00f8ret\u00f8y. Dette er i praksis kryssutforming som man har i mange boliggater, og konsekvensene av dette vurderes ikke \u00e5 v\u00e6re kritiske for ivaretagelse av trafikksikkerheten. Observasjoner p\u00e5 stedet viser at liten lastebil klarer svingen med god margin, og det skal trolig sv\u00e6rt lite man\u00f8vrering til for at ogs\u00e5 stor lastebil/brannbil klarer h\u00f8yresvingen. Sideveien betjener for det meste personbiltrafikk, og utbyggingen i planomr\u00e5det vil ogs\u00e5 prim\u00e6rt skape personbiltrafikk. Sporingskurvene viser at utg\u00e5ende og inng\u00e5ende personbiltrafikk fra sidevei kan m\u00f8tes i krysset, trolig ogs\u00e5 personbil og liten lastebil. Med et lavt generelt trafikkniv\u00e5, vil det v\u00e6re sv\u00e6rt liten sannsynlighet for trafikksituasjoner med store kj\u00f8ret\u00f8y som medf\u00f8rer rygging/man\u00f8vrering i kryssomr\u00e5det. 4 Trafikksikkerhet for myke trafikanter Trafikksikkerheten for myke trafikanter er det viktigste hensynet i vurdering av kryssutforming og eventuelle avb\u00f8tende tiltak. Jacob Kj\u00f8des veg er en viktig forbindelse for g\u00e5ende og syklende, herunder skolebarn til/fra Paradis skole. Figur 2. Hensynet til trafikksikkerheten for myke trafikanter er det overordnede hensynet i vurdering av kryssutforming og avb\u00f8tende tiltak. Sannsynlighet for at uhell inntreffer er et produkt av eksponering (trafikkmengde) og risiko. Eksponeringen er lav pga. lav biltrafikk (under ca. 100 \u00c5DT). Risikoelementer knyttet til myke trafikanter i omr\u00e5det er: \u2022 Risiko for p\u00e5kj\u00f8rsel av myke trafikanter som g\u00e5r/oppholder seg i kj\u00f8rebanen \u2022 Risiko for p\u00e5kj\u00f8rsel av myke trafikanter over krysningspunktet med sidevei Avvikene fra veinormalene mht. kryssutforming som redegjort for i foreg\u00e5ende kapittel, vurderes ikke \u00e5 p\u00e5virke risikoelementene knyttet til myke trafikanter i vesentlig grad. Forhold som bidrar til \u00e5 holde risikoen for uhell med myke trafikanter lav er f\u00f8rst og fremst lav kj\u00f8refart for biltrafikken. I tillegg er siktforholdene mellom bilf\u00f8rer og g\u00e5ende/syklende langs Jakob Kj\u00f8des veg en viktig faktor. 5 I det aktuelle kryssomr\u00e5det er det tilrettelagt for \u00e5 kunne holde hastigheten for biltrafikken lav. Dette kan forsterkes gjennom utbedring av eksisterende fartshump. Figur 3. I dag er det en nedslitt fartshump i kryssomr\u00e5det som kan utbedres/forsterkes. Siktforholdene mellom kj\u00f8rende trafikk og myke trafikanter vil bli bedre med vegetasjonsrydding. Potensiell risiko for g\u00e5ende/syklende i blindsone for h\u00f8yresvingende trafikk kan reduseres dersom man kan lede de g\u00e5ende noe inn i sidevei gjennom \u00e5 trekke fortauet rundt svingen mot sidevei. Generelt vurderes risikoniv\u00e5et \u00e5 v\u00e6re lavt i utgangspunktet. Det er ikke registrert noen ulykker i kryssomr\u00e5det, og det viktigste kriteriet for \u00e5 holde risikoniv\u00e5et lavt er godt ivaretatt (lav kj\u00f8refart for biltrafikken). N\u00e5r det gjelder forholdene for sykkeltrafikk, vurderes dagens situasjon med sykkel i blandet trafikk \u00e5 v\u00e6re tilfredsstillende. Jakob Kj\u00f8des veg er en viktig tilf\u00f8rselsvei til hovedruter for sykkel, men er i seg selv ikke del av sykkelnettet. Med lav kj\u00f8refart for biltrafikk og lav trafikkmengde, er sykling i kj\u00f8rebane en akseptabel l\u00f8sning iht. veinormalene (V122, Sykkelh\u00e5ndboka). Separering av g\u00e5ende og syklende langs Jakob Kj\u00f8des veg ville krevd omfattende arealinngrep over en lengre strekning, uten at det er grunnlag for \u00e5 tro at dette vil gi bedre trafikksikkerhet for sykkeltrafikken. Planlagt utvidelse av fortauet til minimum 2,5 meter vil gi bedre fremkommelighet for gangtrafikken, og vil ogs\u00e5 bedre tilbudet til trygghetss\u00f8kende syklister som vil benytte fortauet. 6 Anbefalt kryssutforming og avb\u00f8tende tiltak Samlet vurdert er en fullstendig kryssombygging som tilfredsstiller alle formelle krav i veinormalene, ikke v\u00e6re mulig \u00e5 f\u00e5 til i praksis. Full tilfredsstillelse av alle veinormalkrav er imidlertid ikke vurdert som n\u00f8dvendig for \u00e5 ivareta hensynene bak normalkravene. For \u00e5 ivareta hensynene bak normalkravene p\u00e5 en best mulig m\u00e5te, med hovedvekt p\u00e5 trafikksikkerheten for myke trafikanter anbefales f\u00f8lgende kryssutforming og tiltak: Utvidet Vegetasjonsrydning for fortausbredde bedre sikt Fortau forlenges Gangtrafikken ledes vekk inn i sidevei fra krysset og reduserer risiko for g\u00e5ende syklende i blindsone for h\u00f8yresvingende kj\u00f8ret\u00f8y Trafikk\u00f8y/fortausareal v/ postkasser for \u00e5: - lede g\u00e5ende lengre vekk fra krysset - avb\u00f8yning for bedre sikt v/h\u00f8yresving Forsterket fartshump der - hindre parkering/sikthindring i krysset g\u00e5ende ledes ut i kj\u00f8rebanen mot s\u00f8r Figur 4. Anbefalt kryssutforming og avb\u00f8tende tiltak (prinsippskisse). F\u00f8lgende tilpasninger/tiltak anbefales: \u2022 Utvidet fortausbredde iht. anbefalinger i Sweco-rapporten (min. 2,5 meter). \u2022 Vegetasjonsrydning for bedre siktforhold \u2022 Forlenging av fortau rund hj\u00f8rnet mot sidevei for \u00e5 lede gangtrafikken lengre bort fra kryssomr\u00e5det. Her tilsier stigningsforholdene at krav til universell utforming ikke kan oppn\u00e5s, men dette kan likevel v\u00e6re et tiltak som fungerer i praksis for store deler av gangtrafikken. \u2022 Trafikk\u00f8y/gangareal ved postkassene vil v\u00e6re et \u00ablandingsareal\u00bb for de g\u00e5ende og med dette bidra til en noe tilbaketrukket gangakse fra krysset, men vil ogs\u00e5 gi bedre avb\u00f8yning/bedre sikt for h\u00f8yresvingende kj\u00f8ret\u00f8y ut fra sidevei, samt begrense parkering/stans i kryssomr\u00e5det. \u2022 Utbedret fartshump som sikrer lav kj\u00f8refart der g\u00e5ende ledes ut fra fortau til kj\u00f8rebanen. 7 I tillegg til disse tiltakene anbefales det en n\u00e6rmere vurdering av belysningen i kryssomr\u00e5det, og eventuelt forsterket belysning der skolebarna krysser avkj\u00f8rsel og der de ledes ut i kj\u00f8rebanen s\u00f8r for krysset. Figur 5. Trafikk\u00f8y/gangareal ved postkassene vil gi et mindre utflytende kryssomr\u00e5de og et \u00ablandingsareal\u00bb for kryssende gangtrafikk. I tillegg vil trafikk\u00f8yen redusere risiko for u\u00f8nsket stans/parkering i kryssomr\u00e5det som begrenser siktforholdene. Oppsummering Det er i praksis ikke mulig \u00e5 bygge om krysset slik at alle formelle krav til kryssutforming tilfredsstilles. Det er i denne rapporten sett n\u00e6rmere p\u00e5 hvilke tilpasninger som kan gj\u00f8res som i st\u00f8rst mulig grad kan bidra til \u00e5 ivareta intensjonene bak normalkravene. Hovedvekten er lagt p\u00e5 hensynet til trafikksikkerhet for myke trafikanter. Avvikene fra veinormalkravene knyttet til stigningsforhold, kryssvinkel og siktforhold er i stor grad knyttet til \u00e5 redusere risiko for trafikkuhell / konflikt mellom m\u00f8tende biltrafikk p\u00e5 hoved- og sidevei. Vurderingen av trafikkforholdene i kryssomr\u00e5det tilsier at risikoniv\u00e5et i utgangspunktet er sv\u00e6rt lavt (lav trafikk, lav kj\u00f8refart, forsiktig adferd pga. vikepliktsforhold og standard mv), og avvikene fra kravene ikke vurdert som kritiske i forhold til intensjonene bak kravene. Avvikene fra veinormalene mht. kryssutforming vurderes ikke \u00e5 p\u00e5virke de st\u00f8rste risikoelementene knyttet til myke trafikanter, og er s\u00e5ledes ikke avgj\u00f8rende for det viktigste hensynet; trafikksikkerheten for myke trafikanter. Strekningen er del av en viktig gangakse og hensynet til trafikksikkerheten for g\u00e5ende og syklende er overordnet. Vurderinger knyttet til eksponering og risikoforhold tilsier at trafikksikkerheten er godt ivaretatt i dagens situasjon. Planforslaget vil gi noe \u00f8kt eksponering, men gjennom de anbefalte tilpasningene i kryssutforming samt avb\u00f8tende tiltak som vis p\u00e5 foreg\u00e5ende prinsippskisse, forventes risikoniv\u00e5et \u00e5 bli ytterligere redusert. 8 "
}