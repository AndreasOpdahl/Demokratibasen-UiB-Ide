{
  "dokument_id": "5bec68f8-e9a8-5a61-8276-dd6a5ca2f71a",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten, datert 11.03.2024",
  "url": "https://bergen.kommune.no/politikere-utvalg/api/fil/bk360/11135982/Uttalelse-fra-Bymiljoetaten-datert-11-03-2024",
  "tekst": " Bymilj\u00f8etaten PBE Byggesak Nord (Arbeidssted) V\u00e5r referanse: 2024/22335-10 Postboks 7700 Saksbehandler: Simon Kartevold Pettit 5020 BERGEN Dato: 11. mars 2024 Deres ref.: Arna. Gnr 295 Bnr 473, Hardangervegen 669. Intern h\u00f8ring, kombinert bolig- og arbeidsbygning. Uttale fra Bymilj\u00f8etaten Bymilj\u00f8etaten viser til internt h\u00f8ringsbrev datert 13.02.2024, vedr\u00f8rende oppf\u00f8ring av nytt kombinert bolig- og arbeidsbygg. Tiltaket er avhengig av en rekke dispensasjoner fra reguleringsplan, kommuneplan og plan- og bygningsloven. Planstatus Eiendommen er regulert ved planid: 16630102. Den aktuelle reguleringsplanen ble vedtatt 23.01.2012. Byggegrensen er vist i reguleringsplanens arealplankart, 25 meter fra fylkesveg Hardangervegen. Det er Plan- og bygningsetaten som fatter vedtak i saken etter plan- og bygningsloven. Bymilj\u00f8etaten er uttalepart. Natur- og milj\u00f8forvaltning Bymilj\u00f8etaten har ansvar for vurderingen av et tiltaks mulige konsekvenser for interesser tilknyttet natur, biologisk mangfold, landskap og friluftsliv. I den aktuelle saken s\u00f8kes det dispensasjon fra kommuneplanens arealdel \u00a7 6.2.2 med hensyn til byggegrenser mot vassdrag skal v\u00e6re 20 meter i \u00f8vrig byggesone. Hovedhensynet bak byggegrensen er \u00e5 verne strandsonen langs sj\u00f8 eller vassdrag mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Avstanden mellom det oms\u00f8kte tiltaket og elven er p\u00e5 tiln\u00e6rmet 0 meter horisontalt, men vil ligge noen meter over elven ettersom den ligger i kulvert. Jf. vann-nett er elven betegnet som en del av Haukelandsvatnet bekkefelt og har moderat \u00f8kologisk tilstand og god kjemisk tilstand. Etableringen av st\u00f8yskjermen skal jf. tilgjengelige situasjonskart skje langs gang- og sykkelvegen tilknyttet Hardangervegen. Tiltaket skal bidra til \u00e5 redusere trafikkst\u00f8y mot de planlagte boligene p\u00e5 eiendommen. Det er begrenset med detaljerte skisser og beskrivelse av utformingen av st\u00f8yskjermen, men tiltakshaver beskriver den som f\u00f8lgende: \u00abDen vil st\u00e5 i en h\u00f8yde over vassdraget, men alts\u00e5 ikke komme i kontakt med det.\u00bb Med forbehold om at st\u00f8yskjermen skal plasseres innenfor/i tilknytning til allerede etablert gang- og sykkelveg vurderes det av Bymilj\u00f8etaten at tiltaket ikke vil ha negativ p\u00e5virkning p\u00e5 vannforekomsten eller tilh\u00f8rende kantvegetasjon. Skulle det likevel vise seg at det er fare for at tiltaket vil inneb\u00e6re inngrep i kantvegetasjon eller avrenning av anleggsvann og/eller andre former for forurensning av vannforekomsten er det tiltakshavers plikt \u00e5 igangsette forebyggende tiltak for \u00e5 overholde krav i vannressursloven \u00a7\u00a7 5 og 11. Bymilj\u00f8etaten minner om at det er Statsforvalter som vassdragsmyndighet som kan frita fra kravene i vannressursloven. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Veiforvaltning Tiltaket ber\u00f8rer ikke kommunal veg. Bymilj\u00f8etaten v/Veiforvaltningsseksjonen har ingen merknader til tiltaket. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7 6.2.2. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering ikke frar\u00e5 at det gis dispensasjon for det oms\u00f8kte tiltaket. Med hilsen Bymilj\u00f8etaten Anne Grethe Fosse Selseng - seksjonsleder Simon Kartevold Pettit - saksbehandler Dokumentet er godkjent elektronisk. Side 2 av 2 "
}