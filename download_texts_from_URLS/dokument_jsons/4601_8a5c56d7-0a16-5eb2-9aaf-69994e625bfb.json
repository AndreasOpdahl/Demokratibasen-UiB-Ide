{
  "dokument_id": "8a5c56d7-0a16-5eb2-9aaf-69994e625bfb",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten datert 29.10.2024",
  "url": "https://bergen.kommune.no/politikere-utvalg/api/fil/bk360/12206902/Uttalelse-fra-Bymiljoetaten-datert-29-10-2024",
  "tekst": " Bymilj\u00f8etaten PBE Byggesak S\u00f8r (Arbeidssted) V\u00e5r referanse: 2024/32700-12 Postboks 7700 Saksbehandler: Malin Ramm Seljenes 5020 BERGEN Dato: 29. oktober 2024 Deres ref.: Intern h\u00f8ring. Fana. Gnr 8 bnr 79, Sandalsbotn. S\u00f8knad om dispensasjon fra byggegrense langs kommunal veg. Uttale fra Bymilj\u00f8etaten. Bymilj\u00f8etaten viser til s\u00f8knad mottatt 08.10.2024, vedr\u00f8rende dispensasjon fra byggegrense mot kommunal veg; Sandalsbotn, for ovennevnte eiendom. S\u00f8knaden gjelder enebolig n\u00e6rmere enn 15 meter fra midten av veg. Eiendommen er regulert ved planid: 6350000. Den aktuelle reguleringsplanen ble vedtatt 04.03.1985. Byggegrensen er i reguleringsplanens arealplankart fastsatt til ca. 8,5 meter mot den aktuelle vegen. Det er Plan- og bygningsetaten som fatter vedtak i saken etter plan- og bygningsloven. Bymilj\u00f8etaten er uttalepart. Vi presiserer at Bymilj\u00f8etatens uttale kun gjelder forholdet til kommunal veg. Dersom tiltaket har betydning for andre fagomr\u00e5der som Bymilj\u00f8etaten skal ivareta, vil vi uttale oss om dette i separat uttalelse som h\u00f8ringspart ifm. saksgangen dersom tiltaket oms\u00f8kes til Plan- og bygningsetaten. Uttale Tiltaket ber\u00f8rer ikke veginteressene p\u00e5 en m\u00e5te som er til hinder for vegvedlikehold eller fremtidige vegutvidelser. Bymilj\u00f8etaten har f\u00f8lgende betingelser ved dispensasjon fra byggegrense: - Ingen deler av tiltaket, medregnet takutstikk, skal komme n\u00e6rmere midten av kommunal veg enn ca. 7,7 meter, slik innsendt situasjonsplan datert 12.08.2024 viser. - Tiltaket skal ikke komme i konflikt med frisiktsoner til vegkryss eller egen avkj\u00f8rsel. - Det kan ikke rettes erstatningskrav mot vegholder ved skade p\u00e5 tiltaket som kan oppst\u00e5 ved vegvedlikeholdet, herunder br\u00f8yting, som f\u00f8lge av at tiltaket blir bygget n\u00e6rmere enn gjeldende byggegrense mot kommunal veg. - Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av tiltaket kan starte, dersom dette er aktuelt. - Dersom tiltakene medf\u00f8rer vesentlige terrenginngrep som ber\u00f8rer kommunal veg er tiltakshaver og ansvarlig utf\u00f8rende ansvarlig ved eventuelle skader p\u00e5 kommunal veg, herunder vegmurer, jf. veglova \u00a7\u00a7 57 og 58. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Kopi av Bymilj\u00f8etatens uttale m\u00e5 legges ved sakspapirene i forbindelse med byggesaksbehandlingen. Med hilsen Bymilj\u00f8etaten Anne Grethe Fosse Selseng - Seksjonsleder Malin Ramm Seljenes - Saksbehandler Dokumentet er godkjent elektronisk. Side 2 av 2 "
}