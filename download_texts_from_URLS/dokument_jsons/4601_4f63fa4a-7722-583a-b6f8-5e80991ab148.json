{
  "dokument_id": "4f63fa4a-7722-583a-b6f8-5e80991ab148",
  "doc_type": "case_presentation",
  "kommune": 4601,
  "tittel": "Oppnevning av nytt medlem til bedriftsforsamlingen i BIR AS",
  "url": "https://bergen.kommune.no/politikere-utvalg/api/fil/bk360/11677791/Framstilling-Oppnevning-av-nytt-medlem-til-bedriftsforsamlingen-i-BIR-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-168 Oppnevning av nytt medlem til bedriftsforsamlingen i BIR AS Hva saken gjelder: Aksjeeieravtalen fra 2001 regulerer bedriftsforsamlingens st\u00f8rrelse og fordeling av medlemmer mellom Bergen kommune og de \u00f8vrige aksjeeierne. Bergen kommune har p.t. rett til \u00e5 utpeke 12 medlemmer med tilsvarende 12 varamedlemmer til bedriftsforsamlingen i BIR AS. Medlemmene velges for 4 \u00e5r om gangen, og v\u00e5ren 2024 ble det foretatt nyvalg av bedriftsforsamlingens medlemmer. Ett av medlemmene som har representert Bergen kommune, Siri Vike, har valgt \u00e5 fratre, og det skal derfor oppnevnes nytt medlem som erstatter for henne. \u00d8konomiske konsekvenser: Ikke relevant. Byr\u00e5dsleders vurdering og anbefaling/konklusjon: Kari-Anne Gabrielsen foresl\u00e5s som nytt medlem av bedriftsforsamlingen i BIR AS: Kari-Anne Gabrielsen (f. 1967) har h\u00f8yere revisorstudium fra Norges Handelsh\u00f8yskole og registrert revisorstudium fra Telemark Distriktsh\u00f8yskole. Formelle kvalifikasjoner er master i revisjon, skatt, regnskap og finans. Siden desember 2022 har Gabrielsen v\u00e6rt CFO i A2G Gruppen AS med ansvar for \u00f8konomi, it og administrasjon, og er i tillegg daglig leder i A2G Eiendomsdrift og Logistikk AS. Hun er ogs\u00e5 medlem av ledergruppen i A2G. Fra tidligere har hun erfaring som CFO i Oleana AS og CFO/konstituert daglig leder i Dale of Norway AS, og hvor hun bl.a. har hatt ansvar for \u00f8konomi, it, produksjon, logistikk, innkj\u00f8p og personal, leder av AMU og HMS-arbeid. Gabrielsen har ogs\u00e5 v\u00e6rt partner/daglig leder i Gabrielsen Revisjon ANS og manager i KPMG og Arthur Andersen. Hun har erfaring som styremedlem i flere av datterselskapene i A2G Gruppen AS, og som styreleder i Gabrielsen Revisjon ANS og KarGab Holding AS. Hun har ogs\u00e5 erfaring som styresekret\u00e6r i flere selskaper. Vedtakskompetanse: Byr\u00e5dets fullmakter pkt. 2.13.3 vedtatt av Bergen bystyre 27. november 2024 i sak 462/24: Byr\u00e5det selv oppnevner kommunens representanter i alle andre styrer, r\u00e5d og utvalg som legges innenfor byr\u00e5dets ansvarsomr\u00e5de. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Som nytt medlem til BIR AS sin bedriftsforsamling oppnevnes Kari-Anne Gabrielsen. Dato: 18. desember 2024 1 Christine B. Meyer Byr\u00e5dsleder Dokumentet er godkjent elektronisk. 2 "
}