{
  "dokument_id": "4260427f-d511-5f68-a625-15757e23beb9",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 27.08.2024",
  "url": "https://bergen.kommune.no/politikere-utvalg/api/fil/bk360/10982177/Framstilling-Horingssaker-til-forretningsutvalget-27-08-2024",
  "tekst": " Forretningsutvalget Saksframstilling V\u00e5r referanse: 2023/257837-142 Saksbehandler: Anette Hatlemark Drabl\u00f8s H\u00f8ringssaker til forretningsutvalget 27.08.2024 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring av forslag om hjemmel til kommunale klimakrav til byggeplasser eller bygge- og anleggsplasser 2. H\u00f8ring av s\u00f8knad om tillatelse etter forurensningsloven for mudring i sj\u00f8 - Fanafjorden 3. H\u00f8ring - Forslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever 4. H\u00f8ring - revisjon av DCAT-AP-NO og innf\u00f8ring av HVD-DCAT-AP-NO Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8ring av forslag om hjemmel til kommunale klimakrav til byggeplasser eller bygge- og anleggsplasser Milj\u00f8direktoratet har p\u00e5 vegne av Klima- og milj\u00f8departementet (KLD) sendt p\u00e5 h\u00f8ring forslag om \u00e5 gi kommunene hjemmel etter forurensningsloven til \u00e5 stille klimakrav til byggeplasser eller bygge- og anleggsplasser. Forslaget g\u00e5r ut p\u00e5 at kommunene tildeles myndighet til \u00e5 stille klimakrav til byggeplasser eller bygge- og anleggsplasser med hjemmel i forurensningsloven. Kommunene f\u00e5r myndighet til \u00e5 fastsette en lokal forskrift og kan innenfor gitte rammer stille krav som gjelder hele eller n\u00e6rmere angitte deler av kommunen, enkelteiendommer eller visse typer bygge- og anleggsplasser. Milj\u00f8direktoratet har p\u00e5 oppdrag av KLD vurdert ulike modeller for regulering, som belyser hvordan regelverket kan utformes, og mulige avgrensninger opp mot andre virkemidler. 1 Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist: 8. november 2024 2. H\u00f8ring av s\u00f8knad om tillatelse etter forurensningsloven for mudring i sj\u00f8 \u2013 Fanafjorden Statsforvalteren har sendt p\u00e5 h\u00f8ring s\u00f8knad om tillatelse etter forurensningsloven for mudring i sj\u00f8 \u2013 Fanafjorden. Statnett skal tilrettelegge for at nye fart\u00f8y som trenger st\u00f8rre dyp skal kunne operere og s\u00f8ker om tillatelse etter forurensningsloven for deler av anleggsarbeidet. Det skal gjennomf\u00f8res mudringstiltak utenfor eksisterende kaihakk ved Breivika i Fanafjorden i Bergen kommune. Det skal mudres 600 m2 masser som skal tas opp p\u00e5 land av gravemaskin, avvannes i \u00e5pne containerl\u00f8sninger og deretter sendes til deponi. I vedlagt s\u00f8knad har Statnett risikovurdert arbeidet og foresl\u00e5tt avb\u00f8tende tiltak for \u00e5 redusere fare for forurensnings fra anleggsarbeidet. Det er planlagt oppstart september/oktober 2024 og arbeidet vil vare i 1-2 uker. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 16. september 2024 3. H\u00f8ring - Forslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever Kunnskapsdepartementet sendte den 21. juni 2024 forslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever p\u00e5 h\u00f8ring. Departementet foresl\u00e5r \u00e5 innf\u00f8re lovregler om ansattes adgang til bruk av fysiske inngrep dersom det er n\u00f8dvendig for \u00e5 avverge at en elev enten \u00f8delegger eller vesentlig forstyrrer undervisningen for andre elever, eller utsetter en person for psykiske krenkelser, som for eksempel mobbing, trusler og trakassering. Foresl\u00e5tte endringer gjelder oppl\u00e6ringsloven og privatskoleloven. Departementet vil understreke at det vil v\u00e6re snever adgang med strenge vilk\u00e5r som m\u00e5 oppfylles for at fysisk inngripen skal v\u00e6re tillatt. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 10. oktober 2024. 4. H\u00f8ring - revisjon av DCAT-AP-NO og innf\u00f8ring av HVD-DCAT-AP-NO P\u00e5 vegne av Digitaliseringsdepartementet (DFD) forvaltar Digitaliseringsdirektoratet (Digdir) Referansekatalogen for anbefalte og obligatoriske IT-standarder i offentlig sektor. Bruksomr\u00e5det \u00abBeskriving av datasett og datakatalogar\u00bb i Referansekatalogen skal 2 inneholde standarder som stiller krav til hvordan en skal beskrive datasett, datatjenester og datakataloger. Omr\u00e5det inneholder p.t. Standard for beskrivelse av datasett, datatjenester og datakataloger. N\u00e5v\u00e6rende versjon 2 av DCAT-AP-NO, som har v\u00e6rt i bruk siden oktober 2020, er basert p\u00e5 versjon 2 av EUs DCAT-AP og W3Cs DCAT. B\u00e5de EU og W3C har n\u00e5 publisert ny hovedversjon 3. Det er derfor behov for \u00e5 revidere DCAT-AP-NO slik at den blir i samsvar med de nye versjonene av DCAT-AP og DCAT. EU-kommisjonens gjennomf\u00f8ringsforordning (EU) 2023/138 fastsetter en liste over s\u00e6rlige datasett med h\u00f8y verdi (High Value Datasets p\u00e5 engelsk, forkortet til HVD) og ordninger for offentliggj\u00f8ring og viderebruk av dem. For \u00e5 implementere forordningens minimumskrav til metadata om HVD, har EU publisert en DCAT-AP HVD, som er en presisering av DCAT-AP med utvidelser. Tilsvarende som for DCAT-AP-NO, er det behov for \u00e5 ha en norsk applikasjonsprofil av EUs DCAT-AP HVD, med kortnavnet HVD- DCAT-AP-NO. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 01.oktober 2024. Forslag til vedtak: 1. Utvalg for milj\u00f8 og byutvikling innstiller til bystyret som avgir h\u00f8ringssvar til \u00abH\u00f8ring av forslag om hjemmel til kommunale klimakrav til byggeplasser eller bygge- og anleggsplasser\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring av s\u00f8knad om tillatelse etter forurensningsloven for mudring i sj\u00f8 \u2013 Fanafjorden\u00bb p\u00e5 vegne av Bergen kommune. 3. Utvalg for barnehage, skole og idrett innstiller til bystyret som avgir h\u00f8ringssvar til \u00abH\u00f8ring - Forslag til regler om bruk av fysisk inngripen for \u00e5 avverge at en elev utsetter noen for psykiske krenkelser eller vesentlig forstyrrer undervisningen for andre elever\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - revisjon av DCAT-AP-NO og innf\u00f8ring av HVD-DCAT-AP-NO\u00bb p\u00e5 vegne av Bergen kommune. Dato: 23. august 2024 \u00d8ivind Hauge St\u00f8le \u2013 Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 3 "
}