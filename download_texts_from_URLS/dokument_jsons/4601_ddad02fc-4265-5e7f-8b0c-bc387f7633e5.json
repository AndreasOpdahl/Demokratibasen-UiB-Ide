{
  "dokument_id": "ddad02fc-4265-5e7f-8b0c-bc387f7633e5",
  "doc_type": "case_attachment",
  "kommune": 4601,
  "tittel": "Bilag 5 S\u00f8knad om dispensasjon fra arealform\u00e5let fellesareal",
  "url": "https://bergen.kommune.no/politikere-utvalg/api/fil/bk360/11639481/Bilag-5-Soknad-om-dispensasjon-fra-arealformalet-fellesareal",
  "tekst": "Plan- og bygningsetaten Bergen kommune Postboks 7700 5020 Bergen Sendes kun pr. e-post til postmottak.planogbygg@bergen.kommune.no Bergen, den 1. desember 2024 V\u00e5r ref: 10091 Deres ref.: KLAGE-2024/13794 S\u00d8KNAD OM DISPENSASJON \u2013 HATLESTAD TERRASSE Eiendom: Gnr. 49 bnr. 245, 246, 247 og 248 Tiltakets adresse: Hatlestad terrasse, 5227 Nesttun Tiltakets art: Nybygg \u2013 tomannsbolig med utomhusanlegg Tiltakshaver: Centra Bolig AS 1. INNLEDNING Det vises til s\u00f8knad om oppf\u00f8ring av tomannsbolig med tilh\u00f8rende utomhusanlegg p\u00e5 ovennevnte eiendom, hvor det ble fattet vedtak om avslag den 8. mai 2024. I forbindelse med klagebehandling av vedtaket i sak KLAGE-2024/13794 suppleres s\u00f8knaden med s\u00f8knad om dispensasjon for en mindre del av arealet som er regulert til fellesareal, hvor det vil gj\u00f8res tiltak for \u00e5 tilrettelegge arealet som uteareal i tilknytning til tiltaket. I forbindelse med tiltaket s\u00f8kes det om dispensasjon fra: - Reguleringsplan Hatlestad og Valle \u2013 arealform\u00e5l fellesareal 2. GENERELT I henhold til plan- og bygningsloven \u00a7 19-2 kan det i s\u00e6rlige tilfeller gis dispensasjon dersom hensynene bak bestemmelsen det dispenseres fra, eller hensynene i lovens form\u00e5lsbestemmelse ikke blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det skal legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Det er med andre ord to vilk\u00e5r som m\u00e5 v\u00e6re oppfylt for at det skal kunne gis dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsen det dispenseres fra eller lovens form\u00e5lsbestemmelse blir \u00abvesentlig tilsidesatt\u00bb. For det andre m\u00e5 fordelene ved dispensasjon Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 v\u00e6re \u00abklart st\u00f8rre\u00bb enn ulempene. I tillegg skal det legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. 3. REGULERINGSPLAN HATLESTAD OG VALLE \u2013 AREALFORM\u00c5L FELLESAREAL 3.1 Innledning I reguleringsplanen er en mindre del av eiendommen regulert til arealform\u00e5l fellesareal for rekkehusbebyggelsen. I det oms\u00f8kte tiltaket inng\u00e5r gjeldende areal i uteoppholdsareal for eiendommen. Det s\u00f8kes derfor om dispensasjon for arealform\u00e5let fellesareal. 3.2 Vurdering av hensyn Regulering av fellesareal for rekkehusbebyggelsen skal sikre at det settes av arealer til fellesareal, slik at beboerne i omr\u00e5det reguleringsplanen omfatter har tilgang til uteoppholdsareal. Dette er viktig for \u00e5 s\u00f8rge for gode nabolag, folkehelse, barn og unges interesser m.m. Det regulerte fellesarealet er i all hovedsak etablert i tr\u00e5d med arealplankartet, slik at kun en mindre del av arealet som er regulert til fellesareal for rekkehusbebyggelsen omfattes av tiltakseiendommen. I s\u00f8knaden inng\u00e5r nevnte areal i privat uteoppholdsareal, men er ikke n\u00f8dvendig for \u00e5 oppfylle minstekravet for to boenheter som inng\u00e5r i tiltaket. Se utklipp av markert areal i reguleringskart sammenlignet med markert areal i situasjonsplan: Utklipp av reguleringsplankart med markering av tiltakseiendommene og situasjonskart. V\u00e5r markering av omr\u00e5de regulert til fellesareal Fellesarealet ligger i en skr\u00e5ning, slik at terrengets utforming ikke innbyr til aktivitet, og har i st\u00f8rre grad en funksjon som gr\u00f8nn lunge i omr\u00e5det enn areal for rekreasjonsform\u00e5l. 2 Det oms\u00f8kte tiltaket p\u00e5virker ikke den eksisterende bruk eller funksjon for det \u00f8vrige fellesarealet. Videre vil tiltaket f\u00f8re til en naturlig avgrensning av tiltakseiendommen og fellesarealet, ved oppf\u00f8ring av mur med rekkverk, slik det fremg\u00e5r av vedlagt fotomontasje. Figur 1 - Utklipp av fotomontasje som viser tiltaket i eksisterende omgivelser Som f\u00f8lge av at arealet som etter s\u00f8knaden inng\u00e5r i privat uteoppholdsareal videre +er begrenset b\u00e5de i st\u00f8rrelse og faktisk bruksverdi p\u00e5 grunn av stedlig utforming, kan man ikke se at tiltaket medf\u00f8rer begrensning av bruken av fellesarealet. Etter dette kan man ikke se at hensynene bak arealform\u00e5let fellesareal vil vesentlig tilsidesettes som f\u00f8lge av en dispensasjon. 3.3 Vurdering av konsekvenser Fordelen med en dispensasjon fra arealform\u00e5let fellesareal er at eiendommen kan bebygges som oms\u00f8kt, hvor tiltakshaver vil f\u00e5 en bedre utnyttelse av arealet p\u00e5 sin eiendom, hvor det aktuelle areal i s\u00e6rlig liten grad benyttes som fellesareal p\u00e5 grunn av stedlig utforming. Eiendommen kan dermed benyttes til boligform\u00e5l, slik den er regulert til. Videre er det en fordel at omr\u00e5det rundt det oms\u00f8kte tiltaket gis en opprustning, ettersom rastomten har st\u00e5tt ubebygd siden raset i 2005. Det oms\u00f8kte tiltaket er resultatet av flere tidligere s\u00f8knader om bebyggelse p\u00e5 eiendommen, hvor avslagsgrunner er hensyntatt og innarbeidet i prosjektet. Det oms\u00f8kte tiltaket er derfor sv\u00e6rt tilrettelagt og tilpasset med hensyn til innvendinger og merknader fra kommune, h\u00f8ringsinstanser og naboer. Dette m\u00e5 vurderes som en klar og vektig fordel med tiltaket. 3 Oppf\u00f8ring av tomannsbolig som oms\u00f8kt medf\u00f8rer ingen ulemper av betydning. De kvaliteter som reguleringsplanen hadde til hensikt med \u00e5 tilf\u00f8re omr\u00e5de er fullt ut tilf\u00f8rt. P\u00e5 bakgrunn av dette er fordelene med dispensasjonen klart st\u00f8rre enn ulempene. 3.4 Konklusjon Etter dette kan vi ikke se at en dispensasjon fra arealform\u00e5let fellesareal vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrige. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. 4. AVSLUTNING Etter tiltakshavers vurdering er det basert p\u00e5 ovennevnte gode grunner for \u00e5 innvilge dispensasjon som oms\u00f8kt samt at vilk\u00e5rene i pbl. \u00a7 19-2 er oppfylt slik at oms\u00f8kte dispensasjon kan og b\u00f8r innvilges. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Andreas Fluge S\u00e6vig Advokatfullmektig e-post: andreas@llco.no mobil: 48170102 4 "
}