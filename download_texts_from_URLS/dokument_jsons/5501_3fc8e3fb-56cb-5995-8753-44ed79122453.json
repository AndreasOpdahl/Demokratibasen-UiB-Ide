{
  "dokument_id": "3fc8e3fb-56cb-5995-8753-44ed79122453",
  "doc_type": "case_presentation",
  "kommune": 5501,
  "tittel": "Orientering om fordeling av midler for 2024 innenfor budsjettpost 5488 - Parker, n\u00e6rmilj\u00f8- og friluftstiltak",
  "url": "https://innsyn.tromso.kommune.no/application/getMoteDokument?dokid=2001591162",
  "tekst": "Arkivsaksnr. 24/01412-1 Saksbehandler Margrethe Rab\u00e5s Saksgang M\u00f8tedato Milj\u00f8-, idrett-, kultur- og 06.03.2024 samfunnsutviklingsutvalget Orientering om fordeling av midler for 2024 innenfor budsjettpost 5488 - Parker, n\u00e6rmilj\u00f8- og friluftstiltak Kommunedirekt\u00f8rens innstilling til vedtak: Fordeling av avsatte midler innenfor budsjettpost 5488 \u2013 Parker, n\u00e6rmilj\u00f8- og friluftstiltak tas til orientering. Mari Enoksen Hult Mette Moh\u00e5g Konst. kommunedirekt\u00f8r Direkt\u00f8r Avdeling for bymilj\u00f8 1 Hva saken gjelder Troms\u00f8 kommunestyre vedtok 20.12.23 i sak 156/23 Handlingsprogram 2024-2027 \u00e5 bevilge 8 millioner kroner p\u00e5 investeringsbudsjettet til \u00absekkepost\u00bb 5488 \u2013 Parker, n\u00e6rmilj\u00f8- og friluftstiltak. Det ble ogs\u00e5 bevilget 2 millioner kroner til nye lys i deler av turveien i Kroken. Vedtakene er formulert p\u00e5 side 12 i protokoll etter kommunestyrem\u00f8tet 20.12.: \u00abKommunedirekt\u00f8rens kutt reverseres. I 2024 avsettes 3 millioner til Parker, n\u00e6rmilj\u00f8tiltak, friluftstiltak, deretter 5 millioner. Manglende 2 millioner for 2024 avsettes til egen budsjettpost \"belysning av turveg i Kroken\".\u00bb Saksutredning Det er n\u00e5 gjort en prioritering av midlene i budsjettposten \u00abParker, n\u00e6rmilj\u00f8 og friluftstiltak\u00bb. Prosjektene er forankret i strategidelen og handlingsdelen til Kommunedelplan for idrett og friluftsliv 2023-26, i Forvaltningsplan for friluftsliv i Tromsdalen 2020-23, eller i konkrete politiske bestillinger. I strategidelen til kommunedelplanen for idrett og friluftsliv er det nedfelt fire delm\u00e5l som kommunen skal jobbe mot: n\u00e6rt, nok, variert og engasjert. Nok attraktive omr\u00e5der for friluftsliv skal sikres og forvaltes slik at naturverdier og muligheter for friluftsliv blir ivaretatt, n\u00e5 og i fremtiden. Kommunens innbyggere skal ha tilgang til gode gr\u00f8nne og bl\u00e5 arealer til friluftsutfoldelse n\u00e6rt der de bor. Omr\u00e5dene skal gi friluftsopplevelser med varierte kvaliteter. Innbyggerne skal ha kompetanse og inspirasjon til \u00e5 drive friluftsliv gjennom hele \u00e5ret p\u00e5 en trygg og hensynsfull m\u00e5te. Prosjektet \u00abLys Kroken turvei\u00bb er prioritert i egen budsjettpost. 2 Forel\u00f8pig Fordeling 2024 fordeling/ Prosjektnavn - underprosjekter p\u00e5 5488 Omr\u00e5de (NOK inkl. mva.) behov 2025 Troms\u00f8 1 Utfartsparkering \u2013 plan for etablering og drift distrikt 200 000 1 500 000 Troms\u00f8 2 Oppretting UU Storgata s\u00f8r sentrum 1 100 000 3 Discgolfpark \u00d8rndalen Troms\u00f8ya 200 000 4 Turvei Mortensnes\u2013Solneset Troms\u00f8ya 200 000 300 000 Troms\u00f8ya 5 Turveioppgradering og -dalen 1 400 000 1 500 000 6 Utfartsparkering Elvestrand Tromsdalen 100 000 7 Infotavler og videreutvikling Sherpatrappa Tromsdalen 800 000 8 Turvei Hamnafj\u00e6ra Troms\u00f8ya 1 300 000 9 Utskifting av lysarmatur Troms\u00f8marka Troms\u00f8ya 500 000 10 Utskifting ferdselstellere 100 000 Rivning av standplass og rydding av avfall \u2013 11 Riflebanen i Tromsdalen Tromsdalen 600 000 12 Tilstandsrapport Skatt\u00f8ra demning Troms\u00f8ya 150 000 Mulighetsstudie parklandskap og vannkvalitet \u2013 13 Evjendammen Tromsdalen 200 000 Totalt fordelt 6 850 000 3 300 000 Usikkerhetsmargin ca. 15% 1 150 000 495 000 Estimert budsjett 8 000 000 3 795 000 Vedtatt budsjett 2024 for budsjettpost 5488 8 000 000 3 1 \u2013 Utfartsparkering \u2013 plan for etablering og drift. Det skal utarbeides en plan for etablering av utfartsparkeringsplasser i Troms\u00f8 distrikt. Planen skal ogs\u00e5 utrede ulike modeller for finansiering av drift. Planen legges fram for kommunestyret h\u00f8sten 2024. Det tas sikte p\u00e5 at etablering av nye utfartsparkeringsplasser kan starte i 2025. 2 \u2013 Oppretting UU Storgata s\u00f8r. Tiltaket omhandler gjenst\u00e5ende arbeid ifm. Storgata og Krikeparken, slik at disse tilfredstiller krav til universell utforming. Tiltaket omfatter montering av h\u00e5ndlister, taktile markeringer mm. I tillegg skal det monteres mer robust og estetisk avgrensning av bedene i fortausarelet. 3 \u2013 Discgolfpark \u00d8rndalen. Etablere ny discgolfpark i \u00d8rndalen. Ny discgolfpark vil avlaste den mye brukte og slitte banen i Charlottenlund og gi nye brukere et sted \u00e5 spille discgolf p\u00e5 Nord-Troms\u00f8ya. 4 \u2013 Turvei Mortensnes\u2013Solneset. Utbyggingen av Solneset medf\u00f8rer behov for ny forbindelse og tilknytning til turvei- og skil\u00f8ypenettet i Troms\u00f8marka for befolkningen i s\u00f8rlige Hamna. Vann og avl\u00f8p skal legge ny vannledning fra Mortensnes og p\u00e5 toppen av denne etableres ny turvei som om vinteren skal bli skil\u00f8ype med g\u00e5sone. Belysning skal v\u00e6re av typen som gir lite lysforurensning i tr\u00e5d med kommunedelplan for idrett og friluftsliv. Prosjektering 2024, byggestart i 2025. 5 \u2013 Turveioppgradering. Tiltaket omhandling ferdigstilling av turveier i Tromsdalen og p\u00e5 Troms\u00f8ya som ble oppgradert i 2023. Tromsdalen: ca. 770 meter strekning \u00f8st for sk\u00f8ytebanen og gravlunden. Troms\u00f8ya: ca 1,3 km fra Skibrua til forbi reingjerdet. Gjenst\u00e5ende arbeider begge steder er legging av toppdekke og jordskulder samt tils\u00e5ing. (Posten omhandler oppgradering av allerede eksisterende turveier, ikke etablering av nye traseer) 6 \u2013 Utfartsparkering Elvestrand. Ferdigstille utbedringen av utfartsparkeringsplassen ved inngangen til Tromsdalen friomr\u00e5de. Gjenst\u00e5ende arbeid er oppmerking av parkeringsplasser. 7 \u2013 Infotavler og utvikling Sherpatrappa. Utarbeide infotavler om lokal natur og kulturhistorie langs trappa, og startpunkttavle ved stistart oppe og nede. Tekster p\u00e5 norsk og engelsk. Hvert infopunkt langs trappa utformes som et utkikks-/hvilested, og tema p\u00e5 hver tavle vil ha utgangspunkt i det enkelte sted. I tillegg gj\u00f8res punktforbedringer av selve trappa, med flere st\u00f8ttemurer og vann- og slitasjeh\u00e5ndteringstiltak. Det legges ogs\u00e5 flere trappetrinn i mellompartiet over Storaksla og ved starten p\u00e5 Lilleaksla. Prosjektet er listet i handlingsprogrammet til Kommunedelplan for idrett og friluftsliv 2023-26. 8 \u2013 Turvei Hamnafj\u00e6ra. Etablere turvei langs Hamnafj\u00e6ra, fra Heimland til pumpestasjonen. Turveien f\u00e5r bredde 1,8 m (som rundt Sydspissen), toppdekke av grus, og blir uten belysning. Turveien vil binde sammen to eksisterende turveistrekninger. Avsatt i KPA til framtidig turveitras\u00e9. 9 \u2013 Utskifting av lysarmatur Troms\u00f8marka. Fortsette utskifting av eldre lysarmaturer med nye LED-lys med mindre str\u00f8mforbruk om muligheter for dimming. Fra skibrua til skihytta og p\u00e5 strekninger med mange m\u00f8rke lamper. 10 \u2013 Utskifting av ferdselstellere. 4 Utfasing av 2G-nettet i 2024 gj\u00f8r at ferdselstellerne i friluftsomr\u00e5dene m\u00e5 byttes ut med nye. 11 \u2013 Riving av standplass og rydding av avfall \u2013 Riflebanen i Tromsdalen. Tiltaket omhandling riving av falleferdige skyteskur ved riflebanen i Tromsdalen. Samtidig vil \u00f8vrig avfall, som containere, l\u00f8s\u00f8re og lignende ogs\u00e5 fjernes fra omr\u00e5det. Oppryddingen vil gj\u00f8re det tryggere \u00e5 ferdes i omr\u00e5det, og vil bidra til \u00e5 gjenopprette omr\u00e5dets naturpreg. 12 \u2013 Tilstandsvurdering Skatt\u00f8ra demning. Tiltaket omhandler en oppgradering av Skatt\u00f8ra deming, slik at omr\u00e5det kan fungere som et tilrettelagt friomr\u00e5der. Midlene benyttes til utredning/planlegging, inkludert vurdering av tilstand og eventuelt behov for oppgradering/reparasjon av den gamle demningen i Skatt\u00f8ravannet. 13 \u2013 Mulighetsstudie parklandskap og vannkvalitet Evjendammen. Tiltaket omhandler en oppgradering av Evjendammen ved utl\u00f8pet av Tromsdalselva. Midlene benyttes til et mulighetsstudie/skisseprosjekt for hvordan omr\u00e5det kan gjennoppst\u00e5 som attraktivt rekreasjonsomr\u00e5de/badepark, inkludert hvordan vannkvaliteten i dammen kan forbedres. \u00abRehabilitering av Evjendammen til \u00e5 bli en attraktiv badeplass, m\u00f8teplass og turm\u00e5l\u00bb listes i Forvaltningsplan for friluftsliv i Tromsdalen 2020-23 som et aktuelt tiltak. Oppsummering Budsjettposten \u00abParker, n\u00e6rmilj\u00f8 og friluftstiltak\u00bb omfatter st\u00f8rre og mindre standardhevende tiltak i uteomr\u00e5dene i hele kommunen. De prioriterte tiltakene er enten videref\u00f8ringer av p\u00e5g\u00e5ende prosjekter eller nye prosjekter. Alle tiltakene er i samsvar med m\u00e5lsetnigner satt i kommunedelplan for idrett og friluftsliv, samt kommuneplanens samfunnsdel \u2013 Troms\u00f8 Vil!. Innstilling til vedtak; Saken tas til orientering Vedtakskompetanse Milj\u00f8-, idrett-, kultur- og samfunnsutviklingsutvalget (MIKS) 5 "
}