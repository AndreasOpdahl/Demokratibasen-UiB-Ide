{
  "dokument_id": "5e0ee48e-0b1f-54a6-a0ef-f8ed64e7efbd",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 33/25, Representantforslag fra Mailiss Solheim-\u00c5kerblom (R) vedr\u00f8rende fritak for bompenger",
  "url": "https://bergen.kommune.no/politikere-utvalg/api/fil/bk360/12050019/Innstilling-vedtak-Representantforslag-fra-Mailiss-Solheim-Akerblom-R-vedrorende-fritak-for-bompenger",
  "tekst": "Representantforslag fra Mailiss Solheim-\u00c5kerblom (R) vedr\u00f8rende fritak for bompenger Bergen bystyre behandlet saken i m\u00f8tet 29.01.2025 sak 33/25 og fattet f\u00f8lgende vedtak: Representantforslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Rebekka Helle Stensb\u00f8 (H), Martin Virkesdal Jonsterhaug (FrP), Linn Kristin Langley-Rasmussen Eng\u00f8 (A), Thor Haakon Bakke (MDG). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag i 3 punkt: 1. Bystyret ber byr\u00e5det legge frem en sak som viser hva det vil koste for Bergen kommune \u00e5 administrere og betale for en refusjonsordning for bompengeutgifter til barnefamilier i lavinntektshusstander. 2. Bystyret ber byr\u00e5det jobbe opp mot nasjonale myndigheter for \u00e5 gi lovhjemmel for flere rabattordninger for bompenger, slik som f.eks. refusjonsordning for barnefamilier i lavinntektsshustander. 3. Bystyret ber byr\u00e5det legge frem en sak som viser hvilke geografiske omr\u00e5der som det kan v\u00e6re aktuelt \u00e5 s\u00f8ke fritak for bompenger for. Votering: Alternativt forslag punkt 1 - 3 fra R fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Innstillingen ble vedtatt med 64 stemmer (H, A, FrP, SV, MDG, BL, V, INP, KrF, Sp, PP). Utvalg for milj\u00f8 og byutvikling behandlet saken i m\u00f8tet 05.12.2024 sak 417/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagsstillers forslag til vedtak: 1. Bystyret ber byr\u00e5det legge frem en sak som belyser mulig innretning p\u00e5 en ordning med refusjon av bompengeutgifter til barnefamilier i lavinntektshusstander. 2. Bystyret ber byr\u00e5det legge frem en sak som viser hvilke geografiske omr\u00e5der som det kan v\u00e6re aktuelt \u00e5 s\u00f8ke fritak for bompenger for. "
}