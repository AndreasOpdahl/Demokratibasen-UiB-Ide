{
  "dokument_id": "5ddeadf1-304c-5ea6-a82a-806c1a8e40d7",
  "doc_type": "case_attachment",
  "kommune": 5501,
  "tittel": "Vedlegg 3. Svar p\u00e5 anmodning om utsatt iverksetting",
  "url": "https://innsyn.tromso.kommune.no/application/getMoteDokument?dokid=2001827248",
  "tekst": "ADVOKATFIRMAET REKVE, PLEYM & CO DA Roald Amundsens plass 1C 9008 TROMS\u00d8 Deres ref. V\u00e5r ref. Saksbehandler Dato PLAN-20/01360-88 Stian Eriksen 22.04.2024 +47 90412156 Planendring av plan 1743, detaljregulering delfelt B2, steinbruddet i Kroken - svar p\u00e5 anmodning om utsatt iverksetting Vi viser til klage av 13.12.2023 over reguleringsendring av plan 1743 som ble vedtatt av kommune- og byutviklingsutvalget (KOBY) den 23.11.2024 i sak 58/23. KOBYs vedtak gjengis her: 1. Endring av plan 1743 \u2013 Detaljregulering delfelt B2, Steinbruddet i Kroken, med reviderte bestemmelser av 24.10.23 vedtas. 2. Planbestemmelse fellesbestemmelsene IV bokstav j endres, slik at det st\u00e5r i ny bestemmelse: \u00abMasseuttak: Det tillates ikke uttransportert mer enn 240 000 m3 l\u00f8se masser fra steinbruddet iht. notat fra Sweco masseberegninger - Lunheim utbygging, datert 24.01.2020. Mengde uttransporterte masser dokumenteres ett \u00e5r etter oppstart av masseuttak, og tilsvarende \u00e5rlig til masseuttaket er ferdig\u00bb 3. Ved vedtak av planendringen, oppheves samtidig vedtak om midlertidig forbud mot tiltak av 03.12.2019, saksnr. 376/19 I klagen er det anmodet om utsatt iverksetting av vedtaket. Det er vist til at det uten utsatt iverksetting ikke vil foreligge reell klagerett, da byggesak etter planendringen kan behandle s\u00f8knad om masseuttak med hjemmel i vedtatt plan med endringer. Det er i klagen anf\u00f8rt \u00e5 foreligge materielle mangler og saksbehandlingsfeil. Det er ogs\u00e5 uttalt i klagen at midlertidig forbud mot tiltak m\u00e5 forlenges. Kommunen har p\u00e5 epost forespurt klager om den \u00f8nskede virkning av utsatt iverksettelse er at eventuelle bygges\u00f8knader innenfor planomr\u00e5det til plan 1743 ikke skal behandles f\u00f8r klagesaken er avgjort. I svar til kommunen fremg\u00e5r det at klager er opptatt av at deres rettsikkerhet blir ivaretatt og det anmodes at kommunen redegj\u00f8r for om det er en reell klagerett p\u00e5 vedtaket i KOBY. Vurdering Utgangspunktet er at vedtak etter plan- og bygningsloven kan iverksettes straks de er truffet og formidlet partene. Ved en eventuell klage kan det med hjemmel i forvaltningsloven (fvl.) \u00a7 42 besluttes at \u00abvedtak ikke skal iverksettes f\u00f8r klagefristen er ute eller klagen er avgjort\u00bb. Kommunen kan som underinstans beslutte dette. Denne myndigheten er i henhold til gjeldende delegasjonsreglement delegert til seksjonsleder for byutvikling i Troms\u00f8 kommune. Avgj\u00f8relsen av sp\u00f8rsm\u00e5let om utsatt iverksetting er underlagt forvaltningens frie skj\u00f8nn slik at kommunen ved beslutningen st\u00e5r fritt til \u00e5 legge p\u00e5 vekt p\u00e5 hensyn, forutsatt at disse er relevante og saklige. I f\u00f8lge Woxholt Forvaltningsloven med kommentarer 2011 s. 657-658 kan det ved vurderingen Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 blant annet tas hensyn til betydningen av at vedtaket iverksettes straks, om sakens art krever at det gis utsatt iverksetting for at klageretten skal ha hensikt, om det kan f\u00f8re til n\u00e6rmest ugjenopprettelige skader om iverksettelsen ikke utsettes, den reelle begrunnelse og behovet som ligger bak partens interesse av utsatt iverksettelse og hva som m\u00e5 antas \u00e5 bli utfallet av klagebehandlingen. Vi legger til grunn at klager \u00f8nsker at virkningen av utsatt iverksetting skal v\u00e6re at eventuelle bygges\u00f8knader innenfor planomr\u00e5det til plan 1743, ikke skal behandles f\u00f8r klagesaken er avgjort. Reguleringsendringen er p\u00e5klaget. Rettsvirkningen av reguleringsplan, herunder ogs\u00e5 etter planendring, f\u00f8lger av pbl. \u00a7 12-4 hvor det fremg\u00e5r at en reguleringsplan \u00abfastsetter framtidig arealbruk for omr\u00e5det og er ved kommunestyrets vedtak bindende for nye tiltak eller utvidelse av eksisterende tiltak som nevnt i \u00a7 1-6.\u00bb Slik vi ser det vil en beslutning om utsatt iverksetting av KOBYs vedtak punkt 1 og 2 inneb\u00e6re at virkningen av planendringene, herunder nye vedtatte bestemmelser, utsettes. Vi kan ikke se at bygges\u00f8knader ikke skal behandles dersom det gis utsatt virkning for vedtakets punkt 1 og 2. Utsatt iverksetting er dermed ikke egnet til \u00e5 oppn\u00e5 klagers \u00f8nske. Utsatt iverksetting vil ogs\u00e5 medf\u00f8re at eventuelle bygges\u00f8knader behandles uten endringene som er vedtatt. Dette er ikke \u00f8nskelig fra kommunens side. KOBYs vedtak i punkt 3 er \u00e5 oppheve vedtak om midlertidig forbud mot tiltak av 03.12.2019. I f\u00f8lge pbl. \u00a7 13-2 faller et midlertidig forbud mot tiltak bort senest fire \u00e5r etter at det er nedlagt. V\u00e5r vurdering er at utsatt iverksetting av vedtakets punkt 3, ikke vil f\u00e5 praktisk betydning da forbudet automatisk ville ha opph\u00f8rt 03.12.2023. Det er videre ikke mulig \u00e5 forlenge fristen for midlertidig forbud mot tiltak da dette if\u00f8lge pbl. \u00a7 13-3 kun kan gj\u00f8res f\u00f8r den opprinnelige fristen p\u00e5 fire \u00e5r er utl\u00f8pt. Klager stiller sp\u00f8rsm\u00e5l ved om klageretten p\u00e5 KOBYs vedtak er reell. Kommunens vurdering er at klageretten er reell. Klagesakens utfall kan resultere i endringer i planen som vil kunne f\u00e5 betydning for fremtidige byggesaker innenfor planomr\u00e5det. Kommunen mottok i 2019 en bygges\u00f8knad innenfor planomr\u00e5det til plan 1743. Denne ble 18.04.2024 trukket tilbake av tiltakshaver og skal derfor ikke behandles. Vi vil i denne forbindelse tilf\u00f8ye at hensynet til medvirkning har blitt ivaretatt ved at planendringene har blitt varslet. Klagerne har dermed hatt anledning til \u00e5 komme med merknader f\u00f8r vedtak. Konklusjonen er at det ikke gis utsatt iverksetting for KOBYs vedtak den 23.11.2024 i sak 58/23. Beslutning om \u00e5 ikke gi et vedtak utsatt iverksetting er ikke et enkeltvedtak, og kan derfor ikke p\u00e5klages. Med hilsen Ragni L\u00f8kholm Ramberg Rigmor Tonstad Seksjonsleder Byutvikling Enhetsleder Avdeling for bymilj\u00f8, adm Seksjon for byutvikling, Byplan Dokumentet er elektronisk godkjent og har ingen signatur Kopi til: STATSFORVALTEREN I TROMS OG FINNMARK 2 "
}