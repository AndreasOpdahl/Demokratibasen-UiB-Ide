{
  "dokument_id": "b1db08ee-8d17-5474-8cfd-696a8005d7be",
  "doc_type": "case_presentation",
  "kommune": 5501,
  "tittel": "TROMS\u00d8 SOM EUROPEAN YOUTH CAPITAL 2026",
  "url": "https://innsyn.tromso.kommune.no/application/getMoteDokument?dokid=2001696926",
  "tekst": "Arkivsaksnr. 24/07219-1 Saksbehandler Sif Vik Saksgang M\u00f8tedato Ungdomsr\u00e5det 23.04.2024 Kommunalt r\u00e5d for mennesker med nedsatt 29.04.2024 funksjonsevne Eldrer\u00e5det 29.04.2024 Mangfolds- og integreringsutvalget 30.04.2024 Milj\u00f8-, idrett-, kultur- og 03.05.2024 samfunnsutviklingsutvalget Helse- og velferdsutvalget 03.05.2024 Kommune- og byutviklingsutvalget 06.05.2024 Oppvekst- og utdanningsutvalget 07.05.2024 Formannskapet 14.05.2024 Kommunestyret 22.05.2024 TROMS\u00d8 SOM EUROPEAN YOUTH CAPITAL 2026 Kommunedirekt\u00f8rens innstilling til vedtak: 1. EYC 2026 er en tverrsektoriell satsing og Kommunedirekt\u00f8ren bes om \u00e5 organisere prosjektet hensiktsmessig innenfor kommuneorganisasjonen. 2. Kommunedirekt\u00f8ren bes om \u00e5 innarbeide midler for \u00e5 gjennomf\u00f8re satsingen EYC 2026 i kommunens HAP/budsjettarbeid for perioden 2025-2028. Stig Tore Johnsen Kari Henriksen Kommunedirekt\u00f8r Avdelingsdirekt\u00f8r for oppvekst, utdanning og kultur 1 Hva saken gjelder Troms\u00f8 kommune har vunnet tittelen \u00abEuropean Youth Capital 2026\u00bb etter en lang og omfattende s\u00f8knadsprosess hvor b\u00e5de offentlige og private akt\u00f8rer i hele Nord-Norge og Arktis, ungdomsr\u00e5d, ungdomsorganisasjoner, frivillige ungdommer, politikere og kommuneadministrasjonen har v\u00e6rt sentrale i samarbeidet. En europeisk ungdomshovedstad er en tittel som tildeles en europeisk by hvert \u00e5r som forplikter seg til \u00e5 gjennomf\u00f8re aktiviteter som styrker ungdomsmedvirkningen i lokalsamfunnet, fremmer aktivt medborgerskap for ungdom og unge voksne og bidrar til \u00e5 skape en mer attraktiv by for unge mennesker. Tittelen har eksistert siden 2009 og s\u00e5 langt har ingen andre nordiske byer vunnet tittelen. M\u00e5lgruppen er ungdom og unge voksne mellom 15-35 \u00e5r. M\u00e5let er \u00e5 gj\u00f8re Troms\u00f8 og Nord-Norge til et bedre sted for ungdom og unge voksne \u00e5 LEVE, BO og SKAPE. Troms\u00f8 kommune \u00f8nsker \u00e5 skape varige resultater, infrastruktur, tjenester og metoder gjennom satsingen. Det vil ha stor betydning for fremtiden til Troms\u00f8 kommune dersom man lykkes i \u00e5 aktivisere og inkludere ungdom og unge voksne i kommunens tjenestetilbud og samfunnsoppdrag. Det har v\u00e6rt gjort grundig arbeid i den 2-\u00e5rige s\u00f8knadsprosessen i forhold til kunnskapsgrunnlag, utredning av behov og innspill til l\u00f8sninger og aktiviteter, involvering av partnere, dialog om finansering og \u00f8nskede resultater. Arbeidet som ble gjort i s\u00f8knadsprosessen bidro til ny kunnskap om ungdomsmedvirkning i kommunen og p\u00e5virket ogs\u00e5 prosessene rundt utviklingen av Handlingsprogrammet for 2023-2026. Det fremmes n\u00e5 en sak om hvordan Troms\u00f8 kommune \u00f8nsker \u00e5 organisere og finansiere European Youth Capital 2026-satsingen. Saksutredning Bakgrunn Siden 2009 har The European Youth Forum tildelt tittelen European Youth Capital (EYC) til en europeisk by som har som m\u00e5l \u00e5 styrke ungdomsmedvirkningen og ungdoms deltakelse i sitt lokalsamfunn: https://www.youthforum.org/topics/youthcapital \u00ab... en europeisk by f\u00e5r sjansen til \u00e5 vise frem sine innovative ideer, prosjekter og aktiviteter som tar sikte p\u00e5 \u00e5 heve unge stemmer og bringe et nytt ungdomsperspektiv til alle aspekter av bylivet. Fra offentlig transport og infrastruktur, til kultur- og utdanningsprogrammer og demokratisk politikkutforming, inviterer European Youth Capital-tittelen byer til \u00e5 revurdere hvordan de engasjerer og inkluderer unge mennesker.\u00bb Innhold Europeisk ungdomshovedstads-prosjektet vil sette unge menneskers medvirkning i Troms\u00f8 p\u00e5 agendaen. Internt i organisasjonen er satsingen et naturlig samhandlingsprosjekt hvor alle avdelingene i Troms\u00f8 kommune kan samarbeide p\u00e5 tvers i organisasjonen og utvikle reelle innspillsmuligheter og ungdomsmedvirkning i tjenestetilbudet, noe som kan antas \u00e5 skape bolyst og attraktivitet blant den unge befolkningen i landsdelen. S\u00f8knadsprosessen i 2022 og 2023 viste at ogs\u00e5 selve prosessen var nyttig, uavhengig av utfall, da den bidro til kartlegging, kunnskapsbaserte forslag til tiltak og initiativer, samarbeid og bevissthet internt i administrasjonen og i byen som helhet. Prosessen bidro ogs\u00e5 til et utstrakt samarbeid mellom Troms\u00f8 kommune og offentlige og private akt\u00f8rer i landsdelen, p\u00e5 nasjonalt og p\u00e5 internasjonalt niv\u00e5. 2 Gjennom prosjektet tar Troms\u00f8 en ledende posisjon nasjonalt og p\u00e5 europeisk niv\u00e5 innenfor ungdomsarbeid- og ungdomsmedvirkningsfeltet. EYC 2026 er tett knyttet opp mot kommuneplanens samfunnsdel og m\u00e5lene \u00abSosial b\u00e6rekraft\u00bb og \u00abRobust organisasjon\u00bb. Satsingen vil bidra til \u00e5 oppfylle f\u00f8lgende delm\u00e5l i KPS: \"gi barn og unge et godt utgangspunkt for \u00e5 mestre hverdagen og voksenlivet\", \"trygge, mangfoldige og aktive lokalmilj\u00f8\" og \"utvikle og gjennomf\u00f8re oppgavene sammen med innbyggerne\". Satsingen er ogs\u00e5 forankret i HAP 2024-2027, i Stortingsmeldingen \u00abMennesker, muligheter og norske interesser i nord\u00bb (Meld.St.9 (2020-2021)), deriblant innspillene som kom frem i \u00abUngdommens Nordomr\u00e5demelding\u00bb i 2020 (som var et vedlegg til Meld.St.9 (2020-2021). Satsingen er ogs\u00e5 meget relevant i forhold til Troms\u00f8s lederskap i Arctic Mayors Forum og Norges formannskap i Arktisk r\u00e5d i 2023-2025. Identifisere utfordringer i regionen: mange tiltak p\u00e5 ulike niv\u00e5er Det er gjort omfattende forskning gjennom flere \u00e5r for \u00e5 identifisere unges utfordringer og anbefalinger til tiltak i regionen. I den 2-\u00e5rige s\u00f8knadsprosessen mot Europeisk ungdomshovedstad har ogs\u00e5 unge selv gitt innspill gjennom en rekke prosesser, samt at ulike akt\u00f8rer i samfunnet ogs\u00e5 har blitt involvert i prosjektet. Dette gj\u00f8r at kunnskapsgrunnlaget bak behov og utfordringer til ungdom i regionen, samt mulige tiltak, er grundig utredet og begrunnet. Det er en rekke behov som m\u00e5 ivaretas for den unge befolkningen i byen og regionen. Listen er ikke utfyllende, men noen av punktene som er fremhevet i Troms\u00f8s s\u00f8knad om EYC 2026 er; o Synkende andel ung befolkning: Demografiske endringer har stor betydning b\u00e5de for dagens og fremtidige samfunnsstruktur i Nord-Norge og Arktis, og nedgangen i den unge befolkningen er mer betydelig her enn i andre deler av landet. o B\u00e6rekraft: For den unge befolkningen har Troms\u00f8 og regionen utfordringer n\u00e5r det gjelder b\u00e5de milj\u00f8messig, sosial og \u00f8konomisk b\u00e6rekraft; milj\u00f8et i Arktis er ekstremt s\u00e5rbart, kostnadene ved \u00e5 bo og bosette seg i byen er for h\u00f8ye, det er ikke nok jobber til yngre mennesker med lavere utdanning, og utenforskap blant s\u00e5rbare grupper har blitt en st\u00f8rre utfordring de siste \u00e5rene. o Aktivt medborgerskap og ungdomsengasjement i styringsstrukturer og politikkutforming: selv om vi har aktive lokale og regionale ungdomsr\u00e5d, og en lang tradisjon for ungdomsdeltakelse i frivillige organisasjoner og selvstyrte ungdomsstrukturer, er det generelle ungdomsengasjementet i politikkutforming lav og det er mangel p\u00e5 representasjon av unge stemmer i planprosesser og prosjektering b\u00e5de i kommunen, fylkeskommunen og mot private akt\u00f8rer. o Utfordrende livssituasjon for unge i distriktene: I hele regionen er det 100.000 ungdommer fra 0-18 \u00e5r, av dem bor 18.000 i Troms\u00f8 by. Ungdom i distriktene har d\u00e5rligere tilgang til jobb, skole, \u00e5pne ungdomsm\u00f8teplasser, aktiviteter, helsetjenester, og transportmulighetene til st\u00f8rre sentra er ikke tilstrekkelig tilrettelagt for unge mennesker. o Mangel p\u00e5 utdanningsmuligheter i distriktene: Skolene er sentralisert fra ungdomsskolen og oppover, noe som betyr at mange unge m\u00e5 forlate familien ved 15 \u00e5r for \u00e5 flytte dit skolene er. I tillegg er det behov for \u00f8kt oppf\u00f8lging av borteboere fra 15-19 \u00e5r i Troms\u00f8 kommune. 3 o Boligsituasjonen: i Troms\u00f8 har boligprisene \u00f8kt voldsomt de siste \u00e5rene. Det er behov for b\u00e5de flere studenthybler og rimelige boliger generelt for ungdom og unge voksne. o Nord-Norge har landets h\u00f8yeste selvmordsrate og utfordringer med ung psykisk helse: Mange steder i nord er isolert, vintrene er lange og m\u00f8rke, ungdom er ofte ensomme eller mangler fritidsaktiviteter i n\u00e6rheten av der de bor. I tillegg er tilgangen til lavterskel helsetjenester for unge ikke godt nok utviklet i distriktene. o For f\u00e5 \u00e5pne ungdomstilbud og -aktiviteter i forsteder og distrikter: de fleste ungdomsklubbene og ungdomsaktivitetene finnes i Troms\u00f8 sentrum. Det er et stort behov for \u00e5pne ungdomstilbud og -aktiviteter i forsteder og distrikter, og bedre transportmuligheter for ungdom for \u00e5 komme seg til sentrum p\u00e5 kvelder og i helger. o Behov for styrking og oppgradering av eksisterende tilbud og infrastruktur i Troms\u00f8: Troms\u00f8 har en stor grad av ung befolkning og en rekke gode tjenester og tilbud til ungdom, men det er behov styrke allerede eksisterende infrastruktur og tilbud til unge mennesker i Troms\u00f8, og rigge disse for fremtiden, som vil v\u00e6re avgj\u00f8rende for \u00e5 sikre attraktivitet, samt unges trivsel, utvikling og deltakelse i samfunnet. o Mangel p\u00e5 unge stemmer i byplanlegging: Unge i byen og i regionen f\u00f8ler seg ikke lyttet til n\u00e5r det gjelder byutvikling, infrastruktur og tjenester. De ettersp\u00f8r bedre, mer inkluderende byplanprosesser og mer forst\u00e5else for unges behov og \u00f8nsker. o Ingen egen Ungdomsstrategi i kommunen: Selv om Troms\u00f8s Handlingsprogram har satsingsomr\u00e5det \u00abUnge f\u00f8rst\u00bb, n\u00e5 fokusomr\u00e5de \u00abSikre gode oppvekstsvilk\u00e5r\u00bb, som et av fem hovedomr\u00e5der har ikke Troms\u00f8 kommune en egen Ungdomsstrategi. Sammendrag av Hovedm\u00e5l, m\u00e5lsetninger, fokusomr\u00e5der, \u00f8nsket fremtidig tilstand SLAGORD ARCTIC INFLUENCE: YOUTH SHAPING EUROPE'S FUTURE M\u00c5L B\u00c6REKRAFTIG INKLUDERENDE KREATIV M\u00c5LSETNING Vi \u00f8nsker \u00e5 gj\u00f8re Troms\u00f8 Vi \u00f8nsker \u00e5 motivere Vi \u00f8nsker \u00e5 oppmuntre unge og Arktis mer og gi ungdom verkt\u00f8y mennesker til \u00e5 leve kreative milj\u00f8messig, sosialt og til \u00e5 bli engasjerte og inspirerende liv, til \u00e5 n\u00e5 \u00f8konomisk b\u00e6rekraftig, samfunnsmedlemmer, sitt fulle potensiale og m\u00f8te og v\u00e6re en modell og forkjempere for fremtidige utfordringer inspirasjon for andre solidaritet og positiv sammen samfunn endring inspirert av v\u00e5re felles europeiske verdier FOKUS o Gi arktisk og o Sikre bedre o Gi unge mennesker rom europeisk ungdom inkludering av og ressurser til \u00e5 kunnskap, motivasjon unge i regionen, eksperimentere og og mulighet til \u00e5 bidra unge innvandrere, sprenge grenser til et b\u00e6rekraftig marginaliserte o Utvikle nye og Arktis. grupper og andre innovative o Sikre ungt aktivt o Skape et mer ungdomstilbud i medborgerskap og mangfoldig milj\u00f8 regionen ungdomsengasjement for uttrykk og o Utvikle bedre i kommunale identitet infrastruktur og 4 styringsstrukturer og o H\u00e5ndtere det finansiering for unge politikkutforming \u00f8kende problemet gr\u00fcndere o Designe og utvikle en med psykiske o \u00c5pne flere ungdomsvennlig by helseproblemer ungdomstilbud og for fremtiden blant unge aktiviteter landsdelen og o \u00d8ke mulighetene for o Utvikle et distrikter finansiering, inkluderende og o Utvikle innovative og infrastruktur, fredelig samfunn kreative arbeidsplasser og o Gj\u00f8re aktiviteter og ungdomskulturaktiviteter tilgjengelighet for tilbud rimelige for som vil tiltrekke seg unge mennesker alle unge unge mennesker fra hele o Dele v\u00e5re gode o Skape rom for unge Europa eksempler og \u00f8ke v\u00e5rt mennesker til \u00e5 internasjonale nettverk oppleve mangfold Ungdomsinitiativ setter en Alle unge mennesker Unge menneskers \u00d8NSKET ny standard for Europas blir h\u00f8rt, verdsatt og p\u00e5virkningskraft er styrket RESULTAT b\u00e6rekraftige fremtid og har like muligheter til gjennom eksperimentering fungerer som en modell \u00e5 h\u00f8re til og bidra til \u00e5 og innovasjon, og har st\u00f8rre for innovative og forme v\u00e5r felles muligheter for b\u00e6rekraftige l\u00f8sninger. fremtid. entrepren\u00f8rskap, . samfunnsengasjement og kulturell berikelse. TVERTEMATISK Unge mennesker former en fremtid der ungdom leder, innoverer og forener RESULTAT alle hj\u00f8rner av Europa. Troms\u00f8 kommunes forpliktelser i satsingen: \u2022 Rekruttere et ungt prosjekt-team som skal utarbeide satsingen videre og v\u00e6re ansvarlig for prosjektledelse for European Youth Capital 2026 i perioden fra h\u00f8st 2024 til v\u00e5r 2027 (etterarbeid). \u2022 Sette sammen en bred Styringsgruppe best\u00e5ende av ungdom, partnere, representanter fra Troms\u00f8 kommune (b\u00e5de fra administrasjon og politisk niv\u00e5), andre relevante akt\u00f8rer (totalt 20-25 personer) som skal ha en r\u00e5dgivende rolle i prosjektet, samt v\u00e6re ambassad\u00f8rer for prosjektet inn i sine organisasjoner og nettverk. \u2022 Bist\u00e5 med interne ressurser i form av personalressurser og \u00f8konomi. Mye vil gj\u00f8res med egne ansatte i kommunen og oppgaver og aktiviteter som er planlagt gjennomf\u00f8rt innenfor avdelingenes virksomhetsplaner. \u2022 \u00d8remerke friske midler til satsingen som b\u00e5de skal bidra til aktivitetene i prosjektet, samt vil v\u00e6re kommunens egenandel for \u00e5 utl\u00f8se ytterligere ekstern finansiering. \u2022 Gjennomf\u00f8re et bredt spekter av aktiviteter og initiativ rettet mot m\u00e5lgruppen 15-35 \u00e5r, prim\u00e6rt i 2026, men ogs\u00e5 i \u00e5rene 2024, 2025 og 2027. \u2022 V\u00e6re vertskap for European Youth Forums \u00e5rlige generalforsamling i 2026 og European Youth Capital 2026 Opening Ceremony og Award/Closing Ceremony samme \u00e5r. Bredt samarbeid lokalt, regionalt og nasjonalt Prosjektet er et samarbeidsprosjekt mellom Troms\u00f8 kommune og en rekke offentlige og private akt\u00f8rer i landsdelen og landet for \u00f8vrig. Prosjektet er \u00e5pent slik at alle som \u00f8nsker det kan legge inn egne aktiviteter eller igangsette samarbeid rettet mot unge mellom 15 til 35 \u00e5r under 5 tematikken \u00abungdomsmedvirkning og aktivt ungt medborgerskap\u00bb og prosjektets hoveds\u00f8yler \u00abB\u00c6REKRAFTIG\u00bb, \u00abINKLUDERENDE\u00bb OG \u00abKREATIV\u00bb, men det er Troms\u00f8 kommune som st\u00e5r som prosjekteier og som har ansvaret for prosjektledelsen av satsingen. S\u00f8knadsprosessen Troms\u00f8 kommune har v\u00e6rt igjennom i 2022 og 2023 har allerede igangsatt en rekke samarbeid, og prosjektet er \u00e5pent for alle partnere som \u00f8nsker \u00e5 bidra. Dermed vil ogs\u00e5 flere organisasjoner, lag og foreninger bli invitert inn i l\u00f8pet av prosessen frem mot 2026. Disse vil bidra med b\u00e5de innhold til prosjektet, egeninnsats og noe prosjektfinansiering. Program EYC 2026: 1 \u00e5r, men varige virkninger Utvikling av programmet: Ungdomsdeltakelse p\u00e5 alle niv\u00e5er Prosjektet er ungdomsinitiert og ungdomsdrevet, og innspillene til EYC 2026-satsingen er laget av ungdom, med ungdom, for ungdom gjennom en rekke ulike metoder. Prosessen har hatt som m\u00e5l \u00e5 inkludere flest mulig ungdom, med s\u00e5 ulik bakgrunn som mulig, samt innspill fra eksterne partnere. Det er f\u00f8rst n\u00e5 n\u00e5r Troms\u00f8 har vunnet tittelen at finansieringsarbeidet kan starte. Finansieringen av satsingen vil ha innvirkning p\u00e5 hvilke initiativ og aktiviteter som blir prioritert i EYC i \u00e5rene 2024-2028. Det er derfor p.t. ikke mulig \u00e5 komme med et n\u00f8yaktig program for EYC 2026 f\u00f8r man vet hvor mye finansiering satsingen f\u00e5r fra b\u00e5de Troms\u00f8 kommune og eksterne offentlige og private partnere. Prosjektteamet, styringsgruppen og kommuneadministrasjonen vil bli ansvarlig for \u00e5 f\u00e5 p\u00e5 plass finansieringen og deretter programmeringen av EYC 2026-programmet. Det som er klart s\u00e5 langt er at gjennom Troms\u00f8s EYC 2026-program tar man sikte p\u00e5 \u00e5 skape en reell deltakende prosess som st\u00f8tter ungdomsdeltakelse p\u00e5 alle niv\u00e5er. Denne visjonen er forankret i Troms\u00f8 kommunes forpliktelse til \u00e5 sikre at unge mennesker ikke bare er mottakere av programmet, men aktive bidragsytere og ledere. En slik tiln\u00e6rming vil ikke bare gj\u00f8re EYC 2026 mer relevant og virkningsfull, men den vil ogs\u00e5 fremme en ny generasjon med mer kompetente, trygge og engasjerte unge mennesker. I EYC 2026 vil aktivitetene og initiativene bli kategorisert under m\u00e5lene B\u00c6REKRAFTIG, INKLUDERENDE og KREATIV for \u00e5 f\u00e5 en enklere oversikt over de ulike foresl\u00e5tte tiltakene og programpostene. B\u00e6rekraftig: Varig effekter, infrastruktur og partnerskap Vi \u00f8nsker varige samarbeid, infrastruktur, aktiviteter og produkter, ikke engangsarrangementer eller forbruksmentalitet. Relasjonene som skapes gjennom samarbeidene vil v\u00e6re grunnlaget for varige partnerskap, metoder som utvikles skal implementeres i kommunen og i regionen for fremtiden, og infrastruktur som utvikles skal bli st\u00e5ende etter EYC 2026. Inkluderende: Fokus p\u00e5 hele landsdelen og Arktis Prosjektet er \u00e5pent for alle som \u00f8nsker \u00e5 bidra med aktiviteter, satsinger, programmer og annet rettet mot unge mennesker mellom 15 og 35 \u00e5r i Arktis. Satsingen har allerede utviklet en rekke samarbeid og partnerskap, men er \u00e5pent for alle som vil bidra. Vi vil ogs\u00e5 fokusere p\u00e5 en rekke ulike tiln\u00e6rminger til ulike grupper av ungdom for \u00e5 sikre inkludering og mangfold b\u00e5de i utviklingen av programmet, og som bidragsytere og publikum. Kreativ: Oppmuntre til eksperimentering og selvstyrte ungdomsinitiativ Kreativitet gir rom for mangfoldige uttrykk og perspektiver, og gir unge mennesker muligheten til \u00e5 utvikle unike l\u00f8sninger p\u00e5 samfunnsutfordringer. Programmet for Troms\u00f8 som Europeisk ungdomshovedstad 2026 \u00f8nsker \u00e5 stimulere unge menneskers uttrykk og utforskerpotensial. Programmet vil ogs\u00e5 inspirere til samarbeid og fellesskap, oppmuntre til deltakelse og skape en plattform for utveksling av ideer. Og, gjennom et modig, ungdomsstyrt program kan Troms\u00f8 6 som Europeisk ungdomshovedstad 2026 bli en inspirerende modell for andre byer og samfunn, og dermed bidra til \u00e5 forme fremtidens ungdomsledede initiativer. Europeisk dimensjon: Et m\u00e5l er \u00e5 etablere Troms\u00f8 som en aktiv partner innen det europeiske ungdomsfeltet, og fremme en europeisk dimensjon gjennom \u00e5 delta i europeiske nettverk og arrangementer, og fremme felles europeiske verdier. Gjennom EYC 2026 \u00f8nsker Troms\u00f8 \u00e5 v\u00e6re en modell og en kilde til motivasjon for andre europeiske byer som har som m\u00e5l \u00e5 forbedre deres ungdomspolitikk og se p\u00e5 unge mennesker som aktive deltakere i samfunnet. \u00d8konomi Det f\u00f8lger ikke med prispenger til tittelen, men en slik tittel, og kommunens forpliktelser, vil utl\u00f8se midler nasjonalt og internasjonalt, samt fra private sponsorer. Det er ingen \u00f8vre eller nedre grense for budsjett for et \u00e5r som Europeisk ungdomshovedstad, det er aktivitetene og innholdet som avgj\u00f8r st\u00f8rrelsen p\u00e5 budsjettet. Kommunens finansiering: Satsinger i HAP 2023-2026/2024-2027, friske midler, samt st\u00f8ttefunksjoner internt i organisasjonen En del av aktivitetene vil gjennomf\u00f8res innenfor satsinger som allerede er planlagt eller vedtatt i Troms\u00f8 kommunes Handlingsprogram 2024-2027 eller med allerede eksisterende ressurser i administrasjonen, men det m\u00e5 ogs\u00e5 budsjetteres med friske midler til satsingen i perioden 2024- 2028 for \u00e5 utl\u00f8se ekstern finansiering. Gjennom EYC 2026 \u00f8nsker Troms\u00f8 kommune \u00e5 skape varige metoder, prosesser, infrastruktur, tjenester og resultater, ikke kun et \u00e5r med eventer og arrangementer. Satsingen sees derfor over flere \u00e5r, hvor man \u00f8nsker \u00e5 fordele midler og aktiviteter ut over 2026, samt utvikle organisasjonen, b\u00e6rekraftige initiativer, bedre samhandling og tjenester for unge innbyggere. I saken er dette synliggjort med tall fra 2024 til 2028. Det er unge som er fremtidens Nord-Norge. Det m\u00e5 snakkes om det vi trenger for at vi skal ha lyst \u00e5 bli v\u00e6rende. Det m\u00e5 ikke bare v\u00e6re prat og arrangement. Vi unge trenger noe \u00e5 se frem til, noe som skjer med jevne mellomrom, ikke bare en engangshendelse med pomp og prakt, og s\u00e5 drar alle. Tiltak og tilbud m\u00e5 v\u00e6re varige. - Ungdom i ungdomspanel for Ungdommens Nordomr\u00e5demelding (2020, s.6) I HAP 2023-2026 og HAP 2024-2027 er det allerede vedtatt en rekke konkrete satsinger rettet mot m\u00e5lgruppen til EYC 2026, og som faller direkte inn under satsingsomr\u00e5dene til EYC 2026. For 4-\u00e5rs perioden 2024-2027 utgj\u00f8r disse satsingene NOK 66 240 000. Dette gjelder omr\u00e5dene (ytterligere beskrevet i Vedlegg 2): - 3000 \u2013 Barn og familie: \u00f8kning i Jordmorstillinger, Sexologstilling, Styrke bemanning i PPT, samt videref\u00f8ring av Psykhjelpen - 4000 \u2013 Kultur: Mekkeverksted for ungdom (Fritid), Turbo styrkes med 1 stilling (Fritid), \u00f8kning innen Ungdomsklubber, Aktivitetsmidler U16, Kulturkort ungdom/Ung Kulturrabatt, \u00d8kning m\u00f8tegodtgj\u00f8relse ungdomsr\u00e5d, Hybelsatsing Tvibit, Ungt medborgerskap og ungdomsdeltagelse - 5000 \u2013 Helse- og omsorgtjenester: Helsestasjon unge voksne - 6000 - Velferd, arbeid og inkludering: \u00d8kning i budsjettbehov Prosjekt FACT 7 Det vil i tillegg v\u00e6re behov for \u00e5 \u00f8remerke friske midler til satsingen i perioden 2024-2028 for \u00e5 sikre \u00f8vrige tiltak og aktiviteter i satsingen, samt at disse midlene vil utl\u00f8se eksterne midler. Kommunedirekt\u00f8rens forslag til friske midler til EYC 2026 i HAP 2024-2027 er: Midler 2024 2025 2026 2027 2028 Totalt 2024-2028 Eksisterende 13 510 000 18 310 000 18 110 000 16 310 000 66 240 000 satsinger allerede innarbeidet i HAP Friske midler til 2 000 000 7 500 000 27 000 000 7 500 000 2 000 000 46 000 000 EYC 2026 Total 15 510 000 25 810 000 45 110 000 23 810 000 2 000 000 112 240 000 I tillegg bidrar kommuneadministrasjonen med personellressurser og st\u00f8ttefunksjoner for \u00e5 sikre en vellykket gjennomf\u00f8ring av EYC-\u00e5ret, inkludert administrative oppgaver, \u00f8konomikontroll, juridisk r\u00e5dgivning, kommunikasjon, sikkerhet og beredskap, strategi og handlingsplaner. Dette er inkludert i allerede eksisterende stillinger og arbeidsoppgaver i administrasjonen, og vil ha en total verdi av 2-3 \u00e5rsverk i hele perioden. Eksterne midler Som tidligere nevnt vil satsingen, og Troms\u00f8 kommunes forpliktelser, utl\u00f8se b\u00e5de offentlig og privat finansiering til EYC 2026. Troms\u00f8 som EYC 2026 er grundig forankret gjennom den 2-\u00e5rig s\u00f8knadsprosessen hvor eksterne partnere har v\u00e6rt sterkt delaktig i formuleringen av behov, m\u00e5l og \u00f8nskede aktiviteter og resultater. Disse har ogs\u00e5 uttrykt vilje til \u00e5 bidra til finansieringen av satsingen, men dette kunne f\u00f8rst utl\u00f8ses etter at Troms\u00f8 kommune faktisk vant tittelen (27.nov 2023) og vedtar en forpliktelse til satsingen (denne saken). Satsingen er forankret i nasjonal politikk (bl.a Meld.St.9 (2020-2021), Norges lederskap i Arktisk r\u00e5d, samt svarer godt til strategiene til alle samarbeidspartnerne i prosjektet. Til sammenlikning mottok Bod\u00f82024 100 mnok over statsbudsjettet og 50 mnok fra SNNs Samfunnsl\u00f8fte. Det er for tidlig i prosessen til \u00e5 presentere konkrete tall og totalbudsjett p\u00e5 eksterne midler i satsingen EYC 2026, og grad av kommunal innsats vil ogs\u00e5 p\u00e5virke st\u00f8rrelsen p\u00e5 eksterne midler, men ambisjonsniv\u00e5et er tiln\u00e6rmet likt Bod\u00f82024, men fordelt over \u00e5rene 2024-2028. Det er i s\u00f8knadsperioden etablert en rekke samarbeid og partnerskap, hvor eksterne partnere ogs\u00e5 g\u00e5r inn med egeninnsats og egne initiativer som \u00f8ker verdien p\u00e5 hele satsingen. 30.januar 2024 ble det gjennomf\u00f8rt et m\u00f8te med statsminister Jonas Gahr St\u00f8re og Troms\u00f8 kommune, og det er igangsatt en prosess vedr\u00f8rende s\u00f8knad om st\u00f8tte over statsbudsjett 2025-2028. Svar ang Statsbudsjett 2025 forventes i oktober 2024. Troms fylkeskommune er en viktig partner, og har sammenfallende behov og satsinger som Troms\u00f8 kommune n\u00e5r det gjelder den unge befolkningen i landsdelen. Troms fylkeskommune \u00f8nskes velkommen inn b\u00e5de i Styringsgruppen for prosjektet og i finansieringen. Det er dialog med Troms fylkeskommune og Troms Holding vedr samarbeid og finansiering av ulike tiltak innen satsingen. 8 Bufdir er i Norge ansvarlig for den europeiske mobilitetsordningen ERASMUS +. Troms\u00f8 kommune planlegger \u00e5 s\u00f8ke om akkreditering i ERASMUS+ p\u00e5 st\u00f8rrelsesorden 1-2 mnok pr \u00e5r for \u00e5rene 2025-2027 for \u00e5 gjennomf\u00f8re en rekke av de internasjonale samarbeidsprosjektene innen satsingen. I tillegg har Bufdir/ERASMUS+ i st\u00f8ttebrev til EYC 2026 forpliktet seg til \u00e5 legge egne aktiviteter, seminarer og internasjonale m\u00f8ter til Troms\u00f8 i 2026. Dette vil ogs\u00e5 ha en verdi p\u00e5 1-2 mnok per \u00e5r, som de dekker over eget budsjett. Med en s\u00e5 stor og omfattende satsing p\u00e5 ungdom og unge voksne i hele landsdelen er det ogs\u00e5 \u00f8nskelig \u00e5 rette seg mot private sponsorer. I s\u00f8knadsperioden har det v\u00e6rt god dialog med bl.a SpareBank1 Nord-Norges Samfunnsl\u00f8fte, og SNN har gitt prosjektet et \u00abMemorandum of understanding\u00bb som var viktig i den avgj\u00f8rende delen av s\u00f8knadsprosessen. Umiddelbart etter at kommunestyret har behandlet denne saken vil Kommunedirekt\u00f8ren g\u00e5 videre i dialogen med Samfunnsl\u00f8ftet om samarbeid og st\u00f8tte fra Samfunnsl\u00f8ftet. Organisering: EYC 2026 er en tverrfaglig satsning som omfatter hele Troms\u00f8 kommune. Satsingen organiseres innenfor kommuneorganisasjonen og legges direkte under Kommunedirekt\u00f8ren. Satsingen organiseres internt i organisasjonen for \u00e5 sikre forankring og eierskap i alle kommunens avdelinger, for \u00e5 kunne st\u00f8tte seg p\u00e5 organisasjonens fagfunksjoner og - kompetanse, for \u00e5 sikre at oppstart og utrulling av prosjektet er kostnads- og tidseffektivt, samt for \u00e5 sikre at erfaring, kompetanse og nettverk blir v\u00e6rende i organisasjonen ogs\u00e5 etter EYC 2026 er avsluttet. Det skal rekrutteres et ungt prosjektleder-team som f\u00e5r ansvaret for prosjektledelsen av EYC 2026, samt utnevnes en styringsgruppe med strategisk r\u00e5dgivende ansvar. Styringsgruppen er et r\u00e5dgivende organ for prosjektet og vil best\u00e5 av inntil 10 personer fra administrasjon, politikere og partnere, og 10 ungdommer fra 15-35 \u00e5r fra ulike milj\u00f8. Representanter for Styringsgruppen vil bli rekruttert fra: - Lokalt ungdomsr\u00e5d - Regionalt ungdomsr\u00e5d - Studentparlamentet 9 - Ulike ungdomsorganisasjoner med fokus p\u00e5 b\u00e6rekraft, mangfold osv - Sametingets ungdomspolitiske utvalg (SUPU)/ NGO for urfolksungdom - Norges Handikapforbunds Ungdom Nord-Norge - Representant fra politisk ledelse i Troms\u00f8 kommune - Representant fra administrasjonen i Troms\u00f8 kommune - Representant(er) fra Troms fylkeskommune - Representant fra UiT Norges arktiske universitet - Representanter fra ulike partnere - Andre Forslaget er at leder av styringsgruppen b\u00f8r v\u00e6re en ungdomsrepresentant, nestleder en representant fra Troms\u00f8 kommune. Styringsgruppen vedtar selv m\u00f8tehyppigheten i perioden. Styringsgruppen vil arbeide p\u00e5 et strategisk og r\u00e5dgivende niv\u00e5 og deres oppgaver vil v\u00e6re: o Prosjektstrategi og -retning o Prosjektplan og -milep\u00e6ler o Interessentengasjement og opps\u00f8king o V\u00e6re ambassad\u00f8rer for prosjektet inn i sine egne organisasjoner og nettverk o Prosjektevaluering og rapportering o R\u00e5dgivning om probleml\u00f8sning underveis i prosjektet o Beredskapsplanlegging o Prosjektavslutning og gjennomgang Prosjektledelsen vil orientere Formannskapet og Kommunedirekt\u00f8rens ledergruppe (KLG) jevnlig om status og fremdrift i satsingen. Administrasjonen i Troms\u00f8 kommune vil bidra p\u00e5 f\u00f8lgende m\u00e5te: Ungdomsrelatert stab: Tvibit, Fritidsseksjonen og andre som arbeider direkte med ungdom og -arrangementer vil st\u00f8tte driften av prosjektteamet og bidra med infrastruktur til teamet og de frivillige, samt hjelpe til med: - Infrastruktur for prosjektgruppe, frivillige og arrangementer - Veiledning i ungdomsmedvirkning og selvstyrte ungdomsprosjekter - Teknisk assistanse - Bistand til arrangementsh\u00e5ndtering - Nasjonalt og internasjonalt nettverk - S\u00f8knadsskriving og rapportering av tilskudd - Medie- og teknologikompetanse - Annet \u00d8vrig Kommunal administrasjon: Kommuneadministrasjonen er forpliktet til \u00e5 spille en st\u00f8ttende rolle i en vellykket gjennomf\u00f8ring av EYC-\u00e5ret. Kommuneadministrasjonen skal gi bistand til: \u2022 Administrative oppgaver, betalinger og regnskapssystemer \u2022 Juridisk r\u00e5dgivning og hjelp med kontraktsforpliktelser \u2022 Hjelp til \u00f8konomikontroll og finansiell rapportering \u2022 Bist\u00e5 med \u00e5 administrere infrastruktur, parkering og offentlige fasiliteter for \u00e5 sikre gjennomf\u00f8ring av arrangementer \u2022 Samarbeide for \u00e5 promotere EYC-arrangementer og initiativer gjennom kommunale kommunikasjonskanaler, nettsider, nyhetsbrev og sosiale medieplattformer \u2022 Sikkerhet og beredskap \u2022 Bistand ift lokale retningslinjer, tillatelser og forskrifter 10 \u2022 Samfunnsengasjement og -inkludering \u2022 Bist\u00e5 med \u00e5 organisere opps\u00f8kende aktiviteter for \u00e5 sikre inkludering og bred deltakelse i EYC-initiativer \u2022 Informasjon og bes\u00f8kstjenester \u2022 Samarbeide om utvikling av kommunal ungdomsstrategi og handlingsplaner som tar opp ungdomssp\u00f8rsm\u00e5l Revisjon: Kommunens revisor KomRev Nord blir prosjektets revisjonsorgan. EYC-prosjektteam: Det er planlagt \u00e5 rekruttere totalt 10 unge prosjektmedarbeidere i prosjektet, i ulike tidsperioder, hvor 2 hovedprosjektledere blir ansatt i inntil 3 \u00e5r (h\u00f8st 2024-sommer 2027), og de andre 8 i ulike tidsforl\u00f8p under 3 \u00e5r. Prosjektmedarbeiderne vil v\u00e6re unge mennesker under 35 \u00e5r, for best \u00e5 representere m\u00e5lgruppen for prosjektet og for \u00e5 skape arbeidsplasser, arbeidserfaring og internasjonale karrieremuligheter for unge nyutdannede mennesker i landsdelen. De prosjektansatte vil alle ha ansvar for ulike arbeidsgrupper fordelt p\u00e5 ulike tema/ansvarsomr\u00e5der. Arbeidsgruppene vil best\u00e5 av b\u00e5de ungdom, representanter fra Troms\u00f8 kommune, frivillige og ulike partnere. Det er planlagt \u00e5 dele prosjektledelsesansvaret mellom to hoved-prosjektledere \u2013 et delt prosjektledelsesansvar vil sikre mer mangfold i kompetanse og erfaring, ekstra ressurser og kontinuitet, forbedret beslutningstaking, forbedret kommunikasjon og interessentstyring, og \u00f8kt fleksibilitet og tilpasningsevne. Det vil ogs\u00e5 v\u00e6re mindre s\u00e5rbart dersom en av prosjektlederne blir syk eller forhindret fra \u00e5 gjennomf\u00f8re arbeidet, da prosjektperioden er b\u00e5de kort og arbeidskrevende. Hovedoppgavene vil omfatte: - Prosjektplanlegging og -strategi - Interessentengasjement og kommunikasjon - Teambygging og -ledelse - Risikovurdering og -styring - Ekstern representasjon - Finansieringss\u00f8knader og \u00f8konomih\u00e5ndtering - Konfliktl\u00f8sning og problemh\u00e5ndtering - Prosjektoverv\u00e5king og -rapportering - Alle \u00f8konomiske forpliktelser I det totale prosjektteamet vil hovedansvaret og utf\u00f8relsen av oppgavene bli delt p\u00e5 de forskjellige teammedlemmene etter denne modellen: - 2 hovedprosjektledere med delt ansvar - Prosjektmedarbeider Kommunikasjon - Prosjektmedarbeider Oppl\u00e6ring, metodeutvikling og frivilligh\u00e5ndtering - Prosjektmedarbeider Inkludering og mangfold - Prosjektmedarbeider Eksterne relasjoner, partneransvar og myndighetskontakt - Prosjektmedarbeider Ungdomspolitikk, handlingsplaner og evaluering - Prosjektmedarbeider Internasjonalt samarbeid og Arctic Youth Dialogue - Produsent og arrangementskoordinator - Kulturprogramkoordinator og selvstyrte ungdomsinitiativer 11 Fremdriftsplan prosjekt-team: H\u00f8st 2024 V\u00e5r 2025 H\u00f8st 2025 V\u00e5r 2026 H\u00f8st 2026 V\u00e5r 2027 Hvilke Senest p\u00e5 plass I l\u00f8pet av v\u00e5r 2025: Senest p\u00e5 plass 1.aug: Alle Alle Jan-juni: roller 1.okt: funksjoner funksjoner 2 hoved- Prosjektmedarbeider Kommunikasjon p\u00e5 plass p\u00e5 plass 2 hoved-prosjektledere prosjektledere Internasjonalt samarbeid og Arctic Produsent og Prosjektmedarbeider Senest p\u00e5 plass Youth Dialogue arrangementskoordinator Oppl\u00e6ring, 1.des: metodeutvikling og Prosjektmedarbeider Kulturprogramkoordinator frivillighetsledelse Prosjektmedarbeider Eksterne relasjoner, og selvstyrte Oppl\u00e6ring, partneransvar og ungdomsinitiativer Prosjektmedarbeider metodeutvikling og myndighetskontakt Ungdomspolitikk, frivillighetsledelse handlingsplaner og Prosjektmedarbeider evaluering Prosjektmedarbeider Ungdomspolitikk, Inkludering og handlingsplaner og Delt 3 mnd: mangfold evaluering Internasjonalt/Eksterne relasjoner Hvor mange 4 7 10 10 10 5 prosjekt- medarbeidere (kun 3 siste mnd) (ikke alle 6 mnd) totalt: Tidslinje 2024: - 22.mai 2024: Kommunestyrevedtak - Juni: Utnevning av Styringsgruppe for EYC 2026 - 1.juni-1.oktober: Rekruttering av 2 hovedprosjektledere - 1.juni: Videre dialog/s\u00f8knad Samfunnsl\u00f8ftet - 1.juni: Videre dialog/s\u00f8knad Troms Holding - Medio august: Oppstart Styringsgruppe for prosjektet - 1.august-1.des: rekruttering Prosjektmedarbeider Oppl\u00e6ring/metodeutvikling/frivillighetsledelse og Prosjektmedarbeider Inkludering/mangfold - Innen 1.oktober: S\u00f8knad om akkreditering ERASMUS + (Bufdir) - Oktober: Svar Statsbudsjett 2025 - November/desember: Vedtak budsjett Troms\u00f8 kommune 2025 Konklusjon Troms\u00f8 som European Youth Capital 2026 er i tr\u00e5d med Troms\u00f8 kommunes m\u00e5l om styrket samhandling og deltakende innbyggere slik det fremkommer i Kommuneplanens samfunnsdel (KPS), samt prioriteringer i Handlingsprogrammet og organisasjonens virksomhetsplaner. Satsingen vil bidra til \u00e5 skape bolyst og attraktivitet blant den unge befolkningen i landsdelen, samt varige metoder, tjenester og resultater. I tillegg vil satsingen skape mer samhandling om ungdomsmedvirkning internt i organisasjonen, \u00f8kt fokus p\u00e5 aktivt medborgerskap for den unge befolkningen i kommunen og \u00f8kt samarbeid mellom offentlige og private partnere i regionen. EYC 2026 organiseres med Troms\u00f8 kommune som prosjekteier, og legges under Kommunedirekt\u00f8ren, da satsingen er tverrfaglig og ang\u00e5r hele kommuneorganisasjonen. Det skal rekrutteres et ungt prosjektleder-team som f\u00e5r ansvaret for prosjektledelsen av EYC 2026, samt utnevnes en Styringsgruppe med strategisk r\u00e5dgivende ansvar. 12 Med EYC 2026 \u00f8nsker Troms\u00f8 kommune og partnerne i prosjektet \u00e5 skape b\u00e6rekraftige satsinger, langsiktige effekter og varige resultater i forhold til v\u00e5re m\u00e5l. Derfor er det \u00f8nskelig \u00e5 fordele midler, initiativer og aktiviteter i hele perioden 2024-2028, og ikke utelukkende i 2026. Kommunedirekt\u00f8ren har i saken synliggjort noen av kommunens ressurser som allerede er budsjettert i \u00e5rene 2024-2027 som retter seg mot den samme m\u00e5lgruppen som EYC 2026 og som faller inn under satsingens hovedm\u00e5l, samt st\u00f8rrelse p\u00e5 behov for friske midler til satsingen i perioden 2024-2028. Dette vil ogs\u00e5 fungere som egenandel i eksterne s\u00f8knader for EYC 2026. Kommunedirekt\u00f8ren anser det som meget sannsynlig at ekstern finansiering vil falle p\u00e5 plass i l\u00f8pet av 2024 og 2025. Vedtakskompetanse Kommunestyret Vedlegg Vedlegg 1_Konseptskisse Troms\u00f8 som Europeisk ungdomshovedstad 2026 Vedlegg 2_EYC 2026 - vedtatte budsjettmidler for unge i HAP 2023_2027 Vedlegg 3_Elaboration on Preparation for the European Youth Capital 2026 13 "
}