{
  "dokument_id": "974e1eaa-7cb2-5e4b-92a2-5ba5064fa914",
  "doc_type": "case_presentation",
  "kommune": 5501,
  "tittel": "Plan 1956 - detaljregulering for Fjellheisen \u00f8vre stasjon til endelig vedtak",
  "url": "https://innsyn.tromso.kommune.no/application/getMoteDokument?dokid=2001634797",
  "tekst": "Arkivsak-dok. PLAN-22/01976-190 Saksbehandler Margareth Sundf\u00f8r Saksgang M\u00f8tedato Plan 1956 - detaljregulering for Fjellheisen \u00f8vre stasjon til endelig vedtak Kommunedirekt\u00f8rens innstilling: Detaljregulering 1956 \u2013 detaljregulering for Fjellheisen \u00f8vre stasjon med plankart av 9. februar 2024, planbeskrivelse og planbestemmelser av 12. februar 2024, vedtas. Vedtaket er hjemlet i plan- og bygningsloven \u00a7 12-12. Mari Enoksen Hult Mette Moh\u00e5g kst. kommunedirekt\u00f8r direkt\u00f8r bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Oversiktskart med planomr\u00e5det markert med r\u00f8d linje. 2 Sammendrag Fjellheisen AS fremmer forslag til privat detaljregulering for Fjellheisen \u00f8vre stasjon. Hensikten med planen er \u00e5: \u2022 legge til rette for bygging av ny fjellstue inkludert stasjon for taubanen \u2022 kanalisere ferdselen p\u00e5 plat\u00e5et for \u00e5 minimere slitasjen p\u00e5 s\u00e5rbar vegetasjon \u2022 sikre mot fallulykker fra plat\u00e5et Dagens fjellstue er blitt for liten til \u00e5 ta imot str\u00f8mmen av bes\u00f8kende til omr\u00e5det. I tillegg er bygget i d\u00e5rlig teknisk stand. Planen legger til rette for etablering av et nybygg som omfatter stasjon for taubane og kaf\u00e9/restaurant. Nytt bygg vil ogs\u00e5 inneholde en konferansedel som skal driftes sammen med kaf\u00e9/restaurant. Fjellplat\u00e5et, som Fjellheisen \u00f8vre stasjon ligger p\u00e5, er av stor botanisk betydning. Omr\u00e5det er kalkrikt og det finnes en rekke sjeldne arter her, deriblant flere av Norges ansvarsarter. Vegetasjonstypene p\u00e5 stort sett hele plat\u00e5et er \u00e5 regne som truet eller n\u00e6r truet etter den norske r\u00f8dlisten for naturtyper. En viktig del av tilretteleggingen i omr\u00e5det vil derfor v\u00e6re \u00e5 kanalisere ferdselen p\u00e5 plat\u00e5et for \u00e5 minimere slitasjen p\u00e5 s\u00e5rbar vegetasjon. Gjennom planen er det lagt til rette for opparbeiding av blant annet turveg med oppholdsplasser og utsiktspunkt fra Fjellstua til Storsteinen i det offentlige friomr\u00e5det. Det skal ogs\u00e5 opparbeides en offentlig lekeplass. I tillegg legger detaljreguleringen opp til at skal det skal etableres rekkverk (sikkerhetsgjerde) i det offentlige friomr\u00e5det, for \u00e5 sikre mot fallulykker. Arealene p\u00e5 plat\u00e5et rundt Fjellstua har, som f\u00f8lge av \u00f8kt trafikk p\u00e5 taubanen og etableringen av Sherpatrappa, blitt utsatt for stor slitasje. Opparbeiding av tiltak i offentlig friomr\u00e5de skal skje gjennom et samarbeidsprosjekt mellom Fjellheisen AS og Troms\u00f8 kommune, ved enhet for park, idrett og friluft (PIF). I samarbeidsprosjektet er det et \u00f8nske om \u00e5 tilrettelegge plat\u00e5et for en bredere brukergruppe gjennom st\u00f8rst mulig grad av universell utforming. Planforslaget er i tr\u00e5d med \u00f8nsket utvikling av omr\u00e5det. Dato: 01 Saksdokumenter Vedlagte saksdokument 01. Planbeskrivelse (ikke utt\u00f8mmende) 02. Plankart 03. Planbestemmelser 04. ROS-analyse 13.10.2023 05. Uteromsplan 01.09.2023 06. Rigg- og marksikringsplan 01.09.2023 07. KU-notat landskap 24.03.2023 08. Forh\u00e5ndsmerknader 09. VAO-rammeplan med godkjenning 16.06.2023 10. S\u00e5rbarhetsanalyse naturtyper 24.03.2023 11. Notat KULA-omr\u00e5det 24.032023 12. Solstudie 13. Illustrasjonsprosjekt Fjellstua 01.09.2023 3 14. Illustrasjonsprosjekt utomhus (forprosjektet) 13.05.2022 15. Tilbud om konsultasjon - reinbeitedistriktet 26.01.2023 16. Varsel om oppstart 25.01.2023 17. Notat om helikoptertransport 11.07.2023 18. Skredrapport forprosjektering nedre stasjon 26.08.2022 19. Skredfaglig vurdering fra Skred AS 27.09.2023 20. Arealoversikt bygg 22.09.2023 21. Merknadsoversikt, med merknader vedlagt 12.02.2024 Ber\u00f8rte planer og Kommuneplanens arealdel 2017 - 2026 29.03.2017 planstrategiske Kommuneplanens samfunnsdel 2020-2032 17.07.2020 dokument \u2013 ikke vedlagt 02 Planfakta Bakgrunn Dagens fjellstue, med stasjon for taubanen, er for liten til \u00e5 ta imot str\u00f8mmen av bes\u00f8kende. I tillegg er bygget i d\u00e5rlig teknisk stand. Arealene p\u00e5 plat\u00e5et rundt Fjellstua har, som f\u00f8lge av \u00f8kt trafikk p\u00e5 taubanen og etableringen av Sherpatrappa, blitt utsatt for stor slitasje. I dag er heller ikke omr\u00e5det sikret godt nok mot fall fra plat\u00e5et. Antall boenheter Ingen boenheter Form\u00e5l Bebyggelse og anlegg, kombinert samferdselsanlegg og teknisk infrastruktur med bebyggelse og anlegg, gr\u00f8nnstruktur og landbruk-, natur- og friluftsform\u00e5l samt reindrift Arealst\u00f8rrelse Cirka 40 dekar Byggeh\u00f8yde Regulert h\u00f8ydekurve k + 433,0 meter BRA 3000 m2 H\u00f8yde n\u00e6rliggende Ingen n\u00e6rliggende bebyggelse bebyggelse Nye samferdselsareal Kombinert samferdselsform\u00e5l stasjon taubane med bebyggelse og anlegg med underform\u00e5l bevertning Nye Cirka 27 dekar friomr\u00e5der/lekeplasser 03 Planprosessen Dato: Sak opprettet 14.09.2022 Naboskapsm\u00f8te 08.11.2022 Oppstartsm\u00f8te med byutvikling 08.12.2022 Annonsert oppstart av planarbeid (og tilskrevet 25.01.2023 partene) Planforslag sendt til kommunen 05.05.2023 Tilbakemelding til plankonsulent p\u00e5 planforslag 13.06.2023 Gjennomf\u00f8r 5 arbeidsm\u00f8ter i perioden 20.06.2023- 24.08.2023 Revidert planforslag sendt til kommunen 01.09.2023 Forslag til detaljregulering vurdert som komplett 27.09.2023 Offentlig ettersyn (1.gangsbehandling) 16.11.2023- 11.01.2024 Endelig vedtak (2.gangsbehandling) 4 Planprosessens spesielle sider Arbeidsm\u00f8ter I perioden 20. juni til 24. august 2023 ble det gjennomf\u00f8rt 5 arbeidsm\u00f8ter. P\u00e5 m\u00f8tene deltok Fjellheisen AS sin representant i planarbeidet, plankonsulent og kommunen sin saksbehandler. I arbeidsm\u00f8tene ble blant annet utkast til planbestemmelser, planbeskrivelse, plankart og forslaget om deponering av overskuddsmasser diskutert. Deponering av Den 1. september 2023 mottok kommunen et revidert planforslag fra overskuddsmasser i plankonsulent. I planforslaget var det forutsatt at overskuddsmasser fra offentlig friomr\u00e5de byggingen av ny fjellstue kan deponeres og benyttes til grovplanering i omr\u00e5de angitt til offentlig friomr\u00e5de. Mengden overskuddsmasser er oppgitt til rundt 800-900 m3. Deponering i strid med Administrasjonen har foresl\u00e5tt at overskuddsmassene ikke kan deponeres hensikten med og benyttes til grovplanering i omr\u00e5de angitt til offentlig friomr\u00e5de. Denne planarbeidet endringen i planforslaget er gjort fordi v\u00e5r vurdering er at deponering av 800-900 m3 overskuddsmasser i dette omr\u00e5det vil v\u00e6re i strid med: \u2022 hensikten med planarbeidet og \u00f8nsket om \u00e5 ivareta den s\u00e5rbare vegetasjonen p\u00e5 fjellplat\u00e5et \u2022 nasjonale m\u00e5l om \u00e5 ikke \u00e5 bygge ned natur som er truet En del av hensikten med planarbeidet er \u00e5 kanalisere ferdselen p\u00e5 plat\u00e5et for \u00e5 minimere slitasjen p\u00e5 s\u00e5rbar natur. P\u00e5 grunn av den spesielle botanikken p\u00e5 plat\u00e5et er det ikke \u00f8nskelig \u00e5 revegetere bare for \u00e5 f\u00e5 tilbake gr\u00f8nn vegetasjon. En revegetering her kan derfor ikke sammenlignes med en vanlig revegetering i en park eller i et lignende omr\u00e5de. En deponering av overskuddsmasser vil endre det naturlige landskapet. Selv om enkelte av de vegeterte omr\u00e5dene har stor slitasje, og de \u00f8kologiske prosessene er forstyrret, er det fortsatt stedegen vegetasjon her. Et revegeteringsprosjekt p\u00e5 fjellplat\u00e5et m\u00e5 i tilfelle v\u00e6re i form av naturrestaurering. Naturrestaurering er tiltak for \u00e5 reparere natur som er \u00f8delagt av oss mennesker. Deponering av overskuddsmasser p\u00e5 fjellplat\u00e5et vil v\u00e6re det motsatte av \u00e5 reparere, og vil bare gj\u00f8re det vanskeligere \u00e5 tilbakef\u00f8re vegetasjonen i omr\u00e5det. Stor botanisk Fjellplat\u00e5et, som \u00f8vre stasjon ligger p\u00e5, er av stor botanisk betydning. betydning Omr\u00e5det er kalkrikt og det finnes en rekke sjeldne arter her, deriblant flere av Norges ansvarsarter. Vegetasjonstypene p\u00e5 stort sett hele plat\u00e5et er \u00e5 regne som truet eller n\u00e6r truet etter den norske r\u00f8dlisten for naturtyper. Deponering ikke i tr\u00e5d En deponering av overskuddsmasser i friomr\u00e5det ville heller ikke v\u00e6rt i tr\u00e5d med arealform\u00e5l med arealform\u00e5let. I et friomr\u00e5de kan det opparbeides turveger og utsiktspunkt, men utover det skal grad av inngrep begrenses. Dette er Kommunal- og distriktsdepartementet tydelige p\u00e5 i kapittel 4.3 i reguleringsplanveileden. Deponering av overskuddsmasser som forutsatt i mottatt planforslag vil gj\u00f8re at omr\u00e5det n\u00e6rmest blir fullstendig opparbeidet. Dersom massene skulle blitt deponert her hadde det v\u00e6rt mer riktig \u00e5 velge arealform\u00e5let park. \u00c5 opparbeide plat\u00e5et til park har aldri v\u00e6rt tema i denne planprosessen. Ingen av grunnlagsdokumentene som planforslaget bygger p\u00e5, som for eksempel s\u00e5rbarhetsvurderingen av vegetasjonen i vedlegg 10, har lagt til grunn at offentlig friomr\u00e5de skal opparbeides med bruk av 5 overskuddsmasser. Tvert imot er det i alt av rapporter og utredninger lagt til grunn at planlagte tiltak skal utformes slik at vegetasjonen p\u00e5virkes minst mulig. Reduksjon av Administrasjonen kan heller ikke se at det i denne saken er riktig \u00e5 klimagassutslipp vs. vektlegge reduksjon av klimagassutslipp, i forbindelse med transport av naturmangfold overskuddsmasser bort fra plat\u00e5et, framfor ivaretakelse av trua naturtyper. Ved \u00e5 m\u00e5tte transportere bort overskuddsmassene vil klimagassutslippene for prosjektet \u00f8ke. Konsekvensene av masseh\u00e5ndteringen m\u00e5 imidlertid ses i sammenheng. I dette tilfellet mener vi at det riktige er \u00e5 vektlegge de negative konsekvensene en deponering av overskuddsmasser ville f\u00e5tt for naturmangfoldet i planomr\u00e5det. Administrasjonen har Administrasjonen har foresl\u00e5tt endringer i mottatt planforslag. Den st\u00f8rste foresl\u00e5tt endringer i foresl\u00e5tte endringen er at forutsetningen om deponering av planforslaget overskuddsmasser tas ut av planforslaget. For \u00e5 im\u00f8tekomme Fjellheisen AS noe har administrasjonen foresl\u00e5tt at det \u00e5pnes for at deler av overskuddsmassene kan brukes til avretting av framtidig areal til lekeplass. Det er \u00f8nskelig med en lekeplass p\u00e5 plat\u00e5et og den m\u00e5 ha en plassering. Vegetasjonen p\u00e5 omr\u00e5det lekeplassen er foresl\u00e5tt flyttet til er s\u00e5 nedslitt av ferdsel at den ikke inng\u00e5r i noen av de kartlagte naturtypene. St\u00f8rrelsen p\u00e5 arealet er begrenset og bruk av overskuddsmasser her er heller ikke i konflikt med noen kartlagte naturtyper. Administrasjonen har ogs\u00e5 foresl\u00e5tt en del andre endringer i planbestemmelsene. Etter administrasjonen sin vurdering er dette mindre justeringer av bestemmelsene. I planbeskrivelsen har administrasjonen blant annet foresl\u00e5tt at temaene reindrift, naturverdier, friluftsliv og ras- og skredfare i kapittel 5 utdypes. Administrasjonen har ogs\u00e5 foresl\u00e5tt at flere tema i kapittel 6, som beskriver planen og forklarer bakgrunnen for blant annet foresl\u00e5tte planbestemmelser, utdypes. Det samme gjelder kapittel 8 om virkningene av planen. Tiltakshaver har Tiltakshaver og plankonsulent har f\u00e5tt oversendt administrasjonen sine akseptert foresl\u00e5tte forslag til endringer. I m\u00f8te 13. oktober 2023 aksepterte tiltakshaver og endringer plankonsulent foresl\u00e5tte endringer. I etterkant av m\u00f8tet 13. oktober har kommunen endret arealform\u00e5l for omr\u00e5det hvor ny fjellstue med stasjon skal bygges. Kommunen har ogs\u00e5 justert byggegrensen mot nord for dette arealet. Endringene bygger p\u00e5 informasjon f\u00e5tt av tiltakshaver og plankonsulent i m\u00f8tet 13. oktober. Administrasjonen sin vurdering er at endringene ikke har betydning for gjennomf\u00f8ring av planen. 04 Planvurdering Forhold til KPA Da Fjellstua ble oppf\u00f8rt i 1961 skjedde utbyggingen utenfor byomr\u00e5dene spredt og usystematisk, uten forankring i planer. Bygningsloven fra 1924 var gjeldende lov, men den omfattet kun byene, ikke omr\u00e5dene utenfor. Omr\u00e5det er aldri regulert og omr\u00e5det er i kommuneplanens arealdel derfor angitt til landbruk-, natur- og friluftsomr\u00e5de samt reindrift. Planforslaget er dermed i strid med arealform\u00e5let i overordnet plan, selv om planen videref\u00f8rer en aktivitet som har v\u00e6rt p\u00e5 fjellplat\u00e5et siden 60-tallet. KULA-omr\u00e5det Planomr\u00e5det ligger i ytterkanten av det kulturhistoriske landskapet av nasjonal interesse (KULA-omr\u00e5de) Tromsdalstind-Tromsdalen-Breivikeidet. I notat for vurdering av virkninger for KULA-omr\u00e5det (vedlegg 11) er det 6 vurdert at den direkte p\u00e5virkningen av tiltaket er liten, og ikke i konflikt med retningslinjene for forvaltningen av KULA-omr\u00e5det. Landskap Oppsummert er st\u00f8rrelsesomfanget av tiltaket vesentlig og vil kunne ha noe negativ p\u00e5virkning lokalt, men liten eller ingen konsekvens for landskapsbildet samlet sett. Dette er vurdert i notat om virkninger p\u00e5 landskapet (vedlegg 7). Reindrift Aktiviteten p\u00e5 plat\u00e5et, knyttet til planlagte tiltak og ferdsel innover Fl\u00f8ya er st\u00f8rst p\u00e5 v\u00e5ren, om sommer og p\u00e5 h\u00f8sten. Det vil si i samme periode som reindrifta ogs\u00e5 bruker omr\u00e5det. Dette g\u00e5r fram av beskrivelsen av \u00e5rtidsbeitene i kapittel 5.6 i planbeskrivelsen. De planlagte tiltakene vil i seg selv ikke f\u00f8re til direkte tap av areal til beiteland. Det er trolig ferdselen, og Fjellheisen \u00f8vre stasjon som utgangspunkt for den omfattende bruken av omr\u00e5det innover Fl\u00f8ya, som vil v\u00e6re problematisk. Den omfattende bruken av omr\u00e5det kan f\u00f8re til at reinen trekker seg unna. Konsultasjon Reinbeitedistriktet har f\u00e5tt tilbud om konsultasjon etter sameloven i forbindelse med oppstart av arbeidet, og i forbindelse med h\u00f8ring og offentlig ettersyn. Vi var ogs\u00e5 i kontakt med leder av distriktet da planforslaget ble sendt p\u00e5 h\u00f8ring og lagt ut til offentlig ettersyn. St\u00f8y Bygge- og rivningsavfall vil bli transportert ned med taubanen, og supplert med bruk av helikopter. Arbeid p\u00e5 selve byggeplassen vil trolig i liten grad f\u00f8re til st\u00f8y for boligbebyggelsen. Tiltaket er imidlertid plassert i et sv\u00e6rt viktig friluftslivsomr\u00e5de og vil kunne f\u00f8re til st\u00f8y for bes\u00f8kende i friluftslivsomr\u00e5det. For boligbebyggelsen, men ogs\u00e5 for bes\u00f8kende i friluftslivsomr\u00e5det, vil det bli st\u00f8y i forbindelse med transport av materialer og utstyr til og fra byggeplassen med helikopter. Arbeidet skal etter planen foreg\u00e5 i perioden april 2024 til november 2025. Prinsippene i Kravet til kunnskapsgrunnlag etter naturmangfoldloven \u00a7 8 er vurdert som naturmangfoldloven oppfylt i saken og f\u00f8re-var-prinsippet i \u00a7 9 blir derfor ikke tillagt vekt. Etter kommunen sin vurdering vil ikke tiltak, som detaljreguleringen legger til rette for, gj\u00f8re det vanskeligere eller umulig \u00e5 n\u00e5 forvaltningsm\u00e5lene for naturtyper og arter i naturmangfoldloven \u00a7\u00a7 4 og 5. Prinsippet i \u00a7 11, om at kostnadene med milj\u00f8forringelse skal b\u00e6res av tiltakshaver, omfatter blant annet forebyggende og avvergende tiltak. I tr\u00e5d med \u00a7 12 m\u00e5 tiltakshaver ta kostnaden med \u00e5 transportere bort overskuddsmasser fra plat\u00e5et. Hele vurderingen av planforslaget etter naturmangfoldloven er innarbeidet i kapittel 8.7 i planbeskrivelsen. Grunnforhold Planomr\u00e5det ligger i hovedsak over kote +400. Det vil si godt over marin grense for omr\u00e5det. Det vil derfor ikke v\u00e6re ustabil leire i omr\u00e5det. Det m\u00e5 gj\u00f8res prosjektering av grunnforhold ved etablering av tiltaket slik at last fra nybygg ikke f\u00f8rer til utfall/svekkelse av grunnen. Dette er ivaretatt gjennom dokumentasjonskrav ved s\u00f8knad om rammetillatelse. Utforming og Intensjonen bak foresl\u00e5tt utforming av nytt bygg er gjennomarbeidet og godt plassering av bygg dokumentet, b\u00e5de i planbeskrivelsen og gjennom illustrasjoner vedlagt planforslaget. Etter administrasjonen sin vurdering vil foresl\u00e5tte planbestemmelser og plankartet, sammen med plan- og bygningsloven \u00a7 29- 2 om visuelle kvaliteter, sikre at nytt bygg bygges i tr\u00e5d med det som er presentert/illustrert i planprosessen. 7 St\u00f8rste tillatte h\u00f8yde er k+ 433 meter. Omriss av planlagt bebyggelse er vist p\u00e5 plankartet med en n\u00f8yaktighet p\u00e5 +/- 2 meter. Det vil si at plassering av bebyggelsen kan justeres i byggesak med inntil 2 meters avvik fra omriss av planlagt bebyggelse. Avviket fra planlagt bebyggelse i detaljreguleringen m\u00e5 ligge innenfor fastsatt byggegrense. Lenke til 3D modell Skissene under av ny bebyggelse er fra illustrasjonsprosjekt Fjellstua i vedlegg 13. Skisse av ny bebyggelse mot nord (byen). Skisse av ny bebyggelse mot s\u00f8r (Fl\u00f8ya). Skisse av ny bebyggelse mot \u00f8st. 8 Skisse av ny bebyggelse mot vest. Universell utforming Alle publikumsomr\u00e5der i ny fjellstue er er l\u00f8st p\u00e5 ett plan, forbundet til av ny bebyggelse perrongen med heis. Det er romslige snuarealer. Tilpasning for svaksynte med kontrasterende fargebruk, rekkverksl\u00f8sninger, ledelinjer og detaljer omkring tabl\u00e5er i heis og hovedinngang, punktskrift (tidligere kalt blindeskrift), samt skilting, belysningsl\u00f8sning og \u00f8vrige forhold vil detaljprosjekteres f\u00f8r det s\u00f8kes om igangsettingstillatelse. Tiltak i friomr\u00e5det En viktig del av planarbeidet er \u00e5 kanalisere ferdselen p\u00e5 plat\u00e5et for \u00e5 minimere slitasjen p\u00e5 s\u00e5rbar vegetasjon. Gjennom bestemmelsene er det \u00e5pnet for etablering av turveg med oppholdsplasser og utsiktspunkt fra Fjellstua til Storsteinen, samt gruslegging eller opparbeiding av eksisterende tr\u00e5kk som spalta grusstier i det offentlige friomr\u00e5det. Hvilke tras\u00e9er som kan opparbeides er gjort bindende gjennom uteromsplanen. Flyfoto viser at det er sv\u00e6rt mange eksisterende tr\u00e5kk i omr\u00e5det. Det har derfor v\u00e6rt n\u00f8dvendig \u00e5 gj\u00f8re de tras\u00e9ene som er aktuelle for tiltak bindende gjennom uteromsplanen. Utvalgte tras\u00e9er er basert p\u00e5 en rekke befaringer, b\u00e5de i forbindelse med dette planarbeidet og tidligere prosesser. Detaljreguleringen avklarer at det kan etableres en turveg fra Fjellstua til Storsteinen. Linje for turveg er i uteromsplanen i vedlegg 5 plassert med en n\u00f8yaktighet p\u00e5 +/- 5 meter. Det vil si at plassering av turvegen kan i byggesak justeres med inntil 5 meters avvik fra linje for turveg i uteromsplanen. Illustrasjon av hvordan en \u00absvevesti\u00bb kan se ut. Bildene er fra Nasjonale turistveger, Atlanterhavsvegen. De viser rasteplassen og utsiktspunktet Eldhus\u00f8ya. Foto: Roger Ellingsen, Statens vegvesen Detaljene rundt utforming av turvegen og helt n\u00f8yaktig plassering av den vil avklares gjennom detaljprosjekteringen. I forprosjektet er det sett p\u00e5 muligheten for at turvegen fra Fjellstua til Storsteinen etableres som en \u00absvevesti\u00bb som vist i forprosjektet i vedlegg 14. En \u00absvevesti\u00bb er en 9 konstruksjon av gitterrister (st\u00e5l/aluminium/komposittmateriale) som st\u00e5r p\u00e5 p\u00e6ler. Gjennom detaljprosjekteringen skal det avklares om hele eller kun deler av turvegen skal etableres som \u00absvevesti\u00bb, og om turvegen skal g\u00e5 helt til Storsteinen. Det betyr at det kan etableres en turveg som er en kombinasjon av for eksempel \u00absvevesti\u00bb, gruslagt turveg og spalta grusti. \u00abSvevestien\u00bb vil kunne lages av corten st\u00e5l, som over tid gir en r\u00f8dfarge, som harmonerer med naturen og omgivelsene. Universell utforming Turvegen skal s\u00e5 lang som mulig v\u00e6re universelt utformet, men p\u00e5 grunn av av turveg variasjon i terreng og et \u00f8nske om \u00e5 begrense omfang av inngrep, kan det v\u00e6re at ikke hele turvegen blir universelt utformet. Rekkverk for sikring Det tillates etablering av rekkverk for sikring av fall fra plat\u00e5et av fall fra plat\u00e5et (sikkerhetsgjerde) i friomr\u00e5det. Linje for rekkverk i uteromsplanen, i vedlegg 5, er plassert med en n\u00f8yaktighet p\u00e5 +/- 5 meter. Plasseringen av rekkverk kan i byggesak justeres med inntil 5 meters avvik fra linje for rekkverk i uteromsplanen. Lekeplass Det er et \u00f8nske om \u00e5 videref\u00f8re eksisterende lekeplass i omr\u00e5det som en offentlig lekeplass. Lekeplassen skal tilpasses aldersgruppe opp til 12 \u00e5r. Dagens lekeplass ligger rett under h\u00f8yspentlinja og kommer i konflikt med fareomr\u00e5de for h\u00f8yspenningsanlegg. Lekeplassen er derfor flyttet slik at den ikke ber\u00f8rer fareomr\u00e5det. Rekkef\u00f8lgekrav Det er i bestemmelsene gitt vilk\u00e5r for utbygging. Vilk\u00e5rene er knyttet til igangsettingstillatelsen for tiltak innenfor areal angitt til samferdselsanlegg og/eller teknisk infrastrukturtraseer med andre angitte hovedform\u00e5l (SAA). F\u00f8r det kan gis igangsettingstillatelse for bygging av ny fjellstue, inkludert stasjon for taubanen, skal turveg og rekkverk i offentlig friomr\u00e5de v\u00e6re opparbeidet, samt lekeplassen. Gjennom samarbeidsprosjektet mellom kommunen ved enhet for park, idrett og friluft skal kommunen bidra i finansieringen av tiltakene som er gitt som vilk\u00e5r for utbyggingen av SAA. 10 05 Vurdering av merknader Planforslaget l\u00e5 ute til h\u00f8ring og offentlig ettersyn fra 16. november 2023 til 11. januar 2024. Statsforvalteren og Troms fylkeskommune fikk utsatt frist til henholdsvis 15. og 18. januar 2024. Vi har mottatt 7 merknader fra sektormyndighetene. I tillegg har vi mottatt forslag til justeringer av planforslaget fra Arkitektkontoret Amundsen. Arkitektkontoret Amundsen AS er engasjert av Econor AS og Fjellheisen AS til prosjektering av Fjellheisen \u00f8vre stasjon. Vi har ogs\u00e5 mottatt merknader fra en nabo i Anton Jakobsens veg. Alle merknadene er oppsummert i merknadsoversikten i vedlegg 21, og merknadene er i sin helthet lagt ved merknadsoversikten. Under har vi trukket fram noen av merknadene til planforslaget. Sp\u00f8rsm\u00e5l ved Statsforvalteren har i sine merknader stilt sp\u00f8rsm\u00e5l ved om saken er tilstrekkelig om saken er opplyst etter forvaltningsloven \u00a7 17. De etterlyste i den forbindelse en analyse av tilstrekkelig ferdselen innover Fl\u00f8ya. P\u00e5 bakgrunn av denne merknaden ble det gjennomf\u00f8rt et opplyst m\u00f8te med Statsforvalteren 2. februar 2024. Kommunen orienterte p\u00e5 m\u00f8tet om at Naturtjenester i Nord, p\u00e5 oppdrag fra kommunen, gjorde s\u00e5rbarhetsvurderinger av ferdselslokaliteter innover Fl\u00f8ya i 2021. Rapporten ligger ikke ved planforslaget, men den inng\u00e5r i kunnskapsgrunnlaget for planforslaget. Det er henvist til rapporten i planbeskrivelsen, i kapittel 5.8 om naturverdier, og i kapittel 8.7 hvor planforslaget er vurdert etter kravene i kapittel II i naturmangfoldloven. Rapporten ble sendt til Statsforvalteren i forkant av m\u00f8tet. Statsforvalteren bekreftet i m\u00f8tet at de ikke var kjent med rapporten, og at den er et viktig bidrag til opplysningen av saken. Med bakgrunn i dette vurderer Statsforvalteren at saken at tilstrekkelig opplyst etter forvaltningsloven \u00a7 17, for de fagomr\u00e5der Statsforvalteren har ansvar for. 11 Behov for B\u00e5de Statsforvalteren og Troms fylkeskommune har i sine merknader understreket bes\u00f8ksstrategi viktigheten av at kommunen ogs\u00e5 ser p\u00e5 andre virkemidler enn plan- og bygningsloven for \u00e5 m\u00f8te de utfordringer ferdselen fra Fjellheisen \u00f8vre stasjon og innover Fl\u00f8ya kan f\u00f8re til. Begge viser til at en bes\u00f8ksforvaltningsplan kan v\u00e6re et godt grep, og understreker viktigheten av at et slikt arbeid prioriteres. Administrasjonen er enig i at det er behov for \u00e5 utarbeide en bes\u00f8ksstrategi for omr\u00e5det. N\u00e6rmere vurderinger rundt behovet for bes\u00f8ksstrategi er gjort i planbeskrivelsen kapittel 8.7. Den nevnte rapporten Naturtjenester i Nord utarbeidet for kommunen i 2021, \u00abS\u00e5rbarhetsvurderinger for ferdselslokaliteter p\u00e5 Fl\u00f8ya\u00bb, ble bestilt som et ledd i oppstart av arbeidet med en bes\u00f8ksstrategi/bes\u00f8ksforvaltningsplan for omr\u00e5det. En bes\u00f8ksstrategi vil bidra til \u00e5 n\u00e5 m\u00e5lsetninger satt i kommunedelplan for idrett og friluft. F\u00f8lgende delm\u00e5l er s\u00e6rlig aktuelle: - Arbeide for at friluftslivet i kommunen ut\u00f8ves p\u00e5 et b\u00e6rekraftig vis gjennom samarbeid med publikum, turistn\u00e6ringen, friluftsr\u00e5det og andre naturbaserte n\u00e6ringer - Styrke markaomr\u00e5dene p\u00e5 Troms\u00f8ya, fastlandet og Kval\u00f8ya til beste for natur og friluftsliv. - Utarbeide forvaltningsplaner for friluftsliv i friluftsomr\u00e5der som er n\u00e6rt der folk bor, og for de mest popul\u00e6re utfartsomr\u00e5dene. Administrasjonen legger opp til at arbeidet med en bes\u00f8ksstrategi for friluftsomr\u00e5det starter opp i l\u00f8pet av 2024. Milj\u00f8direktoratet sin veileder for \u00abBes\u00f8ksforvaltning i mye bes\u00f8kte naturomr\u00e5der\u00bb legges til grunn for arbeidet med bes\u00f8ksstrategien. Enhet for park, idrett og friluftsliv vil i l\u00f8pet av august/september 2024 ha klar en framdriftsplan for arbeidet. Da vil enheten ogs\u00e5 kunne si noe mer om innhold og avgrensning av bes\u00f8ksstrategien. 12 Press p\u00e5 Troms fylkeskommune peker i sin merknad p\u00e5 at planforslaget vil f\u00f8re til et st\u00f8rre holdeplasser og press p\u00e5 holdeplasser og kollektivtras\u00e9 langs Anton Jakobsens veg, og dermed kollektivtras\u00e9 i gj\u00f8re at kollektivtransportens fremkommelighet blir ber\u00f8rt. De skriver at gatel\u00f8pet Anton Jakobsens er trangt, og at det dermed er s\u00e6rlig utfordrende p\u00e5 vinterstid med opphopning av veg mennesker p\u00e5 holdeplassene. Tall kommunen har tilgang p\u00e5 viser at det er en \u00f8kning av p\u00e5stigende og avstigende p\u00e5 holdeplassen \u00abFjellheisen\u00bb i Anton Jakobsens veg, n\u00e5r vi sammenligner tall fra 2023 med tall fra 2019 (f\u00f8r covid). Tallene viser at mengden reisende allerede i dag f\u00f8rer til opphopning av folk p\u00e5 holdeplassene. Dette gjelder s\u00e6rlig holdeplassen \u00abFjellheisen\u00bb, men hele kollektivtras\u00e9en langs Anton Jakobsens veg er ber\u00f8rt. Opphoping av folk p\u00e5 bussholdeplassene gj\u00f8r blant annet at bussene m\u00e5 stoppe f\u00f8r busstoppet. I tillegg tar det gjerne lang tid med turistene (betaling/guiding m.m.) slik at det hoper seg opp med biler langs vegen bak bussen. Dette er med p\u00e5 \u00e5 skape en stor flaskehals langs vegen. Administrasjonen deler fylkeskommunen sin vurdering om at kollektivtraseens funksjon blir utfordret. Utfordringene knyttet til trafikk, kollektivtilbud og ferdsel i Anton Jakobsens veg skulle ha v\u00e6rt l\u00f8st i en egen detaljregulering. Fjellheisen AS fikk i 2020 dispensasjon fra gjeldende arealplaner og rammetillatelse for ombygging av nedre stasjon. Kommunen stilte ikke da krav om utarbeiding av detaljregulering. Et krav om utarbeiding av detaljregulering kunne ha sikret at utfordringer knyttet til trafikk, kollektivtilbud og ferdsel for omr\u00e5det kunne blitt l\u00f8st i planen. Fjellheisen AS kj\u00f8rte shuttlebuss fra mai til 1. oktober 2023. Signalene fra Fjellheisen AS er at tilbudet om shuttlebuss skal starte opp igjen sommeren 2024 og videref\u00f8res gjennom vinteren. Bildet viser en vanlig p\u00e5 situasjon p\u00e5 vinteren med opphopning av folk p\u00e5 holdeplassen \u00abFjellheisen\u00bb, tatt fra Anton Jakobsens veg 36B. Foto: Erik Josefsen Tilbud om shuttlebuss vil trolig avhjelpe situasjonen med opphopning av folk p\u00e5 bussholdeplassene noe. Som fylkeskommunen skriver er det p\u00e5 vinteren utfordringene med opphopning av folk er st\u00f8rst p\u00e5 grunn av et h\u00f8yt antall turister, store mengder med sn\u00f8, trangt gatel\u00f8p og behov for sn\u00f8rydding. Tilbud om shuttlebuss, ogs\u00e5 om vinteren n\u00e5r behovet er st\u00f8rst, vil v\u00e6re et avb\u00f8tende tiltak. Men dette er ikke et tiltak som kan forankres i detaljreguleringen for Fjellheisen \u00f8vre stasjon utover at utfordringene og behovet beskrives i saken. 13 Nullvekstm\u00e5l Holdeplassen \u00abFjellheisen\u00bb i Anton Jakobsens veg er n\u00e6rmeste bussholdeplass. Rute 26 g\u00e5r med frekvens hvert 20. minutt p\u00e5 hverdagene og hvert 30. minutt i helgene. Som beskrevet i punktet over er det s\u00e6rlig p\u00e5 vinteren utfordringer med opphopning av folk p\u00e5 holdeplassene p\u00e5 grunn av et h\u00f8yt antall turister. Signalene fra Fjellheisen AS er at de fra sommeren 2024, og gjennom hele sesongen, skal kj\u00f8re shuttlebuss fra Prostneset og til Fjellheisen. Mangel p\u00e5 Mattilsynet har p\u00e5pekt at det er usikkert om eksisterende br\u00f8nn kan levere nok slokkevann slokkevann. Nok slokkevann er ivaretatt i planforslaget ved at det er tatt inn en bestemmelse om at det tillates etablert anlegg for slokkevann, nedgravd i bakken, i omr\u00e5det angitt til samferdselsanlegg og/eller teknisk infrastrukturer med andre angitt hovedform\u00e5l (SSA) i plankartet. F\u00f8lgende Foresl\u00e5tte endringer i planbestemmelsene og i plankartet: endringer er gjort etter h\u00f8ring og 1. I punkt 2.2.1 i planbestemmelsene er det presisert at all revegetering i offentlig ettersyn etterkant av gjennomf\u00f8rt bygge- og anleggsprosess skal skje ved naturlig prosess. 2. I punkt 2.1.5 er det presisert at marksikringsplanen skal redegj\u00f8re for hvordan hensynet til vegetasjonen skal ivaretas ved \u00e5 beskrive hvordan stedegne masser (toppsjiktet) ivaretas og lagres, hvordan avretting og terrengtilpasning skal gj\u00f8res i m\u00f8te med eksisterende terreng, plassering av maskiner og annet utstyr, omr\u00e5der for lagringsbrakker og brakkerigg og massetransport med mer. 3. I punkt 3.2 bokstav a) \u00abOmriss av planlagt bebyggelse er vist p\u00e5 plankartet med en n\u00f8yaktighet p\u00e5 +/- 2 meter, med unntak av mot \u00f8st hvor planlagt bebyggelse sammenfaller med byggegrense.\u00bb er tatt ut av bestemmelsene. Omriss av planlagt bebyggelse er fjernet fra plankartet. Ny bebyggelse kan etableres innenfor angitt byggegrense. Byggegrensen er justert noe mot nord og s\u00f8r for \u00e5 ivareta etablering av n\u00f8dutganger. 4. I punkt 3.2 bokstav b) er det tatt inn at st\u00f8ttemurer og gjerde i tilknytning til n\u00f8dutgang mot nord og vest tillates utenfor byggegrensen, men innenfor arealform\u00e5let. 5. I punkt 3.2 bokstav e) er det presisert at byggegrensen for SAA sammenfaller med regulert h\u00f8ydekurve. 6. I punkt 5.1 er det tatt inn en bestemmelse om at det tillates etablert anlegg for slukkevann nedgravd i bakken. Omr\u00e5det hvor anlegg kan etableres er angitt som bestemmelsesomr\u00e5de i plankartet. Endringene beskrevet i punkt 1 og 2 er kun presiseringer, og er derfor i realiteten ingen endring av planforslaget. Endringene i punkt 3-6 er justeringer gjort for \u00e5 unng\u00e5 behov for endring av detaljregulering eller dispensasjoner i forbindelse med realisering av bygget. Ingen av de foresl\u00e5tte endringene er av administrasjonen vurdert til \u00e5 v\u00e6re i strid med hensikten med planen. Det vurderes heller ikke som n\u00f8dvendig \u00e5 gjennomf\u00f8re ny h\u00f8ring og offentlig ettersyn. 14 Detaljreguleringen legger til rette for \u00f8nsket utvikling av Fjellheisen \u00f8vre 07 Konklusjon stasjon. I planforslaget er det ogs\u00e5 inkludert tiltak for \u00e5 kanalisere ferdselen p\u00e5 plat\u00e5et for \u00e5 minimere slitasjen p\u00e5 s\u00e5rbar vegetasjon, samt tiltak for \u00e5 sikre mot fallulykker. Byplan er positive til planlagt utvikling av omr\u00e5det og Fjellheisen \u00f8vre stasjon. Vi anbefaler at planforslaget vedtas slik det n\u00e5 foreligger. Vedtaksmyndighet Kommunestyret Vedlegg 1956-01 Planbeskrivelse 1956-02 Plankart 1956-3 Planbestemmelser 1956-04 ROS-analyse 1956-05 Uteromsplan 1956-06 Rigg- og Marksikringsplan 1956-07 KU-notat landskap 1956-08 Forh\u00e5ndsmerknader 1956-09 VAO rammeplan med godkjenning 1956-10 S\u00e5rbarhetsanalyse Naturtyper 1956-11 Notat KULA-omr\u00e5det 1956-12 Solstudier 1956-13 Illustrasjonsprosjekt Fjellstua 1956-14 Illustrasjonsprosjekt utomhus 1956-15 Tilbud om konsultasjon Reinbeitedistriktet 1956-16 Varsel om oppstart 1956-17 Notat Bruk av helikopter 1956-18 Skredrapport 1956-19 Notat fra Skred AS 1956-20 Arealoversikt bygg 1956-21 Merknadsoversikt med vedlegg 15 "
}