{
  "dokument_id": "78a8b25e-b4cc-558a-84b6-9581c9f2202f",
  "doc_type": "case_attachment",
  "kommune": 4601,
  "tittel": "UU - \u00d8kt tilgjengelighet til L\u00f8vstien",
  "url": "https://bergen.kommune.no/politikere-utvalg/api/fil/bk360/11712163/UU-Okt-tilgjengelighet-til-Lovstien",
  "tekst": "4807 Gangforbindelser, L\u00f8vstakksiden og L\u00f8vstien \u00d8kt tilgjengelighet til L\u00f8vstien Kartverkets registrering av stigningsforholdene i L\u00f8vstien viser at store deler av turstien har en stigningsgrad p\u00e5 under 10\u00b0, og dermed kan benyttes ved bruk av elektrisk rullestol. Det er i dag tre tilkomstpunkter for rullestoler \u2013 fra \u00d8vre Ripleg\u00e5rden, L\u00f8vstakkveien og \u00d8vre Kr\u00e5kenes. Kartet under viser hvor mye av L\u00f8vstien som tilgjengeliggj\u00f8res fra disse punktene (markert i gult), f\u00f8r en n\u00e5r en stigningsgrad p\u00e5 over 10\u00b0. Fra den s\u00f8rlige tilkomsten ved \u00d8vre Kr\u00e5kenes er bakken registrert til \u00e5 v\u00e6re 9,2\u00b0 over et lengre strekk, og tilgjengeligheten blir derfor vist som d\u00e5rlig. Kartet over viser at det er et strekk p\u00e5 ca. 2,8 km som ikke har god tilgjengelighet i dag, men som har en stigningsgrad p\u00e5 9\u00b0 eller mindre. Ca 2,2 km av disse er sammenhengende. For at denne delen av turstien skal v\u00e6re tilgjengelig, m\u00e5 det etableres en tilkomst som kan brukes med elektrisk rullestol. BME har identifisert mulige snarveier, som vist under. Forprosjekt, utarbeidet av Haugen VVA Terrenget i omr\u00e5det er sv\u00e6rt bratt, og det er bare ett av disse alternativene, gangvei 1, som er realiserbart med en tilstrekkelig svak stigningsgrad. Det b\u00f8r ogs\u00e5 etableres HC-parkering i Gr\u00f8nnest\u00f8lslien. Det kan v\u00e6re aktuelt \u00e5 se p\u00e5 andre alternativer, men da m\u00e5 universell utforming v\u00e6re et sentralt vurderingskriterium. Bilder fra eksisterende situasjon, gangvei 1 "
}