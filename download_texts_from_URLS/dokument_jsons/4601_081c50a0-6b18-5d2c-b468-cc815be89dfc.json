{
  "dokument_id": "081c50a0-6b18-5d2c-b468-cc815be89dfc",
  "doc_type": "case_attachment",
  "kommune": 4601,
  "tittel": "H\u00f8yring \u2013 forslag til endringar i lov og forskrift om ordning med brukarrom for inntak (2649306)",
  "url": "https://bergen.kommune.no/politikere-utvalg/api/fil/bk360/12320081/Hoyring-forslag-til-endringar-i-lov-og-forskrift-om-ordning-med-brukarrom-for-inntak-2649306-",
  "tekst": "Dykkar ref V\u00e5r ref Dato 25/843- 14. mars 2025 H\u00f8yring - forslag til endringar i lov og forskrift om ordning med brukarrom for inntak av narkotika (utviding av brukarkrins, rusmiddelanalyse og heimel for \u00e5 gjere unntak fr\u00e5 nokre av krava til brukarromordningar osb.) Helse- og omsorgsdepartementet sender p\u00e5 h\u00f8yring forslag til endringar i lov om ordning med brukerrom for inntak av narkotika (brukerromsloven) og tilh\u00f8yrande forskrift. Merk vel at det er to ulike h\u00f8yringsfristar, 5. mai og 16. juni 2025 (sj\u00e5 n\u00e6rare nedanfor). Forslaga gjeld i hovudsak: \u2022 Vilk\u00e5ra for \u00e5 bli registrert som brukar blir endra fr\u00e5 \u00ablangvarig narkotikaavhengighet og en helseskadelig injeksjonspraksis\u00bb til \u00abhelseskadelig og risikofylt bruk av narkotika\u00bb. \u2022 Kva for stoff ein kan bruke i brukarrom blir endra fr\u00e5 \u00abnarkotiske stoffer som injiseres\u00bb til berre \u00abnarkotiske stoffer\u00bb, dvs. alle stoff p\u00e5 narkotikalista. \u2022 Kravet om at kommunen sj\u00f8lv m\u00e5 drive brukarrom blir oppheva, slik at kommunen kan inng\u00e5 avtale med private om drifta. \u2022 Det blir innf\u00f8rt heimel for \u00e5 gjere unntak fr\u00e5 nokre av krava til brukarromordningar (detaljerte krav til innhaldet, lokala og bemanninga). \u2022 Kommunane f\u00e5r h\u00f8ve til \u00e5 tilby rusmiddelanalyse til dei registrerte brukarane i brukarrom. Der det ikkje er n\u00e6r samanheng mellom endringar i lovf\u00f8resegner og forskriftsf\u00f8resegner, tar departementet sikte p\u00e5 \u00e5 f\u00e5 vedtatt og satt i kraft endringar i brukerromsforskriften i medhald av loven \u00a7 8, utan \u00e5 vente p\u00e5 prosessen med endringar i loven. P\u00e5 den m\u00e5ten kan forskriftsendringane, mellom anna om h\u00f8ve til \u00e5 tilby rusmiddelanalysetenester i brukarrom Postadresse Kontoradresse Telefon* Avdeling Saksbehandlar Postboks 8011 Dep Teatergt. 9 22 24 90 90 Helserettsavdelinga Kirsten Miranda 0030 Oslo Org.nr. Been Dahl postmottak@hod.dep.no www.hod.dep.no 983 887 406 22 24 84 36 og h\u00f8ve til \u00e5 gjere unntak fr\u00e5 nokre av krava til innhaldet og bemanninga i brukarromordningar, ta til \u00e5 gjelde snarast mogleg. Av den grunn er det ogs\u00e5 to ulike h\u00f8yringsfristar, 5. mai og 16. juni 2025. H\u00f8yringsfristen 5. mai gjeld forslaga til endringar i forskrifta, med unntak av \u00a7 1. (Desse forslaga er s\u00e6rleg omtalde i h\u00f8yringsnotatet punkt 4.2.4, 5.2.3, 5.2.4 og 6.) H\u00f8yringsfristen 16. juni gjeld alle forslaga til lovendringar og forslaget til endringar i forskrifta \u00a7 1. Vi ber om at h\u00f8yringssvar blir sende digitalt p\u00e5 regjeringen.no under \u00abSend inn h\u00f8yringssvar\u00bb. Her kan ein registrere seg, mellombels lagre eit h\u00f8yringssvar og laste opp vedlegg. H\u00f8yringar er opne, og alle kan sende svar til oss. Det er ogs\u00e5 mogeleg \u00e5 sende h\u00f8yringssvar utan \u00e5 registrere seg. Vi gjer merksam p\u00e5 at h\u00f8yringssvar er offentlege etter offentleglova, og vil bli publiserte saman med andre h\u00f8yringssvar. Vi ber mottakarane av dette brevet vurdere om dei b\u00f8r sende h\u00f8yringsnotatet til underliggande etatar eller verksemder, medlemmar osb. som ikkje st\u00e5r p\u00e5 lista. Ved sp\u00f8rsm\u00e5l om h\u00f8yringen, ta kontakt med fagdirekt\u00f8r Kirsten Been Dahl. Med helsing Geir Helgeland (e.f.) avdelingsdirekt\u00f8r Kirsten Miranda Been Dahl fagdirekt\u00f8r Dokumentet er signert elektronisk og har derfor ikkje handskrivne signaturar Side 2 "
}