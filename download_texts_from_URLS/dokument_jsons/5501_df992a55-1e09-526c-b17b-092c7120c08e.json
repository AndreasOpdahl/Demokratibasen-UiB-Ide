{
  "dokument_id": "df992a55-1e09-526c-b17b-092c7120c08e",
  "doc_type": "case_attachment",
  "kommune": 5501,
  "tittel": "H\u00f8ringsbrev - Vern av stillehavsilden i indre Balsfjorden",
  "url": "https://innsyn.tromso.kommune.no/application/getMoteDokument?dokid=2001972912",
  "tekst": " Adm.enhet: Seksjon fiskeriregulering Saksbehandler: Nj\u00e5l Wang Andersen Telefon: 55 23 80 00 V\u00e5r referanse: 24/15416 Deres referanse: Dato: 20.01.2025 Troms\u00f8 Kommune Att: Postboks 279 9253 Troms\u00f8 H\u00f8ring- Vern av stillehavsilden i indre Balsfjorden Innledning Stillehavsilden er vurdert til sterkt truet for norsk r\u00f8dliste for arter i 2021. Kategorien kommer av begrenset geografisk utbredelse. Tilstanden til stillehavsilden ble tatt opp som et tema under oppf\u00f8lgingen av r\u00f8dlistede arter p\u00e5 h\u00f8ringsm\u00f8tet om \u00f8kosystembasert forvaltning 7. juni 2024 i regi av Fiskeridirektoratet. Under m\u00f8tet signaliserte Fiskeridirektoratet at det ville gj\u00f8res en vurdering av behovet for tiltak. P\u00e5 bakgrunn av populasjonens s\u00e5rbarhet foresl\u00e5r Fiskeridirektoratet \u00e5 fastsette et vern for stillehavsilden i indre Balsfjorden som h\u00f8ringsinstansene bes om \u00e5 gi tilbakemelding p\u00e5. Fiskeridirektoratet ber om at eventuelle kommentarer til forslaget sendes til Fiskeridirektoratet innen 18. april 2025. H\u00f8ringssvar sendes til postmottak@fiskeridir.no. Innspillene Fiskeridirektoratet mottar vil bli inkludert og vurdert i det endelige reguleringsforslaget som sendes til departementet. Bakgrunn og forslag til regulering Det har lenge v\u00e6rt kjent at Balsfjorden og Rossfjordvatnet i Troms har egne sildebestander. Disse skiller seg fra Atlanto-Skandisk sild, herunder norsk v\u00e5rgytende sild, ved at antall ryggvirvler er lavere. Sildebestandene i Balsfjorden og Rossfjordvatnet er n\u00e6rmere beslektet stillehavssild og omtales som stillehavssild. Unders\u00f8kelser viser at stillehavssilden i Balsfjorden hovedsakelig oppholder seg i indre deler av fjorden. Vi har ingen nyere unders\u00f8kelser som kan si noe om st\u00e5ende biomasse eller tidsserier som kan si noe om populasjonsutvikling. Unders\u00f8kelser tyder imidlertid p\u00e5 at populasjonen er minkene og p\u00e5 at den naturlige d\u00f8deligheten er langt h\u00f8yere hos stillehavsilden i Balsfjorden og Rossfjordvatnet enn hos norsk v\u00e5rgytende sild. Dette har nok sammenheng med de mange predatorene som beiter i kystn\u00e6re farvann, slik som sj\u00f8fugl og sj\u00f8pattedyr i tillegg til rovfisk. Lite utbredelsesomr\u00e5de, og bare 2 dokumenterte gyteomr\u00e5der som er utsatt for kr\u00e5kebollebeiting gj\u00f8r populasjonen s\u00e5rbar. Av den grunn er stillehavsilden vurdert til strekt truet. Om stillehavssild (balsfjordsild) ble det f\u00f8lgende uttrykt p\u00e5 R\u00f8dlisten: Postadresse: Postboks 185, 5804 Bergen | Telefon: 55 23 80 00 Organisasjonsnr: 971 203 420 | E-postadresse: postmottak@fiskeridir.no | Internett: www.fiskeridir.no \u00abLite utbredelsesomr\u00e5de (ca. 1300 kvadratkilometer) og f\u00e5 dokumenterte gyteomr\u00e5der (rundt 2) som er utsatt for kr\u00e5kebollebeiting gj\u00f8r populasjonen s\u00e5rbar, og stillehavssild Clupea pallasii vurderes derfor til sterkt truet EN med B1a(ii)b(iii) som gjeldende kriterier.\u00bb P\u00e5 bakgrunn av populasjonens s\u00e5rbarhet, foresl\u00e5r Fiskeridirektoratet \u00e5 innf\u00f8re et forbud mot notfiske (fiske med snurpenot og landnot) i indre Balsfjorden helt ut til innseilingen til Ramfjorden. Not er det mest fangsteffektive redskapet i fisket etter sild som pr. i dag er tillatt i Balsfjorden Det er ikke registrert fiskeriaktivitet med notredskap i det foresl\u00e5tte forbudsomr\u00e5det, og ut fra dette vil det foresl\u00e5tte forbudet ikke f\u00e5 noen konsekvenser for ervervsmessig fiske. Det anses likevel n\u00f8dvendig med et forbud da det vil ligge en viss risiko i at regelverket \u00e5pner for notfiske. I det foresl\u00e5tte forbudsomr\u00e5det er det registrert b\u00e5de reketr\u00e5ling og teinefiske. Bifangst av sild vil ikke v\u00e6re et problem i disse fiskeriene og Fiskeridirektoratet finner det ikke n\u00f8dvendig \u00e5 forby reketr\u00e5ling og teinefiske. Fiskeridirektoratet finner det heller ikke n\u00f8dvendig \u00e5 forby fiske med garn og h\u00e5ndholdte redskaper. Det foresl\u00e5tte forbudsomr\u00e5det i indre Balsfjorden strekker seg helt ut til innseilingen til Ramfjorden (sidefjord til Balsfjorden) hvor dyprennene i fjorden avsluttes, og fjorden blir grunnere. Bakgrunnen for \u00e5 definere forbudsomr\u00e5det ut fra bunndybde, er unders\u00f8kelser som viser at stillehavssilden opptrer ved bunnen p\u00e5 60-200 meters dyp, mens norsk v\u00e5rgytende sild lever i \u00f8vre vannlag fra 0-60 meters dyp. I Ramfjorden gjelder det allerede et forbud mot bruk av not og snurrevad, jf. Forskrift 3. november 1988 nr. 875 om forbud mot bruk av snurpenot, snurrevad og andre notredskaper, Troms. Det er s\u00e5ledes naturlig \u00e5 strekke forbudsomr\u00e5det i indre Balsfjorden ut til innseilingen til Ramfjorden. Forbudsomr\u00e5det er satt innenfor en rette linje over Balsfjorden mellom to punkter med f\u00f8lgende koordinater: A. N 69\u00b0 30.59 \u00d8 018\u00b0 52.29 B. N 69\u00b0 31.71 \u00d8 019\u00b0 00.56 V\u00e5r referanse: 24/15416 Side: 2/6 Rossfjordvatnet, hvor det ogs\u00e5 er stillehavsild, er ikke egnet for notfiske og det foresl\u00e5s \u00e5 ikke regulere dette omr\u00e5det. Forslag til forskrift Forskrift om vern av stillehavssild i indre Balsfjorden Fastsatt av N\u00e6rings- og fiskeridepartementet ...2025 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) \u00a7 16 og \u00a7 22. \u00a7 1. Forbud mot bruk av not i indre Balsfjorden Det er forbudt \u00e5 fiske med not i indre Balsfjorden innenfor en rett linje mellom trukket mellom f\u00f8lgende posisjoner: 1. N 69\u00b0 30.59 \u00d8 018\u00b0 52.29 2. N 69\u00b0 31.71 \u00d8 019\u00b0 00.56 \u00a7 2. Overtredelsesgebyr Foretak og den som forsettlig eller uaktsomt overtrer bestemmelser gitt i eller i medhold av denne forskriften, kan ilegges overtredelsesgebyr i henhold til havressurslova \u00a7 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd p\u00e5 havressurslova og deltakerloven. \u00a7 3. Straff Den som forsettlig eller uaktsomt overtrer bestemmelser gitt i eller i medhold av denne forskriften straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) \u00a7 61, \u00a7 64 og \u00a7 65. P\u00e5 samme m\u00e5te straffes medvirkning og fors\u00f8k. \u00a7 4. Bemyndigelse Fiskeridirektoratet kan endre forskriften. V\u00e5r referanse: 24/15416 Side: 3/6 \u00a7 5. Ikrafttredelse Forskriften trer i kraft straks. \u00ab\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb\u00bb V\u00e5r referanse: 24/15416 Side: 4/6 Med hilsen Trond Ottemo seksjonssjef Nj\u00e5l Wang Andersen seniorr\u00e5dgiver Brevet er godkjent elektronisk og sendes uten h\u00e5ndskreven underskrift. V\u00e5r referanse: 24/15416 Side: 5/6 Mottakerliste: Balsfjord Kommune R\u00e5dhusgata 11 9050 Storsteinnes Havforskningsinstituttet Postboks 1870 5817 BERGEN Nordnes Nord Fiskarlag Boks 103 8003 BOD\u00d8 Norges Fiskarlag Postboks 1233 7462 Trondheim Torgarden Norges Kystfiskarlag Postboks 97 8380 RAMBERG Norges Sildesalgslag Sa Slottsgaten 3 5003 Bergen N\u00e6rings- Og Fiskeridepartementet Postboks 8090 Dep 0032 Oslo Pelagisk Forening Slottsgaten 3 5003 Bergen Samediggi Sametinget \u00c0vjov\u00e0rgeaidnu 50 9730 KARASJOK Senja Kommune Postboks 602 9306 Finnsnes Troms\u00f8 Kommune Postboks 279 9253 Troms\u00f8 V\u00e5r referanse: 24/15416 Side: 6/6 "
}