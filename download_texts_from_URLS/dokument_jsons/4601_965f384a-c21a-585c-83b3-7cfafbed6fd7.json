{
  "dokument_id": "965f384a-c21a-585c-83b3-7cfafbed6fd7",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 28.05.2024",
  "url": "https://bergen.kommune.no/politikere-utvalg/api/fil/bk360/10471212/Framstilling-Horingssaker-til-forretningsutvalget-28-05-2024",
  "tekst": " Forretningsutvalget Saksframstilling V\u00e5r referanse: 2023/257837-99 Saksbehandler: Anette Hatlemark Drabl\u00f8s H\u00f8ringssaker til forretningsutvalget 28.05.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8yring og offentleg ettersyn - Omr\u00e5dereguleringsplan for Stanghelle 2. H\u00f8ring - Korker, innblandingskrav i plastflasker og overtredelsesgebyr 3. H\u00f8ring \u2013 forslag om forbud mot bruk av fossil gass i byggvarme 4. H\u00f8ring - NOU 2024: 9 Ny lov om offentlige anskaffelser Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. H\u00f8yring og offentleg ettersyn - Omr\u00e5dereguleringsplan for Stanghelle Vaksdal kommune har sendt p\u00e5 h\u00f8ring \u2018Omr\u00e5dereguleringsplan for Stanghelle, planID 2016002. Bakgrunnen for planarbeidet er regjeringen sitt vedtak om \u00e5 utarbeide nye tras\u00e9er for E16 og dobbeltsporet jernbane for strekningen Arna \u2013 Stanghelle. Statlig reguleringsplan for prosjektet ble vedtatt 1. april 2022 og vil ha virkning for utviklingen av Stanghelle. I samband med vedtaket ble tiltak for bane og vei avklart, og prosjektet legger viktige premisser for omr\u00e5deplanen og utformingen av et nytt Stanghelle sentrum. Form\u00e5let med planen er \u00e5 legge til rette for at stasjonsbyen Stanghelle kan vokse og bli utviklet videre til et flerfunksjonelt sted med bosteder, n\u00e6ring, handel, offentlig og privat tjenesteyting, bl\u00e5gr\u00f8nne strukturer, m\u00f8teplasser, friluftsliv og naturopplevelser. 1 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune H\u00f8ringsfristen er 30. juni. 2. H\u00f8ring - Korker, innblandingskrav i plastflasker og overtredelsesgebyr Milj\u00f8direktoratet har sendt p\u00e5 h\u00f8ring \u00abForslag om to krav til produktdesign for drikkevarebeholdere i plast til engangsbruk og innf\u00f8ring av overtredelsesgebyr i produktforskriften kapittel 2 b om regulering av enkelte produkter i plast\u00bb. Designkravene g\u00e5r ut p\u00e5 at korker og lokk i plast skal sitte fast p\u00e5 drikkevarebeholdere av plast til engangsbruk, og det skal blandes inn et minimum innhold av materialgjenvunnet plast i drikkeflasker av plast. Form\u00e5let med kravene til produktdesign er \u00e5 redusere milj\u00f8konsekvensene av visse plastprodukter til engangsbruk og dermed gi positive virkninger for milj\u00f8, naturressurser, helse og samfunns\u00f8konomiske hensyn. De to kravene er: 1. Krav om at korker og lokk i plast skal sitte fast p\u00e5 drikkevarebeholdere av plast til engangsbruk. 2. Krav om et minimum innhold av materialgjenvunnet plast i drikkeflasker av plast til engangsbruk. Fra 2025 er minimumskravet 25 prosent for flasker av plasttypen PET. Fra 2030 skal alle slags plastflasker til engangsbruk inneholde minimum 30 prosent materialgjenvunnet plast. Kravene gjennomf\u00f8rer artikkel 6 (1) og 6 (5) i EUs direktiv om reduksjon av milj\u00f8konsekvensene av visse plastprodukter (EU 2019/904). Milj\u00f8direktoratet anbefaler \u00e5 innlemme kravene i produktforskriften kapittel 2b om regulering av enkelte produkter i plast. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 14.august. 3. H\u00f8ring \u2013 forslag om forbud mot bruk av fossil gass i byggvarme Milj\u00f8direktoratet har p\u00e5 vegne av Klima- og milj\u00f8departementet (KLD) sendt p\u00e5 h\u00f8ring et forslag om forbud mot bruk av fossil gass til byggvarme. Det foresl\u00e5tte forbudet er avgrenset til bruk av fossil gass til midlertidig oppvarming i byggeprosessen. Bruk av fossil gass til andre oppvarmingsform\u00e5l enn byggvarme, som permanent oppvarming av bygninger, er ikke omfattet. Det samme gjelder oppvarming p\u00e5 anleggsplasser. Milj\u00f8direktoratet har p\u00e5 oppdrag av KLD utredet konsekvensene av det foresl\u00e5tte forbudet. Direktoratet foresl\u00e5r at et eventuelt forbud fastsettes gjennom \u00e5 endre forskrift om forbud mot bruk av mineralolje til oppvarming av bygninger. Det \u00e5pnes for unntak av hensyn til forsyningssikkerhet og unntak av s\u00e6rlige grunner. 2 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 14.august. 4. H\u00f8ring - NOU 2024: 9 Ny lov om offentlige anskaffelser H\u00f8ringsbrev \u2013 NOU 2024: 9 Anskaffelsesutvalget ble oppnevnt av Kongen i statsr\u00e5d 4. november 2022. Utvalget har hatt som mandat \u00e5 gjennomg\u00e5 regelverket for offentlige anskaffelser og komme med forslag til endringer. Den f\u00f8rste delutredningen ble lagt frem 10. november 2023, og har tittelen NOU 2023: 26 Ny lov om offentlige anskaffelser. Utvalget har n\u00e5 lagt frem andre delutredning, NOU 2024: 9 Ny lov om offentlige anskaffelser. Andre delutredning gjelder sp\u00f8rsm\u00e5l om sikkerhet og beredskap, lokale og regionale leverand\u00f8rer, \u00e5penhet om eierskap og skatt, geografisk virkeomr\u00e5de, reglene om avvisning og h\u00e5ndheving. I tillegg fremlegger utvalget forslag til ny lov om anskaffelser i forsyningssektorene og ny lov om konsesjonskontrakter. Bystyredirekt\u00f8ren vurderer at forslaget er av prinsipiell karakter og vil inneb\u00e6re politiske avveininger. Det anbefales at bystyret avgir eventuelt h\u00f8ringssvar p\u00e5 vegne av Bergen kommune. Bystyredirekt\u00f8ren viser samtidig til at dette forutsetter tilstrekkelig utsettelse av h\u00f8ringsfrist, som byr\u00e5dssiden allerede har bedt om fra departementet. Dersom det ikke innvilges, anbefales det at utvalg for finans, kultur og n\u00e6ring avgir h\u00f8ringsfrist p\u00e5 vegne av Bergen kommune. M\u00f8tet i UFKN er ogs\u00e5 etter h\u00f8ringsfristen, men bystyredirekt\u00f8ren legger til grunn at noen f\u00e5 dagers utsettelse som et minimum innvilges. H\u00f8ringsfristen er 16. august. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8yring og offentleg ettersyn - Omr\u00e5dereguleringsplan for Stanghelle\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Korker, innblandingskrav i plastflasker og overtredelsesgebyr\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring \u2013 forslag om forbud mot bruk av fossil gass i byggvarme\u00bb p\u00e5 vegne av Bergen kommune. 4. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring - NOU 2024: 9 Ny lov om offentlige anskaffelser\u00bb p\u00e5 vegne av Bergen kommune. Dersom det ikke innvilges tilstrekkelig utsettelse av h\u00f8ringsfrist, avgir utvalg for finans, kultur og n\u00e6ring h\u00f8ringssvar p\u00e5 vegne av Bergen kommune. Dato: 21. mai 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. 3 Vedlegg: H\u00f8ringsbrev 4 "
}