{
  "dokument_id": "13a1184a-fb8c-534d-acbd-65277a87ed04",
  "doc_type": "case_attachment",
  "kommune": 4601,
  "tittel": "Tilleggsnotat - 65150000 \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan",
  "url": "https://bergen.kommune.no/politikere-utvalg/api/fil/bk360/11612033/Tilleggsnotat-65150000-Arstad-Gnr-13-Bnr-1132-Sykkelvei-fra-Hagerupsvei-til-Mindemyren-Offentlig-reguleringsplan",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56545-127 Postboks 7700 Saksbehandler: Amalie Hilde 5020 BERGEN Dato: 4. desember 2024 Deres ref.: Tilleggsnotat - 65150000 \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan F\u00f8lgende sp\u00f8rsm\u00e5l er kommet til saken: 1. Sp\u00f8rrer peker p\u00e5 at det er behov for mer informasjon knyttet til forhold rundt reguleringsplanen. a. Hvordan kan planen begrenses til \u00e5 gjelde tras\u00e9 for gang- og sykkelveg samt ivaretakelse av kollektivl\u00f8sninger, og hvordan kan dette sikres en effektiv fremdrift? b. Hvordan vurderer byr\u00e5den \u00e5 f\u00e5 utf\u00f8rt planendringer som ivaretar f\u00f8lgende punkter: i. Gang- og sykkelveg skal reguleres med fortrinnsvis felles tras\u00e9 i redusert bredde, og med fysisk skille mot vegbane. ii. Plassering av tras\u00e9 for felles gang- og sykkelveg skal i st\u00f8rst mulig grad unng\u00e5 \u00e5 legge beslag p\u00e5 privat eiendom, men trafikksikkerheten m\u00e5 avveies i vurderingen og kan, om n\u00f8dvendig, begrunne avvik fra dette prinsippet. Samtidig skal det s\u00e6rskilt bestrebes at de som fortsatt vil bo i sine boliger langs tras\u00e9en skal kunne gj\u00f8re det, om n\u00f8dvendig med bygningsmessige tilpasninger. c. Hvordan vurderer byr\u00e5den muligheten for at planen gjennomg\u00e5s med sikte p\u00e5 generelle kostnadsreduserende tiltak b\u00e5de med tanke p\u00e5 planens omfang og kvaliteter. d. Hvordan er denne planen sett opp mot de to private reguleringsplanene Nyhaugen \u2013 71200000 og Nyhaugveien \u2013 65230000? e. Gitt at disse to private reguleringsplanene ogs\u00e5 m\u00e5 endres, hvordan kan byr\u00e5den sikre at planene kan realiseres uavhengig av hverandre, eller b\u00f8r disse tre behandles samtidig og er s\u00e5ledes gjensidig avhengig? Hvilken prosess b\u00f8r det legges opp til, b\u00f8r planendring foretas av PBE, eller av BBU og s\u00e5 sendes ut p\u00e5 ny begrenset h\u00f8ring? 2. Kan byr\u00e5den henvende seg fylkeskommunen og be om innspill til hvordan planen kan reduseres i omfang og kostnader? Svar: 1. Utfyllende informasjon knyttet til forhold rundt reguleringsplanen 1a. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Byr\u00e5den ser at det innenfor planforslaget er muligheter for etappevis gjennomf\u00f8ring der deler av reguleringsplanen kan gjennomf\u00f8res f\u00f8r andre deler av planen. Eksempelvis kan sykkelveien bygges ut p\u00e5 vestsiden av Storetveitveien f\u00f8r oppgradering av fylkesveien s\u00f8r for rundkj\u00f8ringen p\u00e5 Wergeland. Samtidig mener byr\u00e5den at det er vesentlig at planen regulerer helhetlige og trafikksikre samferdselsl\u00f8sninger for omr\u00e5det med tanke p\u00e5 framtidig utvikling av boliger p\u00e5 Wergeland og Mindemyren. Endring av plangrensen eller utstrekning av arealform\u00e5lene i planen inneb\u00e6rer at planen m\u00e5 sendes tilbake til byr\u00e5det for bearbeiding. Det vil m\u00e5tte utarbeides et nytt planforslag, som kan ta ca. 1,5 \u2013 2 \u00e5r. Hvis et eventuelt nytt planforslag ikke har tilstrekkelig m\u00e5loppn\u00e5else for g\u00e5ende og syklende kan Vestland fylkeskommune ogs\u00e5 velge \u00e5 avslutte planarbeidet ut fra egen kost-/nyttevurdering. Uten en avklaring om gang- og sykkell\u00f8sning vil oppgraderingen av samferdselsarealene p\u00e5 Wergeland settes p\u00e5 vent i ubestemt tid, noe som vil f\u00e5 konsekvenser for utviklingen av omr\u00e5det. 1b. \u00c5 skille fotgjengere og syklister har v\u00e6rt et viktig premiss for planarbeidet. Byr\u00e5den vurderer at en felles gang- og sykkeltras\u00e9 i redusert bredde vil v\u00e6re uheldig av hensyn til trafikksikkerhet og framkommelighet for g\u00e5ende og syklende. Store deler av strekningen ligger i en helning, og syklister vil holde stor fart i utforbakken. Dette vil oppleves som utrygt for fotgjengere. Flere syklister vil sannsynligvis velge \u00e5 sykle i veibanen. Samlet sett vil det gi d\u00e5rligere trafikksikkerhet. En adskilt l\u00f8sning vil b\u00e5de v\u00e6re mer trafikksikker og oppleves som tryggere og mer framkommelig for alle trafikantgrupper. P\u00e5 bakgrunn av dette mener byr\u00e5den det er sannsynlig at Vestland fylkeskommune kan velge \u00e5 avslutte planarbeidet p\u00e5 grunn av manglende m\u00e5loppn\u00e5else, dersom det stilles krav om felles tras\u00e9. Dersom eksisterende boliger bevares som i dag, vil avkj\u00f8rsler til eiendommene m\u00e5tte krysse sykkelveien. I planarbeidet er det vurdert at dette vil utgj\u00f8re en trafikkrisiko. Alternativ adkomst fra Nyhaugveien anses ikke som gjennomf\u00f8rbart p\u00e5 grunn av store h\u00f8ydeforskjeller. 1c. Byr\u00e5den mener planforslaget \u00e5pner for muligheter for kostnadsreduserende tiltak i prosjekteringsfasen. Byr\u00e5den kommenterer muligheter for nedskalering av prosjektet i svaret til sp\u00f8rsm\u00e5l 2. 1d. Byr\u00e5den viser til at boligplanene Nyhaugen og Nyhaugveien er tett koordinert og sammenkoblet med gang- og sykkelplanen. Som nevnt over vil utarbeiding av et nytt forslag til sykkell\u00f8sning kunne ta ca. 1,5-2 \u00e5r. Bearbeiding av gang- og sykkelplanen vil derfor medf\u00f8re en rekke usikkerheter for boligprosjektene, b\u00e5de med tanke p\u00e5 framdrift og gjennomf\u00f8rbarhet. Side 2 av 8 Figur 1 - planavgrensning for planer under arbeid. Fra venstre: sykkelveiplanen, Nyhaugen og Nyhaugveien Fagnotat og planforslag for Nyhaugveien er oversendt byr\u00e5dsavdelingen og byr\u00e5den forventer at forslaget kan legges fram for bystyret snarlig. Forslaget regulerer 110-130 boliger fordelt p\u00e5 8 leilighetsbygg. Reguleringsplanforslaget regulerer tilsvarende l\u00f8sning for fortau og sykkelvei som sykkelveiplanen og forutsetter riving av de samme eneboligene som foresl\u00e5s revet i sykkelveiplanen. Figur 2 - forslag til plankart for Nyhaugveien 6.11.2024 Det ble meldt planoppstart for Nyhaugen i 2023. I planforslaget legges det til rette for ca. 170 leiligheter i blokkbebyggelse med n\u00e6ringsvirksomhet ut mot gaten. P\u00e5 foresp\u00f8rsel fra byr\u00e5den har Plan- og bygningsetaten belyst avhengigheter mellom de tre reguleringsplanene og identifisert konsekvenser av endringer i sykkelveiplanen for de p\u00e5g\u00e5ende prosessene for Nyhaugveien og Nyhaugen. Grovt oppsummert trekker fagetaten fram f\u00f8lgende forhold: \u2022 Konsekvenser for Nyhaugveien Side 3 av 8 o Boligplanen m\u00e5 trolig bearbeides, og det ansl\u00e5s en utsettelse p\u00e5 minst 2 \u00e5r. o Det er en prosessrisiko knyttet til byggegrense mot fylkesveien, ettersom det er sannsynlig at veieier vil sikre areal til utvidelse av veianlegget. Uten sykkelveiplanen vil det ikke v\u00e6re mulig \u00e5 sikre deler av arealet til bebyggelse, slik at store deler av planomr\u00e5det ikke vil kunne bebygges. o Det er utfordringer knyttet til gjennomf\u00f8ring av felles uteoppholdsareal, snul\u00f8sning i Nyhaugveien, tilkomst til boligene for brannvesenet, og tilkobling til bossnett Mindemyren. o VA-rammeplanen for gang- og sykkelplanen endrer og oppgraderer VA- anleggene p\u00e5 Wergeland med tilh\u00f8rende koblinger til nybygde VA-anlegg p\u00e5 Mindemyren. Endring og forsinkelse vil kreve mye arbeid for \u00e5 finne nye VA- l\u00f8sninger. I sykkelvegplanen er det planlagt oppgradering av VA-nettet, med legging av ny overvannsledning, spillvannsledning og vannledning under sykkelveien, og med p\u00e5koblinger til tilliggende ledningsnett, som separeres for \u00e5 im\u00f8tekomme krav om \u00f8kt kapasitet pga. klimaendringer. Dette tiltaket vil ikke kunne gjennomf\u00f8res uten \u00e5 grave opp Storetveitvegen dersom ikke sykkelveiplanen kan gjennomf\u00f8res. VA-rammeplanen for Nyhaugveien forutsetter at man kan koble seg til ny vannledning for \u00e5 etablere brannvannstilgang. Det er i dag ikke vannledning langs Storetveitvegen. o B\u00e5de sykkelveiplanen og boligplanen i Nyhaugveien forutsetter erverv og riving av boliger langs Storetveitveien. Ekspropriasjonsretten i Plan -og bygningsloven gir ikke private mulighet for \u00e5 ekspropriere annen manns grunn for \u00e5 bruke denne til bebyggelse. Det offentlige kan ekspropriere grunn til gjennomf\u00f8ring av reguleringsplan der frivillig salg ikke er mulig \u00e5 f\u00e5 til. o Forsinkelser, nye infrastrukturl\u00f8sninger, byggegrense og manglende innl\u00f8sning av boliger vil til sammen kunne medf\u00f8re store \u00f8konomiske konsekvenser for forslagsstiller. I ytterste konsekvens vil ikke planforslaget kunne gjennomf\u00f8res, eller man m\u00e5 starte opp arbeid med et helt nytt plangrep. \u2022 Konsekvenser Nyhaugen o Planforslaget m\u00e5 bearbeides. Plangrepet m\u00e5 endres for deler av planomr\u00e5det ettersom sykkelplanen forskyver feltene S4 og S5 i omr\u00e5dereguleringen vestover. Plangrensen m\u00e5 justeres og plassering av bygg, uteareal og gangveier m\u00e5 vurderes p\u00e5 nytt. Utforming av bygg ut mot sentrumsomr\u00e5det og l\u00f8sninger for varelevering m\u00e5 ogs\u00e5 endres. o Utarbeidet VA-rammeplan er koordinert med kommende byggeprosjekt p\u00e5 Meieritomten (delfelt S8/S10, arealplan-ID 66060000) og p\u00e5g\u00e5ende sykkelplan. Revidering vil v\u00e6re tidkrevende. o Planarbeidet m\u00e5 sannsynligvis settes p\u00e5 pause til en vet hvilke endringer som legges opp til i sykkelplanen. Tilpassing er mulig, men vil v\u00e6re tid- og ressurskrevende. Det kan regnes med forsinkelser p\u00e5 1-2 \u00e5r etter at endelig l\u00f8sning for sykkelvei er landet. o Realisering av delfelt S5 i omr\u00e5dereguleringen for Wergeland kan bli en utfordring ettersom forslagsstiller ikke har h\u00e5nd om eiendommene. Ny sykkelplan medf\u00f8rer at eiendommene m\u00e5 erverves for bygging av sykkelvei. Byr\u00e5den vurderer at det vil v\u00e6re behov for \u00e5 tilpasse reguleringsplanene for Nyhaugen og Nyhaugveien til et eventuelt nytt planforslag for sykkelveien. Realisering av Nyhaugen- planen er avhengig av opparbeiding av samferdselsanlegg i Minde all\u00e9 og Storetveitvegen. B\u00e5de for tilgang til byggetomter og plassering av ny urban bebyggelse langs gaten. Endringer i sykkelveiplanen vil kreve at plassering av bygg, uteareal og gangveier m\u00e5 vurderes p\u00e5 nytt. Dette vil gi forsinkelser i prosjektet. Byr\u00e5den vurderer at sykkelveiplanen og reguleringsplan for Nyhaugveien kan realiseres uavhengig av hverandre, men at det likevel er behov for \u00e5 avklare arealet som trengs til sykkelveien for \u00e5 kunne gjennomf\u00f8re boligprosjektet. I planforslaget for Nyhaugveien er det tatt h\u00f8yde for at det kan etableres en midlertidig l\u00f8sning mot Storetveitveien fram til Side 4 av 8 sykkelveien realiseres. Midlertidige l\u00f8sninger vil likevel v\u00e6re avhengig av at byggegrense og gang- og sykkelarealet er avklart. Utbygging av de planlagte boligene i Nyhaugveien er ogs\u00e5 avhengig av oppgradering av VA-nettet, som er planlagt lagt under den nye sykkelveien. B\u00e5de sykkelveiplanen og Nyhaugveien forutsetter riving av boliger langs Storetveitveien. Det er sannsynlig at prosjektet kan bli forsinket eller at deler av prosjektet ikke kan gjennomf\u00f8res dersom boligene ikke erverves til samferdselsform\u00e5l. Det vil medf\u00f8re \u00f8konomiske konsekvenser for utbygger som har planlagt sitt prosjekt med utgangspunkt i at boligene rives. Byr\u00e5den vurderer at en omfattende endring av planforslaget for gang- og sykkelanlegget vil medf\u00f8re uheldige konsekvenser for tilgrensende boligplaner. For \u00e5 sikre helhetlige l\u00f8sninger for n\u00f8dvendig infrastruktur mener byr\u00e5den at reguleringsplanforslagene m\u00e5 bearbeides og samordnes. Arealet til fortau og sykkelvei, og n\u00f8dvendig infrastruktur, m\u00e5 avklares f\u00f8r det kan oppf\u00f8res boliger inntil veien. Dette vil f\u00f8re til forsinkelser og usikkerheter i begge boligprosjektene. Boligplanene for Nyhaugveien og Nyhaugen foresl\u00e5r rundt regnet 300 nye boenheter i et sentralt transformasjonsomr\u00e5de tett p\u00e5 utviklingen p\u00e5 Mindemyren. Planforslaget for Nyhaugveien er allerede klart for politisk behandling. Byr\u00e5den mener det er sv\u00e6rt uheldig om disse m\u00e5 utsettes p\u00e5 grunn av endrede forutsetninger for gang- og sykkelplanen. I tillegg til de nevnte boligplanene er det andre planer og p\u00e5g\u00e5ende arbeid i omr\u00e5det som vil p\u00e5virkes av eventuelle endringer. - Vedtatt reguleringsplan for Mindemyren delfelt S8/S10, arealplan-ID 66060000 er tilpasset sykkelveiplanen. - Bymilj\u00f8etatens p\u00e5g\u00e5ende prosjekt for opparbeiding av Meieriallmenningen og Gr\u00f8nnallmenningen (oppf\u00f8lging av utbyggingsavtale) er tilpasset sykkelveiplanen. - Deler av l\u00f8sningene i omr\u00e5dereguleringsplan for sentrale deler av Wergeland, arealplan-ID 61160000, endres i sykkelveiplanen. Gang- og sykkelveiplanen har st\u00f8rre samferdselsareal enn satt av i omr\u00e5deplanen, og byggeomr\u00e5dene justeres etter dette. Utvidelsen er n\u00f8dvendig av hensyn til trafikksikkerhet og framkommelighet for buss. Figur 3 - plankart for omr\u00e5deregulering for Wergeland (venstre) og for Mindemyren delfelt S8/S10 (h\u00f8yre) 2. Fylkeskommunens innspill til areal- og kostnadsreduksjon i prosjektet Byr\u00e5den har bedt Vestland fylkeskommune om \u00e5 komme med utfyllende informasjon om mulige arealbesparende og kostnadsreduserende grep i prosjektet. Fylkeskommunens innspill ligger vedlagt. Side 5 av 8 Oppsummert foresl\u00e5r fylkeskommunen 4 punkt knyttet til arealbesparende og kostnadsreduserende grep med et potensiale for mulig kostnadskutt opp mot 50 millioner: a. Stryke krav til natursteinsdekke i kj\u00f8rearealene i sonen Wergeland lokalsenter. Forslaget kan redusere l\u00f8pemeterprisen for delstrekningen med \u00abh\u00f8y kvalitet\u00bb med ca. 30%. Natursteinsdekke viser \u00f8nske om en bykjerneetablering. Ved \u00e5 \u00e5pne for annen materialbruk, kan en fremdeles m\u00f8te dette \u00f8nsket samtidig som det blir mulig \u00e5 vurdere andre materialer. Vi forsl\u00e5r derfor \u00e5 \u00e5pne for dette kuttet, og f\u00f8lgelig revidere bestemmelse 3.5.3 der vi stryker \u00abKj\u00f8reveg\u00bb og \u00e5pner for annen materialbruk: Punkt 3.5.3, 2. avsnitt foresl\u00e5s endret til \u00e5 lyde: \u00abFortau, torg, gatetun og sykkelveg i sonen Wergeland lokalsenter kan etableres med natursteinsdekke. Annet materialvalg kan gj\u00f8res i forbindelse med detaljprosjektering som ligger til grunn for bygges\u00f8knad, dersom ekstrakostnaden ved naturstein etter fylkesvegmyndighetens vurdering ikke st\u00e5r i forhold til nytten\u00bb b. Stryke byr\u00e5det sin innstilling: \u201cFormingsveilederen oppdateres med bygulv/belegningsstein i Eikeveien\u201d Bygulv/belegningsstein vil bidra til \u00e5 \u00f8ke kostnadene og usikkerheten i prosjektet. fylkeskommunen foresl\u00e5r derfor at f\u00f8lgende fra byr\u00e5det sin innstilling strykes: \u00abFormingsveilederen oppdateres med bygulv/belegningsstein i Eikeveien\u00bb. c. Stryke rekkef\u00f8lgekrav til trafikkomleggingen ved Fanahallkvartalet. Dette kravet kom inn i forbindelse med begrenset h\u00f8ring, og var ikke med ved 1. gangs offentlig ettersyn. Trafikkomlegging kan gjennomf\u00f8res i ulike byggetrinn. Dette vil i s\u00e5 fall kreve f\u00f8lgende revisjon av rekkef\u00f8lgebestemmelse 6.4, der fylket forsl\u00e5r at f\u00f8lgende punkt 6.4 med tekst strykes: \u00abVed opparbeidelse av o_SKV2 og o_SKV1 skal ogs\u00e5 o_SKV5 med fortausareal og vareleveringslommer opparbeides og trafikken ledes via Eikeveien til Inndalsveien, i tr\u00e5d med plan-ID 61160000.\u00bb d. \u00c5pne opp for fleksibilitet som gir bedre mulighet til kostnads- og arealoptimalisering Ved f\u00f8rstegangs offentlig ettersyn var det ikke p\u00e5f\u00f8rt bredder p\u00e5 fortau og sykkelvei. Her kan det ligge areal- og kostnadsbesparelse ved \u00e5 gi noe mer frihet til prosjekteringsfasen, ogs\u00e5 med hensyn til eventuelle justeringer i grensesnittet mot tilst\u00f8tende planer. Fylkeskommunen foresl\u00e5r derfor ny bestemmelse: Punkt 3.5.2, 2. avsnitt: \u00abBredde p\u00e5 gang- og sykkelveganlegg kan utf\u00f8res inntil den bredde som fremg\u00e5r av plankartet. Av hensyn til kostnadseffektivitet kan bredde p\u00e5 fortau (SF) og sykkelanlegg (SS) reduseres i forhold til plankartets l\u00f8sning. En eventuell reduksjon forutsetter at fylkesvegmyndighet anser justering \u00e5 v\u00e6re trafikksikkerhetsmessig forsvarlig. Tiltakshaver m\u00e5 avklare med bygningsmyndighetene om endring krever byggesaksbehandling f\u00f8r gjennomf\u00f8ring av tiltaket\u00bb. Fylkeskommunen peker ogs\u00e5 p\u00e5 muligheter for \u00e5 dele prosjektet inn i ulike byggetrinn. I sitt notat kommer ogs\u00e5 fylkeskommunen med et forslag om \u00e5 tilbakef\u00f8re planform\u00e5l BBB2 (blokkbebyggelse) til BFS (frittliggende sm\u00e5husbebyggelse). Byr\u00e5dens vurdering av forslagene Byr\u00e5den vurderer at fylkeskommunens forslag kan bidra til \u00f8konomiske innsparinger i prosjektet, s\u00e6rlig knyttet til reduserte byromskvaliteter. Forslagene gir mer fleksibilitet i prosjekteringsfasen og \u00e5pner for mer arealeffektive l\u00f8sninger, selv om arealbeslaget til anlegget vil v\u00e6re omtrent det samme som i planforslaget. Det er muligheter for trinnvis Side 6 av 8 utbygging der deler av planen kan gjennomf\u00f8res p\u00e5 et senere tidspunkt uavhengig av selve sykkelveiprosjektet. Det vil fremdeles v\u00e6re n\u00f8dvendig \u00e5 erverve eiendommer langs tras\u00e9en for \u00e5 gjennomf\u00f8re prosjektet, eventuelt som en del av boligplanen. a. Byr\u00e5den vurderer at kravet om naturstein kan endres uten at det g\u00e5r utover gjennomf\u00f8ring av planen ellers. Bakgrunnen for kravet om natursteinsdekke er \u00e5 skape et byrom med gode kvaliteter i et sentralt transformasjonsomr\u00e5de. Byrommet etableres som en forlengelse av byromsaksene fra Mindemyren og vil binde Meieriomr\u00e5det sammen med lokalsenteret p\u00e5 Wergeland. N\u00e5r omr\u00e5det utvikles med flere hundre nye boliger er det viktig \u00e5 skape attraktive bomilj\u00f8 og gode byrom som legger til rette for byliv og utadrettet n\u00e6ringsvirksomhet. b. Forslaget om bygulv i Eikeveien er ikke n\u00f8dvendig for gjennomf\u00f8ring av planen eller sentralt for utviklingen av omr\u00e5det. Byr\u00e5den vurderer at forslaget kan strykes uten store konsekvenser, men ser at det kan g\u00e5 ut over kvalitetene i Eikeveien og byromsforbindelsen til trikkesl\u00f8yfeparken. c. Den planlagte torgdannelsen p\u00e5 Wergeland vil v\u00e6re avhengig av trafikkomlegging via Eikeveien. Omleggingen er imidlertid ikke n\u00f8dvendig for opparbeidelse av gang- og sykkell\u00f8sningene. \u00c5 fjerne rekkef\u00f8lgekravet vil ikke v\u00e6re til hinder for gjennomf\u00f8ring av kj\u00f8rem\u00f8nsteret p\u00e5 et senere tidspunkt, i forbindelse med oppgradering av fylkesveien og bussholdeplassene p\u00e5 Wergeland. Byr\u00e5den vurderer at rekkef\u00f8lgekravet kan tas ut uten store konsekvenser. d. Byr\u00e5den er positiv til \u00e5 \u00e5pne for mer fleksibilitet i utformingen av fortau og sykkelvei innenfor form\u00e5lene i reguleringsplanen. Dette gir mulighet for \u00e5 tilpasse l\u00f8sningene til situasjonen p\u00e5 ulike steder langs tras\u00e9en, og bidra til areal- og kostnadseffektive l\u00f8sninger. Arealform\u00e5l BBB2 Bakgrunnen for at arealform\u00e5let ble endret etter offentlig ettersyn var behovet for samordning mellom sykkelveiplanen og boligplanen for Nyhaugveien. Dette sikrer at planene ikke trenger \u00e5 vedtas i noen bestemt rekkef\u00f8lge for at de begge skal kunne gjennomf\u00f8res uavhengig av hverandre. Dersom sykkelveiplanen skulle vedtas etter boligplanen ville den opphevet form\u00e5let blokkbebyggelse i boligplanen og erstattet det med sm\u00e5husbebyggelse. Siden siste vedtatte plan er gjeldende ville planen for Nyhaugveien i et slikt tilfelle ikke kunne bli gjennomf\u00f8rt. Byr\u00e5den vurderer at hensynet til medvirkning er ivaretatt, selv om endringen av arealform\u00e5l i sykkelveiplanen isolert sett ikke har v\u00e6rt p\u00e5 egen h\u00f8ring. Arealform\u00e5let blokkbebyggelse reguleres for tilsvarende areal i planforslaget for Nyhaugveien og var p\u00e5 h\u00f8ring i forbindelse med boligplanen. Ber\u00f8rte grunneiere og naboer har dermed f\u00e5tt mulighet til \u00e5 uttale seg til endringen, og partene forventes \u00e5 v\u00e6re godt kjent med planleggingen av endret arealform\u00e5l. Byr\u00e5den mener endring av form\u00e5l fra blokk til sm\u00e5hus, i tr\u00e5d med h\u00f8ringsforslaget, ikke vil ha noe praktisk betydning for planen, s\u00e5 lenge Nyhaugveien vedtas etter sykkelveiplanen og innen kort tid. Med hilsen Christine Kahrs \u2013 Byr\u00e5d for byutvikling Dokumentet er godkjent elektronisk. Side 7 av 8 Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 8 av 8 "
}