{
  "dokument_id": "6ad7f313-d82b-5e52-b691-cb6a94854014",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 202/24, H\u00f8ringsuttalelse - NOU 2024:2 I samspill med naturen - Naturrisiko for n\u00e6ringer, sektorer og samfunn i Norge",
  "url": "https://bergen.kommune.no/politikere-utvalg/api/fil/bk360/10710435/Innstilling-vedtak-Horingsuttalelse-NOU-2024-2-I-samspill-med-naturen-Naturrisiko-for-naeringer-sektorer-og-samfunn-i-Norge",
  "tekst": "H\u00f8ringsuttalelse - NOU 2024:2 I samspill med naturen - Naturrisiko for n\u00e6ringer, sektorer og samfunn i Norge Bergen bystyre behandlet saken i m\u00f8tet 19.06.2024 sak 202/24 og fattet f\u00f8lgende vedtak: Bergen kommune avgir h\u00f8ringsuttalelse til NOU 2024:2 I samspill med naturen - Naturrisiko for n\u00e6ringer, sektorer og samfunn i Norge slik den fremkommer av byr\u00e5dets forslag. Rune Bakervik (A) fremsatte p\u00e5 vegne av A f\u00f8lgende protokolltilf\u00f8rsel: Under voteringen i denne saken ga Arbeiderpartiet ved en feil sin tilslutning til alternativt forslag fra FRP, INP og Sp. Tilslutningen ble gitt ved en feiltakelse som beror p\u00e5 en teknisk feil i Arbeiderpartiets interne voteringsskjema. Det var med andre ord ikke partiets intensjon \u00e5 st\u00f8tte dette forslaget. V\u00e5r stemmegiving var heller ikke utslagsgivende for vedtak i saken. Vi ber derfor om at v\u00e5r tilslutning til forslaget fjernes fra protokollen, eventuelt at det der vises til denne protokollmerknaden. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Thomas Modulv Flesland (Sp), Per Harald Storli (FrP), Andreas Madsen Berg (SV). Forslag fremsatt i bystyret: Thomas Modulv Flesland (Sp) fremsatte p\u00e5 vegne av FrP, INP og Sp f\u00f8lgende alternative forslag i 4 punkt: Bergen kommune avgir h\u00f8ringsuttalelse til NOU 2024:2 I samspill med naturen - Naturrisiko for n\u00e6ringer, sektorer og samfunn i Norge slik den fremkommer av byr\u00e5dets forslag med f\u00f8lgende endringer: 1. Fjerne f\u00f8lgende i siste setning i m\u00e5l 14 - kapittel 5: \u00absamt skatter, avgifter og finansstr\u00f8mmer til dette rammeverkets hovedm\u00e5l og m\u00e5l\u00bb (Samme tekst m\u00e5 ogs\u00e5 fjernes p\u00e5 side 131) 2. Fjerne f\u00f8lgende av setningen i kapittel 5 - side 137: \u00ab\u00f8konomiske virkemidler, for eksempel skatter, avgifter\u00bb 3. Stryke hele punkt 5.2.4 4. Fjerne f\u00f8lgende av setningen i kapittel 5 - side 145: \u00ab(2) insentiver og disinsentiver, som subsidier, prising, skatter, avgifter, markedsl\u00f8sninger og andre \u00f8konomiske virkemidler\u00bb Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Stryke f\u00f8lgende avsnitt: \u00abVi vil p\u00e5peke at regioner m\u00e5 ses i sammenheng n\u00e5r det gjelder bo- og arbeidsmarked og konsekvenser for natur og naturrisiko. Det er lite hensiktsmessig at enkelte kommuner har en restriktiv arealpolitikk dersom nabokommuner ikke har det, da man risikerer at innbyggere flytter ut av byen til omegnen for \u00e5 pendle til jobb. Dette krever godt samarbeid mellom kommuner, og at det tas ansvar p\u00e5 regionalt og nasjonalt niv\u00e5.\u00bb Votering: Alternativt forslag punkt 1-4 fra FrP, INP og Sp fremsatt av Thomas Modulv Flesland (Sp), fikk 25 stemmer (A, FrP, INP, Sp), og var dermed falt. Innstillingen ble vedtatt enstemmig. Tilleggsforslag fra R fremsatt av Mailiss Solheim-\u00c5kerblom (R), fikk 17 stemmer (SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 06.06.2024 sak 168/24 og avga f\u00f8lgende innstilling: Utvalgets innstilling er likelydende med bystyrets vedtak. Utvalg for finans, kultur og n\u00e6ring hadde saken til orientering i m\u00f8tet 05.06.2024 sak 89/24: Utvalg for finans, kultur og n\u00e6ring tok saken til orientering Utvalg for milj\u00f8 og byutvikling innstiller til bystyret. Byr\u00e5det behandlet saken i m\u00f8tet 16.05.2024 sak 138/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}