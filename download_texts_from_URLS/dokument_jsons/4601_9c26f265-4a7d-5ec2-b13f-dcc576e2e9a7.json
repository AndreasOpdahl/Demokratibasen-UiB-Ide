{
  "dokument_id": "9c26f265-4a7d-5ec2-b13f-dcc576e2e9a7",
  "doc_type": "case_attachment",
  "kommune": 4601,
  "tittel": "Laksev\u00e5g.  Strategisk planprogram for Loddefjord. Arealplan-ID 65680000. Offentlig planarbeid. Status og videre arbeid",
  "url": "https://bergen.kommune.no/politikere-utvalg/api/fil/bk360/10402796/Laksevag-Strategisk-planprogram-for-Loddefjord-Arealplan-ID-65680000-Offentlig-planarbeid-Status-og-videre-arbeid",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56610-10 Laksev\u00e5g. Strategisk planprogram for Loddefjord. Arealplan-ID 65680000. Offentlig planarbeid. Status og videre arbeid Hva saken gjelder: Plan- og bygningsetaten (PBE) gj\u00f8r rede for status i arbeidet med Strategisk planprogram for Loddefjord (SPP Loddefjord). Figur 1: Planavgrensning for SPP Loddefjord ved oppstart. PBE anbefaler \u00e5 avslutte det offentlige planarbeidet og r\u00e5der til \u00e5 gjennomf\u00f8re f\u00f8lgende oppf\u00f8lgingsoppgaver: Oppgave Tid Ansvar Gj\u00f8re byanalysen straks Plan- og bygningsetaten, tilgjengelig som Bergen kommune kunnskapsgrunnlag for arealplanlegging og forvaltning i Loddefjord Definere og Straks Respektive kostnadsberegne prosjekter byr\u00e5dsavdelinger og etater i som skal inng\u00e5 i handlings- Bergen kommune og \u00f8konomiplan og ikke krever utarbeiding av reguleringsplan. 1 Revidere P\u00e5 sikt Plan- og bygningsetaten, omr\u00e5dereguleringsplan for Bergen kommune Loddefjord sentrale deler Bakgrunn for og intensjon med planarbeidet for SPP Loddefjord: I 2018 tok PBE initiativ til \u00e5 sette i gang arbeidet med en overordnet planprosess for Loddefjord med bakgrunn i m\u00e5lsetningene i KPS og KPA. Intensjonen med oppstart av SPP var \u00e5 f\u00e5 p\u00e5 plass et overordnet planverkt\u00f8y som gir rammer for en helhetlig og m\u00e5lrettet byutvikling i Loddefjord p\u00e5 et strategisk niv\u00e5. Om Strategisk planprogram: SPP som verkt\u00f8y ble introdusert i Bergen kommune i 2016 ved oppstart av arbeid med SPP Laksev\u00e5g som ble vedtatt i 2019. SPP er ikke en plantype etter plan- og bygningsloven, men skal fungere som et fleksibelt og overordnet styringsverkt\u00f8y for videre planlegging. Det er dermed ikke en juridisk bindende plan, men vil gi retningslinjer p\u00e5 et strategisk niv\u00e5 for fremtidig utvikling av et st\u00f8rre omr\u00e5de. SPP kan ogs\u00e5 gi prioritet til tiltak som fremmer utviklingen og det kan gi f\u00f8ringer til Handlings- og \u00f8konomiplanen for prosjekter som kan gjennomf\u00f8res direkte. Dagens situasjon i omr\u00e5det: Kollektiv Loddefjord er bydelssenter og et viktig kollektivknutepunkt med regionale stamruter og bystamlinjer i h\u00f8y frekvens. Vestland fylkeskommune/Skyss ser behov for \u00e5 \u00f8ke kapasiteten p\u00e5 dagens terminal. Bergen bystyre vedtok KDP for kollektivsystemet mellom Bergen sentrum og Bergen Vest i m\u00f8tet 10.04.2024 sak 100/24 og besluttet at det skal utarbeides arealdel for KDP med konsekvensutredning for korridor 5 som avgrenses fra Dokken s\u00f8r til Laksev\u00e5g og Lyngb\u00f8 i den f\u00f8rste fasen. I det videre arbeid med arealdelen til KDP skal korridor 1 vurderes ved sluttbehandling av arealplan for korridor 5. Bolig Det er noen f\u00e5 boligprosjekter under regulering eller oppf\u00f8ring innenfor omr\u00e5det. Kommunale tjenester Bergen kommune er en stor grunneier med mange bygg og tjenester i omr\u00e5det. De fleste av de kommunale tjenestetilbudene ble bygget ut p\u00e5 1970-tallet i forbindelse med at Loddefjord ble bygget ut som en av de st\u00f8rste drabantbyer i Bergen. I dag er det b\u00e5de behov for rehabilitering og nye tilbud i bydelssenteret. De fleste kommunale bygg ligger innenfor planomr\u00e5det til den p\u00e5g\u00e5ende omr\u00e5dereguleringen. Biblioteket og Kultursalen ligger i Vestkanten der kommunen leier lokalene. P\u00e5g\u00e5ende omr\u00e5deregulering Omr\u00e5dereguleringsplan for Loddefjord\u00e5sen er under arbeid. Planprogrammet ble fastsatt i Bystyret 29.03.2023. Intensjonen med planarbeidet er: Fig. 2: Planomr\u00e5det Loddefjord\u00e5sen - \u00e5 utvikle Loddefjord\u00e5sen i tr\u00e5d med m\u00e5lsetningene for G\u00e5byen Bergen ved \u00e5 tilrettelegge for et attraktivt og effektivt gang- og sykkelnett og for tverrforbindelser til viktige m\u00e5lpunkt. - \u00e5 oppgradere eksisterende byrom, plasser og gr\u00f8ntarealer med m\u00e5l om \u00f8kt bruk med spesielt fokus rettet mot barn og unge. - \u00e5 tilrettelegge for effektiv bruk av kommunale eiendommer. 2 Planomr\u00e5det grenser mot Vestkanten kj\u00f8pesenter i \u00f8st og mot Loddefjord kirke i nord. Bergen kommune er den desidert st\u00f8rste grunneieren innenfor planomr\u00e5det som inneholder mange offentlige funksjoner, som serviceboliger m/dagsenter og legekontor, flere bofelleskap og barnehager, ungdomsskole og barneskole, helsestasjon og barnevernstjenester samt ungdomshuset p\u00e5 Elvetun. Omr\u00e5desatsingen I juni 2017 vedtok bystyret i sak 157/17 \u00e5 starte et forprosjekt for omr\u00e5desatsing i Loddefjord og Olsvik. H\u00f8sten 2019 vedtok byr\u00e5det (sak 1231/19) \u00e5 starte opp omr\u00e5desatsing og inng\u00e5 en samarbeidsavtale med Kommunal- og moderniseruingsdepartementet (KMD) om en felles satsing i Loddefjord i perioden 2019 - 2026. Programarbeidet er delt inn i tre delprogram: N\u00e6rmilj\u00f8 Gode n\u00e6rmilj\u00f8er med sosiale m\u00f8teplasser, aktivitetsmuligheter og trygg ferdsel. Oppvekst og utdanning Innovasjon og metodeutvikling for \u00e5 redusere frafallet i skolen og \u00f8ke utdanningsniv\u00e5et i befolkningen. Byutvikling og infrastruktur Byutvikling og infrastrukturtiltak som bidrar til \u00e5 \u00f8ke omr\u00e5dets attraktivitet og mer variert befolkningssammensetning i fortettingsomr\u00e5dene. Planprosess og medvirkning Byr\u00e5det behandlet oppstartsaken i m\u00f8tet den 09.01.2020 (sak 1001/20) og fattet f\u00f8lgende vedtak: Planarbeidet skal foresl\u00e5 et overordnet plangrep for fremtidig utvikling og fortetting med f\u00f8lgende fokusomr\u00e5der og m\u00e5lsetninger: 1. Loddefjord skal utvikles som g\u00e5by med bilfrie soner, god tilgjengelighet til sentrum, skoler, gr\u00f8ntomr\u00e5der, sj\u00f8 og andre viktige m\u00e5lpunkt. 2. Loddefjord sentrum skal utvikles med m\u00f8testeder, attraktive torg, gr\u00f8nne byrom og parker. 3. Loddefjord skal videreutvikles som balansert bydel med variasjon i arbeidsplasser og handel, attraktive bomilj\u00f8 med sosial b\u00e6rekraft, og offentlige tjenestetilbud. 4. Gode l\u00f8sninger for kollektiv, sykkel, energi mm. skal integreres. 5. Barnehager, skoler, sykehjem og andre velferdstilbud lokaliseres i n\u00e6rhet av hverandre og skal tilrettelegges for sambruks- og delingsl\u00f8sninger. 6. Omr\u00e5der i Loddefjord som egner seg for utvikling, fortetting, transformasjon og omr\u00e5der som skal bevares pekes ut og gis f\u00f8ringer til. 7. Medvirkning av ulike befolkningsgrupper og samfunnsakt\u00f8rer prioriteres for \u00e5 skape engasjement for videreutvikling av Loddefjord og dens egenart. 8. Det skal legges til rette for \u00e5 \u00f8ke omr\u00e5dets attraktivitet og til en mer variert befolkningssammensetning i fortettingsomr\u00e5dene. Bruk av virkemidler og verkt\u00f8y vurderes som del av gjennomf\u00f8ringsstrategi. Oppstart av planarbeidet ble kunngjort den 07.02.2020. Det kom 27 merknader, derav 8 fra statlige og regionale h\u00f8ringsinstanser, 9 fra lokale offentlige h\u00f8ringsinstanser og 10 fra privatpersoner, lag og organisasjoner. Innspill til oppstart: Statlige og regionale myndigheter: \u2022 Viktig \u00e5 forbedre sentrum/sentrumskjernen samt bo- og n\u00e6rmilj\u00f8et for innbyggerne. 3 \u2022 Fylkesveien gjennom sentrum, kollektivterminalen og fremkommeligheten for kollektivtrafikk legger premisser for utvikling av sentrum samtidig som det er behov for bedre tilrettelegging for myke trafikanter. \u2022 Infrastruktur m\u00e5 reguleres f\u00f8rst som grunnlag for finansiering gjennom rekkef\u00f8lgekrav ved senere detaljplaner. \u2022 Milit\u00e6re hensyn til Haakonsvern og forbudssone i sj\u00f8omr\u00e5der m\u00e5 ivaretas. \u2022 Vassdrag, overvannsh\u00e5ndtering, naturverdier og sammenheng i bl\u00e5gr\u00f8nne strukturer m\u00e5 ivaretas. Fylkesmannen (n\u00e5 Statsforvalteren) i Vestland og Statens vegvesen uttaler seg p\u00e5 generelt grunnlag kritisk til verkt\u00f8yet Strategisk planprogram fordi plangrep i et SPP ikke gir muligheter for innsigelser. Det gj\u00f8r det utfordrende \u00e5 ivareta vesentlige nasjonale og regionale interesser. Kommunale fagetater: \u2022 Det er viktig \u00e5 tilrettelegge for barn og unge, men ogs\u00e5 for eldre. En stor del av lokalbefolkningen er eldre enn 67 \u00e5r og aleneboende. \u2022 Offentlig arealer for gode m\u00f8testeder og byrom m\u00e5 sikres i overordnet plan. \u2022 Eksisterende koblinger og etablering av nye koblinger til og mellom friluftslivsomr\u00e5der m\u00e5 ivaretas i arbeidet. \u2022 Kulturminnegrunnlaget for Loddefjord b\u00f8r danne premiss for arbeidet. \u2022 Ny felles varmesentral i Loddefjord kan gi fossilfri energil\u00f8sning der b\u00e5de borettslagene og eventuelle nye bygg kan koble seg til, men krever en tilstrekkelig stor tomt i egnet plassering. Lag/organisasjoner/enkeltpersoner: \u2022 H\u00f8yre Laksev\u00e5g: Tverrpolitisk enighet om prioritering av Fysak og Elvetun. Reguleringsplan fra 2002 b\u00f8r f\u00f8lges opp videre. Behov for nye, varierte arbeidsplasser og nye, attraktive boliger. Olsvik og Sk\u00e5levik b\u00f8r inkluderes. \u2022 Private: Forslag til trafikale forbedringer med tanke p\u00e5 kollektiv, gang- og sykkel samt trafikkreduksjon av privatbilisme. Barrierevirkning av RV 555 og kj\u00f8pesenterets bygningsvolum. Ulike eiendommer \u00f8nskes avsatt til utbygging. Ny bebyggelse b\u00f8r ikke g\u00e5r utover friluftsinteressene. Innkomne merknader er oppsummert i merknadsskjema som er vedlagt saken. Det ble det ogs\u00e5 gjennomf\u00f8rt en rekke medvirkningsprosesser i lokalbefolkningen. Omr\u00e5desatsingen, Kulturetaten, Laksev\u00e5g og Fyllingsdalen kulturkontor, Etat for utbygging og Plan- og bygningsetaten har v\u00e6rt opptatt av medvirkning i sine respektive prosjekter. De har koordinert og samarbeidet om medvirkningsarbeidet for \u00e5 unng\u00e5 medvirkningstr\u00f8tthet i lokalbefolkningen og \u00e5 f\u00e5 mest mulig ut av innspillene. Det er foretatt innbyggerunders\u00f8kelser, kvalitative intervju, barnetr\u00e5kk, befaringer, \u00e5rlige folkem\u00f8ter, workshop for unge, idedugnad, torgdag m.m. PBE har deltatt i en rekke medvirkningsaktiviteter i regi av andre etater. PBE har ogs\u00e5 samarbeidet med andre etater internt i kommunen. Kunnskapsgrunnlag Etter oppstart av SPP ble det utarbeidet f\u00f8lgende grunnlagsdokumenter: \u2022 Rapport: Energiutredning \u2022 Byanalyse for Loddefjord \u2022 Rapport: Mobilitets- og tilgjengelighetsstrategi \u2022 Kulturminnegrunnlag for omr\u00e5det - supplering. 4 Forslag til mobilitets og tilgjengelighetsstrategi Topografien med store h\u00f8ydeforskjeller, stort sett d\u00e5rlige gangforbindelser mellom sentrum og boligomr\u00e5dene og et sentrum som er dominert av Vest-, Vann- og Iskanten ved kollektivterminalen gj\u00f8r det vanskelig \u00e5 oppn\u00e5 m\u00e5lene om g\u00e5byen og god tilgjengelighet til sentrum. Analysen foresl\u00e5r \u00e5 satse p\u00e5 \u00e5 gj\u00f8re det mer attraktivt \u00e5 g\u00e5, forbedre gang- og sykkelforhold, legge til rette for mikromobilitet og effektiv bylogistikk. Videre b\u00f8r det tilrettelegges for et godt lokalt kollektivtilbud frem til kollektivknutepunkt ved terminalen. Energiutredning Eviny, tidligere BKK, har foretatt en konseptutredning for et felles energiforsyningsanlegg basert p\u00e5 lokal flis. For \u00e5 realisere et slik anlegg er det behov for en egnet tomt. Bergen kommune har utf\u00f8rt en egen utredning for \u00e5 se p\u00e5 hvilken type energiforsyningsanlegg er best med tanke p\u00e5 samfunnsnytten og hvor et slik anlegg eventuelt kan lokaliseres i Loddefjord. Utredningen anbefaler ikke flis, blant annet grunnet det store arealbehovet et slikt anlegg vil kreve og foresl\u00e5r et lokalt anlegg med varmepumpeteknologi. Kulturminnegrunnlag. Byantikvaren har supplert kunnskapsgrunnlaget som er utarbeidet i forbindelse med KDP Vest til \u00e5 dekke hele omr\u00e5det for SPP Loddefjord. Byanalyse Kunnskapsgrunnlaget er utarbeidet av plan- og bygningsetaten og gir en oversikt av gjeldende og p\u00e5g\u00e5ende planer og overordnete f\u00f8ringer som legger rammer for utvikling av omr\u00e5det. Analysen omfatter tema som landskap og historie, bomilj\u00f8 og byliv, kommunikasjon og mobilitet samt viktige m\u00e5lpunkt. Byanalysen beskriver utfordringer og muligheter som ligger i de 8 m\u00e5lsetninger og fokusomr\u00e5der som ble vedtatt av byr\u00e5det ved oppstart. Oppsummert anbefaler analysen 4 satsinger som hovedkonsept for en fremtidig utvikling av Loddefjord: - G\u00e5byen Loddefjord Bedre tilgjengelighet til sentrum ved utvikling av tverrforbindelser og et gangnettet med kvalitetsm\u00e5l. Gangforbindelsene skal v\u00e6re attraktive og gi gode opplevelser av natur og landskap samt tilliggende sosiale funksjoner. - Sentrum Sentrum med Vest-, Vann- og Iskanten har gode tilbud for handel og noen offentlige funksjoner, men mangler et offentlig sentralt m\u00f8tested for alle. Bedre gangadkomster til sentrum og et nytt sentralt byrom vil knytte sentrum og boligomr\u00e5dene sammen. Muligheten for vekst av Loddefjord sentrum med bolig og n\u00e6ring i en kompakt urban struktur b\u00f8r unders\u00f8kes n\u00e6rmere. - Hverdagsaktiviteter og m\u00f8teplasser For gode boligmilj\u00f8 i lokalsamfunnet er utvikling av gode m\u00f8teplasser utenfor sentrumskjernen viktig. Ved utvikling av gangnettet kan natur- og landskapskvaliteter, gode lokalklimatiske forhold og verdifulle historiske strukturer utnyttes. Sosiale m\u00f8teplasser og steder for hverdagsaktiviteter kan skapes i tilknytning til gangnettet. - Stedegne kvaliteter Identitetsmark\u00f8rer i landskapet (Helleren, Lyderhorn, Svartaberget) og bygg (h\u00f8yblokkene) b\u00f8r ivaretas. Gjen\u00e5pning av vassdrag i sentrum vil tilf\u00f8ye kvaliteter. Strandflateterrenget med sine gode solfolhold og naturkvalitetene ved Helleren, Solviken og Elvetun kan utnyttes som plasser og fotgjengerknutepunkt. Fagetatens vurdering og anbefaling: Plan- og bygningsetaten orienterer om status i arbeidet med SPP og funn i analysene som er utarbeidet som kunnskapsgrunnlag. PBE anbefaler \u00e5 ikke sluttf\u00f8re arbeidet med SPP Loddefjord. 5 PBE ser at det er behov for nye rammer for byutvikling i Loddefjord bydelssentrum, men ressurssituasjonen gj\u00f8r det n\u00f8dvendig \u00e5 prioritere planarbeidet i geografiske omr\u00e5der der utbyggingspresset er st\u00f8rre. PBE mener derfor at det er hensiktsmessig \u00e5 frigj\u00f8re \u00f8konomiske ressurser og bruk av egne medarbeidere fra arbeidet med SPP Loddefjord til fordel for prioriterte planprosjekter som Mindemyren, Dokken og Laksev\u00e5g samt andre planprosjekter som n\u00e6rmer seg avslutning. Loddefjord inng\u00e5r i kommunens omr\u00e5desatsing. PBE og Omr\u00e5desatsingen har i samarbeid gjennomf\u00f8rt ulike medvirkningsprosesser. Innspill fra lokalbefolkningen og kunnskapsgrunnlaget som er utarbeidet s\u00e5 langt gir viktig innsikt i kvalitetene Loddefjord har, men ogs\u00e5 i udekkete behov og forbedringspotensialet. Arbeidet med \u00e5 utarbeide et helhetlig plangrep som gir felles rammer for plan- og byggeprosjekter og retning for en \u00f8nsket utvikling av Loddefjord gjenst\u00e5r. Det er ikke utarbeidet et arealkart, tekstlige f\u00f8ringer eller en strategi for gjennomf\u00f8ring. Etter PBE sin vurdering er det hovedsakelig Loddefjord sentrum med tilliggende omgivelser som vil ha behov for juridisk arealplan, mens en rekke tiltak kan utf\u00f8res uten reguleringsplan dersom midler sikres gjennom H\u00d8P. Videre oppf\u00f8lging: PBE anbefaler at arbeidet med SPP avsluttes og at hovedsatsingene f\u00f8lges opp slik: Satsing p\u00e5 g\u00e5byen Loddefjord \u00abTiltakskartleggingen av gangnettet i Loddefjord\u00bb ble gjennomf\u00f8rt i forbindelse med G\u00e5strategien og inneholder en rekke tiltak som vil forbedre forholdene for myke trafikanter. En del av tiltakene kan gjennomf\u00f8res uten reguleringsplan. Den offentlige gang- og sykkelveien mellom Hetlevikstraumen og Bj\u00f8rndalsbrotet kan bygges da den er regulert. Videre anbefaler PBE \u00e5 skape trygg sykkelparkering og jobbe videre sammen med VLFK/ Milj\u00f8l\u00f8ftet om sykkeltilrettelegging. Satsing p\u00e5 hverdagsaktivitet og m\u00f8teplasser PBE viser til tiltak som kan gj\u00f8res uten utarbeiding av reguleringsplan som \u00e5 oppgradere og opprettholde utearealer og lekeplasser. Ogs\u00e5 styrking av tjeneste- og kulturtilbud samt flere m\u00f8teplasser i tilknytning til offentlige tjenester og langs gangveiene forutsetter ikke n\u00f8dvendigvis plan. Satsing p\u00e5 sentrum og utvikling av kollektivtilbud PBE vurderer det som n\u00f8dvendig \u00e5 revidere gjeldende plan fra 2002 med endring i 2009. Planen anses \u00e5 v\u00e6re til hinder for nye viktige prosjekter som kan bidra til en \u00f8nsket utvikling av Loddefjord sentrum. Etablering av et sentralt torg og byrom for lokalbefolkningen lar seg vanskelig gjennomf\u00f8re i samsvar med dagens plan s\u00e5 lenge arealbehovet for fylkesvegen og kollektivterminalen ikke kan reduseres. Stykkevis utbygging av veisystemet/terminalen har ogs\u00e5 g\u00e5tt p\u00e5 bekostning av myke trafikanter. Behovet for \u00e5 styrke vilk\u00e5rene for g\u00e5ende og syklende ved fremtidige prosjekter i regi av fylkeskommunen (med ansvar for fylkesveien og kollektivterminalen) er stort. PBE vurderer at et kapasitetssterkt kollektivtilbud i form av bybane vil styrke kollektivtilbudet p\u00e5 lang sikt og gi nye premisser for en fremtidig byutvikling i sentrum. Ved en ny eller revidert regulering b\u00f8r derfor fremtidige vei- og kollektivl\u00f8sninger deriblant bybanetrase med holdeplasser fastsettes. Satsing p\u00e5 stedegne kvaliteter PBE viser til forbedrings- og reparasjonstiltak som styrker friomr\u00e5der (Solvika) og gir tilgang til vann og badeplasser (Bj\u00f8rndalspollen, Storavatnet). Det blir videre vist til behov for gjenskaping av det historiske veifaret fra Hetlevik til Vassenden som del av turstien rundt Storavannet, og etablering av en bydelspark ved Helleren og opparbeiding av Vestparken. 6 Byr\u00e5dens vurdering og anbefaling Byr\u00e5den st\u00f8tter PBE sine vurderinger og anbefaler \u00e5 avslutte planarbeidet for SPP Loddefjord. Samtidig er det viktig for byr\u00e5den at Byanalysen gj\u00f8res tilgjengelig og brukes som kunnskapsgrunnlag for fremtidig arealplanlegging i Loddefjord og ved rullering av Kommuneplanens arealdel (KPA). Byr\u00e5den ser at arbeidet med offentlig omr\u00e5dereguleringsplan for Loddefjord\u00e5sen er kommet godt i gang. Planen grenser mot sentrumskjernen og regulerer og sikrer store deler av viktig sosial infrastruktur i Loddefjord. Det vil tilrettelegges for effektiv bruk av kommunale eiendommer, gode m\u00f8teplasser, gr\u00f8nne arealer samt trygge l\u00f8sninger for myke trafikanter. Byr\u00e5den er enig med PBE i at dagens utfordringer i sentrumskjernen med fylkesvei og kollektivterminal trenger l\u00f8sninger som forutsetter st\u00f8rre tiltak som ikke kan l\u00f8ses ved en SPP, men trenger en juridisk bindende arealplan. Som det fremg\u00e5r av bystyrets vedtak i sak 100/24 skal det utarbeides en arealdel for KDP for kollektivsystemet mellom Bergen sentrum og Bergen Vest. Mobilitetsl\u00f8sningene i Loddefjord sentrum m\u00e5 ses i sammenheng med denne. Byr\u00e5den er klar over at reguleringsplanen fra 2002 som fastsetter arealbruk og rekkef\u00f8lgetiltak for sentrumskjernen ikke er gjennomf\u00f8rt etter intensjonene og st\u00f8tter vurderingene om at planen b\u00f8r tas opp til revisjon p\u00e5 sikt, og at den tar med seg anbefalte fremtidige l\u00f8sninger for kollektivtrafikken. \u00c5 avslutte planarbeidet for SPP vil frigj\u00f8re ressurser i en anstrengt kommune\u00f8konomi. Samtidig vurderer byr\u00e5den at dette ikke vil ha store konsekvenser for utviklingen av Loddefjord. Det gj\u00f8res fortsatt mye arbeid for \u00e5 legge til rette for en positiv utvikling av omr\u00e5det. Byr\u00e5den viser blant annet til at det p\u00e5g\u00e5r omr\u00e5desatsing og arbeid med omr\u00e5deregulering. Videre vil en rekke forbedrings- og oppgraderingstiltak kunne gjennomf\u00f8res p\u00e5 kort sikt uten reguleringsplan og med lave kostnadsrammer. Mange gode tiltak som styrker kvaliteter i n\u00e6rmilj\u00f8et, er allerede gjennomf\u00f8rt eller under gjennomf\u00f8ring. Aktivitetsomr\u00e5der, m\u00f8teplasser og utearealer ved Sandgotna skole, i borettslagene eller Sandgotnabanen er noen eksempler. Andre tiltak st\u00f8tter opp under friluftsliv og fysisk aktivitet, som oppgradering av badeplasser, turstier og tverrforbindelser. For byr\u00e5den er det viktig at tiltak som fremmer folkehelse og trivsel i Loddefjord prioriteres og spilles inn i H\u00d8P for realisering. Bergen kommune har forpliktet seg til \u00e5 gj\u00f8re en ekstrainnsats i omr\u00e5der som er del av kommunens program for omr\u00e5desatsing, der Loddefjord og Olsvik h\u00f8rer inn. Ved fordeling av midler b\u00f8r tiltak i disse omr\u00e5dene derfor prioriteres h\u00f8yt. Vedtakskompetanse: Det g\u00e5r fram av fullmaktene til byr\u00e5det \u00a7 18 vedtatt av bystyret 16.12.2020 i sak 378/20 at: \u00abInnenfor fagomr\u00e5dene klima, milj\u00f8, byggesak og byutvikling har byr\u00e5det fullmakter til \u00e5 ut\u00f8ve myndighet med utgangspunkt i Plan- og bygningsloven og annet relevant lovverk\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Arbeidet med Strategisk planprogram for Loddefjord avsluttes. 2. Plan- og bygningsetaten, i samarbeid med andre etater innen BBU, utarbeider en tiltaksliste over prioriterte tiltak som fremmer folkehelse og trivsel i Loddefjord. Tiltakene m\u00e5 kunne gjennomf\u00f8res p\u00e5 kortere sikt og uten plankrav. Listen skal gi grunnlag for innspill i H\u00d8P. Tiltak som skal spilles inn i H\u00d8P m\u00e5 v\u00e6re kostnadsberegnet. 3. Plan- og bygningsetaten gj\u00f8r Byanalyse for Loddefjord, datert mars 2024, tilgjengelig som kunnskapsgrunnlag for arealplanlegging og -forvaltning i Loddefjord. 4. Revisjon av reguleringsplan for Loddefjord sentrale deler, gnr 122, 123, 124, arealplan- ID 15900000 vurderes etter rullering av Bergen kommune kommuneplanens arealdel. 7 Dato: 29. oktober 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat, datert 27.03.2024 Byanalyse for Loddefjord, datert mars 2024 Rapport Mobilitets- og tilgjengelighetsstrategi Loddefjord, datert 14.03.2022 Rapport Energiutredning for Loddefjord, datert 25.03.2022 Oppsummering av merknader til oppstart april 2020 8 "
}