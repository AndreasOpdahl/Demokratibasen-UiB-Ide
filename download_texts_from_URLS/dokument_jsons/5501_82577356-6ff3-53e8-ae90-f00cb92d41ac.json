{
  "dokument_id": "82577356-6ff3-53e8-ae90-f00cb92d41ac",
  "doc_type": "case_presentation",
  "kommune": 5501,
  "tittel": "H\u00f8ringsinnspill - Forslag til endringer i spillemiddelordningen for anlegg til idrett og fysisk aktivitet",
  "url": "https://innsyn.tromso.kommune.no/application/getMoteDokument?dokid=2001802797",
  "tekst": "Arkivsaksnr. 24/13901-1 Saksbehandler Elisabeth S\u00f8rvin Kristensen Saksgang M\u00f8tedato Milj\u00f8-, idrett-, kultur- og 27.08.2024 samfunnsutviklingsutvalget H\u00f8ringsinnspill - Forslag til endringer i spillemiddelordningen for anlegg til idrett og fysisk aktivitet Kommunedirekt\u00f8rens innstilling til vedtak: Troms\u00f8 kommune sender vedlagte h\u00f8ringsinnspill til Kultur- og likestillingsdepartementet i h\u00f8ringen om \u00abForslag til endringer i spillemiddelordningen for anlegg til idrett og fysisk aktivitet\u00bb. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r for bymilj\u00f8 1 Hva saken gjelder Kultur- og likestillingsdepartementet har sendt Forslag til endringer i spillemiddelordningen for anlegg til idrett og fysisk aktivitet p\u00e5 h\u00f8ring. Saken gjelder hva Troms\u00f8 kommunes uttalelse til endringene skal v\u00e6re. H\u00f8ringsfristen er 20. september 2024. Saksutredning Spillemiddelordningen er en nasjonal tilskuddsordning som fordeler deler av Norsk Tippings overskudd til etablering av anlegg for idrett og fysisk aktivitet. Kultur- og likestillingsdepartementet forvalter ordningen med st\u00f8tte fra fylkeskommunene og kommunene. Spillemiddelordningen f\u00f8lger egne bestemmelser hjemlet i pengespilloven. M\u00e5let med ordningen er \u00e5 s\u00f8rge for etablering og oppgradering av idrettsanlegg og anlegg for fysisk aktivitet over hele landet. I 2024 ble det fordelt kr 1,8 milliarder nasjonalt gjennom ordningen. Av dette gikk kr 96,2 millioner til Troms, hvorav kr 15,5 millioner ble tildelt anlegg i Troms\u00f8 kommune. Spillemiddelordningen utgj\u00f8r derfor en betydelig del av finansieringen av nye idrettsanlegg i kommunen og det er avgj\u00f8rende at ordningen fungerer i tr\u00e5d med sitt form\u00e5l. Kultur- og likestillingsdepartementet er n\u00e5 i gang med \u00e5 revidere ordningen og tilh\u00f8rende bestemmelser. Et h\u00f8ringsnotat er sendt ut, og departementet ber n\u00e5 om innspill til de foresl\u00e5tte endringene. Administrasjonens vurdering er at selv om hver enkelt endring isolert sett ikke vil ha store konsekvenser for Troms\u00f8 kommune, vil summen av alle endringene kunne f\u00f8re til relativt omfattende justeringer i ordningen. Det vurderes derfor som hensiktsmessig \u00e5 sende inn et h\u00f8ringsinnspill. I hovedsak anbefales det \u00e5 gi tilbakemelding p\u00e5 endringer som omhandler hvem som kan s\u00f8ke tilskudd og hvordan s\u00f8knader skal behandles og prioriteres. Kultur- og likestillingsdepartementets h\u00f8ringsnotat og forslag til h\u00f8ringsinnspill kan leses i sin helhet i de vedlagte dokumentene. Konklusjon Administrasjonen har utarbeidet et forslag til innspill i forbindelse med h\u00f8ringsrunden om de foresl\u00e5tte endringene i spillemiddelordningen. Det foresl\u00e5s at Troms\u00f8 kommune st\u00f8tter flere av endringsforslagene, men stiller sp\u00f8rsm\u00e5lstegn ved konsekvensene av andre. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg H\u00f8ringsnotat forslag til endringer i spillemiddelordningen Vedlegg til h\u00f8ringsnotat pkt. 4.3 Forslag til h\u00f8ringsinnspill 2 "
}