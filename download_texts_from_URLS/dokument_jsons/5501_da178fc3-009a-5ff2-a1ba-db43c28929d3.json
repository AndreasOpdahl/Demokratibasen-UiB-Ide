{
  "dokument_id": "da178fc3-009a-5ff2-a1ba-db43c28929d3",
  "doc_type": "case_attachment",
  "kommune": 5501,
  "tittel": "Tilbakemeldinger fra lokale interessenter",
  "url": "https://innsyn.tromso.kommune.no/application/getMoteDokument?dokid=2001574762",
  "tekst": "Tilbakemeldinger fra lokale interessenter Troms og Finnmark idrettskrets og Troms\u00f8 idrettsr\u00e5d Administrasjonen har hatt kontakt med Troms og Finnmark idrettskrets og Troms\u00f8 idrettsr\u00e5det. Ingen av dem har rukket \u00e5 styrebehandle denne saken og kommet med en egen uttalelse. De regner likevel med at de kommer til \u00e5 st\u00f8tte idrettsstyrets vedtak. Troms og Finnmark Fylkeskommune ved Tromsdalen videreg\u00e5ende skole Tromsdalen skole kom i januar 2023 med tilbakemelding p\u00e5 at det er montert kamera i Tromsdalshallen. De viser i sin tilbakemelding til oppl\u00e6ringsloven (\u00a79A-2 og \u00a79A-3) og arbeidsmilj\u00f8loven (\u00a71-1a) og sier f\u00f8lgende: \u00abV\u00e5rt syn er at kameraer av den typen som beskrives i de lokale mediene kommer i konflikt med begge disse lovene. Vi kan ikke se at det er noen garantier f o r at det ikke skjer opptak og/eller str\u00f8mming via dette kamerat ogs\u00e5 i v\u00e5r brukstid, og vi vet heller ikke hva et eventuelt opptak kan brukes til, eller om det lagres noe sted. Vi opplever ogs\u00e5 at det er en stor usikkerhet rundt hvem som styrer n\u00e5r det skal str\u00f8mmes video fra kameraet\u00bb. Videre p\u00e5peker de at deres oppfatning er \u00abat et slikt kamera i stor grad er med p\u00e5 \u00e5 bidra til et mer utrygt skolemilj\u00f8 f o r v\u00e5re elever og en redusert trygghet mot psykiske skadevirkninger hos v\u00e5re ansatte l\u00e6rere\u00bb. Troms Fotballkrets Troms Fotballkrets (p\u00e5 vegne av NFF) \u00f8nsker \u00e5 tegne en avtale med kommunene i Troms, hvor form\u00e5let er \u00e5 regulere rammer og vilk\u00e5r for kommunes samtykke til installasjon av kamera og n\u00f8dvendig utstyr for str\u00f8mming av n\u00e6rmere angitte idrettsarrangementer i regi av NFF p\u00e5 fotballanlegg som kommunen eier eller p\u00e5 annen m\u00e5te har r\u00e5digheten over. Idrettsklubber Administrasjonen har tatt kontakt med Troms\u00f8 ishockeyklubb og Troms\u00f8 h\u00e5ndballklubb som har brukt str\u00f8mmekameraene i kommunale idrettsanlegg, i tillegg har vi ogs\u00e5 v\u00e6rt i kontakt med TUil som har installert eget kamera p\u00e5 eget anlegg. Ingen av klubbene har hatt noen negative tilbakemeldinger eller opplevelser med str\u00f8mming. Alle klubbene har hatt egne retningslinjer for samtykke, gjennom ulike medlemssystemer (Minidrett, Spond eller eget internt system). Klubbene har hatt positive erfaring i form av f\u00f8lgende: - Like mye publikum p\u00e5 kamp som f\u00f8r, i tillegg til str\u00f8mmepublikummet - Mye gode tilbakemeldinger p\u00e5 at de str\u00f8mmer, da kan alle f\u00f8lge med fra fjern og n\u00e6r - Stor l\u00e6reverdi for trenerne og dommere slik at de kan se kampene i opptak "
}