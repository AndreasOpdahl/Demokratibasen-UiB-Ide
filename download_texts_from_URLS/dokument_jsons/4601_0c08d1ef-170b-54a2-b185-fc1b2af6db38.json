{
  "dokument_id": "0c08d1ef-170b-54a2-b185-fc1b2af6db38",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 121/25, \u00c5rstad, Gnr.13, Bnr. 81, 233 mfl., Nyhaugveien, arealplan-ID 65230000 - Sluttbehandling av detaljregulering",
  "url": "https://bergen.kommune.no/politikere-utvalg/api/fil/bk360/12589608/Innstilling-vedtak-Arstad-Gnr-13-Bnr-81-233-mfl-Nyhaugveien-arealplan-ID-65230000-Sluttbehandling-av-detaljregulering",
  "tekst": "\u00c5rstad, Gnr.13, Bnr. 81, 233 mfl., Nyhaugveien, arealplan-ID 65230000 - Sluttbehandling av detaljregulering Bergen bystyre behandlet saken i m\u00f8tet 29.04.2025 sak 121/25 og fattet f\u00f8lgende vedtak: 1. Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til Detaljregulering vedtatt: a. \u00c5rstad, Gnr.13, Bnr. 81 mfl., Nyhaugveien, boliger, arealplan-ID 65230000 vist p\u00e5 plankart datert 06.11.2024. b. Tilh\u00f8yrande reguleringsf\u00f8resegner datert 06.11.2024, med nytt pkt. 5.4: Eiendomsforhold og utbygging Innenfor planomr\u00e5det legges det opp til en trinnvis utbygging. Foruten gjeldende rekkef\u00f8lgekrav i pkt. 5, skal byggetrinn 1 igangsettes f\u00f8rst \u2013 som omfatter eiendommene med gnr. 13 bnr. 98, 99, 100, 204, 81, 540, 223, 227, 971, 73, 987, 552, 80 og 311. Byggetrinn 2 omfatter gnr. 13 bnr. 97, 207 og 303. F\u00f8r rammetillatelse til byggetrinn 2 kan gis, m\u00e5 n\u00f8dvendige grunnrettigheter eller grunnerverv dokumenteres. 2. Prosjektet skal ha eit tydeleg tradisjonelt formspr\u00e5k og fasadeuttrykk som ivaretek den klassiske villabebyggelsen som rivast. Det vises til illustrasjonen av Bygg 2 p\u00e5 side 5 av formingsveilederen som d\u00f8me p\u00e5 ei utforming som tek vare p\u00e5 dette. Variasjonar i element som byggeh\u00f8yde, fargebruk og fasong p\u00e5 vindauge, d\u00f8rer, balkongar og takopplett skal ikkje f\u00f8re til at prosjektet st\u00e5r fram utan ein heilskapleg uttrykksform. Formingsveilederen oppdateres i tr\u00e5d med dette. Merknad 1 Bystyret viser til vedtatt reguleringsplan og sak \u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan, 2. gangs behandling, og fylkeskommunens p\u00e5f\u00f8lgende uttalelse i BA 28.01.d\u00e5 \u00abDersom planen blir godkjent, skriver han at det kan bli aktuelt \u00e5 utrede flytting av hus som et alternativ til \u00e5 rive dem. Dette har beboerne selv nevnt som en siste utvei dersom de ikke vinner frem med noe annet.\u00bb Bystyret vektlegger de omtalte husenes kulturhistoriske verdier og ber byr\u00e5det g\u00e5 i aktiv dialog med fylkeskommunen vedr\u00f8rende flytting av hus som et alternativ til \u00e5 rive dem. Merknad 2 Det tilstrebes \u00e5 gjen\u00e5pne bekkefaret i planen for nyhaugsveien. Bystyret har vedtatt at i st\u00f8rre planer skal som regel bekkelukkinger \u00e5pnes og integreres i gr\u00f8nne arealer i planer. Problematisering med svartelistede arter er p\u00e5 siden av dette sp\u00f8rsm\u00e5let og m\u00e5 avklares p\u00e5 andre m\u00e5ter. Gevinster med gjen\u00e5pnet bekk for insekter, fisk og flomsikring er gode og b\u00f8r prioriteres. Merknad 3 Det bes om at en f\u00e5r en vurdering av trafikksikkerhet ved \u00f8kt trafikk over bro med vernete murer fram mot bystyret. Bergen bystyres behandling F\u00f8lgende representanter tok ordet: Trond Tystad (BL), Chris J\u00f8rgen Knudsen R\u00f8dland (H), Reidar Staalesen (A), Andreas Madsen Berg (SV), Thor Haakon Bakke (MDG), Ingrid Nergaard Fjeldstad (V), Didrik Lexau (INP), Mailiss Solheim-\u00c5kerblom (R). Forslag fremsatt i bystyret: Trond Tystad (BL) fremsatte p\u00e5 vegne av BL, INP, PP f\u00f8lgende tilbakesendingsforslag: 1. Saken sendes tilbake til Byr\u00e5det for komplementerende utredninger og justert forslag. 2. Kulturminne dokumentasjon underkjennes som god nok metode for et sv\u00e6rt viktig kulturmilj\u00f8 som g\u00e5r tapt i denne saken og den nylige vedtatte sykkelveiplanen som delvis overlapper. Kulturmilj\u00f8et er satt til for liten verdi og det er ikke fullstendig utredet i henhold til prinsippene nedfelt i M-1941 10 Kulturmilj\u00f8. Det er en sv\u00e6rt skjerpet utredningsplikt av kulturmilj\u00f8, og en kan ikke se at verken det \u00e5 rasere halve ene siden av aksen gjennom Wergeland, og \u00e5 oppheve skillet p\u00e5 Wergeland der en tydelig kan lese endring av struktur p\u00e5 hver siden av aksen ut fra grensestedet Wergeland. Enkeltobjekt er ogs\u00e5 d\u00e5rlig redegjort for. En har heller ikke dr\u00f8ftet virkningen p\u00e5 ryggen som skiller Mindemyrens tyngre bebyggelse fra \u00f8vrige Bergensdalen. Ryggen har mye ene og f\u00e5mannsboliger helt fra Danmarksplass til Paradis. Naturmilj\u00f8 er heller ikke godt nok utredet for de to planene. Bergen Kommune sin planmyndighet innhenter rapporter fra uavhengige firma p\u00e5 disse temaene, som \u00e5penbart er utredet med utbyggerens \u00f8konomisk briller p\u00e5. 3. Sykkelveien og denne planen sammen legger opp til un\u00f8dig \u00e5 rasere den verneverdige villabebyggelsen og ekspropriere hjemmene til folk, heller enn \u00e5 anlegge sykkelvei, bilvei og gangvei p\u00e5 den offentlige eide veieiendommen, Storetveitvegen. Det beh\u00f8ves opp mot 6 meter gange og veg og 8 meter veibredde. Stortveitvegens eiendom i omr\u00e5det er stort sett fra 16 til 16,5 meters bredde, hvilket viser at beslag av verneverdige villaer er un\u00f8dig. Selv om eventuelt noen hus m\u00e5 flyttes, s\u00e5 kan de arronderes p\u00e5 eksisterende tomt. 4. Planen omarbeides til plan med konsentrert sm\u00e5husbebyggelse som maksimal utnyttelse, og med form\u00e5l \u00e5 fortsatt v\u00e6re et omr\u00e5de preget av de verneverdige villaene. 5. UMBY avviser helt at Bergen Kommune i denne planen og nevnte sykkelplan skal un\u00f8dig ekspropriere eiendom. Det er areal nok p\u00e5 offentlig eie til \u00e5 l\u00f8se offentlige form\u00e5l i omr\u00e5det for denne planen og sykkelplanen. 6. UMBY kritiserer at Byr\u00e5den feilinformerer i sin oppsummering av saken og hvor hun hevder at en m\u00e5tte rive boligene enten p\u00e5 den ene siden av Storetveitveien eller den andre. Det vises her til at de to mest verneverdige husene som legges opp til \u00e5 rives for \u00e5 maksimere profitten for utbyggeren har en veieiendom \u00f8st for seg p\u00e5 over 16 meter og avstand til n\u00e6rmeste \u00f8stlige hus p\u00e5 fra 25 til n\u00e6rmere 50 meter. Dette beviser at samordningen av sykkelveiplan og denne planen IKKE har fors\u00f8kt \u00e5 verne de verneverdige villaene, samt \u00e5 unng\u00e5 ekspropriasjon, da det er mer enn nok plass til \u00e5 unng\u00e5 dette om en \u00f8nsket det. Votering: Det var 66 representanter til stede. Tilbakesendingsforslag punkt 1-6 fra BL, INP og PP fremsatt av Trond Tystad (BL), fikk 14 stemmer (FrP(1), BL, INP, Sp, PP), og var dermed falt. Chris J\u00f8rgen Knudsen R\u00f8dland (H) fremsatte p\u00e5 vegne av kommunalt r\u00e5d for personer med funksjonsnedsettelse f\u00f8lgende tilleggsforslag: Andelen HC parkering \u00f8kes til 15%. Thor Haakon Bakke (MDG) fremsatte p\u00e5 vegne av MDG f\u00f8lgende alternative forslag til punkt 1b: 2 Tilh\u00f8yrande reguleringsf\u00f8resegner datert 06.11.2024, med f\u00f8lgande endring: 3.1.1.8.b. Bilparkering: i. endres til: \u201cDet kan etableres inntil 0,4 p-plasser for bil per 100m2 BRA bolig. Minimum 10% av parkeringsplassene skal reserveres for gjesteparkering .\" Andreas Madsen Berg (SV) fremsatte p\u00e5 vegne av SV f\u00f8lgende tilleggsforslag: 1. Nytt punkt i bestemmelsene: 3.1.3.2.a: Takoppbygg for trapp/heis, tekniske installasjoner, solenergianlegg og annet p\u00e5 tak skal gis en god arkitektonisk utforming slik at de underordner seg, og utgj\u00f8r en helhetlig del av byggets takform. Tekniske installasjoner skal trekkes tilbake fra fasadeliv. 2. Nytt punkt i bestemmelsene: 3.1.3.3.c. Det skal etableres solenergianlegg p\u00e5 takflater som egner seg. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: 1. Nytt punkt 3.1.4.7 i bestemmelsene: \u201cDet skal legges til rette for felleshage p\u00e5 fellesareal, med gode jord- og solforhold.\u201d 2. Endre innledningsteksten i bestemmelsenes punkt 3.1.1.4 til f\u00f8lgende: Maksimum 20% av boligene kan ha et areal ned mot 50m2, og minimum 20% av boenhetene kan ha bruksareal over 80m2. Nye boenheter skal ikke v\u00e6re mindre enn 50m2 BRA + bodareal. For nye boliger skal det legges s\u00e6rlig vekt p\u00e5 tilrettelegging for familieboliger med f\u00f8lgende kvaliteter:\" 3. Byggeh\u00f8yde i prosjektet skal reduseres fra 4-5 etasjer, til 3-4 etasjer. Merknader fremsatt i bystyret: Chris J\u00f8rgen Knudsen R\u00f8dland (H) fremsatte p\u00e5 vegne av kommunalt r\u00e5d for personer med funksjonsnedsettelse f\u00f8lgende merknad: Universell utforming m\u00e5 beskrives bedre i det faglige grunnlaget Votering: Innstillingen punkt 1a ble vedtatt med 59 stemmer (H, A, FrP, SV, MDG, V, R, KrF, Sp). Alternativt forslag til punkt 1b fra MDG fremsatt av Thor Haakon Bakke (MDG), fikk 25 stemmer (SV, BL, MDG, V, R INP, PP), og var dermed falt. Innstillingen punkt 1b ble vedtatt med 53 stemmer (H, A, FrP, BL, V, INP, KrF, Sp, PP). Innstillingen punkt 2 ble vedtatt med 35 stemmer (H, FrP, BL, INP, Sp, PP). Tilleggsforslag punkt 1 og 2 fra Andreas Madsen Berg (SV) fremsatt av, fikk 22 stemmer (SV, BL, MDG, R, INP, PP), og var dermed falt. Tilleggsforslag punkt 1-3 fra R fremsatt av Mailiss Solheim-\u00c5kerblom (R), fikk 11 stemmer (BL, R, INP, PP), og var dermed falt. Tilleggsforslag fra kommunalt r\u00e5d for personer med funksjonsnedsettelse fremsatt av Chris J\u00f8rgen Knudsen R\u00f8dland (H), fikk 25 stemmer (SV, BL, MDG, V, R, INP, PP), og var dermed falt. Merknad 1 fra innstillingen, ble vedtatt med 49 stemmer (H, A, FrP, SV, BL, MDG, R, INP, Sp, PP). Merknad 2 fra innstillingen ble vedtatt enstemmig. 3 Merknad fra kommunalt r\u00e5d for personer med funksjonsnedsettelse fremsatt av Chris J\u00f8rgen Knudsen R\u00f8dland (H), fikk 9 stemmer (BL, INP, Sp(1), PP), og var dermed falt. Merknad 3 fra innstillingen, ble vedtatt med 64 stemmer (H, FrP, SV, BL, MDG, R, INP, KrF, Sp, PP). Utvalg for milj\u00f8 og byutvikling behandlet saken i m\u00f8tet 10.04.2025 sak 85/25 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for milj\u00f8 og byutvikling behandlet saken i m\u00f8tet 13.03.2025 sak 60/25 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 27.02.2025 sak 47/25 Byr\u00e5det innstiller til bystyret \u00e5 fatte f\u00f8lgjande vedtak: 1. Med heimel i plan- og bygningslova \u00a7\u00a7 12-12, jf. 12-11, blir f\u00f8lgjande forslag til Detaljregulering vedtatt: a. \u00c5rstad, Gnr.13, Bnr. 81 mfl., Nyhaugveien, boliger, arealplan-ID 65230000 vist p\u00e5 plankart datert 06.11.2024. b. Tilh\u00f8yrande reguleringsf\u00f8resegner datert 06.11.2024. 2. Prosjektet skal ha eit tydeleg tradisjonelt formspr\u00e5k og fasadeuttrykk som ivaretek den klassiske villabebyggelsen som rivast. Det vises til illustrasjonen av Bygg 2 p\u00e5 side 5 av formingsveilederen som d\u00f8me p\u00e5 ei utforming som tek vare p\u00e5 dette. Variasjonar i element som byggeh\u00f8yde, fargebruk og fasong p\u00e5 vindauge, d\u00f8rer, balkongar og takopplett skal ikkje f\u00f8re til at prosjektet st\u00e5r fram utan ein heilskapleg uttrykksform. Formingsveilederen oppdateres i tr\u00e5d med dette. 4 "
}