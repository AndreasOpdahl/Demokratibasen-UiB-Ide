{
  "dokument_id": "c6544853-aafd-55bb-ad24-bdda48343cae",
  "doc_type": "case_presentation",
  "kommune": 4601,
  "tittel": "Bergen kommune \u00c5rsregnskap 2023 og \u00c5rsmelding 2023.",
  "url": "https://bergen.kommune.no/politikere-utvalg/api/fil/bk360/10188563/Framstilling-Bergen-kommune-Arsregnskap-2023-og-Arsmelding-2023-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/281998-5 Bergen kommune \u00c5rsregnskap 2023 og \u00c5rsmelding 2023 Hva saken gjelder: Byr\u00e5det legger her frem Bergen kommunes \u00e5rsmelding for 2023. \u00c5rsmeldingen inneholder \u00e5rsregnskap, l\u00e5nefondsregnskap og konsolidert regnskap for 2023 slik det er avlagt 22. februar 2024 samt byr\u00e5dets \u00e5rsberetning og kommentarer til regnskapet slik den ble offentliggjort 3. april 2024. 1. Prosessuelle bestemmelser og regnskapsavleggelse 2023 Bystyret skal selv vedta \u00e5rsregnskapene og \u00e5rsberetningene jf. kommuneloven \u00a714-2 b) p\u00e5 grunnlag av innstilling fra byr\u00e5det. Vedtaket om \u00e5rsregnskap skal angi hvordan et eventuelt merforbruk i driftsregnskapet skal dekkes inn i \u00e5rets budsjett jf. kommuneloven \u00a7\u00a714-3 2. ledd og 14-5 4. ledd Fra kommunelovens kap. 14 settes f\u00f8lgende tidsfrister for regnskapsavslutningen: \u2022 \u00c5rsregnskapet for 2023 skal avlegges innen 22. februar 2024 (KL \u00a714-6) \u2022 \u00c5rsberetningen skal avgis innen 31. mars 2024. (KL \u00a714-7) \u2022 \u00c5rsregnskapet, revisjonsberetningen, kontrollutvalgets uttalelse og byr\u00e5dets innstilling, skal behandles av bystyret innen 30. juni 2024. (KL \u00a714-3 2. ledd) Kommunelovens kap. 24 setter f\u00f8lgende frist for revisjonen; \u2022 Revisor skal avgi revisjonsberetning innen 15. april 2024. (KL \u00a724-8) Fra kommuneloven \u00a7 24-8 hentes f\u00f8lgende: Regnskapsrevisor skal avgi en revisjonsberetning til kommunestyret eller fylkestinget senest 15. april. Det skal sendes kopi til kontrollutvalget, til formannskapet eller fylkesutvalget og til kommunedirekt\u00f8ren. Revisjonsberetningen skal avgis selv om \u00e5rsregnskapet eller \u00e5rsberetningen ikke foreligger eller er ufullstendig. Fra kommuneloven \u00a7 14-3 3. ledd hentes f\u00f8lgende: Kontrollutvalget skal uttale seg til kommunestyret eller fylkestinget om \u00e5rsregnskapene og \u00e5rsberetningene f\u00f8r formannskapet eller fylkesutvalget innstiller til vedtak. 1 2. Driftsregnskapet Driftsregnskapet for Bergen kommune i 2023 viser balanse etter gjennomf\u00f8ring av avslutningsbestemmelsene i Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv kapitel 4. Det vises for \u00f8vrig til egen oppstilling i \u00e5rsregnskapet etter forskriftens \u00a75-9 Oversikt over samlet budsjettavvik og \u00e5rsavslutningsdisposisjoner. Hendelser etter balansedagen (31.12.23) frem til \u00e5rsregnskapet er avlagt (22.02.24) skal kun innarbeides i \u00e5rsregnskapet dersom hendelsen gir informasjon om forhold som eksisterte p\u00e5 balansedagen og vil ha regnskapsmessige konsekvenser for \u00e5rsregnskapet. Hendelser oppst\u00e5tt etter at \u00e5rsregnskapet er avlagt er kommunen ikke pliktig \u00e5 innarbeide i \u00e5rsregnskapet. Det vises for \u00f8vrig til note 5 i \u00e5rsregnskapet. 3. Investeringsregnskapet Investeringsregnskapet for Bergen kommune i 2023 viser balanse etter gjennomf\u00f8ring av avslutningsbestemmelsene i Forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv kapitel 4. Det vises ogs\u00e5 til egen oppstilling i \u00e5rsregnskapet etter forskriftens \u00a75-9 Oversikt over samlet budsjettavvik og \u00e5rsavslutningsdisposisjoner. 4. Revisjonsberetningen og kontrollutvalgets uttalelse I sitt m\u00f8te den 23. april 2024 behandlet Kontrollutvalget revisors beretning, \u00e5rsregnskap og \u00e5rsmelding for 2023. Finansbyr\u00e5den var ogs\u00e5 til stede i m\u00f8tet og redegjorde for \u00e5rsregnskapet og svarte p\u00e5 sp\u00f8rsm\u00e5l fra utvalget. Kontrollutvalget fattet f\u00f8lgende vedtak: 1. Kontrollutvalet tar revisjonsberetning, \u00e5rsregnskap og \u00e5rsmelding for Bergen kommune 2023 til orientering. 2. Kontrollutvalet har ingen kommentarar til rekneskapen ut over det som g\u00e5r fram av \u00e5rsrekneskapen og \u00e5rsmeldinga til byr\u00e5det og beretninga til revisor. 3. Kontrollutvalet gir f\u00f8lgande uttale om \u00e5rsrekneskapen og \u00e5rsmeldinga Bergen kommune 2023: Til bystyret i Bergen kommune Uttale fr\u00e5 kontrollutvalet til \u00e5rsregnskap og \u00e5rsmelding for Bergen kommune 2023 Kontrollutvalet har i m\u00f8te 23. april 2024 behandla \u00e5rsregnskap og \u00e5rsmelding for Bergen kommune 2023. Grunnlaget for behandlinga er en gjennomgang av f\u00f8lgande dokumenter: \u2022 Uavhengig beretning fr\u00e5 revisor 2023 (vedlegg) \u2022 \u00c5rsmelding 2023 \u2022 \u00c5rsrekneskap 2023 \u2022 Revisjonsrapport for rekneskaps\u00e5ret 2023 \u2013 nummerert brev nr. 4 Kontrollutvalet har ikkje kommentarar til \u00e5rsrekneskapen og \u00e5rsmeldinga for Bergen kommune 2023 ut over det som g\u00e5r fram av \u00e5rsrekneskapen, \u00e5rsmeldinga og revisjonsberetninga fr\u00e5 Deloitte AS. Kontrollutvalet merkar seg likevel spesielt at for 2023 er netto driftsresultat p\u00e5 0,6 % av driftsinntektene, medan vedteke m\u00e5ltal er 1,7 %. Dette medf\u00f8rer at overf\u00f8ring til eigenfinansiering av investeringar blir betydeleg redusert samanlikna med 2022. Samtidig ser vi ein auke i investeringar p\u00e5 300 millionar fr\u00e5 \u00e5ret f\u00f8r, men dette skuldast f\u00f8rst og fremst stor auke i avgiftsfinansierte investeringar, medan ikkje- avgiftsfinansierte investeringar har ein svak nedgang. Dei andre bystyrevedtekne m\u00e5ltala blir n\u00e5dd, med eit disposisjonsfond p\u00e5 over 10 prosent av driftsinntektene og ein gjeldsgrad p\u00e5 under 70 prosent. Det er avgjerande at ein ser desse m\u00e5ltala i samanheng. Eit m\u00e5ltal p\u00e5 2 driftsinntekter p\u00e5 1,7 er ikkje eit sj\u00f8lvstendig m\u00e5l, men m\u00e5 forst\u00e5ast som eit verkemiddel for ein berekraftig \u00f8konomi saman med dei andre m\u00e5ltala. Det er difor bekymringsverdig at ein ikkje n\u00e5r m\u00e5ltalet p\u00e5 1,7 samtidig som gjeldsgraden aukar fr\u00e5 58 prosent til 60 prosent og disposisjonsfondet for f\u00f8rste gang sidan 2016 blir redusert. Bystyret b\u00f8r n\u00f8ye vurdere dei \u00f8konomiske konsekvensane av sine politiske vedtak for Bergen kommune, sett b\u00e5de mot driftsresultat og gjeldsgrad. Den \u00f8konomiske situasjonen er framleis i endring i negativ retning, med auka konfliktniv\u00e5 globalt og framleis h\u00f8g inflasjon og h\u00f8gt renteniv\u00e5 nasjonalt. Kontrollutvalet anbefaler kommunen \u00e5 ta h\u00f8gde for dette i si langsiktige \u00f8konomiske planlegging, i tr\u00e5d med krava til kommunal \u00f8konomisk berekraft. Kontrollutvalet er ikkje kjent med andre forhold, som kunne hatt betydning for uttalen. Kontrollutvalet anbefaler at bystyret godkjenner \u00e5rsrekneskapen og \u00e5rsberetninga. 5. \u00c5rsmeldingens format og innhold \u00c5rsmeldingen inneholder \u00c5rsregnskap 2023 med noter samt en beskrivende del (\u00e5rsberetning) som legger vekt p\u00e5 ressursbruk og tjenesteproduksjon sett i forhold til politiske vedtak og m\u00e5lsetninger. I tr\u00e5d med forskriftene er det gjort rede for likestilling, mangfold, etikk og kontroll. Bergen kommunes \u00e5rsmelding er tilrettelagt og presentert p\u00e5 internett. Den web-baserte versjonen inneholder i tillegg til det som kommer frem av vedlagt dokument ogs\u00e5 interaktiv grafikk og film. Det gj\u00f8res oppmerksom p\u00e5 at Kostra-n\u00f8kkeltallene er forel\u00f8pige tall fra SSB pr. 15.3. Det tas sikte p\u00e5 \u00e5 oppdatere disse n\u00e5r endelige tall foreligger medio juni. \u00d8konomiske konsekvenser: Saken har i seg selv ikke \u00f8konomiske konsekvenser. Byr\u00e5dets vurdering og anbefaling/konklusjon: Driftsregnskapet I 2023 fikk Bergen kommune et positivt netto driftsresultat p\u00e5 171 millioner kroner, noe som er 782 millioner kroner lavere enn i 2022. Driftsresultatet utgj\u00f8r 0,6 prosent av driftsinntektene, mot 3,6 prosent i 2022. Kommunens vedtatte m\u00e5l er et netto driftsresultat p\u00e5 1,7%. Se n\u00e6rmere omtale i kapittelet Finansielle m\u00e5ltall. Driftsresultatet ble til sammen 38 millioner kroner svakere enn i justert budsjett. Dette er totalt sett et lite avvik, men det inneholder st\u00f8rre avvik p\u00e5 hhv. inntektssiden og utgiftssiden som utligner hverandre. Regnskapet for 2023 viser at Bergen kommune fikk noe h\u00f8yere inntekter fra skatt og rammetilskudd enn budsjettert, men p\u00e5 langt n\u00e6r s\u00e5 store merinntekter som i regnskapet for 2022. Ogs\u00e5 \u00f8vrige sentrale inntekter ble litt h\u00f8yere enn forutsatt. Samlet avvik p\u00e5 sentrale inntekts- og finansposter utgj\u00f8r likevel kun 0,1%. Driften p\u00e5 tjenesteomr\u00e5dene viser et merforbruk p\u00e5 239 mill. sammenlignet med justert budsjett. Fra 2022 til 2023 har driftsinntektene \u00f8kt med 3,5%, mens driftsutgiftene har \u00f8kt med over 7%. (B\u00e5de inntekts- og utgiftsveksten er nominell, dvs. pris- og l\u00f8nnsvekst er inkludert.) Det vises for \u00f8vrig til \u00e5rsmeldingens kapittel Oppsummering. 3 Investeringer I 2023 ble det investert for 3 332 mill. Det er en \u00f8kning p\u00e5 cirka 300 mill. fra \u00e5ret f\u00f8r. Man skiller mellom avgiftsfinansierte og ikke-avgiftsfinansierte investeringer. F\u00f8rstnevnte er investeringer som blir finansiert med inntekter fra gebyr og avgifter som innbyggerne betaler, f\u00f8rst og fremst for vann, avl\u00f8p og renovasjon. Her ble det i 2023 investert for 761 mill., noe som er en kraftig \u00f8kning fra 2022 p\u00e5 over 340 mill. De \u00f8vrige \u201cordin\u00e6re\u201d investeringene, som blir kategorisert som ikke-avgiftsfinansierte, utgjorde 2,57 mrd., og har en liten nedgang sammenlignet med 2022. Investeringene blir f\u00f8rst og fremst finansiert med bruk av l\u00e5n. Annen finansiering er MVA- kompensasjon, \u00f8remerket finansiering som enkelte investeringsprosjekt har f\u00e5tt innvilget som tilskudd, og finansiering ved bruk av driftsmidler. All finansiering som ikke er l\u00e5nemidler reduserer l\u00e5neopptaket og dermed ogs\u00e5 rente- og avdragsutgiftene over driftsbudsjettet til kommunen. Det vises ellers til \u00e5rsmeldingens kapittel Oppsummering av investeringsregnskapet. Begrunnelse for framleggelse til bystyret: Kommuneloven \u00a7 14-2. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret godkjenner Bergen kommunes \u00e5rsregnskap, l\u00e5nefondsregnskap og konsolidert regnskap for 2023. 2. Bystyret godkjenner Bergen kommunes \u00e5rsmelding 2023. Dato: 30. april 2024 Christine B. Meyer Byr\u00e5dsleder Dokumentet er godkjent elektronisk. Vedlegg: Lenke til \u00c5rsmelding 2023 Lenke til Revisjonsberetning 2023 Lenke til Kontrollutvalgets uttalelse med vedlegg 4 "
}