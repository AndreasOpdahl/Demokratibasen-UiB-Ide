{
  "dokument_id": "46f704b9-1e12-52fc-9de2-705a2e79f3da",
  "doc_type": "case_attachment",
  "kommune": 4601,
  "tittel": "Notat bruk av kaianlegg",
  "url": "https://bergen.kommune.no/politikere-utvalg/api/fil/bk360/12401533/Notat-bruk-av-kaianlegg",
  "tekst": "Norges Milj\u00f8vernforbund (NMF) Postboks 593 5806 BERGEN www.nmf.no nmf@nmf.no henrik@nmf.no Kaien ble bygget til det form\u00e5l \u00e5 betjene Norges Milj\u00f8vernforbunds aktiviteter p\u00e5 sj\u00f8 og montert i tilknytning til v\u00e5rt hovedkontor og maritime base i Skuteviksboder 24. Vi valgte \u00e5 etablere v\u00e5rt hovedkontor i boden nettopp for \u00e5 ha tilknytning til det maritime milj\u00f8et i omr\u00e5det. At omr\u00e5det er regulert som havneomr\u00e5de sj\u00f8 har v\u00e6rt avgj\u00f8rende for v\u00e5r etablering. Oppigjennom tiden har Milj\u00f8vernforbundet hatt en rekke b\u00e5ter. N\u00e5r vi gikk til anskaffelse av kaien var det M/S Milj\u00f8dronningen og to mindre arbeidsb\u00e5ter. Over tid har bruken endret seg, og per i dag har vi 2 litt st\u00f8rre arbeidsb\u00e5ter (Buster Magnum og Alutec 600) som betjenes fra bryggen. I skuret p\u00e5 bryggen lagrer vi utstyr til b\u00e5tene, og oppdragene, pluss at det fungerer som en beskyttelse for lemmen ned til kjelleren. Kjelleren er p\u00e5 ca 20m2 og fungerer som hovedlager for operasjonsutstyr til de forskjellige oppdragene. B\u00f8lgebryteren i fremkant beskytter b\u00e5tene som ligger p\u00e5 s\u00f8rsiden av bryggen mot vestlig, nordlig og nordvestlig vind og b\u00f8lger. Kaien og b\u00e5tene som tidvis ligger fort\u00f8yd tilknyttet til Skuteviksbodene 20-24 beskyttes ogs\u00e5 av b\u00f8lgebryteren, s\u00e6rlig ved nord og nordvestlig vind. Uten denne reduseres bruken av kaien betraktelig. B\u00e5de p\u00e5 grunn av v\u00e6r, men ogs\u00e5 grunn av mye b\u00e5ttrafikk i omr\u00e5det. B\u00e5ter og oppdrag forandrer seg over tid. Det blir kunstig for oss \u00e5 binde bruken av og behovet for kaien opp mot \u00e8n bestemt b\u00e5t. Til det er investeringen for dyr og tidkrevende. De b\u00e5tene vi har i dag er ikke n\u00f8dvendigvis de b\u00e5tene vi har om et \u00e5r. Men bruken av kaien, og hoved behovet er det samme. Vi har behov for \u00e5 komme oss ut og inn til hovedkontoret med b\u00e5t. Av og p\u00e5lasting av utstyr, personell, og passasjerer. Kaien fungerer ogs\u00e5 som et betydelig tillegg til Luden Selskapslokale og gj\u00f8r at vi kan ta imot gjester med b\u00e5t n\u00e5r vi f\u00e5r ettersp\u00f8rsel om dette. De 19 leilighetene i bygget har ogs\u00e5 gjort en avtale om bruk av bryggen som rekreasjonsomr\u00e5de, og har dette som deres eneste uteareal. Hele sommersesongen 2021 har kaien ogs\u00e5 v\u00e6rt almen tilgjengelig i form av at Beffen har hatt flere faste anl\u00f8p hver dag sesongen igjennom. B\u00e5de vi og Beffen har intensjoner om at dette blir et fast tilbud til de lokale i Sandviken omr\u00e5det. "
}