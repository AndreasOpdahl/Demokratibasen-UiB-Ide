{
  "dokument_id": "9043fc70-72b8-5bd4-8ab1-3f74c2c6a8e7",
  "doc_type": "case_attachment",
  "kommune": 4601,
  "tittel": "Naturmangfoldsrapport",
  "url": "https://bergen.kommune.no/politikere-utvalg/api/fil/bk360/9785907/Naturmangfoldsrapport",
  "tekst": "Naturmangfoldrapport Sandbrekkevegen gbnr: 13/434 Datert: 20.09.2023 Planomr\u00e5det ligger sentralt plassert p\u00e5 Paradis i Fana bydel, like ved Paradis bybanestopp. Omr\u00e5det er avsatt til senteromr\u00e5de (S9) og blokkbebyggelse i omr\u00e5deplanen for Paradis sentrum, og til byfortettingsomr\u00e5de i kommuneplanens arealdel. Hensikten med planforslaget er \u00e5 etablere inntil 75 boenheter fordelt p\u00e5 9 leilighetsbygg/lavblokker. Planomr\u00e5det Figur 1 Kartutsnitt av n\u00e6romr\u00e5det, planomr\u00e5det merket med r\u00f8d sirkel. Side 1 av 7 Figur 2 Varslet planomr\u00e5de. 1. Bakgrunn Det er et nasjonalt m\u00e5l \u00e5 arbeide for bevaring av biologisk mangfold og St. meld (2015-2016), Norsk handlingsplan for naturmangfold \u2013 Natur for livet, peker p\u00e5 at arealplanlegging er et viktig virkemiddel for \u00e5 oppn\u00e5 dette. Naturmangfoldsloven (nml.) stiller krav til tiltak som skal gjennomf\u00f8res, for \u00e5 sikre at \u00abnaturen med dens biologiske, landskapsmessig og geografiske mangfold og \u00f8kologiske prosesser tas vare p\u00e5 ved b\u00e6rekraftig bruk og vern, ogs\u00e5 slik at den gir grunnlag for samisk kultur\u00bb, jf. \u00a7 1 i loven. For \u00e5 oppfylle dette form\u00e5let skal ut\u00f8velse av offentlig myndighet skje p\u00e5 grunnlag av prinsippene i nml. \u00a7\u00a7 8-12, jf. \u00a7 7. Videre f\u00f8lger en vurdering av forslaget til reguleringsplan holdt opp mot disse prinsippene. Nml. \u00a7 8 stiller krav om at offentlige avgj\u00f8relser som ber\u00f8rer naturmangfoldet skal bygge p\u00e5 \u00abvitenskapelig kunnskap om arters bestandssituasjon, naturtypers utbredelse og \u00f8kologiske tilstand, samt effekten av p\u00e5virkninger\u00bb. Kunnskapsgrunnlaget skal st\u00e5 i rimelig forhold til sakens karakter og risiko for skade p\u00e5 naturmangfoldet. Man skal ogs\u00e5 legge vekt p\u00e5 \u00abkunnskap som er basert p\u00e5 generasjoners erfaringer gjennom bruk av og samspill med naturen\u00bb. Side 2 av 7 2. Omr\u00e5dets naturmangfold Vi er ikke kjent med at det foreligger faglige rapporter og redegj\u00f8relser om naturmangfold i planomr\u00e5det. Vurderingene videre er gjort p\u00e5 grunnlag av kunnskap som er innhentet fra offentlige databaser og publikasjoner som Naturbase, Milj\u00f8status og Artsdatabankens Artskart, nasjonale r\u00f8dlister for arter og naturtyper. Der dette foreligger er ogs\u00e5 lokal kunnskap tatt inn. N\u00e6romr\u00e5det er i hovedsak utbygd med boliger. Selve omr\u00e5det der det planlegges for nye boliger er i dag bebygd med ulike boliger. Utbyggingen vil medf\u00f8re terrenginngrep. Det er ikke registrert spesielle eller viktige landskap, \u00f8kosystem, naturtyper eller arter innenfor planomr\u00e5det. Nye inngrep vil derfor ikke f\u00e5 nevneverdige konsekvenser. Eikelundstj\u00f8rna Myravatnet Figur 3 Bl\u00e5gr\u00f8nn struktur i KPA 2018. Planomr\u00e5det plassert omtrentlig innenfor sirkelen vist med lys gul farge. 3. Naturverdier registrert i artskartdatabasen, i og n\u00e6r planomr\u00e5det I KPA2018 er ingen arealer av planomr\u00e5det registrert som bl\u00e5gr\u00f8nne strukturer. Det er ikke registrert verdifullt landskap eller s\u00e6rlig verdifullt naturmilj\u00f8 i planomr\u00e5det. Temakart for bl\u00e5gr\u00f8nne strukturer viser at det g\u00e5r en \u00f8kologisk korridor et lite stykke s\u00f8r for planomr\u00e5det, men det er ikke registrert bl\u00e5gr\u00f8nne verdier innenfor planomr\u00e5det. Helt eller delvis sammenhengende gr\u00f8nne korridorer, som dem man har i de ulike bomilj\u00f8ene p\u00e5 omr\u00e5det Paradis, har imidlertid ofte en sv\u00e6rt viktig betydning som oppholdssted, skjul, n\u00e6ringsomr\u00e5de og vandringskorridor for lokalt dyreliv. Dette gjelder ofte spesielt i urbane omr\u00e5der med et betydelig tap av gr\u00f8nne arealer, der selv marginale arealer kan inneha betydelig \u00f8kologiske funksjoner. Det foreg\u00e5r en storstilt utbygging i sentrale deler av Paradis, og tilrettelegging med nye gr\u00f8nne elementer, samt ivaretaking av f.eks. store tr\u00e6r for \u00e5 sikre artsmangfoldet blir en viktig oppgave. Side 3 av 7 Innenfor planomr\u00e5det og i n\u00e6romr\u00e5det er det gjort flere registreringer av arter fra Norsk r\u00f8dliste for arter 2021 og truede eller n\u00e6rt truede naturtyper i Norsk r\u00f8dliste for naturtyper 2018 i planomr\u00e5det. Innenfor planomr\u00e5det er det gjort registreringer av arter p\u00e5 Norsk r\u00f8dliste for arter 2021. Det er gjort registreringer av stor ramsl\u00f8kflue (VU), almegalleblomsterflue (NT), liten ramsl\u00f8kflue (NT), ospesevjeblomsterflue (NT) og lys sevjeblomsterflue (NT). Fremmedarten parkslirekne (SE) er ogs\u00e5 registrert innenfor planomr\u00e5det. Nordpadde (LC) Parkslirekne (SE) Stor ramsl\u00f8kflue (VU), almegalleblomsterflue (NT), liten ramsl\u00f8kflue (NT), ospesevjeblomsterflue (NT), lys sevjeblomsterflue (NT) Figur 4 Kartutsnitt fra artsdatabanken. Det er registret flere livskraftige, fremmede- og r\u00f8dlistede arter utenfor planomr\u00e5det. Figuren under viser registrerte r\u00f8dlistede og fremmede arter. Tyrkerduen registrert nord for planomr\u00e5det har influensomr\u00e5de over planomr\u00e5det, og arten er registret som mulig reproduktiv. Valurt (SE), parkslirekne (SE), alaskamj\u00f8lke (SE), stripetorskemunn (HI), amerikahumleblom (HI), og sommerlupin (PH) og teppesildre (LO) har influensomr\u00e5de over planomr\u00e5det. Registeringene er gjort mellom 1944 og 1980. Side 4 av 7 Valurt (SE), parkslirekne (SE), alaskamj\u00f8lke (SE), stripetorskemunn (HI), amerikahumleblom (HI), og sommerlupin (PH) og teppesildre (LO) ) Piggsvin (NT) Mosesildre (EN) Bulkemispel (SE) Liten ramsl\u00f8kflue (NT) Liten ramsl\u00f8kflue (NT) Tyrkerdue (NT), h\u00f8nsehauk (VU), gr\u00f8nnfink (VU), b\u00e5ndkorsnebb (VU), vipe (CR), gr\u00e5m\u00e5ke (VU), t\u00e5rnseiler Tyrkerdue (NT) (NT) B\u00e5ndkorsnebb (VU), Parkslirekne (SE) Parkslirekne (SE) Stor ramsl\u00f8kflue (VU), almegalleblomsterflue (NT), liten ramsl\u00f8kflue (NT), ospesevjeblomsterflue (NT), Granmeis (VU) lys sevjeblomsterflue (NT) Figur 5 Oversikt over r\u00f8dliste og fremmede arter i og rundt planomr\u00e5det. Planen vil etter det vi kjenner til ikke p\u00e5virke utvalgte naturtyper. De r\u00f8dlistede artene innenfor planomr\u00e5det er registret i perioden 1966 \u2013 1971, med en koordinatpresisjon p\u00e5 1000 meter. I tillegg til un\u00f8yaktig koordinatpresisjon har det foreg\u00e5tt en god del utbygging p\u00e5 Paradis de siste \u00e5rene. Insektene er registret med et influensomr\u00e5de som strekker seg til Storetveit i nord, og Hop i s\u00f8r. Basert p\u00e5 eldre registreringsdato, un\u00f8yaktig koordinatpresisjon og mye utbygging p\u00e5 Paradis de siste \u00e5rene, vurderes det at denne reguleringsplanen ikke medf\u00f8rer risiko for insektartene. For de artene som har et influensomr\u00e5de over planomr\u00e5det antas det ikke at den planlagte utbyggingen vil ha videre p\u00e5virkning da dette er en liten endring i det store omr\u00e5det artene befinner seg i, og omr\u00e5det i stor grad allerede er utbygd. Dersom det likevel viser seg at r\u00f8dlistede fuglearter hekker i planomr\u00e5der, skal st\u00f8yende bygge og anleggsaktivitet i hekkeperioden stanses midlertidig. Heller ikke verneomr\u00e5der, n\u00e6romr\u00e5der til verneomr\u00e5der, marint beskyttede omr\u00e5der eller vernede vassdrag vil bli p\u00e5virket av planforslaget. Det er ikke sj\u00f8 eller vassdrag i omr\u00e5det planen ber\u00f8rer. Planen vil videre ikke p\u00e5virke biologiske viktige livsmilj\u00f8 registrert i Milj\u00f8registrering i skog (MiS) eller inngrepsfrie naturomr\u00e5der (INON). S\u00f8r\u00f8st for planomr\u00e5det ligger deler av Nesttunvassdraget med Eikelundstj\u00f8rna som har et fint landskapsrom. Eikelundstj\u00f8rna har gode leke- og rekreasjonsomr\u00e5der og er et sv\u00e6rt viktig Side 5 av 7 friluftsomr\u00e5de. Her i omr\u00e5det ved Eikelund/Statped finner en gode turveier og stier. \u00d8st for planomr\u00e5det ligger et omr\u00e5de avsatt til gr\u00f8nnstruktur i kommuneplanen (se figur 3 over), her g\u00e5r det ogs\u00e5 en \u00f8kologisk korridor vist i temakart sammenhengende bl\u00e5gr\u00f8nne strukturer. En \u00f8kologisk korridor er et sammenhengende vegetasjonsbelte i bebygde omr\u00e5der. \u00d8kologiske korridorer er viktig for forflytning av planter, insekter og dyr. Lengre \u00f8st finner en Myravatnet og Rambj\u00f8ra som er rikt p\u00e5 naturkvaliteter og store deler av omr\u00e5det er vernet som landskapsvernomr\u00e5de. Dette omr\u00e5det inneholder blant annet vann, skog, jordbrukslandskap, stier, utl\u00f8er og lavvo, og det blir blant annet brukt av barnehager i n\u00e6romr\u00e5det. Omr\u00e5det er ogs\u00e5 del av et st\u00f8rre gr\u00f8ntdrag. I Myravatnet er det fiskemuligheter. Planforslaget vil ha noe p\u00e5virkning p\u00e5 kulturlandskapet i omr\u00e5det. Det er opparbeidede hager innenfor planomr\u00e5det, og flere av disse vil endres eller forsvinne som f\u00f8lge av planen. Omr\u00e5det er imidlertid ikke registrert som spesielt kulturlandskap, som b\u00f8r vernes. Endringen av omr\u00e5det er i tr\u00e5d med kommuneplanen, som har avsatt omr\u00e5det til bebyggelse og fortetting. Det skjer en \u00f8nsket utvikling med fortetting med oppf\u00f8ring av flere boliger i n\u00e6rhet til bybanetraseen. Vurdering av hvordan slik fortetting vil endre kulturlandskapet er gjort i overordnede planer, og anses \u00e5 ikke v\u00e6re til hinder for den utbyggingen som er planlagt. P\u00e5virkningen av kulturlandskapet er s\u00e5ledes ikke av en slik grad at den f\u00e5r avgj\u00f8rende betydning for \u00e5 gi tillatelse etter nm. \u00a7 8. Det vurderes at planforslaget ikke vil p\u00e5virke omr\u00e5der eller naturtyper som er spesielt verdifulle for naturmangfold. Hensyn til r\u00f8dlistede arter er sikret i bestemmelsene. Nml. \u00a7 8 er s\u00e5ledes ikke til hinder for \u00e5 gi tillatelse til reguleringsplanen. Nml. \u00a7 10 stiller krav om at man skal vurdere hvordan tiltaket p\u00e5virker \u00f8kosystemet. Den samlede belastningen p\u00e5 \u00f8kosystemet skal legges til grunn for hva som kan tolereres. Dette m\u00e5 ogs\u00e5 sees i sammenheng med pbl. \u00a7 4-2 om \u00abplanens forhold til rammer og retningslinjer som gjelder for omr\u00e5det\u00bb og vilk\u00e5rene for krav om konsekvensutredning. Man er ikke kjent med at tiltakene i henhold til planforslaget vil medf\u00f8re nevneverdig virkning for landskap, \u00f8kosystem, naturtyper eller arter da omr\u00e5det allerede er betydelig utbygd og gr\u00f8nne kvaliteter skal tas vare p\u00e5 og erstattes med tr\u00e6r og planter. Det er videre ikke gjort viktige registreringer av landskap, \u00f8kosystem eller naturtyper i tilknytting til planomr\u00e5det. Naturmangfold av stor viktighet vil ikke bli ber\u00f8rt av reguleringsplanen. Det er heller ikke kjent at det foreligger andre tilsvarende tiltak eller andre typer tiltak eller inngrep i omr\u00e5det som p\u00e5virker naturmangfoldet. Den \u00absamlede belastningen som \u00f8kosystemet er eller vil bli utsatt for\u00bb, jf. nml. \u00a7 10, vil v\u00e6re sv\u00e6rt liten og prinsippet er ikke til hinder for reguleringsplanen. Videre skal det etter nml. \u00a7 9 legges til grunn et f\u00f8re-var-prinsipp i vurderingen av tiltak, for \u00e5 unng\u00e5 mulig vesentlig skade p\u00e5 naturmangfoldet. Det skal ikke gis tillatelse til tiltak der man ikke har tilstrekkelig kunnskap. Det foreligger tilstrekkelig kunnskap om naturmangfoldet og virkningene denne reguleringsplanen vil ha p\u00e5 naturmangfoldet, jf. redegj\u00f8relsen under \u00a7 8. F\u00f8re-var-prinsippet kommer etter dette ikke til anvendelse, jf. Nml. \u00a7 9. Eller nml. \u00a7 12 skal man for \u00e5 unng\u00e5 eller avgrense skader p\u00e5 naturmangfoldet ta utgangspunkt i \u00abslike driftsmetoder og slik teknikk og lokalisering som, ut fra en samlet vurdering av tidligere, n\u00e5v\u00e6rende og framtidig bruk av mangfoldet og \u00f8konomiske forhold, gir de beste samfunnsmessige resultater\u00bb. Planen s\u00f8ker \u00e5 ivareta og unng\u00e5 skader p\u00e5 naturmangfoldet, og det er ikke kjent at forslaget vil medf\u00f8re slike skader. Side 6 av 7 Det er heller ikke kjent at planforslaget vil medf\u00f8re milj\u00f8forringelse, slik at det vil oppst\u00e5 kostnader som tiltakshaver skal dekke etter prinsippet i nml. \u00a7 11. Dersom slike kostnader likevel oppst\u00e5r er tiltakshaverne kjent med at de skal dekke disse. Samlet er konklusjonen at man har tilstrekkelig kunnskap om virkningene av forslaget til reguleringsplanen, og at dette ikke vil ha vesentlig virkning for naturmangfoldet i omr\u00e5det, jf. nml. \u00a7\u00a7 8 \u2013 12, jf. \u00a7 7. Forslaget vil heller ikke p\u00e5virke mulighetene for \u00e5 n\u00e5 forvaltningsm\u00e5lene for naturtyper og arter, jf. nml. \u00a7\u00a7 4 og 5. Side 7 av 7 "
}