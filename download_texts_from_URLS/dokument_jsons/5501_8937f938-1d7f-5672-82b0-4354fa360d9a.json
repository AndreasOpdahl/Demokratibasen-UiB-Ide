{
  "dokument_id": "8937f938-1d7f-5672-82b0-4354fa360d9a",
  "doc_type": "case_attachment",
  "kommune": 5501,
  "tittel": "Notat vurdering av konsekvenser ved introduksjon av arealform\u00e5l idrettsanlegg p\u00e5 ESSO-tomta (1)",
  "url": "https://innsyn.tromso.kommune.no/application/getMoteDokument?dokid=2001895213",
  "tekst": "Deres ref. V\u00e5r ref. Saksbehandler Dato PLAN-22/01517-49 Johanne Kryger 26.06.2024 +47 92200148 Notat vurdering av konsekvenser ved introduksjon av arealform\u00e5l idrettsanlegg p\u00e5 ESSO-tomta Konsekvensene med \u00e5 \u00e5pne arealform\u00e5let idrettsanlegg p\u00e5 ESSO-tomta vurderes sv\u00e6rt begrenset. Arealet er i gjeldende KDP avsatt til utbyggingsform\u00e5let privat og offentlig tjenesteyting. Dette arealform\u00e5let foresl\u00e5s videref\u00f8rt, men i kombinasjon med idrettsanlegg. Tillatt utnyttelse og byggeh\u00f8yde for ESSO-tomta videref\u00f8res, men arealet avsatt til utbyggingsform\u00e5l reduseres. Det vurderes at behovet for konsekvensutredninger knyttet til \u00e5 \u00e5pne for utbygging er dekkende og det vil derfor bare v\u00e6re konsekvenser knyttet til introduksjonen av funksjonen idrettsanlegg som vurderes. Det er usikkert om det er en feil at det i gjeldende KDP ikke \u00e5pnes for idrettsanlegg innenfor plangrensen av KDP. I konsekvensutredning for boliger av 12.03.2017 er temaet skole, barnehage, idrettsanlegg og helsebygg vurdert som r\u00f8dt. I beskrivelsen knyttet til vurderingen st\u00e5r det: \u00abB\u00e5de skole, barnehage, helse - og omsorgsbygg og idrettsanlegg vil v\u00e6re naturlig \u00e5 utvikle i et bydelssenter, men stiller kommunen overfor store utfordringer.\u00bb I planbeskrivelsen st\u00e5r det om funksjoner i bydelssenteret: \u00abSkole, barnehage, bo- og servicesenter og idrettshall er eksempler p\u00e5 sosial infrastruktur som kan etableres her. \u00abDe tre f\u00f8rste tjenester innenfor sosialinfrastruktur er underform\u00e5l til privat eller offentlig tjenesteyting, mens idrettsanlegg er et eget form\u00e5l p\u00e5 KDP niv\u00e5. Det vurderes sv\u00e6rt positivt for bydelen og etableringen av boliger at det \u00e5pnes for idrettsanlegg som en sentral del av bydelssenteret og dette vurderes \u00e5 v\u00e6re i tr\u00e5d med konsekvensutredningen for boliger av 12.03.2017. \u00c5 \u00e5pne for idrettsanlegg p\u00e5 ESSO-tomta kan ha konsekvenser for trafikken og trafikksikkerhet i omr\u00e5det. I forbindelse med vedtak av plan 0229 KDP for Stakkevollvegen \u2013 Troms\u00f8marka ble infrastruktur konsekvensutredet. I forbindelse med utarbeidelse av plan 0253 KDP for Stakkevollvegen byutviklingsomr\u00e5de ble dataene og temaomr\u00e5det oppdatert, og trafikksituasjonen ble sett i sammenheng med arbeidet med omr\u00e5deplan for Nordbyen. Det vurderes gjennomf\u00f8rte utredninger fortsatt er aktuelle og at det \u00e5pnes for idrettsanlegg i kombinasjon med offentlig tjenesteyting ikke endre p\u00e5 forutsetningene for utredningen. Temaet vurderes tilstrekkelig utredet p\u00e5 dette planniv\u00e5et. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 "
}