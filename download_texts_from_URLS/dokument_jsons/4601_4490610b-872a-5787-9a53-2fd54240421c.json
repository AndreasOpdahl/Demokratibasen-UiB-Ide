{
  "dokument_id": "4490610b-872a-5787-9a53-2fd54240421c",
  "doc_type": "case_attachment",
  "kommune": 4601,
  "tittel": "Fagnotat datert 06.09.2023",
  "url": "https://bergen.kommune.no/politikere-utvalg/api/fil/bk360/8993327/Fagnotat-datert-06-09-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14869-5 (Arbeidssted) Saksbehandler: Herman Gr\u00f8m Dato: 06.09.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 158/400/0/0 S\u00f8ndre Skogveien 35A. Klage p\u00e5 avslag. Dispensasjon Tiltakshaver Sigurd Jan Eriksen, eier av gnr 158 bnr 400, klager i brev Hvem klager? datert 17.07.2023. S\u00f8knad om dispensasjon fra kommunedelplan \u00c5rstad KDP Puddefjorden Tiltaket \u2013 Damsg\u00e5rdsundet \u00a7 7.1 femte ledd om at rom for oppbevaring og boder skal sikres innenfor bygningskroppen. Vedtaket S\u00f8knaden ble avsl\u00e5tt i vedtak datert 30.06.2023. KPA2018 viser eiendommen som byfortettingssone BY2, og innenfor hensynssonene st\u00f8ysone veist\u00f8y \u2013 gul, infrastruktursone H410, konsesjonsomr\u00e5de fjernvarme Flesland \u2013 sentrum, faresone luftkvalitet \u2013 gul sone, og kulturmilj\u00f8 Solheim. Kommunedelplan \u00c5rstad KDP Planstatus Puddefjorden \u2013 Damsg\u00e5rdsundet viser eiendommen som boligomr\u00e5de (frittliggende, konsentrert, blokker) i delomr\u00e5de 5 Solheimslien- Gyldenpris. Eiendommen er regulert i 120000 \u00c5rstad. Vestre \u00c5rstad og Uren \u2013 Kronviken \u2013 Solheimsviken til rekkehus med minst tre hus i rekken og i to etasjers h\u00f8yde. Det anf\u00f8res at dispensasjonss\u00f8knaden kan innvilges. Det vises til Klagegrunner tidligere tillatelse til bod, n\u00e5v\u00e6rende situasjon, boder p\u00e5 nabotomtene, saksbehandlingen, og fordeler ved realisering. Behov for ytterligere saksbehandling ved Dispensasjonss\u00f8knaden m\u00e5 nabovarsles, jf. pbl. \u00a7 19-1, jf. \u00a7 21-3. eventuell omgj\u00f8ring Anbefalt vedtak Avslag datert 30.06.2023 opprettholdes. Klagen f\u00f8rer ikke fram. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 14.04.2023 og gjaldt s\u00f8knad om dispensasjon fra KDP Puddefjorden \u2013 Damsg\u00e5rdsundet \u00a7 7.1 femte ledd om at rom for oppbevaring og boder skal sikres innenfor bygningskroppen. S\u00f8ker er Help-advokatene AS. Den 30.06.2023 ble det gitt avslag p\u00e5 s\u00f8knaden. Vedtaket ble p\u00e5klaget den 17.07.2023 av tiltakshaver. Klager har supplert med klagegrunner i brev mottatt 21.08.2023. Det har blitt s\u00f8kt om tilbygg og frittliggende tiltak p\u00e5 eiendommen flere ganger. Under vises til resultat og saksgang i de mest relevante sakene. I sak 201009345 \u00c5rstad gnr 158 bnr 400 S\u00f8ndre Skogveien 35 A Nybygg bod med gjerde ble det den 22.06.2010 sendt melding om tiltak om mindre frittliggende bygning for utvendig bod med levegg p\u00e5 eiendommens nordvestre hj\u00f8rne, 33 m2 BRA og 50 m2 BYA. Meldingen ble godkjent av etat for byggesak og private planer i melding av 03.07.2010. Den 09.11.2013 ble det s\u00f8kt om endringstillatelse i tillegg til tilbygg og garasje. Denne s\u00f8knaden ble aldri behandlet av kommunen. Den 30.04.2018 ble det s\u00f8kt p\u00e5 nytt om endringstillatelse, som blant annet medf\u00f8rte en reduksjon av bodens st\u00f8rrelse fra 50 til 30 m2 BYA. S\u00f8knaden ble behandlet med et brev som stadfestet bortfall av tillatelse datert 08.06.2018, der det ble sl\u00e5tt fast at tidligere tillatelse av 03.07.2010 var falt bort. Brevet om bortfall av tillatelse ble p\u00e5klaget, men klagen ble avvist, ettersom brevet om bortfall av tillatelse ikke var et enkeltvedtak som kunne p\u00e5klages. Fylkesmannen i Vestland stadfestet avvisningen av klagen i vedtak av 22.11.2019. I sak 201332582 \u00c5rstad gnr 158 bnr 400 S\u00f8ndre Skogveien 35 A. Tilbygg bolig ble det s\u00f8kt om tilbygg p\u00e5 29,5 m2, samt fasadeendring. S\u00f8knaden ble avvist ettersom den var ufullstendig. Det ble innhentet uttalelse fra byantikvaren, datert 21.02.2014. I sak 201808112 \u00c5rstad gnr 158 bnr 400 S\u00f8ndre Skogveien 35 A. Tilbygg bolig m.m. ble det s\u00f8kt om tilbygg med terrasse p\u00e5 overdekket, terrenginngrep og tilsvarende fasadeendringer og bruksendringer, og sammenf\u00f8yning av boenheter, hvorav alt ble avsl\u00e5tt den 03.07.2018. Det ble innhentet uttalelse fra byantikvaren datert 25.06.2018. I sak 202012439 \u00c5rstad gnr 158 bnr 400 S\u00f8ndre Skogveien 35 A. Bruksendring bolig m.m. ble det s\u00f8kt om flere tiltak. Det ble gitt rammetillatelse datert 12.04.2021 til blant annet fasadeendring i form av innsetting av takvinduer og haged\u00f8r og bruksendringer, og avslag av samme dato, til fasadeendring ved utskifting av to kjellervinduer og p\u00e5bygging av takark, terrenginngrep ved utgraving og planering av bakhage, etablering av gangbro fra bolig til hage. S\u00f8knaden ble avsl\u00e5tt etter pbl. \u00a7\u00a7 29-2, 31-1, og etter kommunedelplan \u00c5rstad. KDP Puddefjorden \u2013 Damsg\u00e5rdssundet \u00a7 8-5 om ivaretakelse av eksisterende takform og gr\u00f8nnstruktur der hagene ikke m\u00e5 utbygges. Byantikvaren ga uttalelse til tiltakene datert 05.02.2021. Til rammetillatelsen er det stilt vilk\u00e5r om \u00abforskriftsmessig og lett tilgjengelig innend\u00f8rs dekning av oppbevaringsareal og boder tilh\u00f8rende byggets to boenheter, jf. KDPs \u00a7 7.1 og TEK17s \u00a7 12-10.\u00bb Saksnummer KLAGE-2023/14869 Side 2 av 6 1.2. Opplysninger av vesentlig betydning for behandling av klagen S\u00f8knaden har ikke redegjort for nabovarsling. Byantikvaren har tidligere uttalt seg til ulike utvendige tiltak og kulturminnefaglig p\u00e5virkning p\u00e5 eiendommen. Vi har inntatt uttalelser fra 21.02.2014 om vurdering av verneverdi og frar\u00e5ding av tilbygg, fra 25.06.2018 om frar\u00e5ding av tiltak i konflikt med arkitekturhistoriske og kulturhistoriske verdier og anbefaling av tilbakef\u00f8ring av balkong, og fra 05.02.2021 om anbefaling av tilbakef\u00f8ring av balkong og frar\u00e5ding av \u00f8vrige tiltak. I samtlige uttalelser vi viser til og har lagt ved saken, vises det til byantikvarens opprinnelige vurdering av verneverdi fra 21.02.2014: \u00abS\u00f8ndre Skogvei 35 er f\u00f8rste seksjon i et rekkehus med fire enheter i mur tegnet av arkitekt P. Thaarup-Pedersen i 1931. Rekkehuset er det f\u00f8rste etter trehusbebyggelsen i krysset S\u00f8ndre Skogveien / Firdagaten og markerer begynnelsen fra p\u00e5 murbebyggelsen som ble oppf\u00f8rt p\u00e5 1930 og -40 \u2013 tallet. Fasade mot nord er lesbar som endevegg med fire sm\u00e5 vinduer. Tilsvarende som endeveggen p\u00e5 murbygningen p\u00e5 motsatt side av S\u00f8ndre Skogveien. Rekkehusene har en enkel hovedform med lite dekor i fasaden. Karakteristisk for denne bygningsrekken er vindu formet som ko\u00f8ye over inngangsd\u00f8ren. Omr\u00e5det ligger innenfor Kdp. Puddefjorden \u2013 Damsg\u00e5rdssundet hvor det er retningslinjer for hvilke endringer som tillates for bebyggelsen i omr\u00e5det, under f\u00f8lger et utdrag: \u00abGruppen med rekkehusbebyggelse fra 1930- og 40-tallet b\u00f8r f\u00e5 beholde sitt ensartede uttrykk, hagene m\u00e5 ikke utbygges. Taklandskapet er en viktig del av kulturlandskapet, takvinduer, takterrasser og takarker tillates derfor i utgangspunktet ikke Arkitektoniske detaljer og s\u00e6regenheter i arkitekturen er som regel konsentrert ved inngangspartiet. Det er derfor viktig at dette f\u00e5r beholde sin opprinnelige form, og ta tilbygg/utbygg/vindfang ikke tillates p\u00e5 fasaden. Tiltak kan tillates p\u00e5 baksiden av husene dersom dette ikke er synlig fra offentlig rom eller gate, og dersom det ikke endrer byggets hovedform og uttrykk.\u00bb\u00bb I saken fra 2014 om tilbygg p\u00e5 hagesiden delvis under terreng, fasadeendringer p\u00e5 fasade mot nord i form av endring av antall vinduer og st\u00f8rrelse, etablering av balkong i forbindelse med ny d\u00f8r, etablering av to vinduer i sokkeletasje og takark, fant byantikvaren at samtlige oms\u00f8kte tiltak kom i konflikt med kulturhistoriske og arkitektuhistoriske verdier. I sakene fra 2018 og 2021 anbefalte byantikvaren reetablering av balkong, men frar\u00e5det alle \u00f8vrige tiltak. 2. Om klagen Tiltakshaver klager p\u00e5 vedtaket i brev datert 17.07.2023. Det er gitt utfyllende klagegrunner i brev mottatt 21.08.2023. Klagen viser til at hagen p\u00e5 denne eiendommen er st\u00f8rre enn flere av naboene, samtidig som den er stor nok til at eier har behov for bod for \u00e5 kunne utnytte hagen p\u00e5 en god m\u00e5te. De fleste naboene har boder. Det vises til at en planlagt framtidig seksjon 2 ikke kan ha direkte tilgang til hagen. Det vises videre til at eiendommen tidligere har hatt tillatelse til bod hvor det ble oppf\u00f8rt en grunnmur, og at denne tillatelse bortfalt. Det vises til at s\u00f8ker opplevde bytte av saksbehandler p\u00e5 saken rett f\u00f8r avgj\u00f8relsen falt som uheldig. Det vises til Saksnummer KLAGE-2023/14869 Side 3 av 6 at f\u00f8rste saksbehandler p\u00e5 saken hadde vurdert det som ikke n\u00f8dvendig \u00e5 nabovarsle. Saksbehandlingen omtales som urimelig. Det anf\u00f8res at tomten er stor og at boden ikke vil virke dominerende i friomr\u00e5det, men forbedre bruken av hagen for eierne. Det vises p\u00e5 bilde til boder og parkering p\u00e5 naboeiendommer. Det vises til klagen i sin helhet. 3. Vurdering av klagen 3.1 KDP \u00a7 7.1 femte ledd om \u00e5 sikre rom for oppbevaring og boder innenfor bygningskropp Kommunedelplan 17330000 Puddefjorden \u2013 Damsg\u00e5rdsundet (2010), i fellesbestemmelsene til hele planomr\u00e5det, framg\u00e5r det av \u00a7 7.1 siste avsnitt at \u00abRom for oppbevaring og boder skal sikres innenfor bygningskroppen\u00bb. Vi forst\u00e5r denne bestemmelsen som et forbudt mot blant annet frittliggende boder i hagene. Etter plan- og bygningsloven kapittel 19 kan kommunen gi dispensasjon fra bestemmelser i loven eller planer. Pbl. \u00a7 19-2 andre ledd bestemmer at: \u00abdispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hensynet bak bestemmelsen er \u00e5 ivareta \u00e5penhet mellom byggene og bevaring av eksisterende hageanlegg og verne om en gjennomf\u00f8rt og helhetlig id\u00e9 som gir s\u00e6regen kvalitet og arkitektonisk verdi. S\u00f8ker har redegjort for at hensynene bak bestemmelsen ikke blir vesentlig tilsidesatt. Det er i s\u00f8knaden vist til at en dispensasjon ikke f\u00f8re til gjenbygging av eksisterende hageanlegg, ettersom det aktuelle omr\u00e5det i dag er betonglagt med grunnmur fra tidligere godkjent bod. Omr\u00e5det framst\u00e5r i dag som lite anvendelig, og praktisk vanskelig \u00e5 nyttiggj\u00f8re som hage. Det vises til bilder vedlagt s\u00f8knader. Det anf\u00f8res at tiltaket inneb\u00e6rer en fornuftig utnyttelse av arealet, og at kommunedelplanens bestemmelser ikke har hatt til hensikt \u00e5 ramme slike tiltak. Klagen anf\u00f8rer s\u00e6rlig at hagen p\u00e5 denne eiendommen er stor, og at de fleste nabotomtene allerede har bod. Vedlagt klagen ligger bilde som viser naboeiendommer med plassering av boder og parkering. Fagetaten har unders\u00f8kt eiendommene og tiltakene det vises til i klagen. Vi kan ikke finne at noen av disse f\u00e5r betydning for dispensasjonss\u00f8knaden i saken her, eller at disse kan utgj\u00f8re en forskjellsbehandling. De 6 bodene det vises til finner vi at alle er oppf\u00f8rt f\u00f8r kommunedelplanen ble vedtatt. Parkeringsplassen som det vises til, p\u00e5 gnr 158 bnr 497, Blekenberg 20, finner vi tillatelse p\u00e5 gitt 08.03.2008, f\u00f8r kommunedelplanen ble vedtatt. Tiltaket ble ogs\u00e5 vurdert som ikke avhengig av dispensasjon fra noen bestemmelser i arealplan eller lov. Det vises for det tredje til de to neste boligene i samme rekke, nr 35 B og Saksnummer KLAGE-2023/14869 Side 4 av 6 C, gnr 158 bnr 401 og 402, som markeres som \u00abmindre tomter\u00bb. Vi har ikke registrert noen s\u00f8knadspliktige frittliggende boder p\u00e5 noen av disse eiendommene. Med bakgrunn i tidligere uttalelser fra byantikvaren som vist til over under punkt 1.2, vurderer vi at oms\u00f8kt tiltak vil vesentlig tilsidesette hensynene bak bestemmelsen hva gjelder bevaring av kulturhistoriske og arkitekturhistoriske verdier i omr\u00e5det. Vi vurderer videre at oms\u00f8kt tiltak strider mot planretningslinjer om endringer som tillates for bybebyggelsen i omr\u00e5det i kommunedelplanen. Vi har ikke funnet det n\u00f8dvendig \u00e5 hente inn ny uttalelse fra byantikvaren, ettersom fagetaten har uttalt seg tydelig mange ganger tidligere, der de har vurdert konkret flere typer tiltak p\u00e5 eiendommen, og vurdert konkret kulturhistorisk og arkitekturhistoriske verdier i omr\u00e5det. Vi vurderer at byantikvarens oppfatning i deres tidligere uttalelser har blitt klargjort slik at vi kan vurdere kommunens dispensasjonsanledning etter pbl. kapittel 19. Fagetaten vurderer at en dispensasjon vil vesentlig tilsidesette hensynene bak bestemmelsen det s\u00f8kes dispensasjon fra. Fordelene ved \u00e5 dispensere fra bestemmelsen er realisering av oppbevaringsplass p\u00e5 eiendommen. Ulempene vil v\u00e6re reduserte kulturmilj\u00f8verdier i hagen og forringelse av byggets egenverdi. Vi vil videre vektlegge at en dispensasjon i denne saken vil kunne gi uheldige presedensvirkninger for andre eiendommer i kulturmilj\u00f8et. Etter en samlet vurdering av fordelene og ulempene kan vi ikke se at fordelene er klart st\u00f8rre enn ulempene. 3.2 Nabovarsel Etter pbl. \u00a7 19-1 andre setning skal naboer varsles om s\u00f8knad om dispensasjon, p\u00e5 den m\u00e5ten som nevnt i \u00a7 21-3. Naboer skal varsles f\u00f8r det treffes vedtak i saken. I s\u00f8knaden er det ikke redegjort for nabovarsling. 3.3 Forurenset grunn Tiltaket ligger i et omr\u00e5de hvor massene i grunnen kan v\u00e6re forurenset. I s\u00f8knaden er det ikke framlagt grunnunders\u00f8kelser etter pbl. \u00a7 28-1. 4. Konklusjon Avslag datert 30.06.2023 opprettholdes. Klagen f\u00f8rer ikke fram. Vedlegg: 1. Oversiktskart 2. Oversiktsfoto 3. Klage datert 17.07.2023 4. Avslag datert 30.06.2023 5. Uttalelse byantikvaren datert 21.02.2014 6. Uttalelse byantikvaren datert 25.06.2018 7. Uttalelse byantikvaren datert 05.02.2021 Saksnummer KLAGE-2023/14869 Side 5 av 6 8. S\u00f8knad 9. Bilder Saksnummer KLAGE-2023/14869 Side 6 av 6 "
}