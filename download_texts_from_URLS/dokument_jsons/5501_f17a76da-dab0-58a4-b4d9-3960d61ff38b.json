{
  "dokument_id": "f17a76da-dab0-58a4-b4d9-3960d61ff38b",
  "doc_type": "case_attachment",
  "kommune": 5501,
  "tittel": "Vedlegg 2 - Revidert selskapsavtale 2023",
  "url": "https://innsyn.tromso.kommune.no/application/getMoteDokument?dokid=2001570749",
  "tekst": " SELSKAPSAVTALE for Interkommunalt selskap \u00abNasjonalt kommunesamarbeid for 110-sentralene IKS\u00bb Dato: xx. xxxx 2023 Selskapsavtale for \u00abNasjonalt kommunesamarbeid for 110-sentralene IKS\u00bb Innholdsfortegnelse 1 FORETAKSNAVN 3 2 DELTAKERE 3 3 SELSKAPETS FORM\u00c5L 3 4 FORRETNINGSKONTOR 3 5 EIERANDEL. INNSKUDDSPLIKT OG DELTAKERANSVAR 3 6 ANDRE FORPLIKTELSERTIL SELSKAPET 4 6.1 FULLMAKT 4 6.2 KOSTNADSFORDELING 4 6.3 ANSKAFFELSES- OG DRIFTSKOSTNAD FOR OPPDRAGSH\u00c5NDTERINGSVERKT\u00d8YET, TEKNISK INFRASTRUKTUR OG ANDRE RELEVANTE DATASYSTEMER 4 6.4 FAKTURERING 5 6.5 L\u00c5NEOPPTAK 5 7 DEFINISJONER 5 8 TOLKNINGSPRINSIPPER 5 9 SELSKAPETS REPRESENTANTSKAP 5 10 REPRESENTANTSKAPETS M\u00d8TER 6 11 VALGKOMITE 7 12 SELSKAPETSSTYRE OG DAGLIGE LEDELSE 7 13 STYRETS ARBEID 7 14 SELSKAPETS REPRESENTASJON UTAD 7 15 ARBEIDSGIVERANSVAR 8 16 REGNSKAP OG REVISJON 8 17 DRIFT AV SELSKAPET 8 17.1 OVERORDNET 8 17.2 REFERANSEGRUPPEN 8 17.3 RESSURSER FRA DELTAKERNE 9 17.4 FORVALTNING 9 17.5 FORHOLDET TIL DELTAKERNES EKSISTERENDE IT-SYSTEMER 9 17.6 BRUKSRETT 9 18 LOJALITET OG UTTREDEN 9 19 TAUSHETSPLIKT OG OFFENTLIGHET 10 20 MISLIGHOLD 10 21 TVISTEROG KONFLIKTL\u00d8SNING 10 21.1 FORHANDLINGEROG MEKLING 10 21.2 DOMSTOLSBEHANDLING OG VERNETING 10 21.3 TVISTERMED TREDJEPART 11 22 VARIGHET 11 23 SIGNATUR 12 18. april 2023 Side 2 av 12 Selskapsavtale for \u00abNasjonalt kommunesamarbeid for 110-sentralene IKS\u00bb 1 FORETAKSNAVN Selskapets navn er \u00abNasjonalt kommunesamarbeid for 110-sentralene IKS\u00bb. Selskapet er et Interkommunalt selskap (IKS) opprettet i medhold av lov om interkommunale selskaper (IKS-loven) av 29.1.1999 nr. 6. 2 DELTAKERE F\u00f8lgende er deltakere i selskapet (heretter omtalt som \u00abdeltakerne\u00bb): Navn deltaker 110-sentral Adresse S\u00f8r-Varanger kommune 110-sentralen for Finnmark Postboks 406, 9915 Kirkenes Troms\u00f8 kommune Troms\u00f8 110-sentral KF Fors\u00f8ket 9, 9010 Troms\u00f8 Salten Brann IKS 110-sentralen i Nordland Olav V gate 200, 8070 Bod\u00f8 Midt-Norge 110-sentral IKS 110-sentralen i Trondheim Sluppenveien 20, 7037 Trondheim \u00c5lesund kommune M\u00f8re og Romsdal110-sentral KF Nedre Strandgate 50, 6005 \u00c5lesund Bergen kommune 110 Vest Postboks 7700, 5020 Bergen Rogaland brann og redning IKS 110-sentral S\u00f8r-Vest Brannstasjonsveien 2, 4312 Sandnes 110Agder IKS 110-sentralen Agder Vestre Strandgate 55, 4612 Kristiansand S\u00f8r-\u00d8st 110 IKS 110-sentralen i T\u00f8nsberg Postboks 2073, 3103 T\u00f8nsberg Oslo kommune 110-sentralen Oslo Arne Garborgs plass 1, 0179 Oslo \u00d8st 110-sentral IKS 110-sentralen i Ski Vestveien 16, 1400 Ski Hamar Kommune Alarmsentral Brann Innlandet Vangsvegen 155, 2321 Hamar 3 SELSKAPETS FORM\u00c5L Selskapets form\u00e5l er \u00e5 ivareta deltakernes behov, plikter og oppgaver vedr\u00f8rende anskaffelse, implementering, forvaltning og drift av felles oppdragsh\u00e5ndteringsverkt\u00f8y, teknisk infrastruktur og andre relevante datasystemer. Selskapets form\u00e5l er ogs\u00e5 \u00e5 ivareta deltakernes behov for felles oppl\u00e6ring og h\u00e5ndtering av disse systemene for alle 110- sentralene. 4 FORRETNINGSKONTOR Selskapets forretningskontor skal ligge i Oslo kommune. 5 EIERANDEL, INNSKUDDSPLIKTOG DELTAKERANSVAR Deltakerne har eierandel, innskuddsplikt og deltakeransvar etter f\u00f8lgende modell (fastsl\u00e5tt etter samme prinsipp som finansieringsmodellen i punkt 6.2): a) 50 % fordeles likt mellom deltakerne. b) 50 % fordeles mellom deltakerne etter innbyggertall per 1. januar innev\u00e6rende \u00e5r. Dette gir f\u00f8lgende fordeling av eierandel, deltakeransvar og innskuddsplikt: 18. april 2023 Side 3 av 12 Selskapsavtale for \u00abNasjonalt kommunesamarbeid for 110-sentralene IKS\u00bb Navn deltaker Eierandel ogansvar i % Innskudd S\u00f8r-Varanger kommune 5 75 000 kr Troms\u00f8 kommune 6 90 000 kr Salten Brann IKS 6 90 000 kr Midt-Norge 110-sentral IKS 8 120 000 kr \u00c5lesund kommune 7 105 000 kr Bergen kommune 10 150 000 kr Rogaland brann og redning IKS 9 135 000 kr 110Agder IKS 7 105 000 kr S\u00f8r-\u00d8st 110 IKS 10 150 000 kr Oslo kommune 13 195 000 kr \u00d8st 110-sentral IKS 11 165 000 kr Hamar kommune 8 120 000 kr Eierandel/ansvar 100 Total selskapskapital 1500 000 kr Selskapet skal opprettholde en egenkapital p\u00e5 et niv\u00e5 som er hensiktsmessig for \u00e5 ivareta selskapets drift. 6 ANDRE FORPLIKTELSERTILSELSKAPET 6.1 Fullmakt Deltakerne gir styret i selskapet fullmakt til \u00e5 inng\u00e5 avtaler som er n\u00f8dvendige for oppfyllelse av selskapets form\u00e5l. Deltakerne gir styret i selskapet fullmakt til \u00e5 inng\u00e5 avtale vedr\u00f8rende drift av felles oppdragsh\u00e5ndteringsverkt\u00f8y, teknisk infrastruktur og andre relevante datasystemer. 6.2 Kostnadsfordeling Deltakerne fordeler alle selskapets kostnader mellom seg etter f\u00f8lgende modell: a) 50 % av samlet kostnad fordeles likt mellom deltakerne. b) 50 % av samlet kostnad fordeles mellom deltakerne etter innbyggertall per 1. januar innev\u00e6rende \u00e5r. Deltakerne dekker selv kostnader til \u00e5 stiller med ressurser for \u00e5 oppfylle sine og selskapets plikter etter denne selskapsavtalen, herunder reise, opphold og oppm\u00f8te i m\u00f8ter. Dersom en deltaker stiller enkeltressurser s\u00e6rskilt til disposisjon for selskapet, skal kostnadene for dette fordeles etter hovedregelen. 6.3 Anskaffelses- og driftskostnad for oppdragsh\u00e5ndteringsverkt\u00f8yet, teknisk infrastruktur og andre relevante datasystemer Selskapet vil v\u00e6re avtalepart i leverand\u00f8ravtaler med systemleverand\u00f8rer, og vil hefte utad for alle forpliktelser i leverand\u00f8ravtalene. 18. april 2023 Side 4 av 12 Selskapsavtale for \u00abNasjonalt kommunesamarbeid for 110-sentralene IKS\u00bb Deltakerne plikter \u00e5 finansiere anskaffelsen av oppdragsh\u00e5ndteringsverkt\u00f8y, teknisk infrastruktur og andre relevante datasystemer i henhold til finansieringsmodellen i punkt 6.2, samt \u00e5 kj\u00f8pe tilgang til, implementering av, oppl\u00e6ring av og drift og vedlikehold av infrastrukturen og systemene s\u00e5 lenge de er deltakere i selskapet. Selskapet fakturerer den enkelte deltaker i henhold til finansieringsmodellen S\u00e6rskilte kostnader som kun vedkommer egen 110-sentral holdes utenfor fordelingen over og belastes direkte til denne. Ved uenighet om hva som er s\u00e6rskilte kostnader, skal dette avgj\u00f8res av referansegruppen. 6.4 Fakturering Leverand\u00f8rer av varer og tjenester fakturerer selskapet. Selskapet fakturerer deltakerne i samsvar med modellen i punkt 6.2. Faktureringen vil skje med en slik hyppighet at selskapet l\u00f8pende sikrer sin likviditet. Det er ikke adgang for en deltaker \u00e5 holde tilbake betaling til selskapet, uavhengig av \u00e5rsak. 6.5 L\u00e5neopptak Selskapet kan ta opp l\u00e5n. Selskapets samlede l\u00e5neopptak begrenses oppad til 200 000 000 kr. 7 DEFINISJONER F\u00f8lgende definisjoner gjelder for denne selskapsavtalen: Leverand\u00f8ravtaler De avtaler IKSet inng\u00e5r med leverand\u00f8rer. L\u00f8sning(er) Systemer som anskaffes, eksempelvis oppdragsh\u00e5ndteringsverkt\u00f8y. Deltaker Alle kommuner eller 110-sentraler i Norge slik de fremkommer av punkt 2. Representantskapets De personer som innehar myndighet til \u00e5 representere en deltaker, jf. punkt 8 og som er medlemmer valgt av rett organ. Tjenestemottaker Alle 110-sentralene som er deltakere i selskapsavtalen blir tjenestemottakere i leverand\u00f8ravtaler. Systemleverand\u00f8r Leverand\u00f8rer av systemer og infrastruktur. 8 TOLKNINGSPRINSIPPER Selskapsavtalen skal tolkes og praktiseres i samsvar med selskapsavtalens form\u00e5l, jf. punkt 3, dog slik at deltakerne ikke er forpliktet til \u00e5 handle i strid med det til enhver tid gjeldende lover og forskrifter. 9 SELSKAPETS REPRESENTANTSKAP Representantskapet er selskapets \u00f8verste myndighet. Representantskapet skal best\u00e5 av en representant fra hver deltaker. Hver deltaker oppnevner ett medlem hver, med minst ett personlig varamedlem. Medlemmet velges for 4 -fire- \u00e5r av gangen. 18. april 2023 Side 5 av 12 Selskapsavtale for \u00ab Nasjonalt kommunesamarbeid for 110-sentralene IKS\u00bb Det f\u00f8lger av IKS-loven at medlemmene av representantskapet oppnevnes av deltakerne gjennom kommunestyre eller representantskapet i deltakende IKS-selskap. Deltakernes representanter har myndighet til \u00e5 opptre p\u00e5 vegne av de respektive deltakerne. Hver deltaker m\u00e5 selv bes\u00f8rge at representanten har de n\u00f8dvendige fullmakter i samsvar med denne selskapsavtalen. Representantskapet velger selv leder og nestleder. Representantene har et antall stemmer tilsvarende modellen for kostnadsfordeling punkt 6.2, og fordeler seg slik p\u00e5 tidspunktet for signering av avtalen (justeres \u00e5rlig etter innbyggertall per 1. januar innev\u00e6rende \u00e5r): Navn deltaker 110-sentral Stemmer S\u00f8r-Varanger kommune 110-sentralen for Finnmark 5 Troms\u00f8 kommune 110-sentralen Troms 6 Salten Brann IKS 110-sentralen i Nordland 6 Midt-Norge 110-sentral IKS 110-sentralen i Trondheim 8 \u00c5lesund kommune M\u00f8re og Romsdal 110-sentral KF 7 Bergen kommune 110 Vest 10 Rogaland brann og redning IKS 110-sentral S\u00f8r-Vest 9 110Agder IKS 110-sentralen Agder 7 S\u00f8r-\u00d8st 110 IKS 110-sentralen T\u00f8nsberg 10 Oslo kommune 110-sentralen Oslo 13 \u00d8st 110-sentral IKS 110-sentralen Ski 11 Hamar kommune Alarmsentral Brann Innlandet 8 Totalt antall stemmer 100 10 REPRESENTANTSKAPETS M\u00d8TER Representantskapets leder innkaller til representantskapsm\u00f8te minst en gang per \u00e5r. Innkalling til representantskapsm\u00f8te skal skje i tr\u00e5d med de frister som gjelder i IKS-loven. B\u00e5de innkalling og protokoll skal sendes representantskapets medlemmer og deltakerne. F\u00f8lgende saker skal \u00e5rlig behandles av representantskapet: 1. \u00c5rsmelding og regnskap 2. Tilskudd fra deltakerne for p\u00e5f\u00f8lgende \u00e5r 3. Budsjettrammer og \u00f8konomiplan F\u00f8lgende beslutninger ligger til representantskapet og behandles ved behov: 1. Valg av styre 2. Valg av valgkomite 3. Valg av revisor 4. Langsiktig strategi for selskapet 5. L\u00e5neopptak 18. april 2023 Side 6 av 12 Selskapsavtale for \u00abNasjonalt kommunesamarbeid for 110-sentralene IKS\u00bb 6. Sp\u00f8rsm\u00e5l om stiftelse, kj\u00f8p eller deltakelse i andre selskaper, samt inng\u00e5else av langsiktige avtaler av \u00f8konomisk betydning M\u00f8telederen skal s\u00f8rge for at m\u00f8ter i representantskapet avvikles i tr\u00e5d med reglene om vedtaksdyktighet, m\u00f8teplikt, m\u00f8terett, m\u00f8teledelse og m\u00f8teprotokoll og \u00f8vrige bestemmelser i IKS-loven. M\u00f8ter kan gjennomf\u00f8res som fjernm\u00f8ter. Vedtak i representantskapet fattes med flertall av de avgitte stemmer, og ellers i tr\u00e5d med IKS-loven. 11 VALGKOMITE Representantskapet skal nedsette en valgkomite og vedta instruks for valgkomiteen. Valgperioden f\u00f8lger valgperioden til representantskapet. Styret fremmer innstilling p\u00e5 valgkomite og godtgj\u00f8ring til denne. Valgkomiteen skal best\u00e5 av minst 3 -tre- medlemmer, og ha en sammensetning som representerer bredden av selskapets deltakere. Valgkomiteen fremmer begrunnet forslag om valg av styre, leder og nestleder til representantskapet samt forslag om godtgj\u00f8ring til styret. 12 SELSKAPETSSTYREOG DAGLIGE LEDELSE Styret skal best\u00e5 av 6 -seks- medlemmer og 2 -to- numeriske varamedlemmer. Representasjon ivaretas i samsvar med IKS-loven \u00a7 10, jf. aksjeloven\u00a7 2-6. Styret velges av representantskapet for 2 -to- \u00e5r av gangen, dog slik at t r e medlemmer og ett varamedlem velges hvert \u00e5r. Styrets leder og styrets nestleder velges for 2 -to- \u00e5r av gangen, men dog slik at styrets leder og nestleder velges av representantskapet i forskjellige \u00e5r. Representantskapet fastsetter godtgj\u00f8ring til styret etter innstilling fra valgkomiteen. Daglig leder ansettes av styret og styret fastsetter l\u00f8nn til vedkommende. 13 STYRETS ARBEID Styrem\u00f8ter avvikles i tr\u00e5d med reglene i IKS-loven. M\u00f8ter kan gjennomf\u00f8res som fjernm\u00f8ter. Styret skal hver valgperiode fastsette en styreinstruks og en instruks for daglig leder, inkludert eventuell delegasjon av rett til \u00e5 tegne selskapets firma. Styret skal \u00e5rlig evaluere eget arbeid. Oppsummering av denne evalueringen skal forelegges valgkomiteen. 14 SELSKAPETS REPRESENTASJON UTAD Styret i fellesskap eller styrets leder og et styremedlem i fellesskap tegner selskapets firma. 18. april 2023 Side 7 av 12 Selskapsavtale for \u00abNasjonalt kommunesamarbeid for 110-sentralene IKS\u00bb Daglig leder har ansvar for selskapets daglige drift innenfor den instruks som fastsettes av styret. 15 ARBEIDSGIVERANSVAR Styret har arbeidsgiveransvaret for daglig leder. Daglig leder har arbeidsgiveransvaret for de personer som til enhver tid er ansatt i virksomheten. Arbeidstakernes rettigheter etter lov og avtaleverk skal i sin helhet ivaretas av daglig leder i samsvar med styrets retningslinjer. Selskapet ska v\u00e6re tilknyttet arbeidsgiverorganisasjon med tariffavtale. Selskapet ska v\u00e6re medlem av tjenestepensjonsordning med vilk\u00e5r tilsvarende kommunalt ansatte. 16 REGNSKAP OG REVISJON Styret har plikt til \u00e5 s\u00f8rge for regnskapsf\u00f8ring i tr\u00e5d med lov og forskrift, og at det foretas revisjon av selskapet. Regnskap skal f\u00f8res etter kommunelovens regnskapsprinsipper, og fastsettes av representantskapet. Selskapets regnskap skal revideres av statsautorisert, registrert revisor eller av kommunal revisor. Revisor velges av representantskapet. 17 DRIFT AVSELSKAPET 17.1 Overordnet Styret og daglig leder har det overordnede ansvaret for daglig drift av selskapet, forvaltning og oppf\u00f8lging av leverand\u00f8ravtaler. For \u00e5 sikre tilstrekkelig brukermedvirkning fra fagmilj\u00f8et i 110-sentralene og \u00e5 gj\u00f8re de deltakende 110-sentralene i stand til \u00e5 f\u00f8lge opp sitt lokale ansvar, opprettes det en referansegruppe. 17.2 Referansegruppen Referansegruppen best\u00e5r av representanter for de deltakende 110-sentralene. Den enkelte 110-sentral skal velge hver sin representant til gruppen f\u00f8r det inng\u00e5s leverand\u00f8ravtale med systemleverand\u00f8ren for nytt oppdragsh\u00e5ndteringsverkt\u00f8y. I det denne avtalen inng\u00e5s skal referansegruppen v\u00e6re operativ. Referansegruppen skal r\u00e5dgi i saker av prinsipiell faglig betydning for 110-sentralene. Daglig leder kaller inn til m\u00f8ter etter behov, minimum hvert kvartal. Daglig leder forbereder og fremmer saker til referansegruppen. M\u00f8ter kan avholdes ved fysisk oppm\u00f8te eller via digitale plattformer. 18. april 2023 Side 8 av 12 Selskapsavtale for \u00abNasjonalt kommunesamarbeid for 110-sentralene IKS\u00bb 17.3 Ressurser fra deltakerne Alle deltakere forplikter seg til \u00e5 stille n\u00f8dvendige ressurser til r\u00e5dighet for samarbeidet. Deltakerne skal uansett: a) Stille ressurser til disposisjon ved behov b) Avdekke og spille inn egne behov, muligheter og begrensinger c) Selv tilrettelegge for integrasjon og utrulling i egen 110-sentral 17.4 Forvaltning Deltakerne har felles ansvar for forvaltning av l\u00f8sninger som anskaffes under denne selskapsavtalen. Daglig leder har ansvar for den daglige oppf\u00f8lgingen av leverand\u00f8ravtaler. I forvaltningen av avtaler med systemleverand\u00f8rer skal blant annet f\u00f8lgende oppgaver ivaretas: a) Melding av feil og oppf\u00f8lging mot systemleverand\u00f8r b) Oppf\u00f8lging av rapporter og oppf\u00f8lging mot systemleverand\u00f8r c) F\u00f8lge opp SLA tjenesteniv\u00e5 d) F\u00f8lge opp og implementere nye programvareversjoner e) Endringsbehov f) Systemoppl\u00e6ring g) Jevnlig og relevant kommunikasjon og informasjon med/til deltakerne 17.5 Forholdettil deltakernes eksisterende IT-systemer Deltakerne skal samarbeide om \u00e5 kartlegge eksiterende IT-systemer og sikre en kontrollert systemovergang. Ansvaret for systemovergang ligger hos den respektive deltaker. Plan for systemovergang skal inng\u00e5 i implementeringsplanen. Implementeringsplanen skal for systemovergangens vedkommende v\u00e6re robust for eventuelle forsinkelser i andre deler av implementeringsplanen, herunder skal det v\u00e6re fleksibilitet med hensyn til hvor lenge eksisterende system kan holdes i drift. 17.6 Bruksrett Hver deltaker f\u00e5r en rett til \u00e5 bruke l\u00f8sninger anskaffet av selskapet innenfor rammene av selskapsavtalen og leverand\u00f8ravtalene. 18 LOJALITET OG UTTREDEN Selskapsdeltakerne skal opptre lojalt for \u00e5 ivareta hverandres interesser. Deltagerne kan tidligst si opp deltagerforholdet i selskapet n\u00e5r det er g\u00e5tt 20 \u00e5r fra det tidspunkt denne avtalen f\u00f8rste gang ble signert. 18. april 2023 Side 9 av 12 Selskapsavtale for \u00abNasjonalt kommunesamarbeid for 110-sentralene IKS\u00bb Dersom det besluttes at en eller flere deltakerkommuner ikke skal ha ansvar for 110- tjenesten (jf. brann- og eksplosjonsvernloven \u00a7 16), kan den eller de deltakerne som ikke lenger skal ha slik tjeneste overf\u00f8re sine rettigheter, sitt ansvar og forpliktelser etter selskapsavtalen til den deltaker som er utpekt til \u00e5 overta 110-sentralens plikter fra tidspunktet endringen trer i kraft. Slik overf\u00f8ring vil hva gjelder selskapsavtalen ikke anses som uttreden, men sammensl\u00e5ing med en eller flere av avtalens \u00f8vrige deltakere. \u00d8vrige selskapsdeltakere underrettes om endringen. Oppdatert oversikt over deltakere, innskutt kapital og antall stemmer den enkelte deltaker innehar etter sammensl\u00e5ingen utarbeides som vedlegg til selskapsavtalen. 19 TAUSHETSPLIKT OG OFFENTLIGHET Innsynsbegj\u00e6ringer knyttet til anskaffelser, inng\u00e5tte avtaler og herv\u00e6rende selskapsavtale h\u00e5ndteres av selskapets styre i samsvar med offentleglova. Deltakerne plikter \u00e5 s\u00f8rge for at alle de ansatte i egen organisasjon (herunder innleide ressurser) bevarer taushet i samsvar med forvaltningslovens\u00a7\u00a7 13, 13a, 13b og 13c om det de f\u00e5r vite om noens personlige forhold, tekniske innretninger og fremgangsm\u00e5ter ved utf\u00f8ring av arbeid i forbindelse med denne selskapsavtalen. 20 MISLIGHOLD I den grad en deltaker ikke kan oppfylle sine plikter etter selskapsavtalen, skal de andre deltakerne uten opphold orienteres om avviket og deltakerens plan for \u00e5 rette opp avviket. Ved mislighold av selskapsavtalen gjelder de alminnelige erstatningsrettslige regler i kontrakt. 21 TVISTER OG KONFLIKTL\u00d8SNING 21.1 Forhandlinger og mekling Tvister om fortolkning eller gjennomf\u00f8ring av selskapsavtalen skal f\u00f8rst s\u00f8kes l\u00f8st ved forhandling mellom representanter for deltakerne. Dersom dette ikke f\u00f8rer frem, kan deltakerne bli enige om \u00e5 s\u00f8ke bistand fra en omforent mekler. Kostnadene til en slik mekler dekkes av deltakerne i samsvar med finansieringsmodellen under punkt 6.2. 21.2 Domstolsbehandling ogverneting Dersom det ikke oppn\u00e5s enighet etter forhandling eller mekling, kan tvisten bringes inn for de ordin\u00e6re domstoler. Verneting er Oslo kommune. 18. april 2023 Side 10 av 12 Selskapsavtale for \u00abNasjonalt kommunesamarbeid for 110-sentralene IKS\u00bb 21.3 Tvister med tredjepart Deltakerne skal straks informere hverandre om klager, s\u00f8ksm\u00e5lsvarsel, stevninger og begj\u00e6ringer om andre rettergangsskritt initiert av tredjepart som har sin bakgrunn i anskaffelser eller selskapsavtalen. Selskapet ivaretar deltakernes rettigheter ved klage, s\u00f8ksm\u00e5l eller andre rettergangsskritt. Deltakerne skal i fellesskap dr\u00f8fte og koordinere rettergangsskritt, prosesshandlinger, faktiske og rettslige standpunkter, som skal legges til grunn s\u00e5 langt avgj\u00f8relsene ikke har \u00abprinsipiell betydning\u00bb, jf. kommuneloven \u00a7 20-2. Id\u00f8mte/tilkjente erstatninger fordeles i samsvar med finansieringsmodellen under punkt 6.2, med mindre misligholdet kan henf\u00f8res til en eller flere deltakere. 22 VARIGHET Selskapsavtalen trer i kraft ved signering og l\u00f8per inntil annet blir bestemt, se likevel punkt 18. 18. april 2023 Side 11 av 12 Selskapsavtale for \u00abNasjonalt kommunesamarbeid for 110-sentralene IKS\u00bb 23 SIGNATUR Dato: Dato: Navn: Navn: S\u00f8r-Varanger kommune Troms\u00f8 kommune Dato: Dato: Navn: Navn: Salten Brann IKS Hamar kommune Dato: Dato: Navn: Navn: Midt-Norge 110-sentral IKS \u00c5lesund kommune Dato: Dato: Navn: Navn: Bergen kommune Rogaland brann og redning IKS Dato: Dato: Navn: Navn: 110 Agder IKS S\u00f8r-\u00d8st 110 IKS Dato: Dato: Navn: Navn: Oslo kommune \u00d8st 110-sentral IKS 18. april 2023 Side 12 av 12 "
}