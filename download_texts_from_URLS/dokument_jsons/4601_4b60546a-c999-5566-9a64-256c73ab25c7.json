{
  "dokument_id": "4b60546a-c999-5566-9a64-256c73ab25c7",
  "doc_type": "case_attachment",
  "kommune": 4601,
  "tittel": "Muntlig innlegg til sak 70-24.pdf",
  "url": "https://bergen.kommune.no/politikere-utvalg/api/fil/bk360/9854838/Muntlig-innlegg-til-sak-70-24-pdf",
  "tekst": "Muntlig innlegg i sak; Ytrebygda gnr 35 bnr 278 Ytrebygdsveien 53 Klage p\u00e5 fullmaktvedtak om midlertidig tillatelse til plassering av kran. Jeg viser til byr\u00e5dene Grung og Kahrs sine vurderinger i saken der begge konkluderer med at s\u00f8ker kan gis midlertidig dispensasjon fra h\u00f8ydebestemmelsen i 4 nye \u00e5r. I min klage av 07.11.2023 foresl\u00e5r jeg at t\u00e5rnet blir redusert i h\u00f8yden slik at det kommer under den maksimale h\u00f8yden i henhold til omr\u00e5deplanen for S\u00f8reide. At dette fremst\u00e5r som den enkleste og mest \u00e5penbare l\u00f8sningen er noe b\u00e5de s\u00f8ker og kommunen har sett fullstendig bort fra. Da kranen, som nummer tre i rekken, ble reist i 2009 tok det et par dager fra den gamle kranen var demontert til den nye var oppe. Tilsvarende vil det kun ta noen f\u00e5 dager \u00e5 demontere bommen, fjerne to til tre ledd av t\u00e5rnet og sette bommen p\u00e5 plass igjen. Hele operasjonen utf\u00f8res vha mobilkran, og er tilsvarende det som blir gjort p\u00e5 de fleste byggeplasser der det bygges i h\u00f8yden. I min klage av 07.11.2023 st\u00e5r det i 3. siste avsnitt; \u00abPersonlige eller \u00f8konomiske fordeler skal heller ikke vektlegges ved behandling av en s\u00f8knad om dispensasjon. Derimot kan kommunen vurdere i hvilken grad tiltaket kan gjennomf\u00f8res gjennom tilpasninger. F.eks. alternative plasseringer eller tilpasninger/reduksjon. Hvis det finnes alternativer som ikke krever dispensasjon, er dette et moment som taler mot dispensasjon i en interesseavveining.\u00bb Med henvisning til ovenst\u00e5ende og sakens dokumenter, samt min merknad til nabovarsel datert 17.03.2022 der dokumentasjon og tegninger av kranen var vedlagt, ber jeg om at klagen tas til f\u00f8lge og byr\u00e5dets vedtak av 25.01.2024 oppheves. S\u00f8reide 06.02.2024 Terje S\u00f8reide Tlf.: 90556034 "
}