{
  "dokument_id": "80e98ba4-a04b-5e03-a9f2-8ce048b7fefa",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 93 fra Andreas Madsen Berg (SV) til byutviklingsbyr\u00e5den vedr\u00f8rende oppussing av Bergen tingrett - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/10472361/Svar-pa-skriftlig-sporsmal-nr-93-fra-Andreas-Madsen-Berg-SV-til-byutviklingsbyraden-vedrorende-oppussing-av-Bergen-tingrett-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/80647-3 Saksbehandler: Malene Nesse Gr\u00f8nningen Fra Dato: 24. mai 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 93 fra Andreas Madsen Berg (SV) til byutviklingsbyr\u00e5den vedr\u00f8rende oppussing av Bergen tingrett - Utvalg for milj\u00f8 og byutvikling I forbindelse med oppussing av Bergen tingrett er det planlagt \u00e5 stenge av T\u00e5rnplass i lang tid. Dette f\u00e5r betydelige konsekvenser for n\u00e6ringslivet i omr\u00e5det. Sp\u00f8rsm\u00e5l til byr\u00e5den: Har det v\u00e6rt vurdert om en kan benytte deler av Christian Michelsens gate som har betydelig bredde som alternativ riggplass? Svar fra byr\u00e5den: Byr\u00e5den har v\u00e6rt i kontakt med Bymilj\u00f8etaen, som svarer at de har mottatt en f\u00f8rste s\u00f8knad fra entrepren\u00f8r om blant annet bruk av areal, som er under saksbehandling n\u00e5. Det er med andre ord ingenting som er bestemt med tanke p\u00e5 hvor stort riggarealet til slutt blir. Det ble holdt et m\u00f8te med entrepren\u00f8ren 21.05, som m\u00e5 komme tilbake med et nytt forslag, hvor de prim\u00e6rt m\u00e5 l\u00f8se behovet for brakkerigger p\u00e5 en annen m\u00e5te enn ved bruk av T\u00e5rnplass. Bymilj\u00f8etaten forventer ogs\u00e5 \u00e5 f\u00e5 oppdaterte fremdriftsplaner. I den forbindelse ser de p\u00e5 alle muligheter, inkludert bruken av Fortunen og Christian Michelsens gt. Byr\u00e5den understreker at dette er et omfattende prosjekt som involverer arbeid fra under bakken, til taket p\u00e5 tinghuset. Hele byggets innmat skal rives og erstattes, noe som vil kreve omfattende rigg og transport inn og ut av omr\u00e5det. Ingenting er besluttet enn\u00e5, og en gjennomf\u00f8ring som tar hensyn til alle involverte parter vil sannsynligvis resultere i en l\u00f8sning som ikke fullt ut tilfredsstiller noen. Dette er en uunng\u00e5elig realitet n\u00e5r store prosjekter skal gjennomf\u00f8res i en s\u00e5 tettbygd del av byen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}