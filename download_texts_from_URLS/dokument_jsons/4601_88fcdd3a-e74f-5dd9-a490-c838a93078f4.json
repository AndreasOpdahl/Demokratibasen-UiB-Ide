{
  "dokument_id": "88fcdd3a-e74f-5dd9-a490-c838a93078f4",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for Gjensidigeg\u00e5rden VA-anlegg",
  "url": "https://bergen.kommune.no/politikere-utvalg/api/fil/bk360/9752207/Framstilling-Gjennomforingsvedtak-for-Gjensidigegarden-VA-anlegg",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2020/110347-12 Gjennomf\u00f8ringsvedtak for Gjensidigeg\u00e5rden VA-anlegg Hva saken gjelder: Saken gjelder gjennomf\u00f8ringsvedtak for Gjensidigeg\u00e5rden VA-anlegg. Prosjektet som er planlagt omfatter omlegging og fornying av eksisterende vann- og avl\u00f8psanlegg, separering av eksisterende avl\u00f8p som er etablert som fellessystem (f\u00f8rer b\u00e5de kloakk og overvann i samme r\u00f8r) og arbeid med stikkledninger som i dag ligger i veien. Prosjektet er et samarbeidsprosjekt mellom Statens Vegvesen, Vestland Fylkeskommune og Bergen Vann. Prosjektet er en del av E39 Sykkelstamveg til Statens Vegvesen hvor hensikten er \u00e5 \u00f8ke trafikksikkerheten for g\u00e5ende og syklende. Fagetatens vurdering og anbefaling: Utskiftning/etablering av va-ledninger gjennomf\u00f8res samtidig som Statens Vegvesen og Vestland Fylkeskommune utf\u00f8rer sitt arbeid med tilrettelegging for gang- og sykkeltrafikk langs E39 Sykkelstamveg. Bergen Vann vil i prosjektet: \u2022 Legge om og fornye eksisterende ledninger: o 385m vannledning o 376m avl\u00f8psledning \u2022 Etablere 478m med overvannsledninger for separering \u2022 Legge om og fornye alle private stikkledninger i vei Prosjektet gjennomf\u00f8res i samarbeid med Statens Vegvesen og Vestland Fylkeskommune. Statens Vegvesen er byggherre i prosjektet. Bergen Vann vil benytte intern byggeleder i prosjektet. Usikkerhet i prosjektet Det er gjennomf\u00f8rt en intern usikkerhetsanalyse i prosjektet. Beregnet P50 for prosjektet er 23,5 mill. og P85 er 30 mill. Fremdrift Planlagt oppstart av byggefasen er 01.04.2024. Prosjektet skal etter plan ferdigstilles i 2025. \u00d8konomiske konsekvenser: Investeringsprosjektet er innarbeidet i vedtatt Handlings- og \u00f8konomiplan (H\u00d8P) 24-27 med totalt 22,11 mill. p\u00e5 budsjettpost Gjensidigeg\u00e5rden va-anlegg. Fordelt p\u00e5 prosjektene 820074 Gjensidigeg\u00e5rden va-anlegg og 920077 Gjensidigeg\u00e5rden va-anlegg. Resten av midlene p\u00e5 7,9 mill. blir hentet fra sentrale budsjettposter for vann og avl\u00f8p for \u00e5 dekke totalramme p\u00e5 30 mill. 1 Prosjektet er periodisert slik i H\u00d8P 24-27: Periodiseringen blir forandret ved neste rullering av H\u00d8P. Prosjekt Tildigere 2024 2025 2026 2027 Sum bevilget 820074 - 5,04 - - 6,71 11,75 920077 0,52 7,56 - - 2,27 10,35 Totalt 0,52 12,6 - - 8,98 22,1 Tall i mill. Resten av midlene p\u00e5 7,9 mill. blir hentet fra budsjettpost 800400 Distribusjon av vann med 0,25 mill. og budsjettpost 900400 Avl\u00f8psnett / innsamling av avl\u00f8psvann med 7,65 mill. Renter og avdrag av investeringen f\u00f8lger avskrivningstiden p\u00e5 40 \u00e5r og belastes abonnentene over fremtidige va-gebyr. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rige swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 1,2 12,5 13,7 Avdrag 1,1 29,0 30,0 Sum renter og avdrag 2,2 41,5 43,7 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 24-27 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Prosjektet er forankret i hovedplanene for vannforsyning og avl\u00f8p 2019-2028, vedtatt av bystyret i sak 205/19. Det er et m\u00e5l i hovedplanene at ledningsfornyelsen skal v\u00e6re p\u00e5 et niv\u00e5 som holder tritt med forfallet og sikrer at tilfredsstillende funksjon opprettholdes samt at overvannstilf\u00f8rsel til spillvannsf\u00f8rende avl\u00f8psledninger skal reduseres. Fornyingsbehovet er stort og det kreves i dag betydelig innsats for \u00e5 holde tritt med forfallet. Fornyelsesplanlegging forutsetter forst\u00e5else av b\u00e5de n\u00e5v\u00e6rende tilstand og forventet fremtidig utvikling. Prosjektet er en del av den planlagte fornyingen av vann- og avl\u00f8psledninger. Separering av overvann fra avl\u00f8p er n\u00f8dvendig b\u00e5de for \u00e5 redusere overl\u00f8psutslipp og for \u00e5 effektivisere renseanlegg og transportsystem. Dette vil gi mindre totale utslippsmengder og reduserte driftsutgifter ved renseanleggene. Ved \u00e5 gjennomf\u00f8re prosjekter i felleskap med andre graveakt\u00f8rer oppn\u00e5s en koordinert utnyttelse av gategrunnen og redusert behov for graving senere. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3.g er det utvalg for finans, kultur og n\u00e6ring som fatter gjennomf\u00f8ringsvedtak for investeringsprosjekt med en kostnadsramme mellom 20 til 50 millioner. 2 Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Prosjektet for omlegging/fornying av VA-ledninger og separering av overvannsledninger ved Gjensidigeg\u00e5rden gjennomf\u00f8res med en kostnadsramme p\u00e5 30 mill. 2. Prosjektkostnaden dekkes over investeringsbudsjettet p\u00e5 f\u00f8lgende budsjettposter og tjenester: Tjeneste 34510 Distribusjon av vann: o Budsjettpost 920077 Gjensidigeg\u00e5rden va-anlegg med 11,75 mill. o Budsjettpost 800400 Distribusjon av vann med 0,25 mill. Tjeneste 35310 Avl\u00f8psnett / innsamling av avl\u00f8psvann: o Budsjettpost 920077 Gjensidigeg\u00e5rden va-anlegg med 10,35 mill. o Budsjettpost 900400 Avl\u00f8psnett / innsamling av avl\u00f8psvann med 7,65 mill. Dato: 21. februar 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat, datert 27.09.2023 Oversiktskart 3 "
}