{
  "dokument_id": "15ee9850-a156-5aca-9000-d4d9b372936f",
  "doc_type": "case_attachment",
  "kommune": 4601,
  "tittel": "\u00c5rsoppdrag 2024 for Etat for barnehage",
  "url": "https://bergen.kommune.no/politikere-utvalg/api/fil/bk360/9575964/Arsoppdrag-2024-for-Etat-for-barnehage",
  "tekst": " cc_Virksomhet Til Intern korrespondanse Etat for barnehage - stab (Arbeidssted) v/Mimi V\u00e5r referanse: 2023/284177-2 Bjerkestrand Saksbehandler: Grethe Halvorsen Dato: 31. januar 2024 Fra Kommunaldirekt\u00f8r for skole og barnehage \u00c5rsoppdrag 2024 for Etat for barnehage 1. Hovedm\u00e5l - etatens kjernevirksomhet \u00c5rsoppdraget er en sentral del av virksomhetsstyringen, jf. Bergen kommunes \u00abRammeverk for virksomhetsstyring\u00bb. \u00c5rsoppdraget fastsetter kommunaldirekt\u00f8rens viktigste forventninger, krav og f\u00f8ringer for Etat for barnehage i 2024. Hovedm\u00e5lene er: \u2022 Etat for barnehage er en aktiv barnehageeier med attraktive barnehager preget av kvalitet, kompetanse og kunnskapsbasert barnehageutvikling \u2022 Etaten bidrar til h\u00f8y kvalitet i barnehagesektoren generelt i Bergen gjennom samarbeid med private barnehageeiere, engasjement og god delingskultur. \u00c5rsoppdraget gir ingen fullstendig opplisting av etatens oppgaver og ansvar. Om n\u00f8dvendig kan det endres i l\u00f8pet av \u00e5ret, og etatene kan f\u00e5 tilleggsoppdrag ved behov. Etatsdirekt\u00f8ren har ansvar for at oppdragene blir gjennomf\u00f8rt. 2. Politiske saker og planer Etaten m\u00e5 gjennomf\u00f8re vedtak der ansvaret er tildelt etaten i f\u00f8lgende planer: \u2022 Sammen for kvalitet \u2013 lek og l\u00e6ring. Kvalitetsutviklingsplan for kommunale barnehager i Bergen 2018\u201320211 \u2022 Barnehagebruksplanen \u2022 Sp\u00f8r oss! \u2013 Strategi for inkluderende fellesskap i barnehage, skole og SFO \u2022 Skyfritt \u2013 inkluderende oppvekstmilj\u00f8 for barn og unge i Bergen \u2022 Plan for seksuell helse, seksualopplysning og seksualitetsundervisning \u2022 Plan for Smart oppvekst i Bergen \u2013 plan for digitalisering og innovasjon i barnehage, skole og idrett 2019\u201320222 \u2022 Fagarbeidernes rolle i barnehager, skoler og p\u00e5 idrettsfeltet I tillegg skal etaten f\u00f8lge opp vedtakspunkt i byr\u00e5dsavdelingens og kommunens \u00f8vrige planer som omhandler etatens ansvarsomr\u00e5de. Etaten skal ved behov bist\u00e5 byr\u00e5dsavdelingen i forbindelse med utarbeidelse av politiske planer, politiske saker, besvarelse av sp\u00f8rsm\u00e5l i politiske organer og sp\u00f8rsm\u00e5l til saker som er til politisk behandling. 1 Planen gjelder inntil ny vedtas 2 Planen er forlenget ut 2024 1 3. Etatens kjerneoppgaver: Utfordringer og oppdrag \u2022 Et godt barnehagetilbud Alle barn i kommunale barnehager skal ha en barnehagehverdag preget av lek, l\u00e6ring, utforsking og mestring, jf. \u00abSammen for kvalitet - Lek og l\u00e6ring. Kvalitetsutviklingsplan for kommunale barnehager i Bergen 2018-2021\u00bb. Etaten skal i 2024 prioritere deltakelse i arbeidet med ny kvalitetsutviklingsplan for barnehagene. Sp\u00f8r oss! Strategi for inkluderende fellesskap i barnehage, skole og SFO ble vedtatt av bystyret i 2021. I juni 2023 ble handlingsplanen for strategien vedtatt. Etaten har, sammen med Etat for spesialpedagogiske tjenester, ansvar for \u00e5 gjennomf\u00f8re tiltakene i planen. \u2022 Psykososialt barnehagemilj\u00f8 Etat for barnehage m\u00e5 sammen med hver enkelt barnehage fortsette det systematiske arbeidet med \u00e5 sikre at barna har et trygt og godt barnehagemilj\u00f8, jf. barnehageloven, gjeldende Kvalitetsutviklingsplan og \u00abSkyfritt \u2013 inkluderende oppvekstmilj\u00f8 for barn og unge i Bergen\u00bb. \u2022 Oppvekstreformen Etaten skal bidra i arbeidet med utvikling og implementering av oppvekstreformen p\u00e5 de omr\u00e5der som etaten har ansvaret for. Arbeidet m\u00e5 v\u00e6re tverretatlig og inkludere alle som arbeider med barn og unges oppvekst. \u2022 Migrasjonspedagogisk arbeid Etaten skal f\u00f8lge opp kommunale og private barnehager med veiledning, oppl\u00e6ring og tilskuddsordninger som styrker arbeidet med minoritetsspr\u00e5klige barn i hele barnehagesektoren. \u2022 Pedagog- og bemanningsnorm Etat for barnehage skal p\u00e5se at barnehagene rekrutterer og tilsetter slik at gjeldende pedagog- og bemanningsnorm overholdes. \u2022 Kompetanseutvikling Etaten skal legge til rette for datainformert kompetanse- og kvalitetsutvikling i barnehagene, og ivareta barnehageeiers ansvar i tr\u00e5d med barnehageloven. Det skal s\u00e6rlig legges til rette for at styrerne f\u00e5r utvikle sin kompetanse til \u00e5 analysere informasjon for \u00e5 kunne vurdere og ta datainformerte beslutninger om ulike sider av egen virksomhet. \u2022 Livsmestring \u00abGrunnlag for livslang l\u00e6ring i det 21. \u00e5rhundre\u00bb er satsingsomr\u00e5de i kommunens gjeldende kvalitetsutviklingsplan for barnehagene3. Barnehagene skal blant annet gi alle barn et optimalt grunnlag for livsmestring. Det inkluderer grunnlag for \u00e5 kunne m\u00f8te og h\u00e5ndtere motstand, utfordringer, v\u00e6re utholdende og kunne ta vare p\u00e5 seg selv. Med bakgrunn i dette skal etaten delta i og vektlegge byr\u00e5dsavdelingens arbeid med resiliens for barn og ansatte. M\u00e5let er \u00e5 styrke barnas sosiale og emosjonelle kompetanse, \u00f8kt trivsel og motivasjon, og bidra til at barna blir mer robuste i m\u00f8te med utfordringer i og utenfor barnehagen. 4. Etatens st\u00f8ttefunksjoner: Oppdrag \u2022 Generelt Kommunaldirekt\u00f8ren forutsetter at etaten drifter, utvikler og f\u00f8lger opp alle sine ansvarsomr\u00e5der i henhold til gjeldende lovverk, vedtatte \u00f8konomiske rammer og \u00f8vrige 3 Jf. Sammen for kvalitet \u2013 lek og l\u00e6ring. Kvalitetsutviklingsplan for kommunale barnehager i Bergen 2018\u20132021 2 nasjonale og lokale styrende dokumenter, herunder kommunens nye rammeverk for virksomhetsstyring. Etaten m\u00e5 se til at det er god forvaltningskvalitet i etatsadministrasjonen og i barnehagene, i tr\u00e5d med lovverk og lokale krav. Etaten skal holde seg l\u00f8pende orientert om politiske og administrative vedtak i l\u00f8pet av \u00e5ret. Det forventes dessuten at etaten er kjent med byr\u00e5dets politiske plattform. \u2022 \u00d8konomistyring Etaten skal til enhver tid f\u00f8lge budsjettrammene slik de fremkommer av handlings- og \u00f8konomiplanen og annen n\u00e6rmere detaljering. Etaten er ogs\u00e5 ansvarlig for at underliggende resultatenheter f\u00f8lger de til enhver tid vedtatte budsjettrammene. Utover obligatorisk rapportering og kontroll skal etaten drive \u00f8konomioppf\u00f8lging tilpasset virksomhetens og byr\u00e5dsavdelingens risiko og behov for styrings- og regnskapsinformasjon. Etaten skal rapportere om \u00f8konomistatus i henhold til rapporteringskalender og retningslinjer gitt fra byr\u00e5dsavdelingen. Eventuelle avvik fra budsjett skal forklares i forbindelse med rapporteringen, og det skal spesifiseres hvilke tiltak som settes inn for \u00e5 bringe regnskapet p\u00e5 linje med budsjettet. Dersom det oppst\u00e5r forhold som kan eller vil medf\u00f8re betydelige budsjettavvik, skal byr\u00e5dsavdelingen underrettes uten opphold, uavhengig av budsjettprosess og rapporteringstidspunkter. Underrettelsen skal skje skriftlig. Det samme gjelder andre forhold som p\u00e5 sikt kan kreve budsjettendringer, slik at byr\u00e5dsavdelingen har mulighet for \u00e5 legge langsiktige planer for budsjettarbeidet. Etaten skal arbeide systematisk og kontinuerlig med \u00e5 identifisere og iverksette tiltak som kan gi en bedre og mer effektiv oppgavel\u00f8sning. \u2022 Risikostyring og internkontroll Etaten m\u00e5 gjennomf\u00f8re regelmessig risikovurdering av sin egen kjernevirksomhet, HMS, HR-omr\u00e5det, informasjonssikkerhet og personvern, forvaltningen og budsjettstyringen. Vurderingene av risiko m\u00e5 omfatte risiko for brudd p\u00e5 lover og forskrifter. Etaten skal arbeide for en trygg og god kultur for \u00e5 melde og h\u00e5ndtere avvik, som bygger oppunder etatens systematiske forbedringsarbeid og ivaretakelse av ansattes og barns milj\u00f8. Kommunaldirekt\u00f8ren forventer at alle ansatte er kjent med meldesystemet BkKvalitet. Direkt\u00f8ren forventer ogs\u00e5 at avviksmeldinger og varsel (se HMS under) saksbehandles fortl\u00f8pende og forsvarlig. \u2022 HMS og HR Sykefrav\u00e6ret i barnehagene er fremdeles for h\u00f8yt. Etaten m\u00e5 fortsette arbeidet for \u00e5 redusere sykefrav\u00e6ret, med hovedfokus p\u00e5 det sykefrav\u00e6ret som henger sammen med objektive og subjektivt opplevde forhold p\u00e5 arbeidsplassen. Se ogs\u00e5 kapittel 3 over om resiliens. Etaten skal prioritere arbeidet med \u00e5 forebygge vold og trusler mot ansatte i tr\u00e5d med programmet i VoT-satsingen. Herunder skal etaten ferdigstille praktisk veileder og kompetanseplan \u00abForebygging av vold og trusler\u00bb, samt se til at alle barnehagene gjennomf\u00f8rer kravene i kompetanseplanen. Kommunaldirekt\u00f8ren forventer at alle ansatte er kjent med varslingssystemet BkVarsling, og at etaten behandler varslene i tr\u00e5d med krav. 3 Fra og med 2023 ble det lovfestet at ansettelse p\u00e5 heltid skal v\u00e6re hovedregelen. Eventuelt behov for \u00e5 ansette i deltidsstilling m\u00e5 dokumenteres og dr\u00f8ftes med tillitsvalgte. Samarbeidet mellom arbeidsgiver og arbeidstaker m\u00e5 videreutvikles. Etaten m\u00e5 derfor p\u00e5se at det finnes et fungerende AMG ved hver barnehage, og at dr\u00f8ftingsinstituttet fungerer i tr\u00e5d med hovedavtalen. 10-faktor: Etaten skal p\u00e5se at alle enheter f\u00e5r gjennomf\u00f8rt 10-faktorunders\u00f8kelsen h\u00f8sten 2024. \u2022 Digitalisering, personvern og informasjonssikkerhet Etaten skal aktivt bidra til at personvern og informasjonssikkerhet ivaretas i tr\u00e5d med gjeldende styrende dokumenter. Barn og unge sitt personvern er under sterkt press. Etaten skal ha styring og kontroll med anskaffelse og bruk av nye digitale ressurser i barnehagene, og sikre at dette skjer i henhold til styrende dokumentasjon. Etaten skal ogs\u00e5 arbeide med videreutvikling av ansattes kompetanse innen personvern n\u00e5r digitale ressurser tas i bruk. Ansvaret for oppl\u00e6ring i og oppf\u00f8lging av Vigilo i resultatenhetene ble overf\u00f8rt til Etat for barnehage i 2023. Rollekort for systemforvaltning legges til grunn for etatens arbeid. 5. Samarbeid og samhandling \u2022 Samarbeid med andre byr\u00e5dsavdelinger p\u00e5 strategisk niv\u00e5 skal forankres i byr\u00e5dsavdelingen. \u2022 Kommunaldirekt\u00f8ren forutsetter systematisk og resultatorientert samhandling p\u00e5 tvers av etatene. 6. Rapportering Etatsdirekt\u00f8ren skal rapportere p\u00e5 \u00e5rsoppdragene gjennom styringsdialog og fastsatt \u00f8konomirapportering. Kommunaldirekt\u00f8ren f\u00f8lger opp \u00e5rsoppdraget gjennom sine jevnlige statusm\u00f8ter og halv\u00e5rlige styringsdialogm\u00f8ter med etatsdirekt\u00f8rene. Ved s\u00e6rlige utfordringer eller hendelser kan kommunaldirekt\u00f8ren be om ytterligere oppf\u00f8lging. Etatsdirekt\u00f8ren leverer en skriftlig rapport p\u00e5 \u00e5rsoppdraget innen 31. desember. Denne skal v\u00e6re p\u00e5 maksimum to sider. Med hilsen Marius Arnason B\u00f8e - kommunaldirekt\u00f8r Dokumentet er godkjent elektronisk. 4 "
}