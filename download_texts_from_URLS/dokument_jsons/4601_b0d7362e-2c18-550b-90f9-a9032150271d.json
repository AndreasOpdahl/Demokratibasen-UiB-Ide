{
  "dokument_id": "b0d7362e-2c18-550b-90f9-a9032150271d",
  "doc_type": "case_attachment",
  "kommune": 4601,
  "tittel": "sak  2024161870-1 Videre organisering av etaten Samfunnssikkerhetens hus",
  "url": "https://bergen.kommune.no/politikere-utvalg/api/fil/bk360/11467215/sak-2024161870-1-Videre-organisering-av-etaten-Samfunnssikkerhetens-hus",
  "tekst": "Viser til deres referansenummer 2024/161870-1 Videre organisering av etaten Samfunnssikkerhetens hus Viser til sak om videre organisering av etaten Samfunnssikkerhetens hus og de dokumenter som f\u00f8lger saken. Vi, Delta Bergen kommune og Parat Bergen kommune, har noen synspunkter og bekymringer knyttet til saken, som vil fremkomme i dette dokumentet. 1. Vi har bekymringer knyttet til bemanning av ny Seksjon; samfunnssikkerhet og beredskap 2. Bekymring knyttet til \u00e5 ikke bevare samordningsmekanismen /koordineringskompetanse. Samvirke p\u00e5 tvers av byr\u00e5dsavdelinger, etater og enheter internt i kommunen ved u\u00f8nskede hendelser Bemanning Om det i fremtiden skal v\u00e6re en etat eller seksjon er ikke det som er avgj\u00f8rende slik vi ser det. Etaten har i l\u00f8pet av 2024 redusert antall ansatte med 5 personer. Samt at det har v\u00e6rt en vakant avdelingsleder stilling. Disse er ikke blitt erstattet. Arbeidsoppgavene er ikke blitt redusert i forhold til denne nedbemanningen. Etaten har tilpasset seg denne situasjonen og fortsatt levert de oppgavene som er forventet, men det har v\u00e6rt krevende. Samvirke og Koordineringskompetanse Ved overgang til seksjon er det besluttet \u00e5 ta bort vakthavende beredskapskoordinator slik som den rollen er beskrevet i dag. Dette f\u00e5r konsekvenser for hele kommunen, tjenestemottakere og samarbeidsakt\u00f8rer, samt andre ansatte i kommunen. Som utgangspunkt for v\u00e5rt notat har vi benyttet Delta sin resolusjon om samfunnssikkerhet og beredskap fra 2018 SAMFUNNSSIKKERHET OG BEREDSKAP , og den er like aktuell i dag om ikke mer. V\u00e5re bekymringer og synspunkter: \u2022 Kommunen g\u00e5r fra en proaktiv, samhandlende og koordinerende beredskapsorganisasjon til en reaktiv og uoversiktlig beredskapsorganisasjon. Delta mener at det m\u00e5 v\u00e6re en h\u00f8yt prioritert oppgave for myndighetene, herunder kommunen, \u00e5 s\u00f8rge for kontinuerlig oppdatering av kunnskap og vurderinger av risiko og s\u00e5rbarhet, og sikre at dette f\u00f8lges opp med riktige tiltak. \u2022 Det vil ikke lenger v\u00e6re et koordinerende sentralt innslagspunkt for beredskap i Bergen kommune. Delta mener at innsatsen for \u00e5 skape helhet og sammenheng mellom de ulike omr\u00e5dene og akt\u00f8rene m\u00e5 intensiveres. Dette dreier seg b\u00e5de om styring og koordinering ovenfra, og om ledelse og samhandling p\u00e5 tvers. N\u00e5r store kriser inntreffer m\u00e5 det ikke v\u00e6re tvil om hvem som har det \u00f8verste ansvaret og n\u00f8dvendige fullmakter til \u00e5 samordne alle ressurser. Etter det vi forst\u00e5r s\u00e5 besitter ikke linjen (Byr\u00e5dsavdelingene) den kompetansen eller evnen til \u00e5 koordinere hendelser som g\u00e5r p\u00e5 tvers av fag/byr\u00e5dsavdelinger uten st\u00f8rre innsats. \u2022 Samvirkesenteret som sentralisert samordningsorgan faller bort. \u2022 Det vil bli frav\u00e6r av felles situasjonsforst\u00e5else som skaper grunnlag for beslutningsst\u00f8tte til vaktg\u00e5ende krisestab. \u2022 Det er per i dag ikke kompetanse i vaktsentralen til \u00e5 koordinere og samordne helhetlig beredskap p\u00e5 tvers av byr\u00e5dsavdelingene utover eget ansvarsomr\u00e5de. \u2022 Det vil ikke lenger v\u00e6re ett innslagspunkt for Bergen kommunes beredskap, n\u00e5r ansvar og roller spres utover og det vil framst\u00e5 som kaotisk og uoversiktlig. Ansvar og roller som er knyttet til hendelsesh\u00e5ndtering vil bli ytterligere splittet. Delta mener at Hensynet til samfunnssikkerhet og beredskap m\u00e5 v\u00e6re styrende for hvordan offentlige kjerneoppgaver organiseres, driftes og finansieres. Ikke minst m\u00e5 dette vektlegges ved organisasjonsendringer. Og ut i fra det vi leser av saken s\u00e5 vil det v\u00e6re uklart hvem som skal \u00abeie\u00bb hendelser som er fagoverskridende, noe som krever mye st\u00f8rre innsats fra byr\u00e5dsavdelinger. \u2022 V\u00e5r frykt er at det vil g\u00e5 utover omd\u00f8mme og tillit til Bergen kommune hos v\u00e5re innbyggere, samarbeidsakt\u00f8rer, samt internt i kommunen. \u2022 Vi antar at det vil bli satt vaktg\u00e5ende krisestab oftere, hvilket medf\u00f8rer potensielt store \u00f8kte kostnader. \u2022 Det vil spre seg usikkerhet i Bergen kommune rundt det som gjelder h\u00e5ndtering av beredskap. \u2022 Oppl\u00e6ringsbehov i linjen vil \u00f8ke betraktelig. \u2022 Oppl\u00e6ringsbehov hos vaktsentralen vil \u00f8ke betraktelig. \u2022 Byr\u00e5dsavdelinger m\u00e5 v\u00e6re forberedt p\u00e5 at etablerte vaktordninger og funksjoner m\u00e5 styrkes. Oppsummering En eventuell reduksjon i antall ansatte, i forhold til det som er pr i dag i etaten, som skal drifte den foresl\u00e5tte seksjonen vil mest sannsynlig ha stor betydning for hvilke arbeidsoppgaver og ansvar som kan legges til seksjonen. Det har v\u00e6rt to konferanser om samfunnssikkerhet og beredskap i Bergen denne uken. Tema p\u00e5 nesten alle innleggene var samvirke og koordinering, for \u00e5 m\u00f8te de enorme utfordringene som \u00f8kt konfliktniv\u00e5 globalt og klimaendringer f\u00f8rer med seg. DSB og Totalforsvarskommisjonen definerte ogs\u00e5 de st\u00f8rste utfordringene som nettopp er samvirke og koordinering av alle akt\u00f8rene i krise og beredskapsh\u00e5ndtering. Om man f\u00e5r beholde det samme antall ansatte som er pr i dag, vil det f\u00f8re til at man fortsatt vil kunne v\u00e6re i stand til \u00e5 l\u00f8se disse oppgavene, selv om det m\u00e5 gj\u00f8res p\u00e5 en litt annen m\u00e5te enn de jobber i dag. Siden oppstarten har Samvirkesenteret fulgt opp og registrert 1000 hendelser som i forskjellig grad har p\u00e5virket kommunenes tjenesteleveranser. Dette kunnskapsgrunnlaget gir betydelig bidrag til \u00e5 styrke beredskapsevnen gjennom trender og peker p\u00e5 hendelsestyper, som f\u00f8rer til bedre ressursstyring. Noe som igjen f\u00f8rer til at kommunen kan prioritere og drive m\u00e5lrettet beredskapsarbeid i stor grad. Ved en eventuell reduksjon i antall ansatte s\u00e5 vil det kunne ha betydning for hvordan ivareta dette p\u00e5 en forsvarlig m\u00e5te. V\u00e5r frykt er at det eneste en oppn\u00e5r med nedleggelse av etat og oppretting av seksjon med et redusert antall personer vil f\u00f8re til et svekket fagmilj\u00f8, som pr i dag samlet kan l\u00f8se oppgavene i en seksjon p\u00e5 en sv\u00e6rt god m\u00e5te. Det blir sv\u00e6rt viktig med en rask avklaring p\u00e5 antall personer, slik at kommunen ikke mister sv\u00e6rt viktig kompetanse f\u00f8r man har landet endelig organisering. Andre viktige lenker og informasjon: \u00c5RSMELDING 2023: https://pub.framsikt.net/2023/bergen/mr-202312- %C3%A5rsmelding_2023/#/budsa/mainmenu/17 Fagnotat: 360\u00b0 - Saksdokument: Innspill til vurdering av omorganisering av etaten Samfunnssikkerhetens hus Risikovurderinger: Det foreligger to risikovurderinger. En i BKstyring og en som er sendt til BLED stab i Excel form. "
}