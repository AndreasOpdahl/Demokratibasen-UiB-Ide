{
  "dokument_id": "360377d7-03ec-525a-a505-f7b1d2f7fabc",
  "doc_type": "case_attachment",
  "kommune": 4601,
  "tittel": "Paategn_fra_SA_til_Vest_politidistrikt_-_beslutnin_2025-05-09",
  "url": "https://bergen.kommune.no/politikere-utvalg/api/fil/bk360/12652866/Paategn-fra-SA-til-Vest-politidistrikt-beslutnin-2025-05-09",
  "tekst": " 01,27 Dok nr.: HORDALAND, SOGN OG FJORDANE STATSADVOKATEMBETER Markeveien 4c 5012 BERGEN Telefon 55 54 80 00 Telefax 55 54 80 01 14668692 616/20-112/SOG005 P\u00c5TEGNINGSARK ROALD TOPPE, F. 25.10.1972, M.FL. \u2013 FORELEGG / BESLUTNING OM HENLEGGELSE Sendes med vedlegg Vest politidistrikt, Postboks 85, 6901 FLOR\u00d8, ved politiadvokat Trygve Ritland politiets innstilling 11.12.2023 med forslag om p\u00e5taleavgj\u00f8relser for en rekke fysiske og juridiske personer. Innledningsvis beklages lang saksbehandlingstid her. Den lange saksbehandlingstiden har dels bakgrunn i at saken er omfattende og reiser komplekse problemstillinger av rettslig og faktisk art, samt at det har v\u00e6rt n\u00f8dvendig \u00e5 returnere saken for ytterligere etterforskningsskritt, og dels bytte av statsadvokat. I tillegg har undertegnede har hatt andre prioriterte gj\u00f8rem\u00e5l i perioden. Forelegg For siktede Roald Toppe har politiet innstilt p\u00e5 tiltale. Jeg har utferdiget forelegg til Toppe med noe annen utforming enn politiets siktelse, jf. dok 16,05. Jeg har etter en konkret vurdering redusert omfanget av overtredelsen av plan og bygningsloven hva gjelder veiutbyggingen p\u00e5 Fanafjellet noe sammenlignet med politiets siktelse, da det for enkelte av de aktuelle strekningene er noe uklart om utfyllingene savner veifaglig grunnlag i slik grad at det strider mot kommunes godkjenningsvedtak og om avviket er tilstrekkelig til at dette kan og b\u00f8r sansksjoneres i straffesak. Hva gjelder overtredelsen av naturmangfoldloven har jeg i forelegget tatt ut siktelse i det vesentlige i samsvar med politiets innstilling, dog slik at artene r\u00f8dhyll og platanl\u00f8nn er tatt ut av siktelsesgrunnlaget med bakgrunn i Statsforvalteren uttalelse 04.05.2023 i dok 08,03 om at de aktuelle artene mest sannsynlig har kommet inn p\u00e5 de aktuelle vegfyllingene p\u00e5 egen h\u00e5nd. Jeg er videre enig med politiet at det ikke er bevismessig grunnlag for at forurensningsloven er overtr\u00e5dt og har henlagt saken hva gjelder forurensningsloven etter bevisets stilling. Det er ikke omtvistet at det er benyttet bygningsavfall som betong og takstein under byggingen av de aktuelle veier. N\u00e5r det gjelder betong og teglsteinsprodukter fra riving e.l. er dette \u00e5 regne som n\u00e6ringsavfall etter forurensningsloven, jf. lovens \u00a7 27. Forurensningsloven \u00a7 32 tillater imidlertid at avfallet \" gjennomg\u00e5r gjenvinning, slik at det enten opph\u00f8rer \u00e5 v\u00e6re avfall eller p\u00e5 annen m\u00e5te kommer til nytte ved \u00e5 erstatte materialer som ellers ville blitt brukt\". Bruk som fyllmasse i vegkropp regnes som gjenvinning.1 Denne form for gjenvinning er i utgangspunktet \u00f8nskelig, hvilket ogs\u00e5 er bakgrunnen for 1 https://www.miljodirektoratet.no/globalassets/publikasjoner/M14/M14.pdf Underskrevet digitalt Sigurd \u00c5snes Granli (SOG005) 09.05.2025 MLA007 09.05.2025 13:15 opprettet i sak: 14668692 dokumentid: 111471615 01,27 14668692 616/20-112/SOG005 P\u00e5tegningsark Dok.nr.: den senere innf\u00f8ring av avfallsforskriften kapittel \u00a7 14A om betong og tegl fra riveprosjekter. Slik gjenvinning som i foreliggende tilfelle kan imidlertid n\u00f8dvendiggj\u00f8re forurensingstillatelse etter forurensingsloven. \u00a7\u00a7 7/11, med mindre vilk\u00e5ret i \u00a7 8 om at forurensning ikke medf\u00f8rer \"nevneverdige skader eller ulemper\" er oppfylt. En oppfatter praksis p\u00e5 det aktuelle tidspunkt slik at ren betong/tegl uten maling/overflatebehandling, armering osv. ikke anses \u00e5 kreve forurensningstillatelse. Som politiet er jeg av den oppfatning at det ikke uten ytterligere etterforskning som f.eks. oppgraving kan fastsl\u00e5s at det er benyttet forurenset betong/tegl som krever forurensningstillatelse. Det er videre uomtvistet det er brukt asfalt til veibygging enkelte steder. Idet Bergen kommune har uttrykt usikkerhet rundt lovligheten, jf. f.eks. kommunens skriv til politiet i dok 09,50 og 09,55 og mengdene uansett er usikre vurderes det som lite aktuelt \u00e5 forf\u00f8lge dette ogs\u00e5 dersom dette etter n\u00e6rmere utredning skulle v\u00e6re i strid med forurensningslovgivningen. Det kan ad lovlighet ogs\u00e5 vises til m\u00f8tereferat med blant annet fylkesmannen i 12.11.2020 (dok 04,04,01 - ADe-1-6-1.E01) ad problemstillingen. Som beskrevet i de ulike befaringsrapportene til kommunen i f.eks. i dok 13,01,01, er det observert plast, armeringsjern og r\u00f8rbiter og annet avfall som utvilsomt ikke kan lovlig anvendes til vegutbygging uten s\u00e6rskilt tillatelse, men det er slik saken st\u00e5r ikke bevismessig grunnlag for at dette er annet en mer enkeltst\u00e5ende innblanding i de massene som skulle benyttes og som ble fjernet av entrepren\u00f8r, veilag og grunneier underveis n\u00e5r det ble oppdaget. Det er ikke bevismessig grunnlag for \u00e5 si at dette hadde s\u00e6rlig omfang eller at deres system for \u00e5 h\u00e5ndtere innslag av u\u00f8nskede eller forurensende materialer var s\u00e5 mangelfullt at det i seg selv skal m\u00f8tes med straffereaksjon. Det kan i denne sammenheng vises til vurderingen i Statsforvalters vedtak 18.10.2022 i 13,02,04 (senere opphevet p\u00e5 annet grunnlag) hvor det heter at: \"Vi har ved selvsyn sett og vurdert overflaten p\u00e5 hele veianlegget Veten Rundt for indikasjoner p\u00e5 innblanding av \u00aburene masser\u00bb. Dette var dog en overflatisk kontroll uten at veikroppen ble unders\u00f8kt n\u00e6rmere. Vi har likevel ikke grunn til \u00e5 tro at kontrakten med entrepren\u00f8r om at det bare skulle brukes rene masser, ikke er fulgt s\u00e5 godt opp som mulig. Det er selvsagt alltid fare for at uvedkommende tar seg inn p\u00e5 veianlegg i anleggsperioden og dumper mindre mengder avfall, samt at det kan f\u00f8lge med mindre fragmenter med u\u00f8nsket materiale p\u00e5 lasteplan fra omlasting. \" Jeg bemerker for ordens skyld at regelverket knyttet til bruk av masser er endret i tiden etter de aktuelle forhold. Den 01.07.2020 tr\u00e5dte avfallsforskriften kapittel 14a om gjenvinning av betong og tegl fra riveprosjekt i kraft. Form\u00e5let er \u00e5 bidra til kontrollert gjenvinning av slike materialer, hvilket i utgangspunkter er \u00f8nskelig av milj\u00f8hensyn. Det ble der innf\u00f8rt bl.a. grenseverdier, og ikke minst kartlegging- og dokumentasjonskrav for masser. Regelverket er s\u00e5ledes endret slik at det i fremtiden blir mindre bevismessig utfordrende \u00e5 sanksjonere slike overtredelser. Den omstendighet at deler av veiutbyggingen var ulovlig etter plan og bygningslovgivningen kan i prinsippet medf\u00f8re at ellers lovlig bruk av bygningsavfall i de ulovlige delene av veiutbyggingen kan falle utenfor bestemmelsene om gjenvinning i forurensningsloven \u00a7 32 og dermed utgj\u00f8re ulovlig fors\u00f8pling etter forurensningsloven \u00a7 28. En er imidlertid av den oppfatning at dette er en mer avledet f\u00f8lge av bruddet p\u00e5 plan og bygningsloven og at denne dimensjonen av saken mest treffende sanksjoneres gjennom plan og bygningsloven. Siktelsen hva gjelder forurensningsloven blir f\u00f8lgelig \u00e5 henlegge p\u00e5 bevisets stilling. Underskrevet digitalt Sigurd \u00c5snes Granli (SOG005) 09.05.2025 side 2 av 4 MLA007 09.05.2025 13:15 opprettet i sak: 14668692 dokumentid: 111471615 01,27 14668692 616/20-112/SOG005 P\u00e5tegningsark Dok.nr.: N\u00e5r det gjelder valg av reaksjon jeg har falt ned p\u00e5 at forelegg vil v\u00e6re korrekt reaksjon s\u00e6rlig under hensyn til at n\u00e5 har g\u00e5tt lang tid siden lovbruddet og saksbehandlingen har tatt lengre tid enn rimelig b\u00e5de ved etterforskningen og p\u00e5talebehandlingen, jf. straffeloven \u00a7 78 bokstav e. Ved avgj\u00f8relse innenfor rimelig tid ville ubetinget fengselsstraff kunne v\u00e6rt aktuelt. For Steinsenteret \u00c5sane Sand og Singel AS har jeg utferdiget forelegg etter samme linjer som mot Toppe, jf. dok. 16,06. Det er selskapets ansatte og maskiner som har st\u00e5tt for utf\u00f8relsen ved de ulovlige tiltakene, selv om Skogsvei Vest AS hadde den formelle posisjon som utf\u00f8rende entrepren\u00f8r og kontraktspart med veilagene. Steinsenteret \u00c5sane Sand og Singel AS m\u00e5 klarligvis identifiseres med den kunnskap som Toppe hadde og kan holdes ansvarlig for de ulovlige tiltak ogs\u00e5 dersom det ikke skulle ha selvstendig ansvar etter plan og bygningsloven kapittel 23, jf. bl.a. HR-2020-1353-A Tidsmomentet er ogs\u00e5 her tillagt betydning ved fastsettelse av botens st\u00f8rrelse, men momentet har mindre vekt for juridiske personer, jf. f.eks. LE-2021-108959 og LA-2017-91744. I tillegg til bot p\u00e5 kr 1.000.000 er det fastsatt inndragning p\u00e5 kr 500.000 med grunnlag i at selskapet har mottatt vederlag fra Skogvei Vest AS for sitt arbeid med skogsveiutbygging/terrenginngrep p\u00e5 Fanafjellet og p\u00e5 Veten som for enkelte deler av arbeidet utgj\u00f8r straffbare overtredelse. Deler av vederlaget utgj\u00f8r dermed utbytte av straffbar handling, jf. straffeloven \u00a7 67. Oversikt over faktureringen fra Steinsenteret \u00c5sane Sand og Singel AS og Skogsvei Vest AS foreligger i dok 07,16. Jeg har beregnet andelen av vederlaget som knytter seg til ulovlige deler skj\u00f8nnsmessig og med alminnelig sannsynlighetsovervekt, jf. strl. \u00a7 67 andre ledd siste setning og Ot.prp. nr. 8 (1998\u201399) s. 25. Beregningen p\u00e5 kr 500.000 er utvilsomt konservativ, s\u00e6rlig under hensyn til at selskapet ogs\u00e5 har f\u00e5tt betalt av ulike tredjeparter for \u00e5 transportere masse inn fra prosjekter hvor selskapet har v\u00e6rt hovedtransport\u00f8r. N\u00e5r det gjelder siktede Ove Frotvedt har jeg ogs\u00e5 en annen vurdering enn politiet som har foresl\u00e5tt henleggelse p\u00e5 bevisets stilling og har derfor utstedt forelegg for overtredelse av plan og bygningsloven som er oversendt politiet til forkynnelse, jf. dok 16,07. Som profesjonell akt\u00f8r og ikraft av sin rolle ved vegprosjektet m\u00e5 han forventes kjent med at kommunen ikke innvilger tillatelse til s\u00f8knadspliktig vegutbygging muntlig, jf. f.eks. til sammenligning RG-2013-1596. Foreleggets st\u00f8rrelse er ogs\u00e5 her fastsatt under hensyn til straffeloven \u00a7 78 bokstav e. For resterende deler av siktelsen - overtredelse av forurensningsloven og naturmangfoldloven \u2013 er saken henlagt p\u00e5 bevisets stilling. Henleggelser For Skogsvei Vest AS har jeg falt ned p\u00e5 at selskapets rolle og funksjon som rent prosjektselskap uten egne ansatte og maskineri hvor driften for alle praktisk form\u00e5l er nedlagt, sammenholdt med selskapets svake \u00f8konomiske stilling med negativ egenkapital per siste avlagte \u00e5rsregnskap og den omstendighet at andre fysiske og juridiske personer i saken straffes, gj\u00f8r at det her vil v\u00e6re uten form\u00e5l \u00e5 ilegge selskapet foretaksstraff, jf. straffeloven \u00a7 28 blant annet bokstavene a, f og g. Jeg har derfor henlagt saken med kode 200 (foretaksstraff ikke hensiktsmessig), med unntak av siktelsen etter forurensingsloven som er henlagt med kode 058 idet jeg som nevnt over ikke finner bevismessig grunnlag for at loven er overtr\u00e5dt. For FanaGro AS har jeg henlagt saken med kode 200 (foretaksstraff ikke hensiktsmessig). Samme kode er benyttet for Fanafjellet veglag SA og Veten rundt skogveglag SA. Ogs\u00e5 for disse tre foretakene er saken etter forurensningsloven henlagt med kode 058. For siktede Atle Toft Almeland og Atle Helge Hordvik blir saken \u00e5 henlegge med grunnlag i bevisets stilling i tr\u00e5d med politiets innstilling. Underskrevet digitalt Sigurd \u00c5snes Granli (SOG005) 09.05.2025 side 3 av 4 MLA007 09.05.2025 13:15 opprettet i sak: 14668692 dokumentid: 111471615 01,27 14668692 616/20-112/SOG005 P\u00e5tegningsark Dok.nr.: For siktede Irene Thunes Hordvik har jeg henlagt saken som intet straffbart forhold bevist (kode 103) i tr\u00e5d med politiet innstilling da det ikke er holdepunkter for at hun har hatt noen faktisk involvering i veiutbyggingen utover \u00e5 eie en andel av eiendommen. For styrelederne i veglagene John Sverre \u00d8vreb\u00f8 og Ole Kristian Mellingen (ordin\u00e6rt styremedlem p\u00e5 tidspunktet for de ulovlige forhold) samt Gunnar Kleive som representerte grunneier Opplysningsvesenets fond, kan jeg ikke f\u00f8lge politiets innstilling om at saken henlegges som intet straffbart forhold (kode 050). Om denne henleggelsesbegrunnelsen har Riksadvokaten uttalt i rundskriv RA-1988-3 at den skal brukes dersom etterforskningen \"med s\u00e6rlig styrke taler mot at det er foretatt et straffbart forhold\". Jeg av den oppfatning at etterforskningsmaterialet ikke taler med slik styrke som nevnt i RA-1988-3 mot at de p\u00e5 bakgrunn av rolle/ansvar og/eller faktisk kjennskap til forholdene ved veibyggingen kan holdes ansvarlig for de ulovlige forhold. Jeg har derfor henlagt saken p\u00e5 bevisets stilling (058). Samme henleggelsesgrunnlag anvendes ogs\u00e5 for Opplysningsvesenets fond. Da det ved oversendelsen hit ikke var helt samsvar mellom opprettede saker i BL og de ulike siktelser som har v\u00e6rt utferdiget bes politiet bes\u00f8rge at overnevnte vedtak registreres korrekt i BL. Beslutningene om \u00e5 henlegge straffesaken kan p\u00e5klages til Riksadvokaten. Fristen for \u00e5 klage over henleggelsen er 3 uker fra mottak av herv\u00e6rende underretning om henleggelsen, jf straffeprosesslovens \u00a7 59a. En eventuell klage stiles til statsadvokatembetet. Hordaland, Sogn og Fjordane statsadvokatembeter, 9. mai 2025 Sigurd \u00c5snes Granli Dokumentet er sendt i kopi til: Riksadvokaten Bergen kommune, plan og bygningavdelingen Statsforvalteren i Vestland Milj\u00f8direktoratet Roald Toppe Ove Frotvedt Atle Toft Almeland John Sverre \u00d8vreb\u00f8 Ole Kristian Mellingen Atle Helge Hordvik Gunnar Kleive Irene Thunes Hordvik FanaGro AS v/styrets leder Skogsvei Vest AS v/styrets leder Steinsenteret \u00c5sane Sand og Singel AS v/styrets leder Advokat Einar Dr\u00e6geb\u00f8 Advokat G\u00f8ran Mjelde Aarvik Naturvenforbundet Hordaland v/Synn\u00f8ve Spangelo Underskrevet digitalt Sigurd \u00c5snes Granli (SOG005) 09.05.2025 side 4 av 4 MLA007 09.05.2025 13:15 opprettet i sak: 14668692 dokumentid: 111471615 "
}