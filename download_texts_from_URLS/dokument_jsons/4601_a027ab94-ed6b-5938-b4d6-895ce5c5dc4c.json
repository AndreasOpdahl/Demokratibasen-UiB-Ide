{
  "dokument_id": "a027ab94-ed6b-5938-b4d6-895ce5c5dc4c",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 19032024, Sak 102/24, H\u00f8ringssaker i forretningsutvalget 19.03.2024",
  "url": "https://bergen.kommune.no/politikere-utvalg/api/fil/bk360/10125037/Innstilling-vedtak-Horingssaker-i-forretningsutvalget-19-03-2024",
  "tekst": "H\u00f8ringssaker i forretningsutvalget 19.03.2024 Forretningsutvalget behandlet saken i m\u00f8tet 19.03.2024 sak 102/24 og fattet f\u00f8lgende vedtak: 1. Utvalg for finans, kultur og n\u00e6ring innstiller til bystyret som avgir h\u00f8ringssvar til \u00abH\u00f8ring \u2013 Felles innsats mot ekstremisme: Bedre vilk\u00e5r for det forebyggende arbeidet\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Forskrift om endringer i forskrift om nasjonalt vaksinasjonsprogram m.m.\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - Varig rekvireringsrett for farmas\u00f8yter og sykepleiere\u00bb p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ring - endring i forskrift om tilskudd til energitiltak i kommunalt eide utleieboliger, omsorgsboliger og sykehjem p\u00e5 vegne av Bergen kommune. Forretningsutvalgets behandling Ingen representanter tok ordet. Kommunaldirekt\u00f8r Trine Samuelsberg informerte om at frist for h\u00f8ring omtalt under punkt 1 er f\u00f8r bystyrets m\u00f8te i juni og at det vil kunne v\u00e6re krevende \u00e5 f\u00e5 frem sak fra byr\u00e5det til ordin\u00e6rt m\u00f8te i utvalg for finans, kultur og n\u00e6ring i april. Det vil i s\u00e5 fall medf\u00f8re behov for et ekstram\u00f8te i utvalget for \u00e5 rekke bystyrebehandling den 8. mai. Votering: Forslag til vedtak punkt 1-4 ble vedtatt enstemmig. Forslag til vedtak: Forslaget og utvalgets vedtak er likelydende. "
}