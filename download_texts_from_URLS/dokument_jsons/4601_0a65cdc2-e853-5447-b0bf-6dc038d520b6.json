{
  "dokument_id": "0a65cdc2-e853-5447-b0bf-6dc038d520b6",
  "doc_type": "case_attachment",
  "kommune": 4601,
  "tittel": "Uttalelse EST - Torgallmenningen 13, Hotel No. 13 - S\u00f8knad om skjenking av alkoholholdig drikk p\u00e5 Torgallmenningen, sommeren 2024 ",
  "url": "https://bergen.kommune.no/politikere-utvalg/api/fil/bk360/10570329/Uttalelse-EST-Torgallmenningen-13-Hotel-No-13-Soknad-om-skjenking-av-alkoholholdig-drikk-pa-Torgallmenningen-sommeren-2024-",
  "tekst": " Adm - Etat for sosiale tjenester Til Intern korrespondanse Kontor for skjenkesaker v/Sigfinn Bartz- V\u00e5r referanse: 2022/56151-45 Johannessen Saksbehandler: Eva Karin Sandvik Dato: 6. juni 2024 Fra Adm - Etat for sosiale tjenester Uttalelse EST - Torgallmenningen 13, Hotel No. 13 - S\u00f8knad om skjenking av alkoholholdig drikk p\u00e5 Torgallmenningen, sommeren 2024 Form\u00e5lsparagrafen i Lov om omsetning av alkoholholdig drikk, med mer, \u00a7 1-1, lyder slik: \"Reguleringen av innf\u00f8rsel og omsetning av alkoholholdig drikk etter denne lov, har som m\u00e5l \u00e5 begrense i st\u00f8rst mulig utstrekning de samfunnsmessige og individuelle skader som alkoholbruk kan inneb\u00e6re. Som et ledd i dette sikter loven p\u00e5 \u00e5 begrense forbruket av alkoholholdige drikkevarer\". P\u00e5 generelt grunnlag vil Etat for sosiale tjenester understreke at det er av stor betydning at kommunens salgs- og skjenkepolitikk f\u00f8lges opp av en aktiv salgs- og skjenkekontroll, og at det med ujevne mellomrom gjennomf\u00f8res samordnede aksjoner med deltagelse fra ulike kommunale og statlige myndigheter som eksempelvis politi, kemner, tollvesenet, mattilsynet, arbeidstilsynet, kontor for skjenkesaker m. fl., med m\u00e5l om \u00e5 avdekke og fjerne useri\u00f8se akt\u00f8rer fra markedet. Bevilling for uteservering b\u00f8r bare innvilges om s\u00f8ker eier, eller rettmessig disponerer, den grunnen uteserveringen etableres p\u00e5. Offentlige allmenninger og kommunal eiendom som skal v\u00e6re allment tilgjengelig for hele befolkningen b\u00f8r generelt ikke benyttes til uteserveringsform\u00e5l. Der uteservering kommer i konflikt med andre interesser som eksempelvis hensyn til familier/barn og unge, plass til forbipasserende p\u00e5 fortau, \u00f8vrig alminnelig ferdsel og lignende, b\u00f8r bevilling til uteservering ikke innvilges. Dette skjenkestedets beliggenhet p\u00e5 Torgallmenningen vil komme i konflikt med hensynet til barnefamilier, barn og ungdom. Det er vel kjent at st\u00f8rre tilgjengelighet til alkohol \u00f8ker forbruket av alkohol. Fra et sosialfaglig synspunkt er det bekymringsfullt n\u00e5r man vet hvor store skader alkoholbruk medf\u00f8rer, b\u00e5de for individ, familie og samfunn. Etat for sosiale tjenester mener at alle byens borgere og bes\u00f8kende, og spesielt familier, barn og unge skal kunne ferdes p\u00e5 Torgalmenningen uten \u00e5 eksponeres for alkoholbruk, og dermed at skjenkebevilling ikke b\u00f8r innvilges. Med hilsen Adm - Etat for sosiale tjenester Hilde Skjelvik Larsen - Etatsdirekt\u00f8r Eva Karin Sandvik - R\u00e5dgiver Dokumentet er godkjent elektronisk. "
}