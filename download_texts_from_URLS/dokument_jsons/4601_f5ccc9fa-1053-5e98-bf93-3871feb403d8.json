{
  "dokument_id": "f5ccc9fa-1053-5e98-bf93-3871feb403d8",
  "doc_type": "case_presentation",
  "kommune": 4601,
  "tittel": "Vurdering av lokalt fors\u00f8k med fjerning av karakterer i orden og oppf\u00f8rsel i ungdomsskolen",
  "url": "https://bergen.kommune.no/politikere-utvalg/api/fil/bk360/9521657/Framstilling-Vurdering-av-lokalt-forsok-med-fjerning-av-karakterer-i-orden-og-oppforsel-i-ungdomsskolen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/279725-1 Vurdering av lokalt fors\u00f8k med fjerning av karakterer i orden og oppf\u00f8rsel i ungdomsskolen Hva saken gjelder: I \u00abForskrift om ordensreglement for kommunale grunnskoler i Bergen\u00bb \u00a7 12 Vurdering med karakter i orden og atferd, st\u00e5r det: Ungdomsskoleelever skal ha egne karakterer b\u00e5de i orden og i atferd. Karakteren skal fortelle eleven og elevens foreldre hvordan eleven forholder seg til skolens ordensreglement. Nedsatt karakter i orden og/eller atferd skal ikke brukes som sanksjon eller straff. Vurderingen skal ta hensyn til de forutsetningene eleven har. Ugyldig frav\u00e6r kan f\u00f8re til nedsatt karakter i orden og/eller atferd. Bystyrets behandlet 22. oktober 2020 sak 298/20 svar p\u00e5 representantforslag fra Odd Arild Viste (R) vedr\u00f8rende fors\u00f8ksordning med ungdomsskole uten karakterer i orden og oppf\u00f8rsel, og fattet f\u00f8lgende vedtak: Bystyret ber byr\u00e5det ta initiativ til \u00e5 f\u00e5 delta i et nasjonalt fors\u00f8ksprosjekt med \u00e5 fjerne karakterer i orden og oppf\u00f8rsel i ungdomsskolen. Hvis dette ikke realiseres, eller Bergen kommune ikke kommer med i det nasjonale fors\u00f8ket, ber bystyret byr\u00e5det vurdere om et eget fors\u00f8k skal gjennomf\u00f8res i Bergen. Nedenfor f\u00f8lger utdrag fra svaret p\u00e5 representantforslaget, og invitasjon fra Utdanningsdirektoratet til \u00e5 delta i et nasjonalt fors\u00f8k om vurdering i orden og oppf\u00f8rsel uten karakter. Videre vises det til \u00abForskrift om ordensreglement for grunnskolen i Bergen\u00bb, Utdanningsdirektoratets rundskriv om ordensreglement og forskrift til oppl\u00e6ringsloven. Dette vil danne grunnlaget for vurderingen av lokalt fors\u00f8k med fjerning av karakter i orden og oppf\u00f8rsel i ungdomsskoler i Bergen. Representantforslag om fjerning av karakter i orden og oppf\u00f8rsel Svaret fra byr\u00e5det Valhammer I p\u00e5 representantforslaget fra 2020, bygger p\u00e5 Bergen kommunes h\u00f8ringsuttalelse til \u00abH\u00f8ring om endring i bestemmelser om vurdering, eksamen og eksamensordninger i l\u00e6replanene\u00bb1 , hvor Etat for skole i et fagnotat uttalte seg kritisk til bruk av karakterer for vurdering av orden og oppf\u00f8rsel i ungdomsskolen. Etat for skole viste i sin begrunnelse blant annet til en rapport fra L\u00e6ringsmilj\u00f8senteret i Stavanger2 om erfaringer fra et fors\u00f8k med \u00e5 fjerne karakterer i orden og atferd3 i seks videreg\u00e5ende skoler i Rogaland. Fors\u00f8ket ville blant annet unders\u00f8ke om det \u00e5 fjerne anmerkninger og karakterer i 1 Behandlet i Bergen bystyre 22. april 2020 sak 81/20 2 Fra november 2019 3 Begrepet atferd brukes i stedet for oppf\u00f8rsel i rapporten og i ordensreglementet for grunnskolene i Bergen 1 orden og atferd kan v\u00e6re med p\u00e5 \u00e5 stimulere arbeidet med elevenes helhetlige sosiale handlingskompetanse, slik dette forst\u00e5s ut fra den nye overordnede delen av l\u00e6replanverket. I rapporten fra L\u00e6ringsmilj\u00f8senteret kommer det frem at informantene mener fors\u00f8ksordningen fungerer bedre enn den opprinnelige ordningen med karakterer i orden og atferd, s\u00e6rlig n\u00e5r det gjelder kvaliteten p\u00e5 relasjonen mellom l\u00e6rere og elever, men gir ikke klare indikasjoner p\u00e5, om det har v\u00e6rt endringer i elevenes orden og atferd. Samlet tyder resultatene p\u00e5 at fors\u00f8ket i hovedsak enten ikke har p\u00e5virket elevenes orden og atferd, eller har p\u00e5virket dette positivt. Samtidig viser denne rapporten at om det ikke skal benyttes karakterer i orden og atferd, m\u00e5 det innarbeides nye systemer for evaluering. Det er n\u00f8dvendig \u00e5 utvikle flere og bedre konkrete redskaper for veiledning og gode formelle og uformelle samtaler mellom l\u00e6rer og elev. Byr\u00e5det Valhammer I sin uttalelse i h\u00f8ringsuttalelsen til om karakterene i orden og oppf\u00f8rsel b\u00f8r fjernes, er ikke like entydig som Etat for skole sin uttalelse. N\u00e5r det gjelder sp\u00f8rsm\u00e5let om karakterer i orden og oppf\u00f8rsel mente byr\u00e5det i sin h\u00f8ringsuttalelse at det ogs\u00e5 kunne v\u00e6re grunner til \u00e5 opprettholde karakterene. For elever som ikke oppn\u00e5r s\u00e5 gode karakterer i fag, kan en god karakter i orden og oppf\u00f8rsel v\u00e6re noe positivt \u00e5 vise til i arbeidslivet. Samtidig kunne ogs\u00e5 byr\u00e5det se mulige utfordringer koblet til mestringsf\u00f8lelse dersom disse karakterene videref\u00f8res. Den tvilen byr\u00e5det Valhammer I her uttrykte, var begrunnet i at de mente at det er knyttet en del usikkerhet til om det \u00e5 fjerne karakterene i orden og oppf\u00f8rsel vil ha positive konsekvenser for l\u00e6ring og l\u00e6ringsmilj\u00f8, gitt at det mangler kunnskap og forskning rundt dette temaet. Denne usikkerheten var ogs\u00e5 noe av bakgrunnen til at Kunnskaps- departementet i sin h\u00f8ring i april 2020 ba om innspill til fordeler og ulemper ved \u00e5 fjerne karakterene. Bystyret vedtok p\u00e5 bakgrunn av dette at byr\u00e5det skulle ta initiativ til \u00e5 f\u00e5 delta i et nasjonalt fors\u00f8k med \u00e5 fjerne karakterer i orden og atferd i ungdomsskolen. Hvis dette ikke ble realisert, eller Bergen kommune ikke kom med i det nasjonale fors\u00f8ket, skulle byr\u00e5det vurdere \u00e5 gjennomf\u00f8re et eget fors\u00f8k. Invitasjon fra Utdanningsdirektoratet til nasjonalt fors\u00f8k I forbindelse med det omtalte representantforslaget i 2020 henvendte Bergen kommune seg til Kunnskapsdepartementet og Utdanningsdirektoratet med sp\u00f8rsm\u00e5l om n\u00e5r det skulle settes i gang et nasjonalt fors\u00f8ksprosjekt, og fikk til svar at det skulle gjennomf\u00f8res fors\u00f8k, men den gang var det ikke fastsatt oppstart, lengde og innretning mv. Dette svaret ble videreformidlet til bystyrets kontor. 28. mars 2023 sendte Utdanningsdirektoratet ut invitasjon til kommuner, privatskoler og andre med invitasjon til \u00e5 delta i et nasjonalt fors\u00f8ksprosjekt. S\u00f8knadsfrist var 8. juni 2023. Vi kan ikke se at kommunen har mottatt denne invitasjonen, og s\u00f8k i kommunens saksarkiv gir heller ikke noen resultater. Bergen kommune har derfor ikke s\u00f8kt om \u00e5 delta i fors\u00f8ket initiert av Utdanningsdirektoratet. I invitasjonen inviterte Utdanningsdirektoratet (Udir) skoleeiere og privatskoler til et 3-\u00e5rig nasjonalt initiert fors\u00f8k om vurdering i orden og oppf\u00f8rsel uten karakter, med oppstart h\u00f8sten 2023/v\u00e5ren 2024. 2 Fors\u00f8ket skal evalueres i samarbeid med et forskningsmilj\u00f8 ved NIFU4. NIFU skriver p\u00e5 sine sider at: Form\u00e5let med vurdering i orden og oppf\u00f8rsel er \u00e5 bidra til et godt skolemilj\u00f8 og til elevenes sosiale l\u00e6ring, og utgangspunktet for vurderingen er ordensreglementet ved den enkelte skole. I hvilken grad karakterer i orden og oppf\u00f8rsel er i tr\u00e5d med intensjonene i l\u00e6replanverket om sosial l\u00e6ring og utvikling kan imidlertid diskuteres. Karakterer kan p\u00e5 den ene siden gi elever insentiver til \u00e5 forbedre adferden sin i klasserommet og reflektere over elevenes sosiale evner. P\u00e5 den andre siden kan karakterer oppleves som subjektive, avhengige av kontekst og at de kun vektlegger det eleven ikke mestrer. Mangel p\u00e5 en standardisering kan gj\u00f8re at elever f\u00f8ler seg urettferdig behandlet og blir mindre motiverte. Det finnes lite forskningsbasert kunnskap om hvordan dagens ordning faktisk fungerer, og det finnes lite internasjonal forskning p\u00e5 lignende eller alternative ordninger. Direktoratet \u00f8nsker \u00e5 utforske andre m\u00e5ter \u00e5 vurdere elever i orden og oppf\u00f8rsel p\u00e5, enn ved \u00e5 gi dem karakter. Med dette som bakgrunn skal NIFU p\u00e5 oppdrag for Utdanningsdirektoratet unders\u00f8ke hvordan dagens ordning med vurdering i orden og oppf\u00f8rsel med karakterer p\u00e5virker relasjonen mellom l\u00e6rer og elev, og hvordan en alternativ ordning uten karakterer p\u00e5virker elever og ansatte i skolen og elev-l\u00e6rer-relasjonen. Forskrift om ordensreglement for grunnskolen i Bergen I august 2022 ble \u00abForskrift om ordensreglement for grunnskolen i Bergen\u00bb revidert. Forskriften ble fastsatt av kommunaldirekt\u00f8ren i Byr\u00e5dsavdeling for barnehage, skole og idrett med hjemmel i oppl\u00e6ringsloven \u00a7 9 A\u201310, vedtakspunkt nr. 5 i bystyresak 165-10 og kommunaldirekt\u00f8rens fullmakter. Form\u00e5let med ordensreglementet er at det skal gi elevene forutsigbare og trygge rammer \u00e5 forholde seg til. Sammen med forebyggende arbeid skal ordensreglementet brukes for \u00e5 skape et trygt og godt skolemilj\u00f8, som fremmer helse, trivsel og l\u00e6ring. Ordensreglementet skal bidra til \u00e5 utvikle elevenes sosiale ferdigheter, og til \u00e5 bygge positive relasjoner elevene imellom og mellom elever og ansatte. Forskriften konkretiserer de rettighetene elevene har til et trygt, godt og inkluderende skolemilj\u00f8 som fremmer helse, trivsel og l\u00e6ring, og oppsummerer hvilke plikter elevene har for \u00e5 arbeide for dette, delt inn i hva som kjennetegner god orden og god atferd. Videre gj\u00f8r forskriften rede for mulige reaksjoner knyttet til brudd p\u00e5 ordensreglementet, som kan v\u00e6re mindre inngripende tiltak eller sanksjoner. Tiltak som blir beskrevet er blant annet at elev og/eller foreldre kan f\u00e5 muntlig eller skriftlig beskjed og veiledning, samtale mellom elev og l\u00e6rer/rektor med vekt p\u00e5 positiv \u00f8nsket atferd, eller samtale mellom elev, foreldre og l\u00e6rer/rektor med vekt p\u00e5 det samme. Forskriften sl\u00e5r fast at ungdomsskoleelever i bergensskolen skal ha karakter b\u00e5de i orden og atferd. Utdanningsdirektoratets rundskriv om ordensreglement og forskrift til oppl\u00e6ringsloven Bergen kommunes forskrift om ordensreglement bygger p\u00e5 rundskrivet \u00abOrdensreglement Udir -8-2014\u00bb, som er i tr\u00e5d med reglene i oppl\u00e6ringslova kapittel 9 A og \u00abForskrift til oppl\u00e6ringslova\u00bb \u00a7 3-4. Vurdering i orden og \u00e5tferd: 4 Nordisk institutt for studier av innovasjon, forskning og utdanning 3 Form\u00e5let med vurdering i orden og i \u00e5tferd er \u00e5 fremje sosial l\u00e6ring, bidra til eit trygt og godt skolemilj\u00f8 og gi informasjon om orden og \u00e5tferd. Grunnlaget for vurdering i orden og i \u00e5tferd er ordensreglementet til skolen, jf. oppl\u00e6ringslova \u00a7 9A-10. Elevane skal vere kjende med skolen sitt ordensreglement. [...] Videre viser \u00abForskrift til oppl\u00e6ringslova\u00bb \u00a7\u00a7 3-6 og 3-7 til at elevene skal ha karakterer i orden og atferd, og har rett til jevnlig dialog med kontaktl\u00e6rer om sosial utvikling og annet. \u00d8konomiske konsekvenser: For \u00e5 avgj\u00f8re om et fors\u00f8k uten karakterer i orden og atferd gir positive gevinster for elevene og de ansatte p\u00e5 skolen er det n\u00f8dvendig \u00e5 gj\u00f8re en evaluering av fors\u00f8ket. Byr\u00e5dsavdeling for barnehage og skole vil ikke selv ha kapasitet til \u00e5 gj\u00f8re en slik evaluering, og en ekstern evaluering vil v\u00e6re kostbar. Byr\u00e5dens vurdering og anbefaling/konklusjon: Byr\u00e5det har i Klosterhagen - erkl\u00e6ringen gitt uttrykk for at de tre samarbeidspartiene vil ha karakterer i ungdomsskolen og sikre gode underveisvurderinger p\u00e5 alle skoler. \u00c5 beholde karakterer i orden og oppf\u00f8rsel b\u00f8r ikke st\u00e5 i veien for ogs\u00e5 \u00e5 sikre veiledning og gode formelle og uformelle samtaler mellom l\u00e6rer og elev, slik rapporten fra L\u00e6ringsmilj\u00f8senteret i Stavanger peker p\u00e5 som positivt for \u00e5 bygge gode relasjoner. N\u00e5r Utdanningsdirektoratet har satt i gang et nasjonalt fors\u00f8k som omfatter b\u00e5de kommunale, private og fylkeskommunale ungdomsskoler og videreg\u00e5ende skoler over hele landet, vil dette sannsynligvis kunne gi et bredere grunnlag for \u00e5 gjennomf\u00f8re en god evaluering med sikrere resultater enn et fors\u00f8k p\u00e5 ungdomsskoler i Bergen. Dette er ogs\u00e5 viktig siden det finnes lite forskningsbasert kunnskap om temaet. F\u00f8r resultatene fra det nasjonale fors\u00f8ket foreligger, b\u00f8r derfor ikke Bergen kommune s\u00f8ke fritak fra oppl\u00e6ringsloven og \u00abForskrift til oppl\u00e6ringsloven\u00bb for \u00e5 gjennomf\u00f8re en egen kostbar lokal fors\u00f8ksordning, men forholde seg til de nasjonale og lokale f\u00f8ringene som sier at skolene skal gi karakter b\u00e5de i orden og oppf\u00f8rsel, og samtidig sikre at elevene har jevnlig dialog med kontaktl\u00e6rer om sosial utvikling. Vedtakskompetanse: Byr\u00e5dets fullmakter \u00a7 19 FULLMAKTER FOR BARNEHAGE- OG SKOLEFELTET vedtatt av bystyret 16.12.2020 i sak 378/20: Innenfor barnehage- og skolefeltet har byr\u00e5det en generell fullmakt til drift og utvikling av oppgaveomr\u00e5det, jf. \u00a7 16 i dette fullmaktsdokument. Byr\u00e5det er delegert fullmakt til \u00e5 treffe avgj\u00f8relser p\u00e5 alle omr\u00e5der som reguleres av aktuelle lover p\u00e5 oppvekstfeltet, der loven ikke uttrykkelig sier hvor vedtaksmyndigheten ligger, eller bystyret gjennom vedtak har lagt slik avgj\u00f8relsesmyndighet til bystyret. De viktigste lovene som regulerer dette oppgaveomr\u00e5det og som setter rammer for byr\u00e5dets myndighetsut\u00f8velse, er LOV 1998-07-17 nr. 61: Lov om grunnskolen og den vidareg\u00e5ande oppl\u00e6ringa (oppl\u00e6ringslova) LOV 2005-06-17 nr. 64: Lov om barnehager (barnehageloven) LOV 2003-07-04 nr. 84: Lov om frittst\u00e5ande skolar (friskolelova) Forskrifter som er hjemlet i oppl\u00e6ringslova og barnehageloven 4 Byr\u00e5d for barnehage og skole innstiller til byr\u00e5det \u00e5 fatte f\u00f8lgende vedtak: Bergen kommune setter ikke i gang et eget lokalt fors\u00f8k med fjerning av karakterer i orden og oppf\u00f8rsel, men avventer Utdanningsdirektoratets nasjonale fors\u00f8k om vurdering i orden og oppf\u00f8rsel uten karakter. Dato: 30. januar 2024 Daniel C. E. H\u00e4gglund Byr\u00e5d for barnehage og skole Dokumentet er godkjent elektronisk. 5 "
}