{
  "dokument_id": "7d60fcdf-a803-5d36-baad-c63cd5ca3b9a",
  "doc_type": "case_attachment",
  "kommune": 4601,
  "tittel": "BYGG-2023_15494 - Gbnr. 107_189 og 229 - S\u00f8knad om dispensasjon harris",
  "url": "https://bergen.kommune.no/politikere-utvalg/api/fil/bk360/11164335/BYGG-2023-15494-Gbnr-107-189-og-229-Soknad-om-dispensasjon-harris",
  "tekst": "Bergen kommune Plan- og bygningsetaten Sendes per epost til postmottak.planogbygg@bergen.kommune.no V\u00e5r referanse: Ansvarlig advokat: Dato: 1125461502/2819872 Ingrid S\u00e6vold Moe 31. januar 2024 BYGG-2023/15494 \u2013 DISPENSASJONSS\u00d8KNAD \u2013 GNR. 107 BNR. 189 OG 229 1. Innledning Harris Advokatfirma AS bist\u00e5r tiltakshaver og hjemmelshaver av gnr. 107 bnr. 189 i Bergen kommune, Geir Gorm Olsen. V\u00e5r klient har s\u00f8kt om legalisering av terrassedekke p\u00e5 ca. 45 m2, p\u00e5st\u00f8p p\u00e5 ca. 21 m2 og forst\u00f8tningsmur p\u00e5 ca. 2 m2 p\u00e5 gbnr. 107/189 og 229. Bergen kommune har i brev av 30.11.23 varslet at oms\u00f8kte tiltak kommer i strid med: - Kommunedelplan for YTREBYGDA. GNR 107, KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E) \u00a7 4, jf. KPA2018 \u00a7 6.1.1 (byggegrense mot sj\u00f8) - Kommunedelplan for YTREBYGDA. GNR 107, KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E) \u00a7 1.2, jf. KPA2018 \u00a7 3.1 (plankrav) - Kommunedelplan for YTREBYGDA. GNR 107, KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E) \u00a7 28.4 (arealform\u00e5l). Det er satt frist til den 31.01.2024 for \u00e5 supplere s\u00f8knaden med dispensasjonss\u00f8knader. Som ledd i s\u00f8knad om legalisering av terrassedekke p\u00e5 ca. 45 m2, p\u00e5st\u00f8p p\u00e5 ca. 21 m2 og forst\u00f8tningsmur p\u00e5 ca. 2 m2, s\u00f8kes det med dette om dispensasjon fra f\u00f8lgende bestemmelser: - Byggegrense langs sj\u00f8, jf. KDP \u00a7 4, jf. KPA \u00a7 6.1.1. - Plankrav, jf. KDP \u00a7 1.2, jf. KPA \u00a7 3.1 - Arealform\u00e5l i plan: friomr\u00e5de, jf. KDP \u00a7 28.4 og friluftsomr\u00e5de, jf KDP \u00a7 32 1 Oms\u00f8kte dispensasjoner er ikke nabovarslet. Da s\u00f8knaden ble nabovarslet kom det ikke inn merknader fra naboer eller gjenboere. Det legges derfor til grunn at vilk\u00e5rene for \u00e5 unnlate nabovarsling er oppfylte, jf. pbl. \u00a7 21-3. 1 Se n\u00e6rmere omtale om dette under pkt. 2. Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Global Advocaten NO 921 027 583 MVA Tlf.:55 30 27 00 1125461502/2819872 harris.no Side 1 av 8 2. Innledende bemerkninger om kravet til dispensasjon fra arealform\u00e5l i gjeldende kommunedelplan Kommunen legger til grunn at oms\u00f8kte tiltak kommer i strid med arealform\u00e5let friomr\u00e5de i gjeldende kommunedelplan, jf. KDP \u00a7 28.4. Dersom en benytter seg av karttjenesten kommunekart.com, ser en imidlertid at oms\u00f8kte tiltak hovedsakelig er plassert innenfor arealform\u00e5let friluftsomr\u00e5de FS4, og ikke friomr\u00e5de slik kommunen legger til grunn. Arealform\u00e5lene er angitt med hhv. turkist (friluftsomr\u00e5de) og gr\u00f8nt (friomr\u00e5de) i kartutklippet under: Utklipp av plankart fra kommunekart.com Friluftsomr\u00e5de er en underkategori i arealform\u00e5let bruk og vern av sj\u00f8 og vassdrag med tilh\u00f8rende strandsone, jf. pbl. \u00a7 11-7 nr. 6. Friomr\u00e5de er en underkategori til gr\u00f8nnstruktur, jf. pbl. \u00a7 11-7 nr. 3. Formelt sett krever tiltaket ogs\u00e5 dispensasjon fra arealform\u00e5let friluftsomr\u00e5de. Hva som er bakgrunnen for at kommunen utelukkende krever dispensasjon fra arealform\u00e5let friomr\u00e5de fremst\u00e5r som uklart. 1125461502/2819872 harris.no Side 2 av 8 Hensynene bak de to arealform\u00e5lene er i stor grad sammenfallende. Dispensasjonsvurderingen vil derfor v\u00e6re tiln\u00e6rmet identisk for de to form\u00e5lene. Kommunen har lagt til grunn at oms\u00f8kte tiltak krever dispensasjon fra arealform\u00e5let friomr\u00e5de i KDP \u00a7 28.4. For det tilfelle at kommunen finner at oms\u00f8kte tiltak ogs\u00e5 er betinget av dispensasjon fra arealform\u00e5let friluftsomr\u00e5de KDP \u00a7 32, s\u00f8kes det om dispensasjon fra dette ogs\u00e5. Dispensasjonss\u00f8knaden med tilh\u00f8rende begrunnelse behandles samlet under pkt. 6. 3. Rettslig utgangspunkt For at det skal kunne innvilges dispensasjon etter pbl. \u00a7 19-2, m\u00e5 to vilk\u00e5r v\u00e6re oppfylt. En dispensasjon m\u00e5 for det f\u00f8rste ikke f\u00f8re til at hensynene bak bestemmelsen det s\u00f8kes dispensasjon fra, hensynene i lovens form\u00e5lsbestemmelse eller regionale og nasjonale interesser blir \u00abvesentlig tilsidesatt\u00bb. Ordlyden \u00abvesentlig tilsidesatt\u00bb tilsier at tilsidesettelsen m\u00e5 ha et kvalifisert preg, slik at ikke enhver negativ innvirkning p\u00e5 hensynene bak lovens form\u00e5lsbestemmelse og den aktuelle bestemmelsen det skal dispenseres fra er tilstrekkelig. For det andre m\u00e5 fordelene ved \u00e5 gi dispensasjon v\u00e6re \u00abklart st\u00f8rre enn ulempene\u00bb. Det anf\u00f8res at vilk\u00e5rene for \u00e5 innvilge oms\u00f8kte dispensasjoner er oppfylt. Vi vil i det f\u00f8lgende begrunne v\u00e5rt standpunkt. 4. Vilk\u00e5rene for \u00e5 innvilge dispensasjon fra byggegrense mot sj\u00f8 i KDP \u00a7 4, jf. KPA \u00a7 6.1.1 er oppfylte 4.1. Hensynene bak bestemmelsen blir ikke \u00abvesentlig tilsidesatt\u00bb Hovedhensynet bak byggegrensen i KPD \u00a7 4, jf. KPA \u00a7 6.1.1 langs sj\u00f8 er \u00e5 verne og begrense byggetiltak og terrenginngrep med risiko for negativ p\u00e5virkning av natur- og kulturmilj\u00f8, friluftsliv, landskap og allmennhetens interesser, samt sikre tilgjengelighet og allmenn ferdsel i strandsonen. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Det anf\u00f8res at disse hensynene ikke blir \u00abvesentlig tilsidesatt\u00bb ved oms\u00f8kte tiltak. Tiltakshavers eiendom er allerede bebygd med naust som er oms\u00f8kt og godkjent i sak 201205447. Eiendommen inng\u00e5r i en naustrekke. Omr\u00e5det er ellers sterkt privatisert med b\u00e5de naust, kaier og flytebrygger. De oms\u00f8kte tiltakene ligger i direkte tilknytning til naustet og er av beskjeden st\u00f8rrelse, og vil f\u00f8lgelig ikke fremst\u00e5 som et fremmedelement i sj\u00f8linjen eller virke privatiserende. Se bildet like under, der tiltakshavers eiendom er markert med en r\u00f8d sirkel. 1125461502/2819872 harris.no Side 3 av 8 Utklipp foto av tiltakshavers eiendom og omr\u00e5det rundt Utklipp skr\u00e5foto av tiltakshavers eiendom og eiendommene rundt De oms\u00f8kte tiltakene reduserer heller ikke allmennhetens tilgang til eller muligheter for rekreasjon i strandsonen. Det er ikke naturlig for allmennheten \u00e5 benytte tiltakshavers eiendom til rekreasjon og friluftsliv, ettersom det \u00f8st for eiendommen finnes en bukt som allmennheten kan benytte til den typen form\u00e5l. Det er heller ikke naturlig \u00e5 benytte tiltakshavers eiendom som tilkomst til/fra sj\u00f8en da det finnes alternative tilkomstveier i ubebygde arealer som er mer naturlig for allmennheten \u00e5 benytte. Det vises til kartutklipp under hvor tiltakshavers eiendom er vist med r\u00f8d pil og bukten markert med gul sirkel: 1125461502/2819872 harris.no Side 4 av 8 Utklipp foto av tiltakshavers eiendom og bukt i n\u00e6romr\u00e5det Det oms\u00f8kte tiltaket tilsidesetter ellers ikke hensynene bak form\u00e5lsbestemmelsen i plan- og bygningsloven, eller regionale eller nasjonale interesser. Oppsummert vil ikke oms\u00f8kte tiltak vesentlig tilsidesette de aktuelle hensynene, jf. pbl. \u00a7 19-2 annet ledd. 4.2. Fordelene ved \u00e5 innvilge dispensasjon er \u00abklart st\u00f8rre enn ulempene\u00bb N\u00e5r det gjelder kravet om at fordelene ved \u00e5 gi dispensasjon m\u00e5 v\u00e6re \u00abklart st\u00f8rre enn ulempene\u00bb, inneb\u00e6rer dette at det m\u00e5 foreligge en klar overvekt av hensyn som taler for at det m\u00e5 innvilges dispensasjon. De oms\u00f8kte tiltakene inneb\u00e6rer objektive fordeler for eiendommen: tiltakene er gjennomf\u00f8rt for \u00e5 hindre utvasking og utrasing av eksisterende masser p\u00e5 eiendommen. Ferdselen i strandsonen p\u00e5 eiendommen vil bli tryggere som f\u00f8lge av tiltaket. Slik sett vil tiltakene ogs\u00e5 v\u00e6re en fordel for allmennheten ved ferdsel langs sj\u00f8en. Eiendommen er videre bebygd med naust, og er i sin helhet privatisert. Som nevnt over, vil tiltakene uansett ikke p\u00e5virke allmennhetens tilgang til eller bruk av strandsonen negativt sammenlignet med hvordan situasjonen ville v\u00e6rt uten tiltakene. Sett i lys av at de oms\u00f8kte tiltakene er godt tilpasset den naturlige vegetasjonen, har en naturlig sammenheng med det tillate bygningsmilj\u00f8et p\u00e5 eiendommen og omr\u00e5det ellers, vil ikke de oms\u00f8kte tiltakene p\u00e5virke landskapsbildet i negativ grad, verken fra land eller sj\u00f8. De oms\u00f8kte tiltakene medf\u00f8rer heller ingen ulemper for naboer. De oms\u00f8kte tiltakene kommer heller ikke vesentlig n\u00e6rmere sj\u00f8omr\u00e5det enn det tiltakene p\u00e5 naboeiendommene gj\u00f8r. Likhetstilsyn tilsier dermed at ogs\u00e5 de oms\u00f8kte tiltakene p\u00e5 tiltakshavers eiendom skal gis dispensasjon 1125461502/2819872 harris.no Side 5 av 8 N\u00e5r tiltaket ikke inneb\u00e6rer andre negative konsekvenser for hensynene bak byggegrensen langs sj\u00f8, kan ikke tiltakshaver se at det foreligger ulemper som tilsier at det ikke er grunnlag for \u00e5 gi dispensasjon. Oppsummert er fordelene ved \u00e5 innvilge dispensasjon klart st\u00f8rre enn ulempene, jf. pbl. \u00a7 19-2 annet ledd. 5. Vilk\u00e5rene for \u00e5 innvilge dispensasjon fra plankrav i KDP \u00a7 1.2, jf. KPA \u00a7 3.1 er oppfylt 5.1. Hensynene bak bestemmelsen blir ikke \u00abvesentlig tilsidesatt\u00bb Hovedhensynet bak plankravet i KDP \u00a7 1.2, jf. KPA2018 \u00a7 3 punkt 3.1 er at kommunen skal f\u00e5 mulighet til \u00e5 foreta en helhetlig vurdering av omr\u00e5det \u00abder kommuneplanens arealdel ikke gir tilstrekkelige avklaringer\u00bb, jf. Ot.prp. nr. 32 (2007-2008) s. 221. Form\u00e5let er \u00e5 sikre en bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer f\u00f8r utbygging tillates. Plan- og bygningsetaten har selv uttalt at dispensasjon fra plankravet f\u00f8rst og fremst vil v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Tiltakshaver mener det oms\u00f8kte tiltaket ikke vil medf\u00f8re at hensynet bak plankravet blir vesentlig tilsidesatt ved at det innvilges dispensasjon. Forhold som typisk skal belyses i en planprosess vil i denne saken bli tilstrekkelig belyst og ivaretatt gjennom byggesaksbehandlingen. Det vises s\u00e6rlig til at ber\u00f8rte myndigheter vil f\u00e5 anledning til \u00e5 uttale seg. Videre vises det til at det oms\u00f8kte tiltaket befinner seg i et omr\u00e5de som allerede er utbygget, inkludert eiendommen som er oms\u00f8kt, se f\u00f8lgende bilde: Flyfoto av omr\u00e5det eiendommen inng\u00e5r i 1125461502/2819872 harris.no Side 6 av 8 Tiltakshaver kan ikke se at de oms\u00f8kte tiltakene gir negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. Tiltakene vil heller ikke generere en bruk utover det som allerede er godkjent p\u00e5 eiendommen, eller en \u00f8kt bruk av eiendommen. I forlengelsen av dette vises det til at det dreier seg om mindre tiltak, og at bakgrunnen for at tiltakene ikke kan unntas plankravet etter \u00a7 3 pkt. 3.2 skyldes at man befinner seg innenfor byggegrensen mot sj\u00f8. Det oms\u00f8kte tiltaket tilsidesetter ellers ikke hensynene bak form\u00e5lsbestemmelsen i plan- og bygningsloven, eller regionale eller nasjonale interesser. Oms\u00f8kte tiltak vil ikke inneb\u00e6re at hensynene bak de aktuelle bestemmelsene blir \u00abvesentlig tilsidesatt\u00bb, jf. pbl. \u00a7 19-2 annet ledd. 5.2. Fordelene ved \u00e5 gi dispensasjon er klart st\u00f8rre enn ulempene Det vises til vurderingen som f\u00f8lger under pkt. 4.2, og gj\u00f8res gjeldende at fordelene ved \u00e5 gi dispensasjon er \u00abklart st\u00f8rre enn ulempene\u00bb, jf. pbl. \u00a7 19-2. Fordelene er ogs\u00e5 at en f\u00e5r en rask legalisering av tiltakene i et allerede bebygd omr\u00e5de hvor overordnede forhold som teknisk infrastruktur, bygningsmilj\u00f8 mv. allerede er ivaretatt. Videre p\u00e5pekes det at det er \u00e5penbart at en planprosess er un\u00f8dvendig for \u00e5 gi kommunen et godt nok beslutningsgrunnlag tilknyttet tiltakene som oms\u00f8kes ved denne s\u00f8knad. Et krav om reguleringsplan for tiltak som dette, vil p\u00e5f\u00f8re tiltakshaver kostnader som klart st\u00e5r i misforhold til tiltakets omfang. Fordelen ved \u00e5 gi dispensasjon er at tiltakshaver f\u00e5r legalisert tiltaket, og dermed fortsatt kan utnytte eiendommen p\u00e5 en hensiktsmessig m\u00e5te. Fordelene m\u00e5 derfor etter en samlet vurdering anses for \u00e5 v\u00e6re \u00abklart st\u00f8rre\u00bb enn ulempene, jf. pbl. \u00a7 19-2 andre ledd. 6. Vilk\u00e5rene for \u00e5 innvilge dispensasjon fra arealform\u00e5lene friomr\u00e5de og friluftsomr\u00e5de i KDP er oppfylt 6.1. Hensynene bak bestemmelsene blir ikke \u00abvesentlig tilsidesatt\u00bb Hovedhensynet bak arealform\u00e5lene fastsatt i KDP er \u00e5 sikre tilgjengelighet til arealer for allmennheten og tilrettelegge for allmenn ferdsel og rekreasjon i omr\u00e5det. All den tid tiltakene som n\u00e5 oms\u00f8kes er av privat karakter, erkjennes det at oms\u00f8kte tiltak til en viss grad vil ha negativ innvirkning p\u00e5 hensynene arealform\u00e5lene er ment \u00e5 ivareta. Tilsidesettelsen har imidlertid ikke et kvalifisert preg, som er lovens krav. Det vises til at oms\u00f8kte tiltak befinner seg helt i ytterkanten av arealform\u00e5let, og grenser til arealform\u00e5let bebyggelse og anlegg, hvor det er tillatt \u00e5 oppf\u00f8re tiltak av privat karakter. I kommunedelplanen er halve bnr. 189 regulert til arealform\u00e5let bebyggelse og anlegg og den andre halvdelen regulert til friomr\u00e5de. Grensen mellom de to arealform\u00e5lene er trukket midt i naustet som er oppf\u00f8rt p\u00e5 eiendommen. Grensedragningen fremst\u00e5r tilfeldig, og det anf\u00f8res at bnr. 189 er tenkt utnyttet til byggeform\u00e5l. 1125461502/2819872 harris.no Side 7 av 8 Utklipp av plankart som illustrerer de ulike arealform\u00e5lene og angir omr\u00e5det tiltakene s\u00f8kes oppf\u00f8rt Sett sammen med tiltakets beskjedne st\u00f8rrelse vil tiltakets p\u00e5virkning p\u00e5 omgivelsene v\u00e6re minimal. Det vises for \u00f8vrig til argumentasjonen fremsatt under pkt. 4.1. Oms\u00f8kte tiltak vil ikke inneb\u00e6re at hensynene bak arealform\u00e5lene blir \u00abvesentlig tilsidesatt\u00bb, jf. pbl. \u00a7 19-2 annet ledd. 6.2. Fordelene ved \u00e5 gi dispensasjon er klart st\u00f8rre enn ulempene Det vises til argumentasjonen fremsatt under pkt. 4.2 og 5.2, hvor det er godtgjort at fordelene ved \u00e5 innvilge oms\u00f8kte dispensasjon er klart st\u00f8rre enn ulempene, jf. pbl. \u00a7 19-2 annet ledd. 7. Avslutning Som gjennomgangen i de foreg\u00e5ende punkter viser er vilk\u00e5rene for \u00e5 innvilge dispensasjon fra byggegrensen langs sj\u00f8 KDP \u00a7 4, jf. KPA2018 \u00a7 6.1.1, plankrav KDP \u00a7 1.2, jf. KPA2018 \u00a7 3.1 og arealform\u00e5lene friomr\u00e5de og friluftsomr\u00e5de KDP \u00a7 28.4 og 32 oppfylt. Vi ber derfor om at Bergen kommune innvilger oms\u00f8kte dispensasjoner. Dersom det er behov for ytterligere opplysninger, bes undertegnede om \u00e5 bli kontaktet. Med vennlig hilsen Harris Advokatfirma AS Martin Gjerde Skrede | Advokat msk@harris.no | 478 50 067 1125461502/2819872 harris.no Side 8 av 8 "
}