{
  "dokument_id": "e5515068-627f-5919-a1c4-1c6ab056b32e",
  "doc_type": "case_attachment",
  "kommune": 4601,
  "tittel": "TILLEGGSNOTAT til UMBY sak 84/25 -  Bergenhus. Gnr 168. Bnr 1091. Hegreneset. Reguleringsplan. Arealplan-ID 70640000.",
  "url": "https://bergen.kommune.no/politikere-utvalg/api/fil/bk360/12413899/TILLEGGSNOTAT-til-UMBY-sak-84-25-Bergenhus-Gnr-168-Bnr-1091-Hegreneset-Reguleringsplan-Arealplan-ID-70640000-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56763-209 Postboks 7700 Saksbehandler: Sabine Elisabeth Stein 5020 BERGEN Dato: 1. april 2025 Deres ref.: TILLEGGSNOTAT til UMBY sak 84/25 - Bergenhus. Gnr 168. Bnr 1091. Hegreneset. Reguleringsplan. Arealplan-ID 70640000. I forbindelse med UMBY behandling av sak 84/25 Bergenhus, Gnr. 168, Bnr. 1091 mfl., Hegreneset. Reguleringsplan. Arealplan ID 70640000 kom det f\u00f8lgende sp\u00f8rsm\u00e5l fra Madsen Berg (SV). Sp\u00f8rsm\u00e5l: 1. I plankartet er det ikke oppgitt grad av utnyttelse det er bare oppgitt et tall for antall kvadratmeter BRA, men det er ikke oppgitt prosentvis utnyttelse i planen. Hva er den prosentvise utnyttelsen av de forskjellige byggeomr\u00e5dene? 2. Det er flere bestemmelser i planen som trekker ut arealer fra utregningen av BRA for eksempel parkering og sykkelparkering. Hvor store arealer utgj\u00f8r dette og er det normal praksis? Svar: 1. Tabellene under viser b\u00e5de den prosentvise utnyttelsen av de enkelte byggeomr\u00e5dene og prosentvis grad av utnytting for omr\u00e5de nord og omr\u00e5de s\u00f8r samlet, der ogs\u00e5 torg, park og sj\u00f8promenade (bl\u00e5 skravur i figur under) er tatt med i beregningen. Den gr\u00f8nne korridoren mellom sj\u00f8kanten og bebyggelsen p\u00e5 J\u00e6germyren er ikke tatt med i beregningen. Det er det samlede tallet som gir et reelt bilde av den totale utnyttingen innenfor planomr\u00e5det. I nord utgj\u00f8r samlet % grad av utnytting 119 % BRA, i s\u00f8r 144% BRA. For hele omr\u00e5det (nord+s\u00f8r) er tallet 132 % BRA. Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 Omr\u00e5de Areal BRAm2 BRA% \u2211 nord og s\u00f8r totalt 44017,17 58250 132 2. Utnyttelse under bakken (niv\u00e5 1) er ikke angitt fordi l\u00f8sning for parkering og l\u00f8sning, plassering og arealbehov for b\u00e5de boder, sykkelparkering og tekniske rom ikke er avklart. Tenkt eksempel: Valg av parkeringsl\u00f8sning vil p\u00e5virke BRA vesentlig. Forskjellen mellom BRA for vanlige parkeringsplasser og for eksempel et halvautomatisert anlegg er stort. Eventuell varmesentral og plassering av sykkelparkering er ikke avklart. Derfor er arealer under bakken begrenset med form\u00e5lsgrenser og maks koteh\u00f8yder. I praksis betyr det at de ytre rammene for volum under bakken er l\u00e5st. Denne m\u00e5ten \u00e5 regulere p\u00e5 ble valgt med bakgrunn i at planforslaget inneb\u00e6rer fellesanlegg under bakken som skal dekke behovet til hele planomr\u00e5det. Med hilsen BBU - kommunaldirekt\u00f8rens stab Christine Kahrs - Byr\u00e5d for byutvikling Dokumentet er godkjent elektronisk. Kopi til: Bystyrets kontor - Andreas Graue Berg, Bjarte Kristiansen Fr\u00f8nsdal Side 2 av 2 "
}