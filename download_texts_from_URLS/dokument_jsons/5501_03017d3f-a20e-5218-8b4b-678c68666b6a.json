{
  "dokument_id": "03017d3f-a20e-5218-8b4b-678c68666b6a",
  "doc_type": "case_presentation",
  "kommune": 5501,
  "tittel": "Fritak eiendomsskatt \u00a7 7b",
  "url": "https://innsyn.tromso.kommune.no/application/getMoteDokument?dokid=2001729095",
  "tekst": "Arkivsaksnr. 24/09299-1 Saksbehandler Anita Marthinsen Lyseggen Saksgang M\u00f8tedato Formannskapet 11.06.2024 Fritak eiendomsskatt \u00a7 7b Kommunedirekt\u00f8rens innstilling til vedtak: 1. F\u00f8lgende eiendommer fritas fra eiendomsskatt, med grunnlag i Eigedomsskattelova, heretter esktl. \u00a7 7b: Gnr Bnr Fnr Snr Navn Merknad Fritak for \u00e5r Bilag 200 2296 0 0 Sj\u00f8gata 29 As Auneg\u00e5rden 2024 \u2013 2027 1 Fogd Drejers gate 2 200 314 0 1-2 Salomonsson/S\u00f8nderland 16 2020 \u2013 2027 200 1310 0 1 Siv Janne Rasmussen Kjeldsethg\u00e5rden 2020 \u2013 2023 3 200 1310 0 2 Tore Olsen Kjeldsethg\u00e5rden 2020 \u2013 2023 200 1310 0 3 Dwek Tarik Radwan Kjeldsethg\u00e5rden 2020 \u2013 2023. Carine Meyer Eierskifte 07/21 200 1310 0 4 Oda Furuholmen Kjeldsethg\u00e5rden 2020 \u2013 2023 200 1310 0 5 Anniken Greve Kjeldsethg\u00e5rden 2020 \u2013 2023 200 1310 0 6 Kia Johanna Uuskartano Kjeldsethg\u00e5rden 2020 \u2013 2023 200 1301 0 0 AKC Knudsen AS Knudseng\u00e5rden 2020 \u2013 2023. 4 Skippergata 11 AS Eierskifte 09/2020 119 1265 0 0 Elin Aina Amundsen Kirsten Sand huset 2019 5 200 1550 0 0 Perspektivet Museum Folkets hus 2020 \u2013 2023 6 200 96 0 1 og Steakers Holding As Sameiet Bankgata 2020 \u2013 2023 7 14 200 96 0 2-13, Kirkeparken Eiendom As Sameiet Bankgata 2020 \u2013 2023 15-33 2. Fritak etter pkt. 1 gis fra s\u00f8knadstidspunkt, og ut gjeldende valgperiode. 3. Troms\u00f8 kommune innvilger ikke fritak etter esktl. \u00a7 7b for f\u00f8lgende eiendom: Gnr Bnr Fnr Snr Navn Merknad S\u00f8kt for \u00e5r Bilag 200 393 0 2-9 Skj\u00e6rstein, Slyngstad, Sameiet Speakers 2018 8 Gomez, Somby, Berg\u00f8, Corner S\u00e6b\u00f8, Brumoen Stig Tore Johnsen Geir Andersen Kommunedirekt\u00f8r Direkt\u00f8r stab for \u00f8konomi og finans 1 Hva saken gjelder Troms\u00f8 kommune har mottatt 8 s\u00f8knader om fritak for eiendomsskatt etter esktl. \u00a7 7b. Saksutredning Det f\u00f8lger av esktl. \u00a7 7b: Kommunestyret kan fritaka desse eigedomane heilt eller delvis for eigedomsskatt: b) Bygning som har historisk verde. I norsk skatterett st\u00e5r likhetsprinsippet sentralt. Likhetsprinsippet inneb\u00e6rer at alle skattesubjekter skal behandles likt. Konkret betyr dette at dersom kommunestyret gir fritak til en enkelteiendom i henhold til \u00a7 7b, skal tilsvarende eiendommer ogs\u00e5 ha fritak. Vedtaksorganet kan heller ikke la utenforliggende eller usaklige hensyn v\u00e6re avgj\u00f8rende for et vedtak. Forskjellsbehandling er bare lovlig dersom vedtaksorganet kan begrunne forskjellsbehandlingen med saklige og konkrete hensyn. Siden s\u00f8knadene er fremmet p\u00e5 samme formelle grunnlag og for en vesentlig del m\u00e5 vurderes ut fra samme skj\u00f8nnsmessige kriterier, behandles de samlet under denne saken, mens det tilr\u00e5s individuelle vedtak. Sp\u00f8rsm\u00e5let blir videre hva som skal legges til grunn i vurderingen av historisk verdi. Einar Harboe skriver i boken Eiendomsskatt, Kommentarutgave, 2. utgave 2004: \u201cHvilke eiendommer som har historisk verdi, m\u00e5 avgj\u00f8res etter en skj\u00f8nnsmessig vurdering der kommunestyret i utgangspunktet ikke er bundet av andre instansers vurdering. Faginstansers vurdering vil likevel kunne ha stor betydning som grunnlag for vurderingen, som for eksempel n\u00e5r en bygning er fredet etter lov om kulturminner. Det synes forsvarlig om kommunen p\u00e5 generell basis beslutter at fredede eiendommer unntas for skatteplikt.\u201d Begrunnelsen for \u00e5 frita vil kunne v\u00e6re at eiendommen har verdi for allmennheten, og at det gjerne p\u00e5l\u00f8per en del kostnader til vedlikehold av historiske bygninger slik at det blir urimelig om eiendomsskatt skal betales i tillegg. Et viktig moment i vurderingen er at bygningens alder og standard allerede er fanget opp gjennom den alminnelige takseringen, gjennom reduksjon i indre faktor. Dette tilsier at man av hensyn til ivaretakelse av likebehandling mellom eiendommene, skal v\u00e6re varsom med \u00e5 tilr\u00e5 fritak p\u00e5 disse eiendommene. Riksantikvaren har i sitt brev til av 25.11.2010 til kommunene, oppfordret til fritak for eiendomsskatt for fredede bygninger og andre bygninger av historisk verdi. Riksantikvaren understreker at eiendommer som kommunen har regulert til bevaring b\u00f8r omfattes av fritaket, og fremholder at eiere av fredede og verneverdige bygninger legger \u00e5rlig ned et fysisk og krevende arbeid i vedlikehold av v\u00e5r kulturarv. Troms\u00f8 kommunes praksis har v\u00e6rt \u00e5 innvilge fritak etter denne bestemmelsen for eiendommer med bygg som er fredet. Fritakene har v\u00e6rt gitt fra s\u00f8knadstidspunkt og gjeldende for innev\u00e6rende valgperiode. 2 Vurderinger: Eiendomsskatteloven \u00a7 7 bokstav b gir kommunestyret adgang til \u00e5 frita eiendommer som har historisk verdi helt eller delvis for eiendomsskatt. Gruppen av eiendommer med historisk verdi er sv\u00e6rt uensartet og omfatter bygninger som er automatisk eller vedtaksfredet etter kulturminneloven, til bygninger som p\u00e5 grunn av sin egenart eller som del av et kulturmilj\u00f8 har verneverdi. Verneverdige bygninger som ikke er fredet, er i noen tilfeller b\u00e5ndlagt, i st\u00f8rre eller mindre omfang, for bevaring etter plan- og bygningsloven. Det er alts\u00e5 kommunen som ivaretar lokal vernepolitikk ved \u00e5 regulere til spesialomr\u00e5de \u2013 bevaring. Det kan for eksempel gjelde enkeltbygninger og bygningsmilj\u00f8er, g\u00e5rdsanlegg, bygningsfasader og byrom. I motsetning til fredning etter kulturminneloven vil regulering til bevaring ikke omfatte bygningers interi\u00f8r, men inneb\u00e6rer i noe forskjellig grad som regel endrings- eller rivningsforbud. Selv om en bygning eller et bygningsmilj\u00f8 ikke er underlagt noen form for formelt vern, kan det likevel ha en potensiell kulturhistorisk eller arkitektonisk verneverdi. Konklusjon og anbefaling Det finnes ingen entydig avgrensning av hvilke bygninger som faller inn under lovens ordlyd om \u201dhistorisk verde\u201d. Hvilke eiendommer som har historisk verdi, m\u00e5 derfor avgj\u00f8res etter en skj\u00f8nnsmessig vurdering og kommunen er ikke bundet av andre instansers vurdering. I utgangspunktet st\u00e5r kommunestyret fritt til \u00e5 avgj\u00f8re om fritak i det enkelte tilfelle skal innr\u00f8mmes, men kommunestyret m\u00e5 forholde seg til at lovverket stiller krav om likebehandling av eiendommer. En naturlig inndeling vil v\u00e6re at bygninger som er fredet blir fritatt. Forslag til innstilling er i henhold til denne inndelingen. Dette er i tr\u00e5d med den praksis som Troms\u00f8 kommune har fulgt tidligere \u00e5r. Utover dette er det ikke mulig \u00e5 trekke et prinsipielt klart skille om hvilke eiendommer som b\u00f8r fritas for eiendomsskatt pga verneverdi. Som nevnt i sammendraget blir bygningers tekniske standard, vedlikehold og alder allerede skj\u00f8nnsmessig vektlagt ved takseringen. I utgangspunktet vil kommunestyrets fritak etter esktl. \u00a77 bare gjelde for ett \u00e5r om gangen. I tilfeller med fritak etter \u00a7 7b, vil det ikke v\u00e6re samme krav til oppf\u00f8lging som etter de \u00f8vrige bestemmelser i \u00a7 7, og det vil dermed kunne v\u00e6re hensiktsmessig \u00e5 innvilge fritak for flere \u00e5r av gangen. Hensynet bak denne begrensningen ligger i at kommunestyret ikke skal kunne binde opp fremtidige budsjettvedtak. Dette hensynet antas \u00e5 bli tilstrekkelig ivaretatt ved at fritaket er begrenset til sittende kommunestyrets valgperiode, slik det ogs\u00e5 har v\u00e6rt gjort ved behandlingen av tilsvarende saker tidligere. Fritak ihht. innstillingen vil inneb\u00e6re en reduksjon i inntekt fra eiendomsskatt p\u00e5 kr 971 815 for \u00e5rene 2019 - 2024. Inntektsreduksjonen ligger innenfor det bel\u00f8p som er avsatt til fritak fra eiendomsskatt. 3 Vedtakskompetanse Formannskapet Vedlegg S\u00f8knader fritak \u00a77b 2018_2027 samlet 4 "
}