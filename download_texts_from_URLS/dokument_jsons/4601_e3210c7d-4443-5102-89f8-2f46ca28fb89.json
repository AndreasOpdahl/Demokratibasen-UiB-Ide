{
  "dokument_id": "e3210c7d-4443-5102-89f8-2f46ca28fb89",
  "doc_type": "case_minutes",
  "kommune": 4601,
  "tittel": "Saksprotokoll UHSO, 21082024, Sak 97/24, Representantforslag fra Kjersti Pettersen (H) og Christian Haugen (Frp) om fysioterapiundervisning etter f\u00f8dsel",
  "url": "https://bergen.kommune.no/politikere-utvalg/api/fil/bk360/11001983/Innstilling-vedtak-Representantforslag-fra-Kjersti-Pettersen-H-og-Christian-Haugen-Frp-om-fysioterapiundervisning-etter-fodsel",
  "tekst": "Representantforslag fra Kjersti Pettersen (H) og Christian Haugen (Frp) om fysioterapiundervisning etter f\u00f8dsel Utvalg for helse og sosial behandlet saken i m\u00f8tet 21.08.2024 sak 97/24 og avga f\u00f8lgende innstilling: 1. Bystyret ber byr\u00e5det se p\u00e5 mulighetene for \u00e5 etablere et pilotprosjekt etter modell 3, gjerne i samarbeid med private eller ideelle organisasjoner for \u00e5 bedre fysioterapitilbudet til gravide kvinner. 2. Bystyret ber byr\u00e5det s\u00f8rge for at informasjon om bekkenbunnstrening er oppdatert og lett tilgjengelig for gravide slik at vi sikrer god oppf\u00f8lging av kvinner b\u00e5de f\u00f8r og etter f\u00f8dsel. Utvalg for helse og sosials behandling F\u00f8lgende representanter tok ordet: Christian Haugen (FrP), Fauzia Hussain-Wiik (A), Elin Brandt \u00c5dlandsvik (INP) Forslag fremsatt i utvalget: Christian Haugen (FrP) fremsatte p\u00e5 vegne av H, FrP, INP, BL og PP f\u00f8lgende alternative forslag i 2 punkter: 1. Bystyret ber byr\u00e5det se p\u00e5 mulighetene for \u00e5 etablere et pilotprosjekt etter modell 3, gjerne i samarbeid med private eller ideelle organisasjoner for \u00e5 bedre fysioterapitilbudet til gravide kvinner. 2. Bystyret ber byr\u00e5det s\u00f8rge for at informasjon om bekkenbunnstrening er oppdatert og lett tilgjengelig for gravide slik at vi sikrer god oppf\u00f8lging av kvinner b\u00e5de f\u00f8r og etter f\u00f8dsel. Fauzia Hussain-Wiik (A) fremsatte p\u00e5 vegne av A f\u00f8lgende alternative forslag: Bystyret ber byr\u00e5det opprette et pilotprosjekt med tilbud om fysioterapi rettet mot mor p\u00e5 helsestasjoner. Votering: Alternativt forslag punkt 1-2 fra H, FrP, INP, BL og PP, fremsatt av Christian Haugen (FrP) ble tiltr\u00e5dt enstemmig. Alternativt forslag fra A, fremsatt av Fauzia Hussain-Wiik (A) fikk 7 stemmer (A, SV, MDG, R). Forslagsstillers forslag til vedtak punkt 1-2 fikk 0 stemmer. Forslag til vedtak: 1) Bystyret ber byr\u00e5det legge til rette for at kvinner i Bergen som f\u00f8der barn f\u00e5r tilbud om fysioterapiundervisning etter f\u00f8dsel. 2) Bystyret ber byr\u00e5det se om det er mulig \u00e5 knytte slik fysioterapiundervisning opp til forskning p\u00e5 enten h\u00f8yskole eller universitet for \u00e5 evaluere nytten av slik undervisning p\u00e5 sikt. "
}