{
  "dokument_id": "cf42ba14-70bb-512f-89d7-eea9467ecda8",
  "doc_type": "case_presentation",
  "kommune": 4601,
  "tittel": "Kj\u00f8replan bystyrets m\u00f8te 27. november 2024",
  "url": "https://bergen.kommune.no/politikere-utvalg/api/fil/bk360/11417793/Framstilling-Kjoreplan-bystyrets-mote-27-november-2024",
  "tekst": " Forretningsutvalget Saksframstilling V\u00e5r referanse: 2023/257830-75 Saksbehandler: \u00d8ivind Hauge St\u00f8le Kj\u00f8replan bystyrets m\u00f8te 27. november 2024 Hva saken gjelder: Vedlagt f\u00f8lger forslag til kj\u00f8replan og forel\u00f8pig sakskart for bystyrets m\u00f8te 27. november. Det er p.t. 48 saker til behandling, foruten faste saker, totalt 51. Dette inkluderer 21 representantforslag, alle utsatt fra bystyrem\u00f8tet 30. oktober. Det er innmeldt 2 interpellasjoner. Det vil kunne komme endringer i forbindelse med utvalgsbehandling m.m. frem mot bystyrem\u00f8tet. Rekkef\u00f8lgen av saker er satt opp p\u00e5 vanlig m\u00e5te ved at saker som prim\u00e6rt gjelder kommunens egen virksomhet er foresl\u00e5tt f\u00f8rst p\u00e5 sakskartet. Tidsramme for bystyrem\u00f8tet er i utgangspunktet kl. 12:00-21:00. Dette vil ikke v\u00e6re tilstrekkelig tid til \u00e5 komme gjennom sakskartet uten s\u00e6rskilte tiltak. Basert p\u00e5 erfaringen fra gjennomf\u00f8rte m\u00f8ter i denne bystyreperioden, behandles normalt ca. 30 saker per m\u00f8te. Inntegnet talerliste for de 21 representantforslagene som ble utsatt fra m\u00f8tet 30. oktober tilsier at behandling av disse sakene alene vil kunne ta om lag fem timer. Bystyredirekt\u00f8ren foresl\u00e5r at m\u00f8testart settes til kl. 10 p\u00e5 samme m\u00e5te som ble gjort til bystyrem\u00f8tet 2. oktober. Basert p\u00e5 erfaringene, jf. over, vil dette ikke v\u00e6re tilstrekkelig til \u00e5 gjennomf\u00f8re sakslisten og bystyredirekt\u00f8ren foresl\u00e5r derfor at det finnes tid til et todagersm\u00f8te for \u00e5 behandle resterende representantforslag. Ettersom desemberm\u00f8tet er budsjettm\u00f8te vil det ikke v\u00e6re mulig \u00e5 ta igjen restanser p\u00e5 det m\u00f8tet. Et n\u00e6rliggende forslag er \u00e5 omgj\u00f8re novemberm\u00f8tet til et todagersm\u00f8te med oppstart kl. 12 dag to. Forslag til vedtak: 1. Vedlagte kj\u00f8replan legges til grunn for avviklingen av bystyrets m\u00f8te 27. november 2024. 2. M\u00f8tet omgj\u00f8res til todagersm\u00f8te med oppstart kl. 12 p\u00e5 dag to. Dato: 1. november 2024 Trine Pettersen Gr\u00f8nbech - bystyredirekt\u00f8r \u00d8ivind Hauge St\u00f8le - fagleder Dokumentet er godkjent elektronisk. Vedlegg: Kj\u00f8replan bystyrem\u00f8te 21.11.2024 Forel\u00f8pig sakskart bystyret 27.11.2024 1 "
}