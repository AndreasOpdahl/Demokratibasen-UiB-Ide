{
  "dokument_id": "0476ca91-969b-50e2-aefa-6a3be4bc9ae1",
  "doc_type": "case_attachment",
  "kommune": 4601,
  "tittel": "Statsforvalteren stadfester vedtak, gnr 216 bnr 24 Eidsv\u00e5gveien 115 - Bruksendring fra kontor til offentlig tjenesteyting",
  "url": "https://bergen.kommune.no/politikere-utvalg/api/fil/bk360/12399184/Statsforvalteren-stadfester-vedtak-gnr-216-bnr-24-Eidsvagveien-115-Bruksendring-fra-kontor-til-offentlig-tjenesteyting",
  "tekst": " V\u00e5r dato: V\u00e5r ref: 26.02.2025 2024/8269 Deres dato: Deres ref: VEILAGET STRANDVEIEN 5105 EIDSV\u00c5G Saksbehandler, innvalgstelefon c/o Bruse Hofstedt Eidsv\u00e5gveien 103 Stine Ross Ids\u00f8, 5764 3148 5105 EIDSV\u00c5G I \u00c5SANE Bergen kommune gnr. 216 bnr. 24, Eidsv\u00e5gvegen 115. Bruksendring Vi viser til oversending av klagesak fra Bergen kommune den 18.10.2024, og klager datert 02.05.2024. Vi beklager lang saksbehandlingstid. Vedtak Statsforvalteren tar ikke klagene til f\u00f8lge. Vi stadfester kommunens vedtak datert 11.04.2024, ref.nr.: BYGG-2022/15035-14. Sakens bakgrunn Bergen kommune gav den 15.03.2011 rammetillatelse til oppf\u00f8ring av kontorbygg med 5.etasjer, med bruksareal p\u00e5 3 764 m2 og med tilh\u00f8rende anlegg. Den 11.04.2024 gav kommunen tillatelse til endring av rammetillatelse av 15.03.2011. Endringen gikk ut p\u00e5 en bruksendring av deler av bygget, her 3.-5. etasje, fra godkjent form\u00e5l kontor til form\u00e5let offentlig tjenesteyting. Det ble innvilget dispensjon fra reguleringsplanbestemmelse som blant annet anga at bygningen skal ha kontorvirksomhet med tilh\u00f8rende anlegg, og fra KPA 2018 \u00a7 6 om byggegrense langs sj\u00f8 i ytre fortettingssone som er angitt til 25 meter. I forkant av vedtaket var s\u00f8knaden p\u00e5 uttale til Vestland fylkeskommune. I uttale av 22.01.2024 stilte fylkeskommunen seg negativ til en eventuell \u00f8kt bruk av krysset mellom fv. 578 Eidsv\u00e5gveien og privat veg Strandveien. Det ble bedt om en utbedring av krysset, eller sikring av tilkomst via fv. 578 Eidsv\u00e5gveien via kommunal veg, s\u00f8r\u00f8st for tiltakseiendommen. Vedtaket er p\u00e5klaget av Veilaget Strandveien 5105 Eidsv\u00e5g v/leder Bruse Hofstedt og Sameiet Eidsv\u00e5g Terrasse v/styreleder Sigmund Riis. Begge klager er datert 02.05.2024. Klagene er i sitt innhold delvis sammenfallende. Det gj\u00f8res gjeldende at kommunen kan v\u00e6re inhabil i saken ettersom kommunen er den aktuelle leietakeren for tiltaket det s\u00f8kes bruksendring for. N\u00e5r det gjelder tiltaket anf\u00f8res det at verksteder og aktiviteter som for\u00e5rsaker st\u00f8y og st\u00f8v b\u00f8r lokaliseres nord-\u00f8st i retning bort fra naboer. Det p\u00e5pekes videre at det er uakseptabelt med en eventuell sekund\u00e6ratkomst via Strandveien, og at dette er i strid med kommunens/fylkets E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 forutsetninger. Det p\u00e5klages ogs\u00e5 at det ikke er stilt krav om sperringer p\u00e5 kj\u00f8reveien som er etablert inn p\u00e5 bygget, for \u00e5 hindre bilkj\u00f8ring i det nye trappel\u00f8pet fra Eidsv\u00e5gveien ned til kaien. Det bestrides videre at EF-EN AS har rett til bruk av Strandveien. Det er eiendommene langs Strandveien som har bygget veien og som eier veglegemet. Utbygger har heller ikke dokumentert ovenfor kommunen at de har bruksrett. Det bemerkes ogs\u00e5 at byggesak fra 2021 hvor det ble gitt avslag p\u00e5 bygging av bolighus med begrunnelse i blant annet Strandveiens d\u00e5rlige standard. Det bestrides ogs\u00e5 at vilk\u00e5rene for dispensasjon er oppfylt. N\u00e5r det tas med hensynene til naboer, omgivelser og infrastruktur er ulempene ved \u00e5 innvilge dispensasjon klart st\u00f8rre enn fordelene. Statsforvalteren besluttet den 10.06.2024 \u00e5 ikke gi vedtaket av 11.04.2024 oppsettende virkning. Bergen kommune v/Utvalg for milj\u00f8 og byutvikling behandlet klagene i m\u00f8te den 19.09.2024, sak 329/24. Klagene ble ikke tatt til f\u00f8lge. Saken er oversendt til Statsforvalteren for endelig behandling. Eidsv\u00e5g Terrasse v/styreleder Sigmund Riis og Veilaget Strandveien 5105 Eidsv\u00e5g v/leder Bruse Hofstedt har gitt tilleggsmerknader til klagen i e-poster datert hhv. 18.10.2024 og 17.10.2024.Tilleggsmerknadene er i sitt innhold delvis sammenfallende. Det fastholdes at sameiet og veilaget er imot at tiltakseiendommen benytter Strandveien som sekund\u00e6ratkomst. Videre p\u00e5pekes det at etter at Eidsv\u00e5g dagsenter har flyttet inn har det blitt merkbart merktrafikk, og at gangvei/reposet for trappel\u00f8pet benyttes av minibusser som medf\u00f8rer trafikkfare for gangtrafikken langs sj\u00f8en. Det p\u00e5pekes videre at heller ikke Strandveien for\u00f8vrig eller krysset ved Eidsv\u00e5gveien er egnet for daglig trafikk med store biler. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Regler om dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Side: 3/7 Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er regulert til bolig/kontor.1 Det f\u00f8lger av reguleringsplanbestemmelse \u00a7 2.1 at: Omr\u00e5det skal nyttes til bygninger for kontorvirksomhet med tilh\u00f8rende anlegg. \u00d8verste etasje kan benyttes til boliger. I kommuneplanen er eiendommen avsatt til bebyggelse og anlegg, og er omfattet av hensynssone funksjonell strandsone og hensynssone bevaring kulturmilj\u00f8.2 Statsforvalterens vurdering Statsforvalteren oppfatter at klagene i all hovedsak gjelder bekymringer for at dagsenteret skal bruke Strandveien som sekund\u00e6ratkomst til tiltakseiendommen og bekymring for bilbruk i reposet i det nye trappel\u00f8pet fra Eidsv\u00e5gveien og ned til kaien. Videre at det er bekymring for st\u00f8y og st\u00f8v fra verksted fra oms\u00f8kt tiltak. Det er anf\u00f8rt at vilk\u00e5rene for \u00e5 innvilge oms\u00f8kte dispensasjoner ikke er oppfylt. Det er ogs\u00e5 gjort gjeldende at kommunen er inhabil til \u00e5 behandle saken. Innledningsvis bemerker vi at kommunen v/plan- og bygningsmyndigheten ikke er inhabil i kraft av \u00e5 v\u00e6re underlagt samme kommune som etaten som skal v\u00e6re leietaker av aktuelle etasjer. Det er vanlig praksis i kommunen at plan- og bygningsetaten behandler s\u00f8knader om byggetiltak ogs\u00e5 der en etat i kommunen skal v\u00e6re leietaker av det oms\u00f8kte tiltaket. Dette er s\u00e5ledes ikke et \u00abs\u00e6rlig\u00bb forhold som i seg selv er \u00abegnet til \u00e5 svekke tilliten\u00bb til forvaltningen, jf. forvaltningsloven \u00a7 6 andre ledd. I alle tilfeller er det sikker rett at et organ i sin helhet ikke kan v\u00e6re inhabil etter reglene i forvaltningsloven. Forvaltningsloven \u00a7 6 retter seg mot den enkelte tjenestemann og -kvinne, ikke hele kommunen. Det er ikke holdepunkter for personlig inhabilitet i denne saken. Vurdering av klagene Plan- og bygningsloven er en s\u00e5kalt \u00abja-lov\u00bb. Det vi si at hovedregelen ved behandling av byggesaker er at kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven. I dette tilfellet er bruksendringen i strid med arealform\u00e5let kontorvirksomhet med tilh\u00f8rende anlegg i reguleringsplanen og byggegrense p\u00e5 25 meter langs sj\u00f8 etter KPA \u00a7 6. Det er derfor en forutsetning for bruksendringstillatelsen at vilk\u00e5rene for dispensasjon er oppfylt. St\u00f8y Det er i klagene gjort gjeldende at det m\u00e5 s\u00f8rges for at verksteder m\u00e5 lokaliseres i retning vekk fra naboer for \u00e5 forhindre st\u00f8y og st\u00f8v. Statsforvalteren bemerker til dette at kommunen ved behandling av en bygges\u00f8knad i utgangspunktet ikke har hjemmel til \u00e5 g\u00e5 inn i overpr\u00f8ving av planl\u00f8sningen som er oms\u00f8kt. Det er kun ved vurdering av et byggverks plassering, herunder h\u00f8ydeplassering og byggverkets h\u00f8yde, at kommunen kan angi en alternativ plassering. Dette f\u00f8lger 1 PlanID. 50790400, \u00c5SANE. GNR 216 BNR 24, EIDSV\u00c5G FABRIKKER, KONTORBYGG VED KOMMUNEKAIEN. I kraft fr\u00e5 15.11.2004. 2 PlanID. 65270000, BERGEN. KOMMUNEPLANENS AREALDEL 2018 \u2013 2030. I kraft 19.06.2019. Side: 4/7 av pbl. \u00a7 29-4, og gjelder kun for plassering av byggverk, og er s\u00e5ledes ikke aktuell for \u00e5 overpr\u00f8ve planl\u00f8sningen ved bruksendring av deler av et allerede oppf\u00f8rt bygg. Kommunen har ellers hjemmel til \u00e5 s\u00f8rge for at det gj\u00f8res tiltak for \u00e5 forhindre eventuell st\u00f8y fra tiltak ut over angitte grenseverdier for dette. Vi viser her blant annet til KPA \u00a7 22 om dette. Kommunen har i saken vist til at s\u00f8ker har vist til at bygget vil oppfyllet gjeldende tekniske krav til st\u00f8y og at eventuell st\u00f8y s\u00e5ledes vil v\u00e6re innenfor grenseverdiene for dette. Vi ser derfor ikke grunn til \u00e5 problematisere dette n\u00e6rmere. Atkomst N\u00e5r det gjelder atkomstsp\u00f8rsm\u00e5let oppfatter vi at b\u00e5de s\u00f8ker og kommunen har lagt til grunn at tiltakseiendommen allerede har oppfylt kravet til atkomst etter pbl. \u00a7 27-4 gjennom kommunal vei KV4718 som g\u00e5r fra fylkesvei FV578. I utgangspunktet utl\u00f8ser ikke en bruksendring av eksisterende bygg krav etter pbl. \u00a7 27-4 jf. ordlyden som viser til at bestemmelsen gjelder ved \u00abdeling og oppf\u00f8ring av bygning\u00bb, men kravene etter bestemmelsen gjelder tilsvarende ved tiltak p\u00e5 eksisterende bygg, jf. pbl. \u00a7 31-2, s\u00e5 langt regelen er relevant for det tiltaket gjelder. Ved bruksendring vil dette typisk v\u00e6re der bruksendringen medf\u00f8rer at eksisterende atkomst ikke lenger anses tilfredsstillende, og/eller at bruksendringen medf\u00f8rer krav til ny avkj\u00f8rselstillatelse. Vi kan ikke se at saken reiser sp\u00f8rsm\u00e5l om eksisterende atkomstvei ikke lenger er tilfredsstillende som f\u00f8lge av bruksendringen, eller at bruksendringen medf\u00f8rer krav til ny avkj\u00f8rselstillatelse. Vi registrerer ogs\u00e5 at Vestland fylkeskommune tidligere har godkjent tekniske tegninger om utbedring av det aktuelle krysset og at forholdet er behandlet av Bergen kommune i sak BYGG-2023/10440. Vi g\u00e5r derfor ikke n\u00e6rmere inn p\u00e5 overnevnte tema her. Vi kan heller ikke se at det med s\u00f8knaden er s\u00f8kt om en ny atkomstvei via Strandveien. Kommunen har ikke godkjent Strandveien som atkomstvei for tiltakseiendommen. Vi viser her til kommunens vurdering av klagene i fagnotatet den 11.06.2024 hvor kommunen viser til at: Vi bemerker at tiltaket har adkomst via kommunal avkj\u00f8rsel fra Eidsv\u00e5gveien i \u00f8st. At det i vedtaket er brukt begrepet prim\u00e6radkomst indikerer ikke slik klagerne anf\u00f8rer at det er godkjent en sekund\u00e6radkomst. Det er adkomstveien via Eidsv\u00e5gveien som er lagt til grunn, jf. pbl. \u00a7 27-4. N\u00e5r det gjelder sp\u00f8rsm\u00e5let om tiltakshaver har privat rett eller ikke rett til \u00e5 bruke Strandveien er dette som kommunen viser til et privatrettslig sp\u00f8rsm\u00e5l. Etter plan- og bygningsloven \u00a7 21-6 skal bygningsmyndighetene ikke ta stilling til privatrettslige forhold ved behandling av s\u00f8knad om tillatelse, med mindre annet f\u00f8lger av loven. Av samme bestemmelse fremg\u00e5r det at det ikke er klagerett for bygningsmyndighetenes avgj\u00f8relse om \u00e5 ikke ta stilling til privatrettslige forhold. Vi presiserer at dersom det var s\u00f8kt om Strandveien som atkomstvei ville kommunen v\u00e6rt pliktig til \u00e5 ta stilling til de privatrettslige forholdene vedr\u00f8rende bruk veien. Dette f\u00f8lger implisitt av pbl. \u00a7 27- 4. I og med at det ikke er s\u00f8kt om \u00e5 bruke Strandveien som atkomstvei er det bestemmelsen etter pbl. \u00a7 21-6 som blir gjeldende. Statsforvalteren g\u00e5r derfor ikke inn i sp\u00f8rsm\u00e5let om hvorvidt tiltakshaver har privatrettslig rett eller ei til \u00e5 benytte Strandveien. Saken er etter dette avgrenset til \u00e5 gjelde sp\u00f8rsm\u00e5let om vilk\u00e5rene for oms\u00f8kte dispensasjoner fra arealform\u00e5let i reguleringsplanen, samt byggegrensen mot sj\u00f8, er oppfylt. Dispensasjonsvurderinger Det er to vilk\u00e5r etter pbl. \u00a7 19-2 andre ledd som m\u00e5 v\u00e6re oppfylt for at kommunen skal kunne innvilge dispensasjon. For det f\u00f8rste m\u00e5 hensynene bak bestemmelsen det dispenseres fra, eller nasjonale eller regionale interesser, ikke bli vesentlig tilsidesatt ved dispensasjonen. Det andre Side: 5/7 vilk\u00e5ret som m\u00e5 v\u00e6re oppfylt er at fordelene ved \u00e5 gi dispensasjon skal v\u00e6re klart st\u00f8rre enn ulempene Arealform\u00e5let bolig/kontor: Det s\u00f8kt om bruksendring fra kontorform\u00e5l til offentlig tjenesteyting i tre etasjer (3.- 5. etg.) i et bygg som har fem etasjer. Etasjene skal benyttes som dagsenter for personer med nedsatt funksjonsevne Hensynet bak arealform\u00e5let bolig/kontor i reguleringsplanen er at eiendommen skal benyttes til nettopp bolig og kontor. N\u00e6rmere presisert i reguleringsplanbestemmelse \u00a7 2.1 kontorvirksomhet med tilh\u00f8rende anlegg i alle etasjer foruten \u00f8verste etasje som kan benyttes til boliger. Arealform\u00e5l i reguleringsplaner har, som kommunen viser til, generelt til hensikt \u00e5 sikre en forutsigbar utbygging og et form\u00e5l som passer inn i omr\u00e5det med tanke p\u00e5 naboer, omgivelser og infrastruktur. Sp\u00f8rsm\u00e5let er etter dette om dagsenter for personer med nedsatt funksjonsevne vil medf\u00f8re en vesentlig annen p\u00e5virkning p\u00e5 omr\u00e5det som igjen vil medf\u00f8re at hensynet bak arealform\u00e5let blir vesentlig satt til side. Det er beskrevet i s\u00f8knaden at dagsenteret vil ha varierte aktiviteter tilpasset den enkelte brukers interesser og behov- herunder formingsaktiviteter, fysisk aktivitet, kreativ utfoldelse og produksjon av varere og tjenester. Selv om kontorlokaler i sin natur vil ha et mer rolig aktivitetsniv\u00e5 enn et dagsenter s\u00e5 kan vi ikke se at aktivitetene som dagsenteret genererer, vil skape en vesentlig annen p\u00e5virkning p\u00e5 omgivelsene enn kontorlokaler. Vi viser her til at naboer vil bli skjermet fra eventuell st\u00f8yskapende aktiviteter ved at bygget vil oppfyllet gjeldende tekniske krav til st\u00f8y. Aktiviteten i dagsenteret vil ellers v\u00e6re begrenset til \u00e5 foreg\u00e5 innenfor kontortid og slik sett er tiltaket langt p\u00e5 veg sammenlignbar med bruken til kontorlokaler. Det avgj\u00f8rende for om hensynet bak arealform\u00e5let blir vesentlig satt til side er etter dette om dagsenteret vil skape en vesentlig mertrafikk/ annen trafikk karakter til og fra bygningen enn kontorlokaler. N\u00e5r det gjelder trafikkbelastningen/-karakteren av dagsenteret sett i forhold til trafikken til og fra kontorlokaler er dette redegjort for i trafikkvurdering datert 15.12.2023 utf\u00f8rt av sivilingeni\u00f8r Helge Hopen som er vedlagt s\u00f8knaden. I vurderingen er det estimert at kontorlokaler i de aktuelle etasjene vil medf\u00f8re en yrkesd\u00f8gntrafikk (heretter YDT) p\u00e5 112 der det er lagt til grunn ca 100 arbeidsplasser. N\u00e6rmere bestemt 40 YDT p\u00e5 ansattplasser, 28 YDT p\u00e5 bes\u00f8ksplasser, 10 YDT p\u00e5 privat parkering, 30 YDT p\u00e5 skyss og 5 YDT p\u00e5 annen transport (varelevering, servicetransport og h\u00e5ndverkere) N\u00e5r det gjelder dagsenteret er det vist til at transportm\u00f8nsteret er organisert slik at brukerne hentes om morgenen med minibusser (4 stk.), samt supplering med personbiler enkelte dager ved behov. Som gjennomsnitt er det lagt til grunn 7 biler per dag (4 minibusser og 3 personbiler). Ansatte har ikke egen parkering og det derfor lagt opp til at disse i hovedsak bruker offentlig transport. P\u00e5 bakgrunn av dette er det konkludert med at dagsenteret vil ha en YDT p\u00e5 63 biler. N\u00e6rmere bestemt 14 YDT for inntransport av brukere, 14 YDT p\u00e5 uttransport av brukere, 10 YDT p\u00e5 privat parkering, 20 YDT p\u00e5 skyss og 4 YDT p\u00e5 annen transport. Side: 6/7 Slik Statsforvalteren oppfatter redegj\u00f8relsen vil dagsenteret generere betydelig mindre trafikk til og fra tiltakseiendommen enn kontorlokaler i de aktuelle etasjene. Videre oppfatter vi at karakteren av trafikken ikke vil bli vesentlig annerledes enn ved kontorlokaler, foruten bruk av minibusser. Vi kan imidlertid ikke se at dette i seg selv medf\u00f8rer noen s\u00e6rlig negativ p\u00e5virkning p\u00e5 omgivelsene. Etter overnevnte vurderer Statsforvalteren at hensynet bak areaform\u00e5let ikke blir vesentlig tilsidesatt ved oms\u00f8kt dispensasjon. Det f\u00f8rste vilk\u00e5ret for dispensasjon er med dette oppfylt. Sp\u00f8rsm\u00e5let er etter dette om fordelene ved \u00e5 innvilge dispensasjonen fra arealform\u00e5let klart er st\u00f8rre enn ulempene. Kommunen har i sin vurdering i rammetillatelsen vist til at fordelen ved \u00e5 gi dispensasjon fra arealform\u00e5let i dette tilfellet er at en brukergruppe med s\u00e6rskilte behov f\u00e5r tilgang til gode, moderne og tilrettelagte lokaler i n\u00e6rheten av det omr\u00e5det de er i dag. Brukerne har en tilh\u00f8righet til omr\u00e5det, og det finnes ikke tilgjengelig alternative lokaler som egner seg til bruken. Det er en samfunnsinteresse \u00e5 sikre et godt tilbud p\u00e5 dagtid til denne brukergruppen. Ved \u00e5 f\u00e5 lov til \u00e5 etablere seg i nybygget, \u00e5pner dette muligheter for \u00e5 skape et bedre tilbud b\u00e5de til brukere og ansatte ved senteret. Nye lokaler vil i stor grad kunne tilpasses senterets og brukernes \u00f8nsker, gi mer fleksibilitet, samtidig som bygget oppf\u00f8res etter nyeste forskriftskrav b\u00e5de med hensyn p\u00e5 universell utforming, energi og arbeidsmilj\u00f8krav N\u00e5r det gjelder ulemper kan ikke kommunen se at det er s\u00e6rlige ulemper ved dispensasjonen, ut over at det \u00e5pnes opp for en bruk som i utgangspunktet ikke var vurdert p\u00e5 eiendommen da planen ble vedtatt. I klagene er det gjort gjeldende at kommunen ikke har sett hen til og vektlagt andre ulemper ved dispensasjonen. Det er anf\u00f8rt at dispensasjonen vil medf\u00f8re negativ p\u00e5virkning for naboer, omgivelser og infrastruktur. Det vises til at det er begrenset med parkeringsplasser ved nybygget og at det allerede er problemer med villparkering langs Strandveien av folk som ikke bor i omr\u00e5det. Det er ellers i klagene og tilleggsmerknadene vist til problemer med trafikkfare for g\u00e5ende ved innkj\u00f8ring ved reposet til trappel\u00f8pet som g\u00e5r mellom kommunekaien og opp til fylkesveien. Statsforvalteren bemerker at det ved dispensasjonsvurderingen skal vektlegges relevante fordeler og ulemper. Det m\u00e5 da legges til grunn de fordeler og ulemper ved dispensasjonen slik tiltaket er oms\u00f8kt. Vi kan ikke se at tiltaket, slik det er oms\u00f8kt, utl\u00f8ser en reell fare for villparkering i Strandveien eller bruk av reposet til bilkj\u00f8ring. Vi viser her til, som nevnt tidligere i vedtaket, at det ikke er s\u00f8kt om bruk av Strandveien som atkomstvei til tiltakseiendommen. Det kan dermed heller ikke legges til grunn ulemper som eventuelt ville v\u00e6rt en konsekvens av bruk av Strandveien som atkomstvei til tiltakseiendommen. N\u00e5r det gjelder fare for villparkering viser vi til trafikkvurderingen fra Helge Hopen og at vi ut ifra dette heller ikke kan se at det er en slik fare som anf\u00f8rt. Hopen viser til at det er lagt opp til at ansatte i hovedsak bruker offentlig transport, og at brukerne vil bli fraktet med minibuss. Vi finner derfor ikke \u00e5 vektlegge overnevnte anf\u00f8rte ulemper ved dispensasjonsvurderingen. Etter overnevnte vurdering er vi i likhet med kommunen kommet til at fordelene ved \u00e5 innvilge dispensasjon i dette tilfellet er klart st\u00f8rre enn ulempene. Vilk\u00e5rene for dispensasjon fra arealform\u00e5elet i reguleringsplanen er med dette oppfylt. Side: 7/7 Byggegrense mot sj\u00f8 jf. KPA \u00a7 6 Tiltaket krever videre dispensasjon fra byggegrensen p\u00e5 25 meter i ytre fortettingssone i KPA \u00a7 6 ettersom tiltaket etableres innenfor denne byggegrensen. Hensynet bak byggegrensen mot sj\u00f8 er \u00e5 sikre hensynene til natur- og kulturmilj\u00f8, friluftsliv, landskap og andre allmenne interesser. I og med at bruksendringen her vil skje i et allerede etablert bygg kan ikke Statsforvalteren se at hensynene bak byggegrensen mot sj\u00f8 blir p\u00e5virket i nevneverdig grad, ut over den p\u00e5virkning som allerede etablert bygg medf\u00f8rer. Vi kan derfor ikke se at hensynene bak byggegrensen blir vesentlig satt til side i dette tilfellet. N\u00e5r det gjelder fordelene og ulempene ved \u00e5 dispensere fra byggegrensen mot sj\u00f8 vil fordelene v\u00e6re, som nevnt ovenfor, at en f\u00e5r realisert er tiltak som er av samfunnsnytte med tilrettelegging for en brukergruppe med s\u00e6rskilte behov i egnede lokaler. Vi kan ikke se at det er nevneverdige ulemper ved \u00e5 innvilge dispensasjon fra byggegrensen mot sj\u00f8 i dette tilfellet. Vi er etter dette kommet til at vilk\u00e5rene for \u00e5 innvilge dispensasjon fra byggegrensen mot sj\u00f8 er oppfylt. Oppsummering Klagene har ikke f\u00f8rt frem. Vi stadfester kommunens vedtak datert 11.04.2024, ref.nr.: BYGG- 2022/15035-14. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Marte Ruvang Karlsen Stine Ross Ids\u00f8 seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN EF EN AS M\u00f8llendalsveien 65C 5009 BERGEN HELGESEN TEKNISKE BYGG AS Reigstadvegen 1 5281 VALESTRANDSFOSSEN Mottakerliste: VEILAGET STRANDVEIEN 5105 c/o Bruse Hofstedt 5105 EIDSV\u00c5G I EIDSV\u00c5G Eidsv\u00e5gveien 103 \u00c5SANE SAMEIE EIDSV\u00c5G TERRASSE Eidsv\u00e5gveien 103 5105 EIDSV\u00c5G I \u00c5SANE "
}