{
  "dokument_id": "119f39a7-5814-5c3c-99f1-f590769fe3bd",
  "doc_type": "case_presentation",
  "kommune": 4601,
  "tittel": "Jekteviken 5 og 6a. Innvendig og utvendig oppgradering. Gjennomf\u00f8ringsvedtak ",
  "url": "https://bergen.kommune.no/politikere-utvalg/api/fil/bk360/12163943/Framstilling-Jekteviken-5-og-6a-Innvendig-og-utvendig-oppgradering-Gjennomforingsvedtak-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/38277-3 Jekteviken 5 og 6a. Innvendig og utvendig oppgradering. Gjennomf\u00f8ringsvedtak Hva saken gjelder: Denne saken gjelder bevilgning p\u00e5 kr. 16,6 millioner til innvendig og utvendig oppgradering av Jekteviken 5 og 6a. Oppgraderingen anbefales gjennomf\u00f8rt for \u00e5 samlokalisere Etat for bygg og eiendom sine drifts -, renholds- og prosjektavdelinger p\u00e5 ett sted, i motsetning til dagens fordeling p\u00e5 9 ulike lokasjoner. Prosjektet er planlagt ferdigstilt medio august 2025. Fagetatens vurdering og anbefaling: Bakgrunn for tiltaket: Etat for bygg og eiendom sin driftsavdeling er nylig omorganisert. Administrasjon, verksted og lager for avdelingen har v\u00e6rt fordelt p\u00e5 tre fysiske lokasjoner. Det er besluttet \u00e5 samle administrasjon med tilh\u00f8rende funksjoner for \u00e5 bygge et sterkt fagmilj\u00f8 og kunne utnytte ressursene i avdelingen p\u00e5 en mer effektiv m\u00e5te. Nevnte funksjoner planlegges samlokalisert med etatens h\u00e5ndverksgruppe, gartnere og renholdsavdeling i Jekteviken 5 og 6A. En slik samlokaliseringen vil gi Etat for bygg og eiendom store driftsmessige fordeler. B\u00e5de menneskelige og materielle ressurser som kontorer, m\u00f8terom, biler og verkt\u00f8y kan deles og utnyttes p\u00e5 en vesentlig bedre m\u00e5te enn tidligere. Samlokaliseringen vil ogs\u00e5 gi etaten muligheten til \u00e5 bygge et godt og samkj\u00f8rt fagmilj\u00f8 i stedet for spredte, fragmenterte milj\u00f8er. Samlokaliseringen i Jekteviken vil dessuten gi st\u00f8rre n\u00e6rhet til resten av etaten som er lokalisert i Kaigaten 4. Dette vil ogs\u00e5 kunne bidra til styrket samhandling p\u00e5 tvers av fagomr\u00e5der og legge til rette for bedre ressursutnyttelse i organisasjonen. I dag er de nevnte avdelingene i etaten lokalisert i b\u00e5de eide og leide bygg med ulik plassering i Bergen, se tabell 1 under. Den samlede arealbruken for disse lokasjonene er i dag p\u00e5 10 270 m2. Ved \u00e5 samlokalisere de ulike avdelingene vil etaten redusere den bygningsmessige arealbruken fra dagens bruk p\u00e5 10 270 m2 til 2 500 m2. I tillegg vil parkering- og utearealer reduseres med mer enn halvparten av eksisterende arealer. Den planlagte samlokaliseringen vil gi et positivt bidrag til Bergen kommune sin m\u00e5lsetning om arealeffektivisering for en b\u00e6rekraftig utvikling gitt i Gr\u00f8nn strategi. 1 Prosjektgjennomf\u00f8ring: Oppgraderingene omfatter verksteder, lager og kontorer med m\u00e5l om \u00e5 samlokalisere Etat for bygg og eiendom sin drifts-, renholds- og prosjektavdelinger. Bergen kommunes ombrukssentral vil bli etablert i lagerlokalene, og erstatter dagens Ombrukssentral i Hesthaugveien, Skur 26, samt Gjenbrukssentralen p\u00e5 Damsg\u00e5rd. I tillegg etableres renholdssentral for tempor\u00e6rt renhold, verksteder, utearealer for ombruk og parkeringsplasser for kommunale biler. Bygningsmassen ved Jekteviken 6a ble i 2024 tilstandskartlagt av OPAK, og etter deres vurdering ligger bygget i kategori for bygg som har behov for \u00abSt\u00f8rre vedlikeholdstiltak/etterslep herunder behov for utvikling og modernisering\u00bb. Rapporten viser et behov for innvendig og utvendig oppgraderinger til estimerte kostnader p\u00e5 kr 21,3 mill. de neste 5 \u00e5rene. Dette er oppgraderingsbehov som ville ha p\u00e5l\u00f8pt bygningsmassen for \u00e5 kunne videref\u00f8rt bruk av lokalene, uavhengig av etatens samlokalisering. Denne bevilgningen vil ikke dekke alle oppgraderings- og vedlikeholdsbehov beskrevet i tilstandsrapporter, men det er vurdert hvilke som er n\u00f8dvendige \u00e5 gjennomf\u00f8re for \u00e5 sikre etatens bruk av arealene de kommende 5-10 \u00e5rene. 2 Kostnadene i denne bevilgningen knyttes til etablering av varme- og luftbehandlingsanlegg, oppgradering av overflater og modernisering av kontorlokaler. Det vil bli utvidet og oppgradert garderobefasiliteter for operativt personell, samt m\u00f8te- og kontorlokaler i tr\u00e5d med Bergen kommunes arbeidsplasskonsept. En\u00f8k og milj\u00f8: Det blir utf\u00f8rt forsvarlig kildesortering og deponering av rivningsavfallet til godkjent deponi. Ny belysning, varmeanlegg og ventilasjon bruker betraktelig mindre energi og vil dermed gi en energibesparelse. Prosjektet har ogs\u00e5 et h\u00f8yt fokus p\u00e5 ombruk av materialer og inventar. Brann: Tiltaket vil \u00f8ke brannsikkerheten p\u00e5 begge byggene. Dette med bakgrunn i etablering av brannvarslingsanlegg ved Jekteviken 6, utskiftning av eldre elektriske komponenter og utbedring av brannskiller og branntetting i Jekteviken 6. \u00d8konomiske konsekvenser: Ved at etaten tar i bruk egne bygg fremfor \u00e5 leie vil den \u00f8konomiske besparelsen p\u00e5 fire innleide bygg, Ulsm\u00e5gveien, Damsg\u00e5rdsveien, leid lager ved Jordalsveien 1, ombrukshall og parkering, v\u00e6re p\u00e5 mer enn kr 3,4 mill. \u00e5rlig inkl. felleskostnader. I tillegg til dette vil man spare nye leiekostnader p\u00e5 kr 8,5 mill. som ville p\u00e5l\u00f8pt dersom man m\u00e5tte leie nye arealer for ombrukshallen som i dag er plassert ved Hesthaugen. Samlet gir samlokaliseringen en \u00e5rlig direkte besparelse i leiekostnader p\u00e5 omtrent kr 11,9 mill. I tillegg vil eide lokaler i Lyderhornsveien, Dokken og Jordalsveien enten kunne benyttes av andre kommunale enheter eller selges. Dersom andre kommunale enheter tar i bruk lokalene, i stedet for \u00e5 leie eksternt, vil man f\u00e5 en \u00e5rlig besparelse konservativt ansl\u00e5tt til kr 2,4 mill. Samlet vil dette gi \u00e5rlige besparelser for Bergen kommune p\u00e5 kr 14,3 mill. Den foresl\u00e5tte investeringen (sum renter og avdrag) vil s\u00e5ledes tilbakebetales i l\u00f8pet av 1,5 \u00e5r. 3 Estimatene gitt i tabellen over baserer seg p\u00e5 innhentede priser og erfaringstall. Det er beregnet usikkerhetsavsetning i prosjektet p\u00e5 kr 1,5 mill. Dette knytter seg til den bygningsmessige tilstanden p\u00e5 fasaden og noe skjevhet i konstruksjonen. Kapitalkostnader: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen over viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2025-2028 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dens vurdering og anbefaling/konklusjon: Byr\u00e5den vurderer at dette samlokaliseringsprosjektet er et godt prosjekt, som medf\u00f8rer store besparelser b\u00e5de i areal og kostnader. Samtidig kan et slikt prosjekt gi stordriftsfordeler og \u00f8kt grad av deling og samhandling, noe som videre kan gi \u00f8kt effektivitet og forutsigbarhet. Byr\u00e5den anbefaler p\u00e5 bakgrunn av dette at gjennomf\u00f8ringen vedtas. Vedtakskompetanse: Budsjettfullmaktenes pkt. 2.3 bokstav g) om gjennomf\u00f8ringsvedtak: Byr\u00e5det vedtar gjennomf\u00f8ring av investeringsprosjekt oppad begrenset til 20 millioner kroner. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Det bevilges kr 16,6 mill. til oppgradering av kontor, verksted, m\u00f8terom, renholdsentral, garderober og ombrukssentral i Jekteviken 5 og 6a 2. Budsjettet fremg\u00e5r av f\u00f8lgende tabell: Dato: 25. mars 2025 Jacob M\u00e6hle Byr\u00e5d for finans Dokumentet er godkjent elektronisk. Vedlegg: Fagnotat av 24. februar 2025 Tilstandsvurdering av 2024 4 "
}