{
  "dokument_id": "6ee05826-ccbd-5b0f-969e-d0a0990e0f07",
  "doc_type": "case_attachment",
  "kommune": 4601,
  "tittel": "Skatteinngang etter januar 2024",
  "url": "https://bergen.kommune.no/politikere-utvalg/api/fil/bk360/9900111/Skatteinngang-etter-januar-2024",
  "tekst": " \u00d8konomi konsern Til Notat V\u00e5r referanse: 2024/30840-1 Saksbehandler: \u00d8yvind Svanevik Vaage Dato: 29. februar 2024 Skatteinngang etter januar 2024 Skatteinngangen i januar var p\u00e5 1454 mill. kroner, en \u00f8kning p\u00e5 2,7% fra samme m\u00e5ned i 2023. Skatteinngangen for januar inkluderer forskuddstrekket for november og desember \u00e5ret f\u00f8r, og januar er derfor en relativt stor skattem\u00e5ned med om lag 12% av samlet \u00e5rlig skatteinngang. Den \u00f8kte skatteinngangen er i hovedsak drevet av en vekst i forskuddstrekket p\u00e5 4,1%. Veksten er imidlertid noe dempet av en reduksjon i innbetalt restskatt, p\u00e5 62%. Restskatten knytter seg til inntekts\u00e5ret 2022, og reduksjonen henger sammen med at beregningene av restskatt for 2023, og tilh\u00f8rende innbetalinger, ble gjort p\u00e5 et tidligere tidspunkt enn for 2022. I vedtatt budsjett 2024 er det lagt opp til en skattevekst p\u00e5 5,0%, alts\u00e5 noe over den underliggende veksten p\u00e5 4,1%. Samtidig s\u00e5 ble kommunens andel av innbetalt skatt \u2013 det kommunale skatt\u00f8ret \u2013 redusert i Statsbudsjettet 2024, fra 11,15% til 10,95%. Denne reduksjonen trer i kraft f\u00f8rst fra mars innev\u00e6rende \u00e5r, og vil isolert sett bidra til en reduksjon i skatteinngangen p\u00e5 om lag 2%. Underliggende skattevekst, som i hovedsak drives av generell l\u00f8nns- og sysselsettingsvekst, m\u00e5 derfor \u00f8ke gjennom \u00e5ret for at budsjettert skattevekst skal n\u00e5s. BERGEN LANDET EKSKL. innt.utjevn. INKL. innt.utjevn. Endring Endring Endring (bel\u00f8p i mill. k r.) Bel\u00f8p fra 2023 Bel\u00f8p fra 2023 Bel\u00f8p fra 2023 M\u00e5nedsinngang januar 2024 1 454,0 2,7 % 1 378,7 2,6 % 25 701,7 2,5 % Sk atteanslag i VB 24/Statsbudsj. 24 12 184,2 5,0 % 11 712,6 5,0 % 220 250,0 4,6 % Figuren under viser prognosen for skatteveksten gjennom \u00e5ret. Fordelingen av skatt per m\u00e5ned er basert p\u00e5 m\u00e5nedlig skatteinngang de siste seks \u00e5r. Per januar ligger faktisk vekst tett p\u00e5 prognosen. Prognosen tilsier en stabil vekst p\u00e5 om lag 3% til og med mai, f\u00f8r veksten i juni br\u00e5tt avtar grunnet store restskattinnbetalinger i 2023. Vekst i skatteinngang gjennom \u00e5ret 6% 5,7 % 5,0 % 5% 4% 3,4 % 2,7 % 2,9 % 3,0 % 3,1 % 2,7 % 2,8 % 3% 2,3 % 2,3 % 2,7 % 2% 0,9 % 1% 0% Jan Feb Mar Apr Mai Jun Jul Aug Sep Okt Nov Des Faktisk Prognose Veksten er ventet \u00e5 tilta p\u00e5 h\u00f8sten, og i november ventes s\u00e6rlig h\u00f8y vekst grunnet effekter av margin- og fordelingsoppgj\u00f8r1, som historisk sett har gitt kommunen ekstrainntekter (se figur under). Det er stor usikkerhet knyttet til disse oppgj\u00f8rene, men mer informasjon vil foreligge utover v\u00e5ren. Skatteanslaget vil eventuelt foresl\u00e5s justert i fm. Revidert budsjett og Tertialrapport 2 i henhold til denne informasjonen. Margin- og fordelingsoppgj\u00f8r 1200 1000 800 Mill. kroner 600 400 200 0 2020 2021 2022 2023 -200 Marginoppgj\u00f8r Fordelingsoppgj\u00f8r 1 Marginoppgj\u00f8r: For \u00e5 unng\u00e5 un\u00f8dvendige svingninger i kommunenes skatteinngang tilbakeholdes en margin (7,5% av innbetalt forskuddsskatt, \u00abmarginprosenten\u00bb) som benyttes til \u00e5 dekke inn l\u00f8pende utbetalinger i forbindelse med skatteoppgj\u00f8ret. Dersom det er avsatt en st\u00f8rre margin enn n\u00f8dvendig sett i forhold til utbetalinger i forbindelse med skatteoppgj\u00f8ret, utbetales dette i november \u2013 dette kalles marginoppgj\u00f8ret. Fordelingsoppgj\u00f8r: I november foretas ogs\u00e5 en korrigering av hvor stor andel av de totale skattene som skal tilfalle kommunen (\u00abfordelingstallet\u00bb), og avvik fra opprinnelig fordeling utbetales til eller tilbakebetales fra kommunene. Som f\u00f8lge av at Bergen er en relativt skattesterk kommune s\u00e5 blir kommunen trukket gjennom inntektsutjevningen. Forel\u00f8pig anslag p\u00e5 trekk i januar er p\u00e5 75 mill. kroner. Veksten per januar, justert for inntektsutjevning, kom p\u00e5 2,6%. Samlet for \u00e5ret er det budsjettert med en vekst p\u00e5 5,0%. For landet kom veksten i januar p\u00e5 2,5%, mens det i Statsbudsjettet 2024 ble lagt til grunn en vekst p\u00e5 4,6%. Med hilsen Eivind K. N\u00e6vdal-Bolstad Dokumentet er godkjent elektronisk. "
}