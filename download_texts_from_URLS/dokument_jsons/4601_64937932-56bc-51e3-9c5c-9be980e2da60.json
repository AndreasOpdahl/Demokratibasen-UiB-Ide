{
  "dokument_id": "64937932-56bc-51e3-9c5c-9be980e2da60",
  "doc_type": "case_minutes",
  "kommune": 4601,
  "tittel": "Saksprotokoll UBSI, 04062024, Sak 52/24, Oppf\u00f8lging av h\u00f8ring om budsjettsituasjonen i Bergensskolen",
  "url": "https://bergen.kommune.no/politikere-utvalg/api/fil/bk360/10588222/Innstilling-vedtak-Oppfolging-av-horing-om-budsjettsituasjonen-i-Bergensskolen",
  "tekst": "Oppf\u00f8lging av h\u00f8ring om budsjettsituasjonen i Bergensskolen Utvalg for barnehage, skole og idrett behandlet saken i m\u00f8tet 04.06.2024 sak 52/24 og fattet f\u00f8lgende vedtak: 1. Utvalg for barnehage, skole og idrett trekker f\u00f8lgende konklusjoner fra h\u00f8ring om budsjettsituasjonen i Bergensskolen: a. Byr\u00e5det utg\u00e5tt av H\u00f8yre, Frp og Sp har ikke s\u00f8rget for en realistisk budsjettering ut fra tilgjengelige prognoser ved byr\u00e5dets fremleggelse av 2. tertial for 2023- budsjettet og tilleggsinnstilling 1 for 2024-budsjettet. Det er det sittende byr\u00e5dets ansvar at budsjettene ikke tok h\u00f8yde for det faktiske aktivitetsniv\u00e5et i skolen. b. Byr\u00e5d for barnehage, skole og idrett har ikke h\u00e5ndtert oppf\u00f8lgingen av budsjettsituasjonen i 2024 p\u00e5 en forsvarlig m\u00e5te. Byr\u00e5den burde ha meldt fra til bystyret om underbudsjetteringen og sikret skolene forutsigbarhet, men valgte \u00e5 skyve ansvaret for \u00e5 overholde en urealistisk budsjettramme nedover til den enkelte rektor. Denne politiske f\u00f8ringen var et brudd med tidligere praksis, har f\u00f8rt til stor uro og bekymring, og kan ha g\u00e5tt ut over elevers rettigheter og ansattes arbeidsmilj\u00f8. c. Utvalget sl\u00e5r fast at kommunen har ansvar for at kravene i Oppl\u00e6ringsloven og forskriftene til loven blir oppfylt, ogs\u00e5 \u00e5 stille til disposisjon de ressursene som er n\u00f8dvendige for at kravene skal kunne oppfylles. Tilsvarende har kommunen ansvar som arbeidsgiver etter Arbeidsmilj\u00f8loven. Byr\u00e5det plikter \u00e5 underrette bystyret dersom det viser seg at det vedtatte budsjettet ikke tillater en forsvarlig ivaretakelse av kommunens lovp\u00e5lagte oppgaver. 2. Utvalget ber byr\u00e5den sikre realistisk budsjettering for 2025 og resten av handlings- og \u00f8konomiplanperioden. Dette skal skje ved at tertial 2 og tilleggsinnstillingen inneholder og synliggj\u00f8r oppdaterte prognoser vesentlig bedre enn innstillingene fra byr\u00e5det utg\u00e5tt av H\u00f8yre, Frp og Sp gjorde h\u00f8sten 2023. 3. Utvalget viser til den vedtatte evalueringen av tildelingsmodellen, og ber byr\u00e5den snarest mulig legge frem en sak for bystyret om ny tildelingsmodell. Saken skal inneholde en vurdering av om kostnader til spesialpedagogikk og kostnader som f\u00f8lge av forskjeller i levek\u00e5r skal v\u00e6re egne tildelingskriterier. 4. Utvalget ber byr\u00e5den foreta en enkel hurtigkartlegging av bemanningssituasjonen i Bergensskolen ved at skolene melder inn hvor mange stillinger, innenfor hvilke faggrupper, de selv mener vil mangle ved skolestart i august. Resultatet av kartleggingen sendes bystyrets medlemmer til orientering f\u00f8r bystyrets junim\u00f8te slik at det kan v\u00e6re med \u00e5 danne grunnlaget for bystyrets behandling av revidert budsjett. 5. Under dagens ledelsesmodell opplever avdelingsledere p\u00e5 grunn av merarbeid med administrative oppgaver \u00e5 m\u00e5tte nedprioritere p\u00e5lagt undervisning. Dette kan f\u00f8re til at avdelingslederes undervisningstimer m\u00e5 dekkes av andre ansatte uten at det avspeiles i tildelingen til skolene. Utvalget ber derfor byr\u00e5den gj\u00f8re en vurdering av ekstrakostnaden for skolene som er en direkte f\u00f8lge av dagens ledelsesmodell. Vurderingen legges frem for utvalget i det ordin\u00e6re septemberm\u00f8tet. Vasan Singaravel (H) fremsatte p\u00e5 vegne av H, FrP og BL, f\u00f8lgende protokolltilf\u00f8rsel: H, FrP og BL mener enkelte forslag til konklusjoner strider direkte med informasjon som ble orientert om i h\u00f8ringen, og kan derfor ikke tilslutte seg konklusjonene foresl\u00e5tt av Ap, SV, MDG, R og KRF. Utvalg for barnehage, skole og idretts behandling F\u00f8lgende representanter tok ordet: Vasan Singaravel (H), Even S\u00f8rland (A), Mikkel Gr\u00fcner (SV), Martine Jordana Baarholm (FrP), Thor Haakon Bakke (MDG), Marte Stadheim Teigen (R), Janne Gro Nyheim Rasmussen (H), Joril Christiansen (A), Camilla N\u00f8ttveit (H), Knut Vindenes (H). Forslag fremsatt i utvalget: Vasan Singaravel (H) fremsatte p\u00e5 vegne av H, FrP og BL, f\u00f8lgende forslag i 6 punkt: 1. Bergensskoler i s\u00e6rlig levek\u00e5rsomr\u00e5der har v\u00e6rt underfinansierte over lengre tid. 2. Utfordringer med vold og trusler, i tillegg til behov for individuell spesialundervisning, \u00f8kte drastisk under COVID-19 pandemien og har v\u00e6re \u00f8kende siden. 3. Utvalget bemerker at omfanget av lovp\u00e5lagte tjenester og rettigheter har \u00f8kt, uten at statlig finansiering har fulgt etter p\u00e5 tilsvarende niv\u00e5. Utvalget mener det er avgj\u00f8rende at byr\u00e5det jobber mot nasjonale myndigheter for at det skal f\u00f8lge med \u00f8konomisk kompensasjon for nye lovp\u00e5lagte tjenester og rettigheter. 4. Statlig COVID-19-kompensasjon var avgj\u00f8rende for \u00e5 opprettholde \u00f8konomisk overskudd p\u00e5 skolene i 2021 og 2022, men bidro samtidig til \u00e5 skjule underbudsjettering over tid. De \u00f8konomiske behovene i 2023 var p\u00e5 samme niv\u00e5, men uten kompensasjon. 5. Det ble ikke kommunisert ut informasjon om \u201cnedbemanning\u201d eller s\u00e5kalte \u201ckutt\u201d i tjenester fra byr\u00e5det. Det er vanlig praksis at rektorer ved skoler blir oppfordret til \u00e5 f\u00f8lge vedtatt budsjett, men utvalget viser forst\u00e5else for at det er en krevende oppgave, s\u00e6rlig p\u00e5 bakgrunn av ovennevnte punkter. 6. Utvalget ser sv\u00e6rt positivt p\u00e5 at byr\u00e5det har fulgt situasjonen i bergensskolen tett over lang tid og viser til at skolefeltet er styrket med 90 millioner kroner i nylig fremlagt revidert budsjett (1. Tertialrapport 2024). Even S\u00f8rland (A) fremsatte p\u00e5 vegne av A, SV, MDG, R, og KrF, f\u00f8lgende forslag i 3 punkt: 1. Byr\u00e5det utg\u00e5tt av H\u00f8yre, Frp og Sp har ikke s\u00f8rget for en realistisk budsjettering ut fra tilgjengelige prognoser ved byr\u00e5dets fremleggelse av 2. tertial for 2023-budsjettet og tilleggsinnstilling 1 for 2024-budsjettet. Det er det sittende byr\u00e5dets ansvar at budsjettene ikke tok h\u00f8yde for det faktiske aktivitetsniv\u00e5et i skolen. 2. Byr\u00e5d for barnehage, skole og idrett har ikke h\u00e5ndtert oppf\u00f8lgingen av budsjettsituasjonen i 2024 p\u00e5 en forsvarlig m\u00e5te. Byr\u00e5den burde ha meldt fra til bystyret om underbudsjetteringen og sikret skolene forutsigbarhet, men valgte \u00e5 skyve ansvaret for \u00e5 overholde en urealistisk budsjettramme nedover til den enkelte rektor. Denne politiske f\u00f8ringen var et brudd med tidligere praksis, har f\u00f8rt til stor uro og bekymring, og 2 kan ha g\u00e5tt ut over elevers rettigheter og ansattes arbeidsmilj\u00f8. 3. Utvalget sl\u00e5r fast at kommunen har ansvar for at kravene i Oppl\u00e6ringsloven og forskriftene til loven blir oppfylt, ogs\u00e5 \u00e5 stille til disposisjon de ressursene som er n\u00f8dvendige for at kravene skal kunne oppfylles. Tilsvarende har kommunen ansvar som arbeidsgiver etter Arbeidsmilj\u00f8loven. Byr\u00e5det plikter \u00e5 underrette bystyret dersom det viser seg at det vedtatte budsjettet ikke tillater en forsvarlig ivaretakelse av kommunens lovp\u00e5lagte oppgaver. Even S\u00f8rland (A) fremsatte p\u00e5 vegne av A, SV, MDG, R og KrF, f\u00f8lgende tilleggsforslag i 4 punkt: 1. Utvalget ber byr\u00e5den sikre realistisk budsjettering for 2025 og resten av handlings- og \u00f8konomiplanperioden. Dette skal skje ved at tertial 2 og tilleggsinnstillingen inneholder og synliggj\u00f8r oppdaterte prognoser vesentlig bedre enn innstillingene fra byr\u00e5det utg\u00e5tt av H\u00f8yre, Frp og Sp gjorde h\u00f8sten 2023. 2. Utvalget viser til den vedtatte evalueringen av tildelingsmodellen, og ber byr\u00e5den snarest mulig legge frem en sak for bystyret om ny tildelingsmodell. Saken skal inneholde en vurdering av om kostnader til spesialpedagogikk og kostnader som f\u00f8lge av forskjeller i levek\u00e5r skal v\u00e6re egne tildelingskriterier. 3. Utvalget ber byr\u00e5den foreta en enkel hurtigkartlegging av bemanningssituasjonen i Bergensskolen ved at skolene melder inn hvor mange stillinger, innenfor hvilke faggrupper, de selv mener vil mangle ved skolestart i august. Resultatet av kartleggingen sendes bystyrets medlemmer til orientering f\u00f8r bystyrets junim\u00f8te slik at det kan v\u00e6re med \u00e5 danne grunnlaget for bystyrets behandling av revidert budsjett. 4. Under dagens ledelsesmodell opplever avdelingsledere p\u00e5 grunn av merarbeid med administrative oppgaver \u00e5 m\u00e5tte nedprioritere p\u00e5lagt undervisning. Dette kan f\u00f8re til at avdelingslederes undervisningstimer m\u00e5 dekkes av andre ansatte uten at det avspeiles i tildelingen til skolene. Utvalget ber derfor byr\u00e5den gj\u00f8re en vurdering av ekstrakostnaden for skolene som er en direkte f\u00f8lge av dagens ledelsesmodell. Vurderingen legges frem for utvalget i det ordin\u00e6re septemberm\u00f8tet. Votering: Forslag punkt 1-6 fra H, FrP og BL, fremsatt av Vasan Singaravel (H) fikk 6 stemmer (H, FrP, BL). Forslag punkt 1-3 fra A, SV, MDG, R og KrF fremsatt av Even S\u00f8rland (A) ble vedtatt med 9 stemmer (A, SV, MDG, R, KrF). Tilleggsforslag punkt 1-4 fra A, SV, MDG, KrF og R, fremsatt av Even S\u00f8rland (A) ble vedtatt med 9 stemmer (A, SV, MDG, R, KrF). Forslag til vedtak: Utvalg for barnehage, skole og idrett trekker f\u00f8lgende konklusjoner fra h\u00f8ring om budsjettsituasjonen i Bergensskolen: 1. ............... 2. ............... 3. ................ 3 4 "
}