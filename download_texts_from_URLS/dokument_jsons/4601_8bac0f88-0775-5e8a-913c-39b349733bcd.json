{
  "dokument_id": "8bac0f88-0775-5e8a-913c-39b349733bcd",
  "doc_type": "case_presentation",
  "kommune": 4601,
  "tittel": "\u00c5sane, gnr. 216 bnr. 1087, Furubotn. Klage fra nabo over vedtak om rammetillatelse for nybygg/bolig",
  "url": "https://bergen.kommune.no/politikere-utvalg/api/fil/bk360/9721614/Framstilling-Asane-gnr-216-bnr-1087-Furubotn-Klage-fra-nabo-over-vedtak-om-rammetillatelse-for-nybygg-bolig",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/267048-10 \u00c5sane, gnr. 216 bnr. 1087, Furubotn/Eidsv\u00e5gneset. Klage fra nabo over vedtak om rammetillatelse for nybygg/bolig Hva saken gjelder: Nabo Frank Thomsen, eier av gbnr. 216/413, Furubotn 46, klager over vedtak om rammetillatelse datert 07.11.2023. I vedtaket er det innvilget dispensasjon fra KPA 2018 \u00a7 3.1 om plankrav. Tiltakshaver er Dag Fosse, ansvarlig s\u00f8ker er Larsen og Solheim AS. KPA 2018 viser eiendommen som \u00f8vrig byggesone og den ligger innenfor hensynssonene Aktsomhets-omr\u00e5der for steinsprang, jord- og flomskred og sn\u00f8skred. Eiendommen er uregulert. Nabomerknader: - Gnr. 216 Bnr 564 (Rune Larsen og Vidar Larsen); Merknadene g\u00e5r i hovedsak p\u00e5 st\u00f8rrelse p\u00e5 nybygget, innsyn og opparbeidelse av ny parkeringsplass. Mener bygget passer d\u00e5rlig inn i bebyggelsen i omr\u00e5det. Det foreligger ogs\u00e5 merknader som gjelder tinglyste rettigheter til tilknytting p\u00e5 felles vann- og avl\u00f8psledninger. - Gnr. 216 Bnr 413 (Frank Thomsen); Merknadene g\u00e5r i hovedsak p\u00e5 h\u00f8yde p\u00e5 tiltaket, som kan medf\u00f8re forringelse av solforhold p\u00e5 uteplass og ulempe med \u00f8kt innsyn. I tillegg bemerkes det at tiltaket ikke er stedstilpasset. - Gnr. 216 Bnr 965 og 401 (Sindre Holmelid H\u00e5berg); Merknadene g\u00e5r i hovedsak p\u00e5 forhold knyttet til tilkomstvei og avkj\u00f8rsel og muligheter for utbedring av egen parkeringsplass. P\u00e5 kartet til venstre under er eiendommene innrammet og klagers eiendom markert med r\u00f8d sirkel. Til h\u00f8yre er eiendommene sett fra sj\u00f8siden og oms\u00f8kt eiendom markert med kryss. 1 Klagerens anf\u00f8rsler: Klagen er datert 13.11.2023. Klagen omhandler oppsummert 3 hovedpunkt: - H\u00f8ydeplassering (innsyn og solforhold), - adkomst og avkj\u00f8rsel (klager mener at s\u00f8ker ikke har gyldig avkj\u00f8rselstillatelse), - vannforsyning og avl\u00f8p (s\u00f8ker har ikke gyldig privatrettslig avtale om \u00e5 koble seg p\u00e5 vannledning). Fagetatens vurdering og anbefaling: - Om h\u00f8ydeplassering: Fagetaten viser til lovens hovedregel etter pbl. \u00a7 29-4 om at tiltakshavers \u00f8nske skal im\u00f8tekommes der ikke avgj\u00f8rende grunner taler imot, jf. rundskriv H-8/15. Ulempen for nabo er i dette tilfellet innenfor den objektive t\u00e5legrensen i tettbygd str\u00f8k. Byr\u00e5det viser til fagetatens utfyllende begrunnelse p\u00e5 dette punkt. - Om adkomst og avkj\u00f8rsel: Adkomsten ble godkjent av Bymilj\u00f8etaten i vedtak datert 05.10.2020. Vedtaket ble fornyet den 11.12.2023 og er dermed ikke utg\u00e5tt p\u00e5 dato. - Om vannforsyning og avl\u00f8p: Bergen Vann har gitt forh\u00e5ndstillatelse datert 28.09.2022, med vilk\u00e5r som skal etterkommes. Det er laget en ny l\u00f8sning for s\u00f8kers eiendom med tilkobling til offentlig vannledningspunkt via tilkoblingspunkt p\u00e5 gbnr. 216/564, Furubotn 49. Fagetaten opprettholder sitt vedtak i saken. Byr\u00e5dets vurdering og anbefaling/konklusjon: Byr\u00e5det har vurdert klagen og anbefaler at fagetatens vedtak opprettholdes. Byr\u00e5det kan ikke se at de hensyn som ligger bak kommuneplanens krav om reguleringsplan blir vesentlig tilsidesatt ved en dispensasjon i dette tilfellet, jf. pbl. \u00a7 19-2, andre ledd. Etter byr\u00e5dets vurdering vil fordelene ved en dispensasjon v\u00e6re klart st\u00f8rre enn ulempene. Byr\u00e5det slutter seg til fagetatens vurdering som framg\u00e5r av rammetillatelsen datert 07.11.2023, pkt. 3.7 om dispensasjon. N\u00e5r det gjelder \u00f8vrige anf\u00f8rsler som gjelder h\u00f8ydeplassering, adkomst/avkj\u00f8rsel og vannforsyning, tiltrer byr\u00e5det vurderingene som framg\u00e5r av fagnotatet datert 19.12.2023, hhv. pkt. 3, pkt. 3.2 og pkt. 3.3. Byr\u00e5det kan ikke se at det som framg\u00e5r av klagen gir hjemmel for \u00e5 avsl\u00e5 s\u00f8knaden. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse Byr\u00e5det innstiller til Utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 07.11.2023 opprettholdes. Klagen tas ikke til f\u00f8lge. Dato: 13. februar 2024 Marte Joan Monstad Christine Kahrs Fung. byr\u00e5dsleder Byr\u00e5d for byutvikling Dokumentet er godkjent elektronisk. Side 2 av 3 Vedlegg: Fagetatens notat datert 19.12.2023 med f\u00f8lgende vedlegg: 1. Situasjonskart 2. Situasjonsplan 3. Flyfoto 4. Klage over vedtak 5. Rammetillatelse 6. Vedtak fra Bymilj\u00f8etaten om adkomst 7. Forh\u00e5ndsuttalelse fra Bergen Vann 8. S\u00f8knad 9. Solstudie 10. Tegninger 11. Nabomerknader Side 3 av 3 "
}