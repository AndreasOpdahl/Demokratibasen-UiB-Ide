{
  "dokument_id": "f165ac7e-fb2b-5a5d-a9db-f6228b568fd7",
  "doc_type": "case_attachment",
  "kommune": 5501,
  "tittel": "Vedlegg 52. Vurdering av rekkef\u00f8lgekrav for boligbygging p\u00e5 Kval\u00f8ya",
  "url": "https://innsyn.tromso.kommune.no/application/getMoteDokument?dokid=2002009765",
  "tekst": "Deres ref. V\u00e5r ref. Saksbehandler Dato PLAN-22/02635-149 Erik Eidesen 05.03.2025 +47 47608107 Vurdering av rekkef\u00f8lgekrav til boligbygging i KPA for boligbygging p\u00e5 Kval\u00f8ya Oppsummering av notat: Vi anbefaler ikke \u00e5 fjerne bestemmelsen i KPA om begrensning p\u00e5 regulering av boliger da dette vil kunne resultere i flere ressurskrevende reguleringssaker som trolig ikke vil kunne f\u00f8re frem. Per n\u00e5 er det etter gjeldende planer \u00e5pning for \u00e5 bygge inntil 200 boliger p\u00e5 Storelvtun/Eidhaugvn. Det anbefales prioritering av arealer til bygging av boliger p\u00e5 Kval\u00f8ya. Dette gj\u00f8res i forbindelse med planvask som etter endt arbeid skal ha avklart hvor det skal kunne bygges gjennom oppdatert plankart der byggeomr\u00e5der er tatt inn. Saksutredning Siden 2000-tallet har det v\u00e6re begrensninger p\u00e5 utbygging av boliger p\u00e5 Kval\u00f8ya p\u00e5 grunn av kapasiteten p\u00e5 Sandnessundbrua i rushtidene. Begrensningene, kjent som \u00abboligkvota\u00bb p\u00e5 Kval\u00f8ya, ble vedtatt av kommunestyret i 2008 med bakgrunn i store utfordringer knyttet til fremkommeligheten for byens bl\u00e5lysetater (KST-sak 239/08). P\u00e5 grunn av store trafikkmengder har ikke disse etatene kunne oppfylle sine lovp\u00e5lagte responstider, og man har derfor v\u00e6rt n\u00f8dt til \u00e5 legge begrensninger p\u00e5 trafikkmengde og -vekst mellom Kval\u00f8ya og Troms\u00f8ya. Boligkvotevedtaket var en egen sak, og er i seg selv ikke en del av kommuneplanens arealdel. I henhold til tidligere vedtak i kommune- og byutviklingsutvalget (KOBY) 20.04.23 (sak 19/23) og 28.11.24 (sak 67/24) har kommunen i KPA-arbeidet gjennomf\u00f8rt nye beregninger av kapasiteten med trafikkdata fra 2024 som grunnlag. Beregningen viser at trafikken har g\u00e5tt ned siden toppen i 2018. Samtidig ser man at det har v\u00e6rt en betydelig trafikkvekst i 2024, b\u00e5de over Sandnessundbrua og i hele kommunen. Beregningen viser at det er sannsynlig at trafikken vil fortsette \u00e5 vokse fremover og at den generelle framkommeligheten i rushtiden gradvis forverres. Sandnessundbrua er viktig for daglig transport og beredskap. Per i dag er framkommelighet for n\u00f8detater og busstrafikk god, men bruas kapasitet er n\u00e6r n\u00e5dd og har s\u00e5kalt belastningsgrad p\u00e5 0,86. Der er risiko for at selv mindre trafikkvekst kan gi relativt store utslag for trafikkavviklingen og forsinkelser i rushtid, noe som vil gi d\u00e5rligere forhold for n\u00f8detater, buss og annen trafikk. Det vil si at selv med begrenset utbygging p\u00e5 Kval\u00f8ya hviler det en risiko for man relativt raskt havner i en situasjon hvor n\u00f8detatene f\u00e5r vesentlig d\u00e5rligere forhold i trafikken. Det er flere utbyggings\u00f8nsker p\u00e5 Kval\u00f8ya, men \u00e5 \u00e5pne for alle frar\u00e5des ut fra disse vurderinger. Vi har ikke foretatt en prioritering av omr\u00e5der i denne omgang og vi anbefaler \u00e5 videref\u00f8re bestemmelse om at det ikke kan reguleres flere boliger p\u00e5 Kval\u00f8ya. Bydelssenter p\u00e5 Slettatorget er h\u00f8yt prioritert og er \u00f8nskelig som et viktig ledd i kommunens satsning p\u00e5 bydelssenter. N\u00f8kkelen til \u00e5 lykkes med bydelssenter er \u00e5 f\u00e5 flere funksjoner og tjenester p\u00e5 Kval\u00f8ysletta, og for \u00e5 f\u00e5 realisert et slikt prosjekt, er Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 det argumentert for at boliger er en del av l\u00f8sningen. Ved \u00e5 videref\u00f8re boligbegrensingen p\u00e5 Kval\u00f8ya generelt, er v\u00e5r vurdering at muligheten at for \u00e5 realisere bydelssenteret, blir st\u00f8rre. Oppheving av \u00abboligkvota\u00bb Troms\u00f8 kommune har over lang tid hatt en utfordrende boligsituasjon med sv\u00e6rt h\u00f8ye boligpriser. Det er derfor et sterkt politisk \u00f8nske om \u00e5 avb\u00f8te dette ved \u00e5 detaljregulere og bygge flere boliger for \u00e5 f\u00e5 ned boligprisene. I et arealforvaltningsperspektiv st\u00e5r dette i sterk kontrast til at Troms\u00f8 har en regulert \u00abboligreserve\u00bb som er vesentlig h\u00f8yere enn det identifiserte behovet frem mot 2050. Et utfordrende boligmarked, og en antatt endret trafikksituasjon har f\u00f8rt til en forventing om at byggebegrensningene p\u00e5 Kval\u00f8ya skal lettes. Det er mange gode grunner til \u00e5 fjerne seg fra vedtaket i 2008, hvor noen utvalgte fikk lov til \u00e5 regulere og bygge. Noen omr\u00e5der har allerede overskredet sin \u00abkvote\u00bb mens andre omr\u00e5der enn\u00e5 ikke er utbygd. Statlige f\u00f8ringer, lovverk og faglige anbefalinger har ogs\u00e5 endret seg betydelig siden 2008. Det er trolig flere omr\u00e5der med en \u00abkvote\u00bb i 2008-saken som trolig ikke ville blitt anbefalt som byggeomr\u00e5der i dagens arealplanfaglige kontekst (avstand til sentrum, kollektivdekning, nedbygging av gr\u00f8ntareal, nedbygging av myr mv.). Oppheving av begrensningene i boligkvotesaken vil stille alle regulerte, ubebygde boligomr\u00e5der p\u00e5 Kval\u00f8ya likt. Det er flere urealiserte boligomr\u00e5der p\u00e5 Kval\u00f8ya som ikke omfattes av noen boligkvote, men som omfattes av reguleringsplaner av ulik \u00e5rgang. Alle boligomr\u00e5der p\u00e5 Kval\u00f8ya vil da i utgangspunktet stille likt,juridisk sett. Trafikkutredninger viser at det fortsatt er begrenset kapasitet p\u00e5 Sandnessundbrua, og at brua kun t\u00e5ler begrenset utbygging f\u00f8r man kan oppleve blokkering i trafikken. Det er derfor viktig at kommunen gj\u00f8r n\u00f8dvendige prioriteringer blant boligomr\u00e5dene selv om man g\u00e5r bort fra kvotevedtaket. Kommunen har gjennom de siste KPA-vedtakene bestemt \u00e5 satse p\u00e5 utvikling en senterstruktur best\u00e5ende av sentrum, avlastningssentre og bydelssentre. I arbeid med bydelssentre det argumentert for at det er n\u00f8dvendig med bygging av boliger tett p\u00e5 nye og bedre bydelssentre. En videref\u00f8ring av kvotevedtaket vil kunne hindre prioritering og tilrettelegging for et bydelssenter for Kval\u00f8ya p\u00e5 Slettatorget. I samsvar med anbefalinger i KPA 2025 har kommunen valgt \u00e5 prioritere arbeidet med etablering av bydelssentre gjennom et eget bydelssenterprosjekt, og \u00f8nsker \u00e5 prioritere boligbygging p\u00e5 Kval\u00f8ya i direkte tilknytning til bydelssenteret Slettatorget. 2 Vedtaks\u00e5r for planer med urealisterte boligomr\u00e5der som ikke inng\u00e5r i \u00abboligkvotesaken\u00bb Videref\u00f8ring eller oppheving av eldre reguleringsplaner Troms\u00f8 kommune har satt i gang et arbeid med \u00e5 gjennomg\u00e5 eldre reguleringsplaner for \u00e5 vurdere hvorvidt disse kan og b\u00f8r videref\u00f8res som utbyggingsomr\u00e5der. Kommunen har en betydelig mengde \u00absovende\u00bb reguleringsplaner flere ti\u00e5r tilbake i tid. Klimaendringer, endringer i lovverk, statlige f\u00f8ringer og forventninger, lokalpolitiske f\u00f8ringer, og arealplanfaget generelt har tvunget frem n\u00f8dvendigheten av \u00e5 rydde i kommunenes planer. Det er en uttalt nasjonal forventing at kommuner skal endre eller oppheve planer som ikke st\u00f8tter opp under s\u00e6rlig gjeldende lovverk og de lokale og globale klimatiske utfordringene vi st\u00e5r overfor. Arbeidet med \u00e5 fjerne planer som ikke b\u00f8r videref\u00f8res er kjent som \u00abplanvask\u00bb. Dette arbeidet har kommunen startet i arbeidet med KPA 2025, og vil fortsette arbeidet parallelt med kommuneplanarbeidet forutsatt finansiering. Med unntak av plan 1861 Storelva/Storelvtun (2018), plan 1856 Eidhaugen (2020), og plan 1611 Eidekollen (2015) inng\u00e5r alle urealiserte boligomr\u00e5der i eldre reguleringsplaner som m\u00e5 vurderes hvorvidt de b\u00f8r videref\u00f8res. Disse tre planene er alle utarbeidet og vedtatt innenfor rammene av boligkvotevedtaket fra 2008. Planene for Storelva/Storelvtun og Eidhaugen tillater kun etablering av det antallet boenheter som kommer frem av selve kvotevedtaket. Disse planene kan realisere sitt potensiale allerede i dag, og dette vil ikke bli foresl\u00e5tt endret. Arbeidet med plan 1611 Eidekollen startet f\u00f8r selve kvotevedtaket, med en ytre ramme p\u00e5 200 boenheter. F\u00f8r planforslaget ble ferdig utarbeidet hadde Troms\u00f8 kommune, i dialog med Statens vegvesen, utredet trafikksituasjonen over Sandnessundbrua og konkludert med et totalt antall boenheter som kunne tillates etablert p\u00e5 Kval\u00f8ya. Det totale antallet ble fordelt p\u00e5 en rekke forskjellige omr\u00e5der med konkrete planer for utbygging, inkludert Eidekollen (p\u00e5 den tiden kjent som Eidkjosen vest). I dette arbeidet ble Eidekollen tilgodesett med en kvote p\u00e5 21 boenheter. Plan 1611 ble likevel utarbeidet med en total ramme p\u00e5 200 boenheter, hvorav 21 kunne bygges med en gang. Disse 21 boenhetene er n\u00e5 etablert, og bygging av de resterende 179 forutsetter at det utf\u00f8res kapasitetsforbedrende tiltak mht. Sandnessundbrua (rekkef\u00f8lgekrav). 3 For plan 1611 Eidekollen vil det derfor si at selv om kommunen fjerner seg fra forutsetningene i boligkvotevedtaket s\u00e5 m\u00e5 det gjennomf\u00f8res en endring av reguleringsplanen f\u00f8r en eventuell utbygging av restpotensialet p\u00e5 179 enheter. En slik planprosess vil ogs\u00e5 forutsette at kommunen gj\u00f8r en vurdering om hvorvidt de urealiserte delene av Eidekollen b\u00f8r videref\u00f8res som boligomr\u00e5der eller ikke. Status per i dag Det kan i dag bygges 200 boenheter med hjemmel i reguleringsplaner (Eidhaugen og Storelvtun), uten at dette kommer i konflikt med KPA sitt rekkef\u00f8lgekrav knyttet til Sandnessundbrua. \u00d8nske om \u00e5 prioritere boligbygging i forbindelse med videreutvikling av Slettatorget er vanskelig \u00e5 gjennomf\u00f8re med dagens regulerte situasjon, og med virkningene av boligkvotevedtaket fra 2008. Det vurderes som sannsynlig at dersom rekkef\u00f8lgekravet og kvotevedtaket ikke lenger gj\u00f8r seg gjeldende, s\u00e5 vil flere regulerte boligomr\u00e5der uten en kvote bli fremmet som reguleringssaker innen kort tid. For omr\u00e5det Hjellestrand foreligger det per i dag en reguleringsplan som tillater bygging av den opprinnelige kvoten. P\u00e5 Strand har man realisert mer enn den opprinnelige kvoten, men utbygger st\u00e5r igjen med et siste felt som ikke kan bygges ut f\u00f8r man har l\u00f8st kapasitetsutfordringene p\u00e5 Sandnessundbrua, samt at det foreligger en vedtatt detaljreguleringsplan. Anbefalt vei videre Steg 1 Vi anbefaler et vedtak som fjerner kommunen fra forpliktelsene i boligkvotevedtaket fra 2008. KPA tar ikke stilling til detaljene i dette vedtaket. KPA tar kun stilling til at det ikke tillates nye reguleringsplaner med boliger f\u00f8r det er utf\u00f8rt kapasitetsforbedrende tiltak ifm. Sandnessundbrua. Dette har blitt h\u00e5ndhevd i tospann med kvotevedtaket slik at utbyggere/grunneiere med areal som ikke inng\u00e5r i den nevnte saken ikke f\u00e5r starte en reguleringsprosess. Usikker p\u00e5 hvordan et slikt vedtak m\u00e5 lyde, og hvorvidt dette blir en egen sak eller ikke. Men m\u00e5lsetningen er klar: \u00abBoligkvotevedtaket\u00bb skal oppheves, og alle regulerte boligareal stiller dermed likt rent juridisk sett. Rekkef\u00f8lgekravet knyttet til Sandnessundbrua beholdes inntil man har grunnlag for \u00e5 prioritere den begrensete kapasiteten p\u00e5 veinettet til de boligomr\u00e5dene som er i tr\u00e5d med statlige krav og kommunale m\u00e5lsetninger, og som kommunen \u00f8nsker \u00e5 prioritere (les Slettatorget mv) Steg 2 Alle boligarea innenfor byomr\u00e5detl i gjeldende KPA (2017) klassifiseres i tre ulike kategorier: A. Ikke utbygde boligomr\u00e5der som fremg\u00e5r av reguleringsplaner som med stor sannsynlighet b\u00f8r videref\u00f8res. Disse omr\u00e5dene inng\u00e5r i planer hvor trafikale begrensninger er vurdert som en del av reguleringsplanen, og inng\u00e5r per definisjon i kvotesaken med en egen kvote. Disse planene skal kunne bygges ut uten videre vurdering s\u00e5 lenge det bygges ut i tr\u00e5d med den vedtatte reguleringsplanens rammer. B. Urealiserte boligomr\u00e5der som fremg\u00e5r av eldre reguleringsplaner, men som ikke ble tildelt en kvote i boligkvotesaken i 2008. Som det fremg\u00e5r av illustrasjon ovenfor er disse omr\u00e5dene vedtatt mellom 1975 og 1998, og videref\u00f8ring av reguleringsplanene m\u00e5 vurderes s\u00e6rskilt. Disse m\u00e5 inng\u00e5 i planvaskprosjektet, basert p\u00e5 generelle kriterier som skal anvendes p\u00e5 alle eldre planer i nevnte prosjekt. 4 C. Avsatte, uregulerte areal som tas ut av KPA 2025. Disse vil ikke bli videref\u00f8rt, eller videre vurdert ut over det som fremg\u00e5r av forslag til ny KPA. Steg 3 Planvaskprosjektet jobber videre med arealer i kategori B. Det m\u00e5 utarbeides objektive kriterier for vurdering av alle omr\u00e5der etter en metode som kan/skal anvendes p\u00e5 tidligere vedtatte planer i kommunen. Planvask kan resultere i at planer endre, oppheves eller videref\u00f8res. Det m\u00e5 for eksempel vurderes om arealbruken skal videref\u00f8res, eller om det kun er rammene for utbygging som er utdatert og at det m\u00e5 utarbeides en ny detaljreguleringsplan. Arbeidet med boligbygging p\u00e5 Kval\u00f8ya m\u00e5 kobles med prinsipper, informasjon og metodebruk i Utbyggingsprogrammet fra 2020, kommunens investeringsplaner (spesielt sosial infrastruktur), skolestrukturprosjektet, bydelssenterprosjektet mv. Etter hvert som man konkluderer for de ulike omr\u00e5dene b\u00f8r det lages enkeltsaker som behandles politisk. 5 "
}