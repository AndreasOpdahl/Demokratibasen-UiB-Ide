{
  "dokument_id": "0a8763fb-6949-5163-894b-9791a6c2a8c8",
  "doc_type": "case_minutes",
  "kommune": 4601,
  "tittel": "Saksprotokoll UMBY, 05122024, Sak 427/24, Bergenhus gnr 168 bnr 1956 Hegrenesveien 12A-C. Klage over avslag p\u00e5 s\u00f8knad om fradeling av \u00e9n boligparsell",
  "url": "https://bergen.kommune.no/politikere-utvalg/api/fil/bk360/11697620/Innstilling-vedtak-Bergenhus-gnr-168-bnr-1956-Hegrenesveien-12A-C-Klage-over-avslag-pa-soknad-om-fradeling-av-n-boligparsell",
  "tekst": "Bergenhus gnr 168 bnr 1956 Hegrenesveien 12A-C. Klage over avslag p\u00e5 s\u00f8knad om fradeling av \u00e9n boligparsell Utvalg for milj\u00f8 og byutvikling behandlet saken i m\u00f8tet 05.12.2024 sak 427/24 og fattet f\u00f8lgende vedtak: 1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 01.07.2024 i sak DELE-2024/11138. 2. Med hjemmel i plan- og bygningslovens \u00a7 26-1 og \u00a7 20-1 m) innvilges s\u00f8knad om fradeling av parsell fra gbnr. 168/1956 og opprettelse av ny grunneiendom. 3. Fagetaten utferdiger underretning om vedtaket i tr\u00e5d med reglene i forvaltningslov og plan- og bygningslov. Begrunnelse for vedtak: Plan- og bygningslovens vilk\u00e5r for \u00e5 kunne opprette en ny grunneiendom gjennom fradeling fremg\u00e5r av \u00a7 26-1: \u00ab\u00a7 26-1.Opprettelse og endring av eiendom Opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 \u00e5r, jf. matrikkellova, eller endring av eksisterende eiendomsgrenser, m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\u00bb Vurderingstema som UMBY skal ta stilling til er om den fradelte tomten vil v\u00e6re uegnet til bebyggelse eller ikke. Man skal ikke i fradelingsaken forest\u00e5 byggesaksbehandling av et senere tiltak. UMBY har befart tomten, og ved selvsyn vurdert de lokale forhold. Kommuneplanens arealdel viser eiendommen som sentrumsform\u00e5l, byfortettingssone. I planforslag for BERGENHUS. GNR 168 BNR 1091 MFL., HEGRENESET plan-ID 4601_70640000, som var p\u00e5 h\u00f8ring sommer 2023 med ny begrenset h\u00f8ring sommer 2024, er tomten regulert til boligform\u00e5l. Kommunal vegmyndighet har innvilget unntak fra byggegrensen mot veg p\u00e5 15 meter, jfr. veglovens \u00a7 30. Det er gitt ogs\u00e5 gitt tillatelse til utvidet bruk av avkj\u00f8rsel til kommunal veg den 29.04.21. S\u00f8ker har dokumentert at det foreligger erkl\u00e6ringer som kan tinglyses som sikrer lovlig rett til vann og avl\u00f8p, jf. plan- og bygningsloven \u00a7\u00a7 27-1 og 27-2. Veirett er ogs\u00e5 dokumentert. Et annet sp\u00f8rsm\u00e5l er om tomten vil v\u00e6re for bratt til et den er egnet for bebyggelse. Tiltakshaver har til belysning av dette sp\u00f8rsm\u00e5let innhentet vurdering fra grunnentrepren\u00f8rfirmaet Sartor & Drange. I denne uttalelsen heter det: \u00abTomta har bratt terreng, men sikringsarbeidet som er naudsynt framst\u00e5r normalt for bygging i fortettingsom\u00e5der i skr\u00e5ande terreng. Vi ser ikkje at dette skil seg vesentleg fr\u00e5 ei rekke andre tilsvarande prosjekt vi har gjennomf\u00f8rt i Bergen kommune. (...) Konklusjon: V\u00e5r vurdering er at tiltaket slik det er presentert i teikningsmatriell vil vere kurant teknisk gjennomf\u00f8rbart.\u00bb Det er ogs\u00e5 innhentet vurdering fra sivilarkitekt Elin Strandenes, som lyder: \u00abTerrenget p\u00e5 tomten er ikke spesielt bratt. Har tatt ut to tverrsnitt som viser plassering av bygg p\u00e5 tomten i forhold til senter vei, tomtegrenser og terreng. Ganske normal tomtetilpasning.\u00bb UMBY legger med utgangspunkt i disse uttalelsene til grunn at tiltakshaver har sannsynliggjort at tomten ikke vil v\u00e6re uegnet til bebyggelse. UMBY legger til grunn at fradeling ikke vil komme i konflikt med KPA-bestemmelsene \u00a7 8.2.9. Her heter det at: \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer.\u00bb En fradeling er for det f\u00f8rste ikke et byggetiltak, og KPA- \u00a7 8.9.2. kan f\u00f8lgelig ikke utgj\u00f8re avslagshjemmel. Tiltakshaver har under alle omstendigheter ogs\u00e5 dokumentert gjennom innsendte tegninger at fradelt tomt ogs\u00e5 vil kunne la seg bebygge p\u00e5 en m\u00e5te som ikke er i strid med kommuneplanbestemmelsen. Det er kommet inn 3 uttalelser fra naboer som mener nytt bygg p\u00e5 den fradelte tomten vil komme for tett p\u00e5 dem. UMBYs vurdering er at bebyggelsen ikke vil bli tettere enn det som er p\u00e5regnelig i et sentralt str\u00f8k i en by som Bergen. Alminnelige bestemmelser om avstand til nabogrense for bygg vil gjelde ved en fremtidig bygges\u00f8knad. UMBY mener derfor det er grunnlag for \u00e5 gi tiltakshaver medhold i klagen. Utvalg for milj\u00f8 og byutviklings behandling F\u00f8lgende representanter tok ordet: Trond Tystad (BL), Kathrine Algr\u00f8y Dahle (A). Forslag fremsatt i utvalget: Trond Tystad (BL) fremsatte p\u00e5 vegne av H, FrP, BL, INP og Sp f\u00f8lgende alternative forslag: 1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 01.07.2024 i sak DELE-2024/11138. 2. Med hjemmel i plan- og bygningslovens \u00a7 26-1 og \u00a7 20-1 m) innvilges s\u00f8knad om fradeling av parsell fra gbnr. 168/1956 og opprettelse av ny grunneiendom. 3. Fagetaten utferdiger underretning om vedtaket i tr\u00e5d med reglene i forvaltningslov og plan- og bygningslov. Begrunnelse for vedtak: Plan- og bygningslovens vilk\u00e5r for \u00e5 kunne opprette en ny grunneiendom gjennom fradeling fremg\u00e5r av \u00a7 26-1: \u00ab\u00a7 26-1.Opprettelse og endring av eiendom Opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 \u00e5r, jf. matrikkellova, eller endring av eksisterende eiendomsgrenser, m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\u00bb 2 Vurderingstema som UMBY skal ta stilling til er om den fradelte tomten vil v\u00e6re uegnet til bebyggelse eller ikke. Man skal ikke i fradelingsaken forest\u00e5 byggesaksbehandling av et senere tiltak. UMBY har befart tomten, og ved selvsyn vurdert de lokale forhold. Kommuneplanens arealdel viser eiendommen som sentrumsform\u00e5l, byfortettingssone. I planforslag for BERGENHUS. GNR 168 BNR 1091 MFL., HEGRENESET plan-ID 4601_70640000, som var p\u00e5 h\u00f8ring sommer 2023 med ny begrenset h\u00f8ring sommer 2024, er tomten regulert til boligform\u00e5l. Kommunal vegmyndighet har innvilget unntak fra byggegrensen mot veg p\u00e5 15 meter, jfr. veglovens \u00a7 30. Det er gitt ogs\u00e5 gitt tillatelse til utvidet bruk av avkj\u00f8rsel til kommunal veg den 29.04.21. S\u00f8ker har dokumentert at det foreligger erkl\u00e6ringer som kan tinglyses som sikrer lovlig rett til vann og avl\u00f8p, jf. plan- og bygningsloven \u00a7\u00a7 27-1 og 27-2. Veirett er ogs\u00e5 dokumentert. Et annet sp\u00f8rsm\u00e5l er om tomten vil v\u00e6re for bratt til et den er egnet for bebyggelse. Tiltakshaver har til belysning av dette sp\u00f8rsm\u00e5let innhentet vurdering fra grunnentrepren\u00f8rfirmaet Sartor & Drange. I denne uttalelsen heter det: \u00abTomta har bratt terreng, men sikringsarbeidet som er naudsynt framst\u00e5r normalt for bygging i fortettingsom\u00e5der i skr\u00e5ande terreng. Vi ser ikkje at dette skil seg vesentleg fr\u00e5 ei rekke andre tilsvarande prosjekt vi har gjennomf\u00f8rt i Bergen kommune. (...) Konklusjon: V\u00e5r vurdering er at tiltaket slik det er presentert i teikningsmatriell vil vere kurant teknisk gjennomf\u00f8rbart.\u00bb Det er ogs\u00e5 innhentet vurdering fra sivilarkitekt Elin Strandenes, som lyder: \u00abTerrenget p\u00e5 tomten er ikke spesielt bratt. Har tatt ut to tverrsnitt som viser plassering av bygg p\u00e5 tomten i forhold til senter vei, tomtegrenser og terreng. Ganske normal tomtetilpasning.\u00bb UMBY legger med utgangspunkt i disse uttalelsene til grunn at tiltakshaver har sannsynliggjort at tomten ikke vil v\u00e6re uegnet til bebyggelse. UMBY legger til grunn at fradeling ikke vil komme i konflikt med KPA-bestemmelsene \u00a7 8.2.9. Her heter det at: \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer.\u00bb En fradeling er for det f\u00f8rste ikke et byggetiltak, og KPA- \u00a7 8.9.2. kan f\u00f8lgelig ikke utgj\u00f8re avslagshjemmel. Tiltakshaver har under alle omstendigheter ogs\u00e5 dokumentert gjennom innsendte tegninger at fradelt tomt ogs\u00e5 vil kunne la seg bebygge p\u00e5 en m\u00e5te som ikke er i strid med kommuneplanbestemmelsen. Det er kommet inn 3 uttalelser fra naboer som mener nytt bygg p\u00e5 den fradelte tomten vil komme for tett p\u00e5 dem. UMBYs vurdering er at bebyggelsen ikke vil bli tettere enn det som er p\u00e5regnelig i et sentralt str\u00f8k i en by som Bergen. Alminnelige bestemmelser om avstand til nabogrense for bygg vil gjelde ved en fremtidig bygges\u00f8knad. UMBY mener derfor det er grunnlag for \u00e5 gi tiltakshaver medhold i klagen. Votering: Alternativt forslag punkt 1-3 fra H, FrP, BL, INP og Sp, fremsatt av Trond Tystad (BL), ble vedtatt med 9 stemmer (H, FrP, BL, INP, Sp). Innstillingen fikk 8 stemmer (A, SV, MDG, V, R), og var dermed falt. 3 Utvalg for milj\u00f8 og byutvikling behandlet saken i m\u00f8tet 14.11.2024 sak 400/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 24.10.2024 sak 309/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens vedtak datert 01.07.2024 opprettholdes. Klagen tas ikke til f\u00f8lge. 4 "
}