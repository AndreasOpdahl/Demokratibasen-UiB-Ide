{
  "dokument_id": "33ba0d52-d9b5-54d8-8e85-550453d6e70f",
  "doc_type": "case_presentation",
  "kommune": 4601,
  "tittel": "Laksev\u00e5g, \u00c5rstad og Bergenhus bydel, oppheving av eldre reguleringsplaner \u00e5r 1925-1945, arealplan-ID 40010000, 410000, 120000, 130000, 70000, 90011000 og 10020000, 2.gangsbehandling",
  "url": "https://bergen.kommune.no/politikere-utvalg/api/fil/bk360/11787206/Framstilling-Laksevag-Arstad-og-Bergenhus-bydel-oppheving-av-eldre-reguleringsplaner-ar-1925-1945-arealplan-ID-40010000-410000-120000-130000-70000-90011000-og-10020000-2-gangsbehandling",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/279943-49 Laksev\u00e5g, \u00c5rstad og Bergenhus bydel, oppheving av eldre reguleringsplaner \u00e5r 1925-1945, arealplan-ID 40010000, 410000, 120000, 130000, 70000, 90011000 og 10020000, 2.gangsbehandling Hva saken gjelder: Plan- og bygningsetaten (PBE) foresl\u00e5r \u00e5 oppheve seks eldre reguleringsplaner vedtatt mellom 1925 og 1945, sammen med en mindre endring vedtatt i 1980. Planene er lokalisert i bydelene \u00c5rstad, Laksev\u00e5g og Bergenhus, som vist p\u00e5 Figur 1. Figur 1: Oversiktskart med reguleringsplaner som foresl\u00e5s for oppheving. Hensikten med opphevingen er \u00e5 rydde og forenkle planregisteret, slik at det er oppdatert og relevant for dagens situasjon og lovverk. Flere av de eldre reguleringsplanene samsvarer ikke fullt ut med utbygget situasjon, byggetiltakene i planen er ferdig etablert og plankartene er teknisk utdaterte. Forslaget om oppheving omfattes ikke av forskrift om konsekvensutredninger. 1 Beskrivelse av forslaget: Oppheving inneb\u00e6rer at eventuelle arealform\u00e5l og andre f\u00f8ringer som byggeh\u00f8yder og byggegrenser i eldre plan mister rettsvirkning. Uten reguleringsplan vil de generelle reglene for plassering, h\u00f8yde og avstand fra nabogrense i plan- og bygningsloven \u00a7 29-4 og avstandskravene i vegloven \u00a7 29, samt overordnet plan og byggesaksforskrift (SAK10) gjelde. Mange av omr\u00e5dene er omfattet av kommunedelplaner som ivaretar mer spesifikke arealform\u00e5l. Kommuneplanens arealdel (KPA2018) gir overordnede f\u00f8ringer om arealform\u00e5l, utnyttelsesgrad og andre hensyn. Grunnet alderen p\u00e5 de eldre reguleringsplanene inntrer plankravet i KPA2018 bestemmelser \u00a7 3. Det er dermed kun en begrenset utvikling av omr\u00e5dene som kan s\u00f8kes etablert via byggesak. Store deler av de aktuelle omr\u00e5dene omfattes av hensynssoner for kulturmilj\u00f8 i KPA2018, slik at hensyn til kulturmilj\u00f8 skal ivaretas ved s\u00f8knader om tiltak og arealbruk. Opphevingen bidrar til \u00e5 redusere behovet for tolkningssp\u00f8rsm\u00e5l og dispensasjoner fra eldre planer. Opphevingen tilrettelegger ogs\u00e5 for digitalisering av planregisteret og byggesaksbehandlingen. F\u00f8lgende planer foresl\u00e5s opphevet, vist under med opprinnelige plankart. Laksev\u00e5g, Store Damsg\u00e5rd (planID 40010000), vedtatt 01.07.1925: \u00c5rstad/Laksev\u00e5g. Gyldenpris og stranden (planID 410000), vedtatt 31.03.1931: 2 \u00c5rstad. Vestre \u00c5rstad og Uren \u2013 Kronviken \u2013 Solheimsviken (planID 120000), vedtatt 04.08.1936: \u00c5rstad. L\u00f8vstakkens Nordskr\u00e5ning, mellom Blekenberg og Gyldenpris (planID 130000), vedtatt 02.07.1938: \u00c5rstad/Bergenhus. Midtre \u00c5rstad (planID 70000), vedtatt 08.07.1938 3 \u00c5rstad. Blekenberg Gyldenpris (planID 10020000), vedtatt 14.09.1945: \u00c5rstad. Elsters gate og Camilla Colletts gate, reguleringsendring (planID 90011000), vedtatt 23.12.1980: Prosess og medvirkning For oppheving av reguleringsplan gjelder samme prosess etter plan- og bygningsloven som for utarbeiding av ny plan, det vil si oppstart, h\u00f8ring og offentlig ettersyn, og politisk sluttbehandling. Ber\u00f8rte parter skal bli varslet og gis mulighet til uttalelse underveis i prosessen. Oppstart av planarbeidet ble besluttet av kommunaldirekt\u00f8ren p\u00e5 byr\u00e5dsavdeling for byutvikling besluttet i januar 2024. Opphevingsforslaget var p\u00e5 h\u00f8ring og offentlig ettersyn i perioden 24.08.2024 - 08.10.2024. Det ble mottatt 1 privat merknad og 7 h\u00f8ringsuttalelser. Disse er oppsummert og kommentert i merknadsskjema datert 29.10.2024. I privat merknad blir det i hovedtrekk pekt p\u00e5 f\u00f8lgende: \u2022 Gjenoppbygging av bolig: Sp\u00f8rsm\u00e5l om det skilles mellom nye byggetiltak eller gjenoppbygging av bolig etter en brann. Utvidet byggegrense mot vei kan f\u00e5 store konsekvenser for sm\u00e5 boligtomter n\u00e6r veier. 4 I offentlige uttalelser blir det i hovedtrekk pekt p\u00e5 f\u00f8lgende: \u2022 Kulturmilj\u00f8: Byantikvaren ser behovet for \u00e5 rydde i planregisteret, men fordi opphevingen inneb\u00e6rer at det er viktig informasjon i eldre planer g\u00e5r tapt s\u00e5 b\u00f8r hensynssonene for kulturmilj\u00f8 H570 i KPA2018 videref\u00f8res og styrkes ved rullering av ny KPA. S\u00e6rlig planene PlanID 70000 og PlanID 120000 viser byggeh\u00f8yder, materialbruk og bygningstypologi med blant annet kvartalsstruktur som er viktig for kulturmilj\u00f8et, og som b\u00f8r videref\u00f8res ved fremtidig planlegging i omr\u00e5det. \u2022 Byggeh\u00f8yder og byform: Byarkitekten vurderer at informasjon om byggeh\u00f8yder og byform i eldre planer er verdifull n\u00e5r det skal vurderes nye byggetiltak innenfor eksisterende bebyggelse. Plankartene til \u00c5rstad/Laksev\u00e5g viser for eksempel kvartalsstruktur med etasjer, h\u00f8yder, utearealer, forhager og gater. Denne informasjonen b\u00f8r videref\u00f8res som for eksempel hensynssoner p\u00e5 kommuneplanniv\u00e5. \u2022 Byggegrense mot veg: Statens vegvesen (SVV) vurderer at sakene er godt utredet og konsekvensene for vegmyndighet og for grunneiere er redegjort for i saksutredningen. De eldre planene er ikke hensiktsmessig \u00e5 styre etter i dag. \u2022 Gr\u00f8nnstruktur: Seksjon for landbruk forutsetter at gr\u00f8nne arealer i planen blir bevart. Fagetatens vurderinger og anbefalinger: Plan- og bygningsetaten (PBE) har utarbeidet et fagnotat som ligger ved saken. De viktigste vurderingene oppsummeres under, se fagnotatet for mer detaljert informasjon. Behovet for oppheving For \u00e5 etablere et digitalt planregister s\u00e5 har Bergen kommune et p\u00e5g\u00e5ende arbeid med \u00e5 vektorisere (digitalisere plandata) eldre arealplaner. Dette omfatter oppheving av eldre planer som ikke lenger er et godt styringsverkt\u00f8y for byggesak. M\u00e5let med opphevingen er et entydig, oppdatert og egnet plangrunnlag for saksbehandling av nye byggetiltak. En forutsetning for oppheving er at viktige hensyn i de aktuelle reguleringsplanene er tilstrekkelig ivaretatt i overordnet plan. Noen eldre planer vil dermed ikke v\u00e6re egnet for oppheving fordi de omfatter f\u00f8ringer og arealform\u00e5l som er viktig \u00e5 bevare og videref\u00f8re. PBE vurderer at opphevingen av de aktuelle planene vil gi flere fordeler for b\u00e5de innbyggere, utbyggere, saksbehandlere og kommunen for \u00f8vrig. Dette omfatter blant annet mindre behov for dispensasjoner, reduserte gebyrkostnader, mindre tidsbruk for tolkning og veiledning av eldre planer, st\u00f8rre forutsigbarhet i plangrunnlaget, forenklet forvaltning av plandatabasen med mer. Se planbeskrivelsen kap.3.2 for utfyllende omtale. Forhold til de eldre reguleringsplanene De eldre reguleringsplanene har teknisk utdaterte plankart, basert p\u00e5 gammeldagse eller manglende tegneregler, og har ingen planbestemmelser. Planene krever manuell tolkning av plandataene. Ved s\u00f8knad om nye tiltak m\u00e5 kommunen og grunneiere forholde seg til plankartene, selv om det kan v\u00e6re utfordrende \u00e5 tolke den juridiske betydningen av ulike linjer, tall og farger p\u00e5 plankartene. Arealplan-IDene 40010000, 130000, 90011000 og 10020000 har f\u00e5 f\u00f8ringer. Arealplan- IDene 410000, 120000 og 70000 har f\u00f8ringer til blant annet arealform\u00e5l og murtvang. De to sistnevnte har ogs\u00e5 f\u00f8ringer til byggeh\u00f8yder. PBE vurderer at intensjonen for de eldre reguleringsplanene er oppfylt ved at byggetiltak i planene i hovedsak er ferdig utbygget. Opphevingen inneb\u00e6rer at de eldre reguleringsplanene mister sin rettsvirkning og at f\u00f8ringene bortfaller. Konsekvensen er at de ber\u00f8rte eiendommene blir uregulerte, men at de vil omfattes av f\u00f8ringer i gjeldende kommunedelplan og KPA2018. F\u00f8ringer i de eldre reguleringsplanene som bortfaller med opphevingen, omfatter blant annet murtvang knyttet til brannsikkerhet, byggeh\u00f8yder, byggegrenser og andre avstandskrav. 5 PBE vurderer at de eldre planene ikke har n\u00f8dvendige forutsetninger for \u00e5 fungere som et egnet plangrunnlag i dag, og at overordnet plan vil v\u00e6re et tilfredsstillende grunnlag for byggesaksbehandling av nye tiltak. Forhold til overordnet plan PBE har utarbeidet et eget evalueringsskjema som viser hvert av planomr\u00e5dene sitt forhold til overordnet plan, b\u00e5de KPA2018 og kommunedelplan, se vedlegg. Oppsummert s\u00e5 er det i hovedsak overordnet plan, og annet lovverk og forskrifter som danner premissene for eventuell fremtidig videreutvikling i de aktuelle omr\u00e5dene. PBE vurderer at overordnet plan er et tilstrekkelig plangrunnlag for s\u00f8knad om nye tiltak. Vurdering av byggeh\u00f8yder og byform Byarkitekten uttalte til offentlig ettersyn at reguleringsplanene har viktig informasjon om byform, etasjeantall, h\u00f8yde, kvartalsstruktur og organisering av utearealer, og anbefalte at dette videref\u00f8res som hensynssoner p\u00e5 kommuneplanniv\u00e5. PBE vurderer at hensynet til byggeh\u00f8yder og byform er tilfredsstillende videref\u00f8rt i KPA2018 sine hensynsoner for kulturmilj\u00f8, sammen med lovverk og andre overordnede planer som Bergen kommune sin Kulturmilj\u00f8plan. En privat merknad innenfor reguleringsplan plan-ID 40010000 tar opp forholdet til byggeh\u00f8yde og eventuell gjenoppbygging etter brann. PBE viser til at flere av reguleringsplanene (plan-ID 40010000, 130000, 10020000 og 410000) ikke f\u00e5r virkning for byggeh\u00f8yder siden dette ikke er oppgitt i disse planene. Noen av reguleringsplanene har informasjon om byggeh\u00f8yder (plan-ID 120000 og 70000) som vil bortfalle ved oppheving. PBE viser til at omr\u00e5dene i dag er ferdig utbygget, men at dagens bygg har h\u00f8yere etasjeantall og st\u00f8rre byggeh\u00f8yder enn vist i reguleringsplanene. PBE vurderer at KPA2018 kan \u00e5pne for samme antall etasjer og byggeh\u00f8yder som dagens bebyggelse. Bebyggelsesstruktur og form\u00e5lsgrenser i reguleringsplanene vil bortfalle ved oppheving. PBE viser til at flere hensyn og krav skal ivaretas ved nye tiltak, men vurderer samtidig at viktige forhold i de eldre reguleringsplanene vil v\u00e6re tilstrekkelig eller bedre ivaretatt gjennom overordnede planer, lovverk og forskrifter. Vurdering av kulturmilj\u00f8 Bebyggelsesstruktur p\u00e5 plankartene samsvarer flere steder ikke med utbygget situasjon. De eldre reguleringsplanene har ikke bestemmelser som sikrer kulturmilj\u00f8. PBE vurderer at kulturmilj\u00f8 ivaretas gjennom overordnede planer som KPA2018, kommunedelplaner og Kulturmilj\u00f8planen sammen med lovverk og forskrifter. Byantikvaren ser behovet for oppheving av eldre planer, men uttaler til offentlig ettersyn at det er viktig at hensynssoner for kulturmilj\u00f8 videref\u00f8res og styrkes i rullering av KPA. Byantikvaren viser til tidligere saker hvor kulturmilj\u00f8ene ofte svekkes fordi bestemmelsene for nye tiltak i byfortettingssonen i KPA 2018 ikke er tilstrekkelige. PBE viser til at hensynet til kulturmilj\u00f8et ofte utfordres ved transformasjon av omr\u00e5der, og vurderer at en eventuell styrking av hensynsonene for kulturmilj\u00f8et m\u00e5 gj\u00f8res som del av rulleringen av KPA. Vurdering av vegforhold Byggegrense mot offentlig vei, enten inntegnet i plankartet eller gitt av eldre veilov p\u00e5 det tidspunktet eldre plan ble vedtatt, sammen med eventuelt regulert avkj\u00f8rsel, bortfaller ved oppheving. I regulerte omr\u00e5der er det kommunen som har vedtaksmyndighet til \u00e5 gi 6 dispensasjon, ogs\u00e5 fra byggegrense mot offentlig vei, mens veimyndighetene skal ha disse til uttale. Etter vedtak om oppheving vil det v\u00e6re veiloven \u00a7 29 som fastsetter avstandskravene til byggegrensen mot offentlig vei, og veimyndigheten behandler s\u00f8knad om dispensasjon fra byggegrensen mot offentlig vei, og for ny og endret avkj\u00f8rselstillatelse. Dette inneb\u00e6rer at byggegrensen blir 15 meter for kommunal vei, og 50 meter for riks- og fylkesvei, samt 15 meter for gang- og sykkelvei. Dette gjelder s\u00e5 lenge omr\u00e5dene er uregulerte. I kryssomr\u00e5der er avstandskravet noe st\u00f8rre, ref. vegloven \u00a7 29. PBE vurderer at det er mer hensiktsmessig \u00e5 ha byggegrenser etter dagens veilov og et godt plangrunnlag p\u00e5 eiendommene, enn det vil v\u00e6re \u00e5 beholde reguleringsplaner som ikke har n\u00f8dvendige forutsetningene for \u00e5 fungere som styringsverkt\u00f8y og plangrunnlag i dag. Veimyndigheter som Statens vegvesen og Fylkeskommunen har uttalt at de ser positivt p\u00e5 forslaget om oppheving av reguleringsplanene. Bymilj\u00f8etaten har ingen vesentlige merknader. En privat merknad uttrykker bekymring for at sin tomt, som ligger mellom to veier, ikke kan brukes ved en eventuell brann og gjenoppbygging. PBE viser til at nye byggetiltak i utgangspunktet m\u00e5 tilfredsstille de krav som gjelder p\u00e5 tidspunktet for s\u00f8knad til byggesak. Veiloven \u00a7 29 inneb\u00e6rer at mange nye tiltak innenfor byggegrensen vil kreve s\u00e6rlig tillatelse fra veimyndigheten. PBE viser til at en tillatelse etter veiloven inneb\u00e6rer en mindre streng vurdering enn en dispensasjon fra byggegrense etter plan- og bygningsloven. PBE vurderer at fordelene for allmenne interesser knyttet til veinett og trafikksikkerhet sammen med fordelen ved et oppdatert plangrunnlag er st\u00f8rre enn ulempene for private grunneiere knyttet til \u00f8kt byggegrense. Vurdering av gr\u00f8ntomr\u00e5der De gr\u00f8ntomr\u00e5dene i reguleringsplanene som i dag er ubebygget, er i hovedsak avsatt til arealform\u00e5let gr\u00f8nnstruktur i KPA2018. Unntaket er et mindre gr\u00f8ntareal p\u00e5 eiendom 162/49 og eiendom 158/124 m.fl. langs kommunalt veganlegg. Eiendommene er eid av Bergen kommune. Bymilj\u00f8etaten har i sin uttale til oppstart anbefalt at det regulerte gr\u00f8ntarealet videref\u00f8res som gr\u00f8nnstruktur ved rullering av KPA. Seksjon for n\u00e6ring og landbruk har i sin uttale til offentlig ettersyn ogs\u00e5 anbefalt at det regulerte gr\u00f8ntarealet b\u00f8r videref\u00f8res. PBE vurderer at gr\u00f8ntarealet b\u00e5de kan ivaretas gjennom eierforhold etter oppheving, gjennom byggegrense mot vei, og som gr\u00f8nnstruktur i rulleringen av KPA. PBE vurderer ellers at gr\u00f8ntomr\u00e5der blir tilstrekkelig ivaretatt gjennom overordnet plan, og andre lover og forskrifter. Vurdering av andre forhold PBE vurderer at opphevingen ikke gir negative konsekvenser for andre forhold som naturmangfold, barn og unge, og universell utforming, se omtale i planbeskrivelse. PBE vurderer at forholdene blir bedre ivaretatt i overordnet plan, byggteknisk forskrift, byggesaksforskrift og lovverk, enn i de eldre reguleringsplanene. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-14, vedtas f\u00f8lgende forslag til oppheving: a. Laksev\u00e5g. Store Damsg\u00e5rd (planID 40010000), vedtatt 01.07.1925 b. \u00c5rstad/Laksev\u00e5g. Gyldenpris og Stranden (planID 410000), vedtatt 31.03.1931 c. \u00c5rstad. Vestre \u00c5rstad og Uren \u2013 Kronviken \u2013Solheimsviken (planID 120000), vedtatt 04.08.1936 7 d. \u00c5rstad. L\u00f8vstakkens Nordskr\u00e5ning, mellom Blekenberg og Gyldenpris (planID 130000), vedtatt 02.07.1938 e. \u00c5rstad/Bergenhus. Midtre \u00c5rstad (planID 70000), vedtatt 08.07.1938 f. \u00c5rstad. Blekenberg Gyldenpris (planID 10020000), vedtatt 14.09.1945 g. \u00c5rstad. Elsters gate og Camilla Colletts gate, reguleringsendring, (planID 90011000), vedtatt 23.12.1980. \u00d8konomiske konsekvenser: Saken medf\u00f8rer ingen direkte \u00f8konomiske konsekvenser for Bergen kommune. Byr\u00e5dets vurdering og anbefaling/konklusjon: Byr\u00e5det \u00f8nsker \u00e5 f\u00e5 fart p\u00e5 byutviklingen og at Bergen skal vokse de kommende \u00e5rene. Det skal v\u00e6re enklere \u00e5 utvikle egen eiendom, og reguleringsprosesser og saksbehandling skal forenkles og effektiviseres. Byr\u00e5det ser derfor positivt p\u00e5 at det gj\u00f8res en gjennomgang av eldre reguleringsplaner og en opprydding i kommunens planregister. Byr\u00e5det st\u00f8tter PBE sin anbefaling om \u00e5 oppheve eldre reguleringsplaner som ikke stemmer med utbygget situasjon, hvor byggetiltakene i planen er ferdig etablert og hvor plankartene er teknisk utdaterte. Opphevingen er positivt for byutvikling i Bergen siden det reduserer behovet for tidskrevende tolkningssp\u00f8rsm\u00e5l og dispensasjoner fra eldre reguleringsplaner. Det er ogs\u00e5 positivt at opphevingen bidrar til digitalisering av planregisteret og byggesaker. Saken er godt opplyst og PBE sitt evalueringsskjema gir en god oversikt over innhold i gjeldende reguleringsplaner og konsekvenser ved oppheving. Skjemaet viser gjeldende form\u00e5l, byggeh\u00f8yder og byggegrenser, hva som finnes i omr\u00e5det av kulturmilj\u00f8, gr\u00f8ntomr\u00e5der, med mer og hvordan dette endres etter oppheving. PBE har utarbeidet et godt fagnotat som belyser fordeler og ulemper ved opphevingsforslaget. Byr\u00e5det st\u00f8tter PBE sin vurdering av at opphevingen samlet sett medf\u00f8rer flere fordeler enn ulemper. Byr\u00e5det har imidlertid merket seg noen temaer, som kommenteres under. Kulturmilj\u00f8 og arkitektur: Byr\u00e5det \u00f8nsker \u00e5 skape en vakker by, og vil f\u00f8re en byutvikling som fremtidens generasjoner kan se tilbake p\u00e5 med stolthet. Det skal derfor legges st\u00f8rre vekt p\u00e5 kulturhistorisk og stedstilpasset arkitektur i nye byggeprosjekter som ivaretar Bergens s\u00e6rpreg. B\u00e5de Byantikvaren og Byarkitekten har uttalt til offentlig ettersyn at noen av de eldre reguleringsplanene (planID 410000, PlanID 70000 og PlanID) viser byggeh\u00f8yder, materialbruk og bygningstyper med blant annet kvartalsstruktur med etasjer, h\u00f8yder, utearealer, forhager og gater. Etatene fremhever at planene har viktig informasjon om kulturmilj\u00f8et, og de anbefaler at dette videref\u00f8res og hensyntas ved videre planlegging og vurdering av nye byggetiltak i omr\u00e5dene. Byr\u00e5det st\u00f8tter anbefalingen fra Byantikvaren og Byarkitekten om at dette kan ivaretas gjennom styrking av hensynssoner for kulturmilj\u00f8et i rulleringen av KPA. PBE viser til at dette forutsetter et politisk vedtak, som kan f\u00f8lges opp videre i arbeidet med KPA. Byr\u00e5det anbefaler derfor et eget vedtakspunkt om dette (vedtakspunkt 2). Store deler av planen for \u00c5rstad/Laksev\u00e5g, Gyldenpris og Stranden (PlanID: 410000) er erstattet av nyere planer, og det er i dag kun to mindre omr\u00e5der i plankartet som gjenst\u00e5r med juridisk virkning. Omr\u00e5det nord for Puddefjordsbroen langs Damsg\u00e5rdsveien omfattes av den offentlige omr\u00e5dereguleringen (Laksev\u00e5g/Bergenhus/ \u00c5rstad, Gnr 157 bnr 201 mfl. planID: 70120000). Byr\u00e5det anbefaler at hensynet til kulturmilj\u00f8et blir vurdert i det videre arbeidet med denne reguleringsplanen. 8 Byggegrense mot veg Byr\u00e5det er opptatt av at private grunneiere skal ha muligheter og fleksibilitet til \u00e5 utvikle egne eiendommer. Byr\u00e5det har derfor merket seg at byggegrense mot offentlig veg vil \u00f8kes ved oppheving av reguleringsplanene, dette gjelder for flertallet av planene. Opphevingen medf\u00f8rer at fremtidige bygningstiltak vil kreve dispensasjon fra vegloven. P\u00e5 den andre siden s\u00e5 vil opphevingen redusere behovet for dispensasjoner fra kommunens plan- og bygningsmyndigheter. Det er ogs\u00e5 relevant \u00e5 fremheve at dispensasjoner fra kommunale myndigheter er gebyrbelagt, men at det per dags dato ikke er gebyr for s\u00f8knader til vegmyndigheter. Byr\u00e5det har ogs\u00e5 merket seg PBE sin vurdering om at tillatelser etter vegloven inneb\u00e6rer en mindre streng vurdering enn dispensasjoner fra byggegrenser etter plan- og bygningsloven. Byr\u00e5det fremhever at videre vekst og utvikling i Bergen kan medf\u00f8re behov for oppgradering av veinettet for \u00e5 ivareta god tilgjengelig, trafikksikkerhet og kapasitet for fremtidig trafikk. Opphevingen av eldre planer kan derfor ha samfunnsmessige fordeler knyttet til videre utvikling av veinettet. Byr\u00e5det vurderer samlet sett at fordelene for allmenne interesser og fordelene med et oppdatert plangrunnlag er st\u00f8rre enn ulempene av \u00f8kt byggegrense for grunneierne. Til h\u00f8ringen s\u00e5 kom det kun inn 1 privat merknad som var kritisk opphevingsforslaget, mens offentlige uttalelser i stor grad fremhevet fordeler ved et oppdatert plangrunnlag. Konklusjon Byr\u00e5det anser saken for \u00e5 v\u00e6re tilstrekkelig opplyst. Etter en samlet vurdering st\u00f8tter byr\u00e5det forslaget om \u00e5 oppheve de eldre reguleringsplanene. Dette begrunnes s\u00e6rlig i at opphevingen gir mindre behov for dispensasjoner fra eldre reguleringsplaner, det gir st\u00f8rre forutsigbarhet og mindre behov for tolkninger i saksbehandlingen, reduserte gebyrkostnader, og en forenklet forvaltning av planregistret. Byr\u00e5det er opptatt av at plangrunnlaget i kommunen skal v\u00e6re oppdatert og relevant for vurderinger i byggesaker, og anbefaler derfor oppheving av de eldre reguleringsplanene. Byr\u00e5det vurderer at overordnet planer i stor grad er et tilstrekkelig plangrunnlag for s\u00f8knad om nye tiltak. Byr\u00e5det anbefaler at det vurderes hvordan hensynet til kulturmilj\u00f8et i tre av reguleringsplanene kan styrkes gjennom rulleringen av KPA. Begrunnelse for framleggelse til bystyret: Etter plan- og bygningslovens \u00a7 3-3, andre ledd, ligger det til bystyret selv \u00e5 vedta reguleringsplan, jf. \u00a7 12-12. For oppheving av reguleringsplan gjelder samme bestemmelser som for utarbeiding av ny reguleringsplan, jf. pbl. \u00a7 12-14. Utvalg for milj\u00f8 og utvikling skal gi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningsloven \u00a7 12-14, opphever Bergen bystyre f\u00f8lgende reguleringsplaner: a. Laksev\u00e5g. Store Damsg\u00e5rd (planID 40010000), vedtatt 01.07.1925. b. \u00c5rstad/Laksev\u00e5g. Gyldenpris og Stranden (planID 410000), vedtatt 31.03.1931. c. \u00c5rstad. Vestre \u00c5rstad og Uren \u2013 Kronviken \u2013Solheimsviken (planID 120000), vedtatt 04.08.1936. d. \u00c5rstad. L\u00f8vstakkens Nordskr\u00e5ning, mellom Blekenberg og Gyldenpris (planID 130000), vedtatt 02.07.1938. e. \u00c5rstad/Bergenhus. Midtre \u00c5rstad (planID 70000), vedtatt 08.07.1938. f. \u00c5rstad. Blekenberg Gyldenpris (planID 10020000), vedtatt 14.09.1945. g. \u00c5rstad. Elsters gate og Camilla Colletts gate, reguleringsendring, (planID 90011000), vedtatt 23.12.1980. 9 2. I arbeidet med rulleringen av Kommuneplanens arealdel skal det vurderes hvordan kulturmilj\u00f8et i planID 410000, PlanID 70000 og PlanID 120000 kan styrkes gjennom bestemmelser for hensynssoner kulturmilj\u00f8et (H570). Dato: 4. februar 2025 Marte Joan Monstad Christine Kahrs Fung. byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 02.12.2024, med f\u00f8lgende vedlegg: Oversiktskart datert 24.05.2024 Planbeskrivelse datert 30.10.2024 Merknadsskjema datert 29.10.2024 Evalueringsskjema datert 29.10.2024 10 "
}