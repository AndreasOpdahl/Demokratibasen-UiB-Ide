{
  "dokument_id": "4c53793c-3ba3-532f-9525-7a277bab8775",
  "doc_type": "case_minutes",
  "kommune": 4601,
  "tittel": "Saksprotokoll UMBY, 16012025, Sak 24/25, Tertialrapportering til UMBY pr. 2. tertial 2024",
  "url": "https://bergen.kommune.no/politikere-utvalg/api/fil/bk360/11914157/Innstilling-vedtak-Tertialrapportering-til-UMBY-pr-2-tertial-2024",
  "tekst": "Tertialrapportering til UMBY pr. 2. tertial 2024 Utvalg for milj\u00f8 og byutvikling behandlet saken i m\u00f8tet 16.01.2025 sak 24/25 og fattet f\u00f8lgende vedtak: 1. Utvalg for milj\u00f8 og byutvikling tar rapporteringen pr 2. tertial 2024 til orientering. 2. Ordningen med egne tertialrapporter til UMBY vurderes. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Katrine Berg N\u00f8dtvedt (MDG), Geir Steinar Dale (A), Trond Tystad (BL), Mailiss Solheim-\u00c5kerblom (R). Forslag fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det erstatte ordningen med tertialrapportering til UMBY med \u00e5rlige statusrapporter til bystyret for hver av etatene under BBU (Bymilj\u00f8etaten, Byantikvaren, Bergen Vann, Bergen brannvesen og Plan- og bygningsetaten). Merknader fremsatt i utvalget: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Utvalg for milj\u00f8- og byutvikling ber om at det i kommende tertialrapporteringer for 2025 blir redegjort for hvordan nedleggelse av Klimaetaten og Byarkitekten har p\u00e5virket arbeidsoppgaver, arbeidskapasitet og m\u00e5loppn\u00e5else. Votering: Innstillingen punkt 1 ble vedtatt enstemmig. Innstillingen punkt 2 ble vedtatt med 11 stemmer (H, FrP, MDG, BL, V, INP, Sp) Tilleggsforslag fra MDG, fremsatt av Katrine Berg N\u00f8dtvedt (MDG), fikk 8 stemmer (A, SV, MDG, V, R), og var dermed falt. Merknad fra R, fremsatt av Mailiss Solheim-\u00c5kerblom (R), fikk 8 stemmer (A, SV, MDG, V, R), og var dermed falt. Byr\u00e5det behandlet saken i m\u00f8tet 02.01.2025 sak 2/25 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dets innstilling og utvalgets vedtak er likelydende. "
}