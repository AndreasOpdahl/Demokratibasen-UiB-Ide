{
  "dokument_id": "86767614-5645-553b-bab5-daca3434ce55",
  "doc_type": "case_attachment",
  "kommune": 4601,
  "tittel": "Uttalelse fra Vestland Fylkeskommune avdeling infrastruktur og veg datert 02.10.2024",
  "url": "https://bergen.kommune.no/politikere-utvalg/api/fil/bk360/11689758/Uttalelse-fra-Vestland-Fylkeskommune-avdeling-infrastruktur-og-veg-datert-02-10-2024",
  "tekst": " Avdeling for Infrastruktur og veg (INV) Dato 02.10.2024 V\u00e5r referanse 2024/52798-2 Deres referanse BYGG-2024/15935-4 BERGEN KOMMUNE PLAN- OG BYGNINGSETATEN Saksbehandler Klara Hovland L\u00f8nning Postboks 7700 E-post Klara.Hovland.Lonning@vlfk.no 5020 BERGEN Telefon Uttalelse - dispensasjon - riving av eksisterende bolig og oppf\u00f8ring av 5 nye eneboliger - gnr. 174 bnr. 5 - Bergen kommune Vi viser til brev av 10.09.2024, med anmodning om uttalelse. Saken gjelder Det er s\u00f8kt dispensasjoner for riving av eksisterende bolig og oppf\u00f8ring av fem nye eneboliger p\u00e5 gnr. 174 bnr. 5 i Bergen kommune. Totalt sett er det 5 boenheter med tilh\u00f8rende carporterer og fire parkeringsplasser. Tiltaket er avhengig av dispensasjon fra kommuneplanens: \u00a7 3.1 \u2013 Plankrav \u00a7 4.3.2 - \u00ab\u00c5sane nord: omr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder for gjennomf\u00f8ring av nye reguleringspliktige tiltak\u00bb \u00a7 26.5.1 - \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt.\u00bb Planstatus I kommuneplanens arealdel (KPA2018) vises eiendommen som bebyggelse og anlegg innenfor \u00f8vrig byggesone. Eiendommen er ikke regulert. Kommunal veg er regulert i \u00c5SANE. STEINEST\u00d8 INDUSTRIOMR\u00c5DE, VEI- OG BOLIGFELT med PlanID 50050000 og ikrafttredelsesdato 14.10.1965. Fylkesvegen i omr\u00e5det er regulert i \u00c5SANE. GNR 173 OG 174, HORDVIKHAMNEN med PlanID 62100000 og ikrafttredelsesdato 22.01.2014. Uttalelse Som eier og forvalter av fylkesvegnettet skal Vestland fylkeskommune ta hensyn til trafikksikkerhet, vedlikehold og drift av vegnettet, arealbehov ved en eventuell utviding av vegen og milj\u00f8et langs vegen. Generelt mener vi at oppf\u00f8ring av flere boenheter og tilh\u00f8rende parkeringsplasser b\u00f8r avklares i reguleringsplaner og ikke i dispensasjonssaker. Vi er derfor kritiske til dispensasjon fra plankrav. Hensikten bak plankravet er \u00e5 sikre bred, helhetlig og grundig vurdering av arealbruken i et bestemt omr\u00e5de. En planprosess vil ogs\u00e5 gi ber\u00f8rte myndigheter, grunneiere, naboer og andre interesseorganisasjoner, anledning til \u00e5 fremme sine synspunkter p\u00e5 et tidlig stadie. P\u00e5 den m\u00e5ten sikrer reguleringsplan st\u00f8rre medvirkning og at viktige tema som konsekvenser for trafikk, st\u00f8y, avrenning og bystruktur blir vurdert. Postadresse Telefon E-post Hjemmeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2024/52798-2 Side 2 av 2 Oms\u00f8kte eneboliger vil ha tilkomst fra krysset mellom fv. 5346 Steinest\u00f8vegen og kv. Hordvikneset. Fartsgrensen p\u00e5 fylkesvegen er 60 km/t og \u00e5rsd\u00f8gntrafikken (\u00c5DT) er 2 500. Fem nye boenheter kan ha vesentlige virkninger for milj\u00f8 og samfunn, og vil generere mer trafikk som p\u00e5virker infrastrukturen i n\u00e6romr\u00e5det. I dette tilfellet mener fylkeskommunen at omfanget av oms\u00f8kt tiltak tilsier at det b\u00f8r foreligge reguleringsplan for \u00e5 kartlegge omr\u00e5det og se om eventuelle rekkef\u00f8lgekrav er n\u00f8dvendig. Form\u00e5let med rekkef\u00f8lgekrav er at tiltakene i planomr\u00e5det skal skje p\u00e5 en koordinert og hensiktsmessig m\u00e5te. Bilbasert utbygging strider i mot nullvekstm\u00e5let og som p\u00e5pekt i KPA m\u00e5 hensynet til myke trafikanter og trygg skoleveg vektlegges. Med hilsen Malene Utkilen Klara Hovland L\u00f8nning Konst. Fagkoordinator Spesialkonsulent INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har derfor ingen h\u00e5ndskrevet underskrift "
}