{
  "dokument_id": "e12c3500-bc38-53a5-be30-a10cd23cc611",
  "doc_type": "case_attachment",
  "kommune": 4601,
  "tittel": "Vedlegg 1.3.06 Tjenestebeskrivelse Bj\u00f8rnsonsgate botiltak",
  "url": "https://bergen.kommune.no/politikere-utvalg/api/fil/bk360/10009562/Vedlegg-1-3-06-Tjenestebeskrivelse-Bjornsonsgate-botiltak",
  "tekst": " V\u00e5r referanse: 24-6823 Dato: 29. februar 2024 Tjenestebeskrivelse Bj\u00f8rnsonsgate botiltak Drift- og tjenestebeskrivelsen beskriver ikke dagens tilbud, men er skrevet med utgangspunkt i endringer som skal gjennomf\u00f8res som f\u00f8lge av forbedringsarbeidet som har p\u00e5g\u00e5tt siden februar 2023. Etter ombygging i 2024 vil bemanningen \u00f8kes med rundt 10 \u00e5rsverk. Dette vil styrke tjenestetilbudet og \u00f8ke tilstedev\u00e6relse av personell i henhold til Bo- og tjenesteavtale. Det tas forbehold om at enkelte punkt vil kunne endres med bakgrunn i at forbedringsarbeid ikke er sluttf\u00f8rt. Organisering og driftsform Bj\u00f8rnsonsgate botiltak er organisatorisk plassert i Etat for sosiale tjenester v/ Sosiale botjenester, Avdeling for botiltak 1. Huseier er Etat for boligforvaltning (EBF). Botilbudet best\u00e5r av 30 boenheter og personalbase i byggets 1. etasje og underetasje. Det er 18 boenheter for kvinner og 12 boenheter for menn. Bygget er fra 1930 og har ikke universell utforming. Det er ikke heis eller l\u00f8fteplattform i bygget. Selv om personalbasen i f\u00f8rste etasje er universelt utformet, vurderes det at ansatte med nedsatt f\u00f8rlighet ikke kan jobbe fast i botiltaket. Det vil jobbes med en gradvis reduksjon i antall beboere, og p\u00e5 sikt er det er en m\u00e5lsetting \u00e5 tilby 15-18 boenheter. Det inng\u00e5s Bo- og tjenesteavtale med beboerne som regulerer boforholdet samt oppf\u00f8lgingsavtale som beskriver tjenester til beboerne. Botilbudet tilbyr booppf\u00f8lgingstjenester hjemlet i helse- og omsorgstjenesteloven, og boenhet f\u00f8lger av dette. Det er en tjenestebil tilknyttet botilbudet. HMS Botilbudet eget verneomr\u00e5de og skal ha lokalt verneombud. Prosedyrer og rutiner p\u00e5 HMS-omr\u00e5det er tilgjengelig i BK-kvalitet. Det er inng\u00e5tt samordningsavtale med vektertjeneste om samordning av HMS. Form\u00e5l med botilbudet Form\u00e5let med tilbudet er at beboer p\u00e5 sikt skal kunne bo selvstendig i et varig botilbud med kontrakt hjemlet i husleieloven og beholde egen bolig. Det tilbys tjenester med fokus p\u00e5 \u00e5 fremme beboernes mestring i hverdagen (ADL) med m\u00e5l om bedret funksjonsniv\u00e5 og varig bosituasjon. Personalet skal bist\u00e5 beboere med \u00e5 s\u00f8ke bytte av kommunal bolig. M\u00e5lgruppe M\u00e5lgruppe for Bj\u00f8rnsonsgate botiltak er bostedsl\u00f8se menn og kvinner over 18 \u00e5r med: - Omfattende og vedvarende rusproblematikk - Vedvarende utfordringer knyttet til det \u00e5 bo og det \u00e5 beholde bolig - Utfordringer med tanke p\u00e5 fysisk og/eller psykisk helse og andre livsomr\u00e5der Majoriteten av beboerne har i Bj\u00f8rnsonsgate botiltak har samtidig rus- og psykisk lidelse (ROP) derav flere med psykoseproblematikk. De fleste har langvarig og alvorlig rusavhengighet og inntar daglig prim\u00e6rt illegale rusmidler. Noen har forvirringstilstander, lavt kognitivt funksjonsniv\u00e5 og lett psykisk utviklingshemming. Mange har manglende ADL- ferdigheter og flere er samlere. En del av beboerne har historikk knyttet til trusler og vold, og mange har en atferd som kan beskrives som ustabil og st\u00f8yete i form av skriking og verbal utskjelling. Bakgrunn for etablering av tilbudet Bj\u00f8rnsonsgate botiltak ble etablert med bakgrunn i erfaring med at mange i m\u00e5lgruppen har bolighistorikk fra tidligere der de har bodd i private og kommunale boliger og blitt utkastet fra boligene grunnet manglende betaling eller atferd (trusler, skremmende atferd i nabolag, branntill\u00f8p og materielle \u00f8deleggelser). Majoriteten av beboerne har ogs\u00e5 benyttet ulike midlertidige botilbud i perioder. Botiltaket er det botilbudet i kommunen for rusavhengige som vurderes \u00e5 v\u00e6re mest lavterskel med hensyn til brukernes funksjonsniv\u00e5 og tidligere bolighistorikk. Botiltaket vurderes egnet for personer som har behov for sosialfaglig oppf\u00f8lging og tjenester, tilsyn og hjelp til \u00e5 skjerme seg fra bes\u00f8kende, da s\u00e6rlig andre personer i rusmilj\u00f8et. Adgangskontroll til bygget og begrensninger i bes\u00f8k er sentralt i denne sammenhengen. Regulering av boforholdet Bo- og tjenesteavtale Det inng\u00e5s ikke husleiekontrakt hjemlet i husleieloven, men en Bo- og tjenesteavtale som er en avtale mellom kommunen og beboer. Sentrale moment i Bo- og tjenesteavtale er at botilbudet er: \u2022 frivillig \u2022 midlertidig karakter \u2022 det prim\u00e6re tilbudet er tjenester til beboerne hjemlet i helse- og omsorgstjenesteloven \u2022 boenhet f\u00f8lger av tjenestene Dersom en beboer blir oppsagt fra boforholdet i Bj\u00f8rnsonsgate botiltak, kan vedkommende klage p\u00e5 avgj\u00f8relsen. Klagenemnda i Bergen kommune er klageinstans. Individuell samarbeid- og oppf\u00f8lgingsavtale Det inng\u00e5s en oppf\u00f8lgingsavtale mellom beboer og Sosiale botjenester som beskriver hvilke tjenester beboer skal motta utfra individuelle behov. Kommunal bost\u00f8tte Beboer kan s\u00f8ke boligetaten om kommunal bost\u00f8tte. Bost\u00f8tte og egenbetaling beregnes utfra beboers \u00f8konomiske situasjon. Egenbetaling betales til Etat for boligforvaltning (EBF) som ved ordin\u00e6r kommunal bolig. Husordensregler Det er utarbeidet husordensregler for botilbudet. Boligbytte Side 2 av 14 Beboere kan s\u00f8ke Boligetaten om bytte av kommunal bolig. Tildeling av boenhet i Bj\u00f8rnsonsgate botiltak Majoriteten av de som tildeles boenhet i Bj\u00f8rnsonsgate botiltak har s\u00f8kt kommunal bolig og er registrert p\u00e5 venteliste for kommunal bolig hos Boligetaten i kommunen. Det tildeles imidlertid ogs\u00e5 boenhet i Bj\u00f8rnsonsgate botiltak til personer som ikke er registrert i kommunens boligk\u00f8 for \u00e5 unng\u00e5 at personene blir g\u00e5ende bostedsl\u00f8s over lengre tid. Disse personene meldes som aktuelle kandidater for botilbudet fra NAV sosialtjenesten til Etat for sosiale tjenester. Tildeling av boenhet gj\u00f8res av tildelingsgruppen for kommunale boliger (representanter fra EBF, Boligetaten og Etat for sosiale tjenester). Personer som vurderes aktuell for tildeling mottar et tildelingsbrev for kommunal bolig fra Boligetaten. Botilbudet er frivillig og praksis hos Boligetaten er at personer som takker nei til botilbud i Bj\u00f8rnsonsgate botiltak f\u00e5r beholde plass videre i kommunal boligk\u00f8. Informasjonsutveksling Sosiale botjenester har behov for opplysninger om bruker for \u00e5 kunne vurdere tjenestebehov og gj\u00f8re risikovurderinger blant annet n\u00e5r det gjelder overdosefare og sikkerhet (trussel- og voldshistorikk). Basert p\u00e5 samtykke fra bruker skal NAV sosialtjeneste gi relevante opplysninger om bruker samt videresende felles risikovurderingsskjema. Skjema for risikovurdering av bruker Dokument \u00abEST - Booppf\u00f8lging Risikovurdering av brukere\u00bb, ID 15441 - BkKvalitet (extend.no) skal fylles ut av NAV sosialtjenesten f\u00f8r beboer flytter inn i botilbudet. Denne risikovurderingen skal overf\u00f8res til Sosiale botjenester via Profil/Socio. Det skal det gjennomf\u00f8res informasjonssamtaler med brukere som har f\u00e5tt tildelt boenhet. Sosiale botjenester og NAV deltar p\u00e5 m\u00f8tet. Tilbud og tjenester til beboerne Booppf\u00f8lgingstjeneste har sosialfaglig forankring, er individuelt tilpasset og fokuserer p\u00e5 \u00e5 mobilisere beboernes egne ressurser. Tjenestetilbudet til beboerne tar utgangspunkt i oppgaver for booppf\u00f8lgingstjenesten, beskrevet i Faglige f\u00f8ringer for booppf\u00f8lgingstjenesten Dokument \u00abEST - Booppf\u00f8lging Faglige f\u00f8ringer for booppf\u00f8lgingstjenestene\u00bb, ID 15435 - BkKvalitet (extend.no)i Etat for sosiale tjenester. Det kan skilles mellom tre ulike tiln\u00e6rminger i booppf\u00f8lgingstjeneste: 1. Bo-orientert tiln\u00e6rming der det er fokus rettet mot boligen og \u00e5 forebygge utkastelse. Det gis \u00f8konomisk veiledning vedr\u00f8rende boforholdet; hvordan sikre \u00e5 gjennomf\u00f8re betaling av egenandel, s\u00f8ke bost\u00f8tte, bestille str\u00f8mabonnement, bytte str\u00f8mleverand\u00f8r, betale str\u00f8mregning etc. Det gis veiledning p\u00e5 praktiske gj\u00f8rem\u00e5l, for eksempel hvordan skifte en lysp\u00e6re og sjekke r\u00f8ykvarsler. Det er fokus p\u00e5 bomilj\u00f8et; hvordan kan beboer v\u00e6re en god nabo osv. og p\u00e5 \u00e5 rette opp i \u00f8deleggelser s\u00e5 fort som mulig f\u00f8r mulige naboklager; f.eks. bist\u00e5 med \u00e5 skifte knuste vinduer og bist\u00e5 med \u00e5 kaste boss b\u00e5de utenfor og inne i boligen. 2. Rehabiliteringsorientert tiln\u00e6rming der det er fokus p\u00e5 at beboer skal beholde bolig og hva beboer m\u00e5 gj\u00f8re for \u00e5 klare dette. Beboers m\u00e5lsetting er rehabilitering og god Side 3 av 14 rusmestring/rusfrihet. Metodisk tiln\u00e6rming blir da ofte \u00e5 bruke samtalen som redskap, f.eks. Motiverende intervju (MI) til \u00e5 motivere for avrusning/behandling og kople p\u00e5 andre instanser som kan v\u00e6re behjelpelig med rehabilitering. 3. Omsorgsorientert tiln\u00e6rming der det er fokus p\u00e5 personen og tjenester som personen har behov for, for eksempel hjemmesykepleie og hjemmehjelp, kontakt med fastlege og spesialisthelsetjeneste. De tre tiln\u00e6rmingene utelukker ikke hverandre. I Bj\u00f8rnsonsgate botiltak vil en kunne bruke flere tiln\u00e6rminger i oppf\u00f8lging av beboer ut fra hva som er hensiktsmessig for beboer og aktuell situasjon. I noen saker kan man for eksempel ha mest fokus p\u00e5 bolig mens i andre saker p\u00e5 omsorg. Bo-orientert - og omsorgsorientert tiln\u00e6rming kan sies \u00e5 ha en mer skadereduserende funksjon enn rehabiliteringsorientert tiln\u00e6rming. I Bj\u00f8rnsonsgate botiltak tilbys tjenester til beboerne utfra det som er definert som kjerneoppgaver i booppf\u00f8lgingstjenesten: - Gi \u00f8konomisk veiledning vedr\u00f8rende boforholdet; hvordan sikre og gjennomf\u00f8re betaling av husleie, s\u00f8ke bost\u00f8tte, bestille str\u00f8mabonnement, bytte str\u00f8mleverand\u00f8r, betale str\u00f8mregning, innboforsikring samt vurdere behov for forvaltningskonto og verge etc. - Gi veiledning i forhold til bomilj\u00f8et; hvordan kan beboer v\u00e6re en god nabo osv. - Gi veiledning til praktiske gj\u00f8rem\u00e5l, for eksempel hvordan skifte en lysp\u00e6re - Gi r\u00e5d og veiledning og bist\u00e5 med \u00e5 organisere at rydding og vasking blir gjennomf\u00f8rt - Ha fokus p\u00e5, og bist\u00e5 til, at beboere \u00e5pner post - Ha samtaler med beboer som omhandler bolig og rusmiddelbruk - Samarbeide med EBF - Bist\u00e5 beboer til \u00e5 stille p\u00e5 n\u00f8dvendige m\u00f8ter med EBF, Boligetaten etc. - Samarbeide med, og kople, p\u00e5 andre tjenester i hjelpeapparatet - Ha samtaler med bruker i forhold til andre livsomr\u00e5der som for eksempel psykisk helse, sosialt nettverk etc. - Delta i brukers ansvarsgruppe - F\u00f8lge beboer til m\u00f8ter med instanser som omhandler boforholdet - Ut fra individuell vurdering f\u00f8lge bruker til lege, tannlege, rusbehandling etc. - Veilede beboer i forhold til personlig hygiene Kan-oppgaver - oppgaver som kan utf\u00f8res ut fra individuelle vurderinger - - Utf\u00f8re praktisk arbeid som \u00e5 bytte lysp\u00e6re, kaste boss, rydde og vaske sammen med beboer - Gi r\u00e5d og veiledning p\u00e5 ulike livsomr\u00e5der som for eksempel aktivitet og helse - Gi beboer veiledning vedr. mat, kosthold og ern\u00e6ring - Kj\u00f8re beboer til lege, tannlege etc. - Gj\u00f8re aktiviteter sammen med beboer som f.eks. kafebes\u00f8k og tur Sosiale botjenester fatter vedtak p\u00e5 tjenestene etter helse- og omsorgstjenesteloven \u00a7 3-2 6b), jfr. Pasient- og brukerrettighetsloven \u00a7 2-1 a). Side 4 av 14 Tabell 1 Beskrivelse av helse- og sosialfaglige tjenester i l\u00f8pet av d\u00f8gnet Tjenestetilbud Dag (08.00- Ettermiddag Helg 15.30) (15.00-22.30) R\u00e5d og veiledning, x x x individuelle samtaler Kople p\u00e5 \u2013 og x x x samarbeid med hjelpeapparatet F\u00f8lge til lege, x - - tannlege, ansvarsgruppe Praktisk bistand vask av kl\u00e6r x x x Praktisk bistand i x x x boenhet Aktiviteter Tilrettelegge for x x x deltakelse i aktivitetstiltak, eks. r\u00f8de kors, kirkens bymisjon osv. Tilby mulighet for x x x tur, kultur og andre opplevelser (ogs\u00e5 i helger?) Tilgjengelighet i x x x fellesstue, planlagte og ikke planlagte aktiviteter Mat - Kaffe x x x - Enkel matservering Helse Utdeling LAR (i regi x - x av AFR) Utdeling medisin, x s\u00e5rstell av x x hjemmesykepleie, Side 5 av 14 TUD spesialist- helsetjeneste Samarbeid med X x - aktuelle samarbeidspartnere Bist\u00e5 til at tjenester kan tilbys beboerne, X X - f.eks. hjemmetjenester Tilkalle n\u00f8detater X X X Bemanning Det er 15,5 (16,5) \u00e5rsverk knyttet til botilbudet. (9,5 i tillegg til dagens 6 pluss avdelingsleder) Botilbudet er d\u00f8gnbemannet med f\u00f8lgende tilstedev\u00e6relse gjennom d\u00f8gnet Tabell 2: Bemanning og tilstedev\u00e6relse gjennom d\u00f8gnet Hverdager kl. Hverdager kl. L\u00f8rdag og Natt alle dager 07.45-15.00 15.00-22.30 s\u00f8ndag kl. Kl. 22.30-0800 08.00-20.00 Milj\u00f8personale 6 (7) 6 4(2+2 p\u00e5 ulikt - tidspunkt) Vakt/vekter 2 2 2 2 Totalt tilstede 8 (9) 8 4 2 samtidig Avdelingsleder jobber mandag-fredag 08.00-15.30 Botilbudet er bemannet 08.00 \u2013 22.30 mandag til fredag og 08.00 \u2013 20.00 l\u00f8rdag og s\u00f8ndag. Antall \u00e5rsverk ca. 16 i turnus + avdelingsleder Kvalifikasjoner og arbeidsoppgaver 1. Avdelingsleder/stedlig ansvarlig - Har bachelor i helse- og sosialfag med relevant videreutdanning og erfaring innen administrasjon og ledelse - Arbeidsoppgaver er ansvar for daglig drift, personalansvar etc.. 2. Milj\u00f8arbeidere/milj\u00f8terapeuter Side 6 av 14 - Milj\u00f8personalet har helse- og/eller sosialfaglig bakgrunn eller er medarbeidere med brukererfaring. Ved ansettelser vil personlig egnethet vektlegges og de ansatte b\u00f8r ha kjennskap og kunnskap om brukergruppen. - Arbeidsoppgavene til milj\u00f8arbeiderne vil v\u00e6re: o R\u00e5d- og veiledningssamtaler med beboerne o Kople p\u00e5- og samarbeide med aktuelle samarbeidspartnere rundt beboerne og boenheter o Oppf\u00f8lging av beboerne, jf. Faglige f\u00f8ringer o Tilsyn med beboerne/romsjekk o Bidra til at beboere som har tjenestebehov f\u00e5r koblet p\u00e5 riktige tjenester o Bist\u00e5 brukere med klesvask o Bidra til at beboere opprettholder renhold i sine boenheter o Tilby aktiviteter inne og utenfor botiltaket. 3. Milj\u00f8vaktmester - Personlig egnethet vil bli tillagt stor vekt ved ansettelse, utdanningsniv\u00e5 er ikke fastsatt. - utf\u00f8re samme oppgaver som milj\u00f8personalet og i tillegg reparere og ordne praktiske saker (forefallende arbeid) - t\u00f8mme, vaske og klargj\u00f8re rom. - st\u00f8rre vedlikehold utbedres i samarbeid med EBF og deres oppdragsutf\u00f8rere. Vektertjeneste Det er to vektere tilstede i botilbudet hele d\u00f8gnet alle dager i \u00e5ret. Vekternes hovedoppgave vil v\u00e6re vakthold og adgangskontroll til bygget, og vakt skal bidra til \u00e5 holde ro p\u00e5 huset slik at det oppleves trygt og sikkert b\u00e5de for beboere og personalet. Vekters hovedoppgave skal v\u00e6re vakthold og kontroll p\u00e5 huset: - overv\u00e5ke monitor for overv\u00e5kningskamera plassert p\u00e5 vaktrommet samt f\u00f8lge opp eventuelle avvik. - registrere alle bes\u00f8kende i eget skjema for \u00e5 ha oversikt over personer som befinner seg i huset - registrere og f\u00f8re \u00absett-liste\u00bb over beboerne. - bist\u00e5 milj\u00f8personalet i deres oppf\u00f8lging av beboerne. - bortvise beboere og/eller bes\u00f8kende ved alvorlig brudd p\u00e5 husordensregler Tillegg til vekterinstruks fra mars 2023 \u2022 Det skal v\u00e6re to vektere til stede i huset og utf\u00f8re sine oppgaver 24 timer i d\u00f8gnet 365 dager i \u00e5ret. Vekter skal ikke ha sovende vakt, men aktiv tjeneste for oppdragsgiver. \u2022 1 vekter skal v\u00e6re i/i n\u00e6rheten av vaktrommet, 1 vekter kan utf\u00f8re oppgaver skissert under \u2022 Vekter har ansvar for at alarmer er oppladet og testet hver dag \u2022 Vekter f\u00f8lger samarbeidspartnere opp til rom og s\u00f8rger for at de har alarm p\u00e5 seg og f\u00f8lger med hvor samarbeidspartneren befinner seg. Side 7 av 14 \u2022 Vekter f\u00f8lger renholdspersonale ved renhold og s\u00f8rger for at de har alarm p\u00e5 seg. \u2022 Ved bruk av vaskerom i 2. og 3. etasje skal vekter v\u00e6re i n\u00e6rheten av kommunens ansatte, eks. ved etasjeutgang. \u2022 Der beboer \u00f8nsker tilgang til kjeller skal vekter l\u00e5se opp og s\u00f8rge for at alle boder er l\u00e5st f\u00f8r beboer slippes inn. Ingen ansatte skal v\u00e6re alene med beboer i kjeller. \u2022 Samarbeidsm\u00f8ter ukentlig mellom vektertjeneste og kommunens stedlige tjeneste, tema vil v\u00e6re sikkerhet og drift. \u2022 Vektere skal ha eget, internt samband. Muligheten for \u00e5 utvide dette til kommunens ansatte vurderes. Brannsikkerhet Vekter har et hovedansvar for brannsikkerhet, oppf\u00f8lging av brannrutiner og branninstruks p\u00e5 huset. Vekter skal o sjekke branntavle og ha tilsyn med brannmeldere og brannslukningsutstyr o f\u00f8lge opp ved avvik o g\u00e5 minimum 2 brannrunder i hele bygget pr. vakt forutsatt 3 vaktskift i d\u00f8gnet. o Kontrollere n\u00f8dutganger og holde n\u00f8dutganger fri for stengsel I o identifisere og kontrollere mulige brannkilder i fellesomr\u00e5der Oppf\u00f8lging av uteomr\u00e5der - Mellom kl. 20.00 og 08.00 samt i helger/helligdager skal vekter sjekke uteomr\u00e5dene rundt bygget/n\u00e6rmilj\u00f8et en gang per time. - Vekter skal rydde dersom det oppdages/meldes om overfylte boss-spann og/eller boss som flyter utenfor. - Vekter skal registrere, kartlegge og loggf\u00f8re aktivitet p\u00e5 bygget og i uteomr\u00e5dene rundt bygget/n\u00e6rmilj\u00f8et: o Grad av aktivitet og type aktivitet blant beboerne p\u00e5 kveld, natt og i helg. o Grad av aktivitet og type aktivitet blant bes\u00f8kende til huset p\u00e5 kveld, natt og i helg. o Ved st\u00f8y/uro/br\u00e5k utenfor skal vekter g\u00e5 ut og pr\u00f8ve \u00e5 roe ned situasjonen. Samarbeid mellom vektertjeneste og kommunen Det er inng\u00e5tt samhandlingsavtale mellom vektertjeneste og kommunen som beskriver samordning av HMS for vektertjeneste og kommunen. Vektertjenesten skal ha l\u00f8pende samarbeid med kommunen, herunder fast rapportering og faste m\u00f8tepunkt: - Samarbeid med ansatte i Sosiale botjenester - Skriftlig loggf\u00f8ring/journal til kommunen - Overlappingssamtaler mellom vekter og milj\u00f8terapeuter ved begynnelse/avslutning av vakt - M\u00f8te mellom stedlig ledelse i Sosiale botjenester og vaktselskap hver 14. dag eller etter avtale - L\u00f8pende oppdatering fra vaktselskap til resultatenhetsleder ved spesielle episoder Ved ledig kapasitet utf\u00f8rer vaktselskap lettere driftsoppgaver og forefallende arbeid som for eksempel skifte av lysp\u00e6rer og deksel til lamper samt rydde s\u00f8ppel. Vekter skal tilkalle andre Side 8 av 14 hjelpeinstanser (ambulanse/ psykiatriambulanse) n\u00e5r vekter vurderer at det er behov for det. Vekter m\u00e5 tilkalle og samarbeide med brannvesen og politi n\u00e5r dette vurderes n\u00f8dvendig Milj\u00f8personalets oppgaver/funksjon \u2022 mandag-fredag Det vil v\u00e6re mest aktivitet og beredskap hverdager p\u00e5 dagtid, og arbeidsoppgavene vil v\u00e6re: - r\u00e5d - og veiledningssamtaler med beboerne - Informasjonssamtale ved inntak av nye beboere - dialog med NAV sosialtjeneste og eventuelle andre instanser vedr\u00f8rende beboernes tjenestebehov - Aktiv opps\u00f8king av beboere - bistand til klesvask for beboere - vedlikehold og reparasjon av boenheter og fellesareal. St\u00f8rre vedlikeholdsbehov og reparasjonsoppgaver utf\u00f8res i samarbeid med EBF og deres tjenesteleverand\u00f8rer - Praktisk bistand i boenhet - Fatte vedtak om booppf\u00f8lgingstjenester - Bist\u00e5 med etablering: organisere og gi noe praktisk bistand ved innflytting - Ha fokus p\u00e5, og bist\u00e5 til, at beboere \u00e5pner post - Delta i brukers ansvarsgruppe - F\u00f8lge beboer til m\u00f8ter med instanser som omhandler boforholdet - Ut fra individuell vurdering f\u00f8lge bruker til lege, tannlege, rusbehandling etc. - Gj\u00f8re aktiviteter sammen med beboer som f.eks. kafebes\u00f8k og tur \u2022 L\u00f8rdag og s\u00f8ndag kl. 08.00-20.00 - r\u00e5d - og veiledningssamtaler med beboerne - Aktiv opps\u00f8king av beboere - bistand til klesvask for beboere - Praktisk bistand i boenhet - Gj\u00f8re aktiviteter sammen med beboer som f.eks. kafebes\u00f8k og tur \u2022 Jul, p\u00e5ske og helligdager - r\u00e5d - og veiledningssamtaler med beboerne - Aktiv opps\u00f8king av beboere - bistand til klesvask for beboere - Praktisk bistand i boenhet - Gj\u00f8re aktiviteter sammen med beboer som f.eks. kafebes\u00f8k og tur Rombeskrivelse Bj\u00f8rnsonsgate 4 \u2022 Boenhetene Beboernes boenheter er fordelt over tre etasjer. 12 boenheter i 2. etasje, 12 boenheter i tredje etasje og 6 i 4. etasje. Boenhetene har ulik st\u00f8rrelse og er mellom 16m2 og 25,7 m2. Utformingen er noks\u00e5 lik; bad og kj\u00f8kkenkrok like ved entreen, \u00f8vrige areal er oppholdsrom. Side 9 av 14 Hver boenhet har en bod i kjelleren. Tilgang til bodene styres av vektertjenesten. Beboerne vasker t\u00f8y i felles vaskerom. Det gj\u00f8res tiltak i boenhetene til beboerne for \u00e5 styrke ventilasjonen. Det vurderes om detektorer for brannvarsling kan byttes til en annen type for \u00e5 redusere antall falske alarmer i bygget. \u2022 Gangareal Det er adgangskontroll i hver etasje i bygget, og hver beboer har bare adgang til sin etasje og sin hybel. Det jobbes videre med l\u00f8sning for ventilasjon av fellesareal/korridorer. Gangarealet er kameraoverv\u00e5ket. \u2022 Fellesareal for beboere og ansatte 1. etasje Botilbudet har tydelig skille mellom rom(soner) som kun er til bruk av ansatte og rom(soner) der beboere kan oppholde seg til avtalt/avklart tid. I f\u00f8lgende rom (soner) har b\u00e5de beboere og ansatte adgang: \u2022 Ankomstomr\u00e5de Uteareal, gangareal og fellesareal (unntatt helserom) vil v\u00e6re kameraoverv\u00e5ket i henhold til gjeldende regelverk. Det vil i tillegg v\u00e6re mulighet for visuell kontakt fra vaktrommet i ankomstsituasjonen. Det er adgangskontroll ved bygget og hovedinngangsd\u00f8ren fjernstyres fra vaktrommet og vekter kan kommunisere med beboer/bes\u00f8kende via porttelefon. Beboere og bes\u00f8kende registreres ved adkomst- og utgang, i henhold til gjeldene rutiner for gjennomf\u00f8ring av bes\u00f8k. \u2022 Vindfang/sluse (5m2) Beboere og bes\u00f8kende slippes inn i vindfang/sluse. Adkomst styres via vaktrommet. Beboere kan samtale med vekter via interkom eller vindu til vaktrommet. \u2022 Gang (19,1 m2) Gangarealet i f\u00f8rste etasje leder videre til trappel\u00f8p for \u00e5 n\u00e5 beboernes hybler. Videre har den d\u00f8rer til personalbasen, helserom, fellesstue og samtalerom for beboere. Arealet kan ogs\u00e5 fungere som en ventesone for beboere og har plass til en liten sittegruppe. \u2022 WC (1,9m2) Er et tilgjengelig WC for beboere, eventuelt deres bes\u00f8kende. \u2022 Helserom (9,8 m2) Utformes som et helserom med unders\u00f8kelsesbenk og fasiliteter for \u00e5 kunne gi beboerne n\u00f8dvendig helsehjelp, i de situasjonene der det ikke er hensiktsmessig \u00e5 utf\u00f8re det i boenhetene til beboerne. Arbeidet utf\u00f8res av en ekstern helsetjeneste i kommunen eller fra Avdeling for Rusmedisin i Helse Bergen. Rommet detaljeres i henhold til innspill fra Etat for hjemmebaserte tjenester. Rommet har alarmer tilgjengelig samt r\u00f8mningsvei til fellesstue. \u2022 Fellesstue (39,8m2) Oppholdsrom for ulike aktiviteter for beboerne. Har en sofasone for TV- titting og sosialt samv\u00e6r. Har ogs\u00e5 plass til \u00e5 innta enkel servering. Rommet har r\u00f8mningsvei som n\u00e5r direkte ut av bygget. Ansatte har mulighet til \u00e5 n\u00e5 dette rommet fra personalbasen, via kj\u00f8kken/ spiserom (37, 9 m2). Side 10 av 14 \u2022 Samtalerom med glassvegg. Beboerdel (8m2) og ansattdel (5,4m2) Samtalerom for beboere skiller tilst\u00f8tende del av samtalerommet med en glassvegg. Rommet kan ogs\u00e5 fungerer som et PC-rom eller rom for at beboerne kan l\u00e5ne telefon. Utfra situasjonen kan dette gj\u00f8res b\u00e5de med og uten ansatte tilstede i ansattdelen av rommet. Ansattdelen av samtalerommet n\u00e5s fra \u00e5pent kontorlandskap. Brukes for \u00e5 avholde samtaler med beboere. N\u00e5r det ikke er noen i beboerdelen er rommet ogs\u00e5 mulig \u00e5 bruke til stillerom for \u00e5 eksempelvis snakke i telefon. \u2022 Personalbasen Inngang/ vindfang (4,8 m2) Personalbasen har en r\u00f8mningsvei som kan brukes til inngang for personalet, da den er utilgjengelig for beboerne. Ved behov for \u00e5 komme til personalbasen med universell utforming kan hovedinngang benyttes. Vindfanget har vindu inn mot vaktrom. Inngangsd\u00f8ren har porttelefon med kamera. Gang 28,2 m2) Gangen i personalbasen leder til vaktrom, HC garderobe, HC WC, WC, renholdsrom, m\u00f8terom og \u00e5pent kontorlandskap. Det leder ogs\u00e5 til trapp til personalbasens underetasje. \u2022 Vaktrom /kontor (28,7m2) Vaktrommet er rommet der vekterne i hovedsak vil oppholde seg. Her vil de holde oversikt over bygget gjennom vinduer og monitorer med kameraoverv\u00e5king. Henvendelser vil kunne bli h\u00e5ndtert via porttelefon, interkom fra vindfang eller gangen utenfor vaktrommet eller via vindu med \u00e5pningsfelt i vindfanget. Vekter styrer beboernes og bes\u00f8kendes adkomst til bygget. De styrer ogs\u00e5 adgangskontroll til d\u00f8rer inn til fellesareal. \u2022 HC garderobe (5,1 m2) \u2022 HC WC (5,0m2 \u2022 To WC (2,1m2) \u2022 Renholdsrom (2,3m2) Renhold utf\u00f8res av ekstern renholder. \u2022 M\u00f8terom Innredes med m\u00f8tebord, AV-utstyr og et tekj\u00f8kken. \u2022 \u00c5pent kontorlandskap (75,2m2) Innredes med kontorarbeidsplasser. Tilst\u00f8tende rom er gang, Kopi/rekvisita-rom, Multirom, Hvilerom og Kj\u00f8kken/spiserom. \u2022 Hvilerom (8,8m2) Fungerer som hvilerom for ansatte. Gir en fleksibilitet i bygget ved endringer i turnus. \u2022 Multirom (6.1m2) Fungerer som kombinert kontor og stillerom. \u2022 Multirom (11,1m2) Fungerer som kombinert kontor og stillerom. Er egnet til teamarbeid, teamsm\u00f8ter og konsentrasjonsarbeid. Side 11 av 14 \u2022 Kj\u00f8kken/spiserom (37,9m2) Rommet har fullt utstyrt kj\u00f8kken og er spiserom for ansatte. Innehar en egen sone for tilberedning av enkel servering til beboerne. Eksempelvis lage matpakker. Det er ogs\u00e5 etablert lagerplass for oppbevaring av diverse som trengs til \u00e5 drifte fellesstue. \u2022 Kopi-/rekvisitarom (4,7m2) Rom med plass for printer/kopi og makuleringsmaskin. Vegghengte hyller for rekvisita. Underetasje: I underetasjen vil det v\u00e6re garderober; ren garderobe/skitten garderobe for ansatte, WC, dusj og lagerplass. Det er ogs\u00e5 et sprinklerrom. Deler av arealet som pt. benyttes som boder er tilfluktsrom og m\u00e5 kunne t\u00f8mmes i l\u00f8pet av 48 timer ved behov. Drift og bruk av personalbase Personalbasen er atskilt fra arealene der beboerne har adgang. Vaktrommet er en del av personalbasen der vekter har sitt arbeidssted. Renhold, hygienetiltak og vedlikehold Kommunen kj\u00f8per renholdstjenester for \u00e5 sikre rengj\u00f8ring av personalbasen og fellesareal (trappel\u00f8p, renholdsrom og vaskerom). Renholdsbyr\u00e5 vil selv ta med egne kluter og mopper, og tar ansvar for rengj\u00f8ring av disse i vaskeri utenfor botiltaket. Det vil bli kj\u00f8pt tjenester knyttet til levering av renholdutstyr (mopper og rengj\u00f8ringskluter) til bruk i beboernes leiligheter. H\u00e5ndholdt telefon, tastatur og faste installasjoner, som d\u00f8rh\u00e5ndtak, som er utsatt for smitte vil desinfiseres jevnlig av b\u00e5de personalet og av renholdspersonell. For \u00e5 forebygge at de ansatte utsettes for smitte, vil det ved servering til beboere benyttes engangsutstyr, for eksempel pappkopper og plastbeger. Videre vil ivaretakelse av hygiene v\u00e6re i fokus i oppf\u00f8lgingsarbeidet av beboerne. EBF har ansvar for vedlikehold av beboernes boenhet. Vurdering av risiko knyttet til vold og trusler M\u00e5lgruppen for botilbudet har omfattende og vedvarende rusproblematikk og kan ha utfordringer i forhold til fysisk og-/eller psykisk helse og andre livsomr\u00e5der. Flere kan ha atferds utfordringer knyttet til trusler og vold, noe som medf\u00f8rer risiko for at hendelser kan oppst\u00e5. Det fordrer at tjenesten kontinuerlig har fokus p\u00e5 forebyggende tiltak som bidrar til \u00e5 sikre ansattes og beboeres sikkerhet. Botilbudet er organisatorisk plassert i Resultatenheten Sosiale botjenester, og felles HMS- h\u00e5ndbok og rutiner med lokale tilpasninger er derfor gjeldende. Det er utarbeidet risikovurderinger, rutiner og prosedyrer for botilbudet. Det er ogs\u00e5 inng\u00e5tt avtale mellom vektertjenesten og kommunen vedr. samordning av HMS for vekterne og kommunens ansatte. Ved at gjeldende rutiner f\u00f8lges, herunder rutiner for sikkerhet og drift av personalbase, vil situasjoner som medf\u00f8rer risiko kunne forebygges. Side 12 av 14 Botilbudet vil ha d\u00f8gnbemannet tilstedev\u00e6relse av personalet, derav helse- og sosialfaglig ansatte/medarbeidere med brukererfaring alle dager p\u00e5 dagtid/kveld, og to vektere hele d\u00f8gnet hele \u00e5ret. Erfaring tilser at stedlig bemanning bidrar til \u00e5 trygge brukerne og har en forebyggende effekt n\u00e5r det gjelder aggresjon, trusler og vold. Alle ansatte i Sosiale botjenester har gjennomg\u00e5tt oppl\u00e6ring i MAP (Mestring av aggresjonsproblematikk), en tiln\u00e6rming for forebygging og h\u00e5ndtering av aggresjon, trusler og vold. D\u00f8gnbemannet vakthold/vektertjeneste med to vektere vurderes som tiltak som kan forebygge hendelser og hindre eskalering av situasjoner som kan medf\u00f8re alvorlige konsekvenser for beboere og ansatte. Det er i anskaffelse av vektertjenesten vektlagt at vekterne som benyttes i oppdraget kjenner m\u00e5lgruppen og har erfaring fra liknende arbeid. Erfaring er at stedlig vektertjeneste er en trygghetsfaktor b\u00e5de for beboere og ansatte. Sikkerhet vil v\u00e6re i fokus i arbeidet ved botilbudet og vekterne skal ha hovedfokus p\u00e5 \u00e5 ivareta dette. Ved behov kan politi tilkalles p\u00e5 kort varsel. Det vurderes at det tydelige skillet mellom rom(soner) til ansatte og rom(soner) der beboere kan oppholde seg til avtalt tid bidrar til \u00e5 redusere risiko for u\u00f8nskede hendelser. Tydelige rammer og regler gir forutsigbarhet og vil kunne virke konfliktdempende p\u00e5 beboerne. Ulike arbeidssituasjoner er risikovurdert, alenearbeid utf\u00f8res ikke og det skal v\u00e6re lav terskel for \u00e5 tilkalle vekter og n\u00f8detater. Alle ansatte skal bruke alarm og samband, og fellesareal er kameraoverv\u00e5ket. Stedlige vektere og \u00f8vrig ansatte vil dermed kunne ha god oversikt over det som skjer p\u00e5 fellesareal. NAVs risikovurdering av brukere f\u00f8r innflytting vil gi nyttig informasjon om beboerne, og om hvilke sikkerhetstiltak som b\u00f8r iverksettes i m\u00f8te med den enkelte. Ved informasjon om hvordan den enkelte kan m\u00f8tes p\u00e5 best mulig m\u00e5te, vil flere u\u00f8nskede situasjoner kunne unng\u00e5s. Gjennom f\u00f8rste risikovurdering og videre erfaringer i m\u00f8te med den enkelte etter innflytting, vil de ansatte i botilbudet kunne foreta gode risikovurderinger kontinuerlig. Erfaring viser at NAV i noen saker vurderer at det er h\u00f8y risiko for trusler og vold der andre vurderer og erfarer lav risiko. Det er utarbeidet flere risikovurderinger knyttet til trusler og vold opp mot forskjellige steder i fellesarealet; adkomstomr\u00e5de, sluse, vaskerom, fellesstue. Vurdering av risiko knyttet til smitte og aktuelle tiltak Det vurderes \u00e5 v\u00e6re risiko for smitte mellom beboere, mellom ansatte og mellom beboere og ansatte. Det fordrer at tjenesten kontinuerlig har fokus p\u00e5 smittevern som bidrar til \u00e5 forebygge sykdom. Det vurderes at det tydelige skillet mellom rom(soner) til ansatte og rom(soner) der beboere kan oppholde seg til avtalt tid bidrar til \u00e5 redusere risiko for smitte mellom beboere og ansatte. Ansattes bruk av arbeidskl\u00e6r og garderober med ren og skitten sone vurderes \u00e5 kunne forebygge at ansatte tar med seg mulig smitte utenfor arbeidsstedet. Side 13 av 14 Etat for sosiale tjenesters overordnete smittevernrutine vil gjelde for det midlertidige botilbudet. Denne rutinen beskriver b\u00e5de forebyggende tiltak og oppf\u00f8lging etter eventuelle hendelser. Forebyggende tiltak - Ansatte skal gis informasjon om sykdommer de kan p\u00e5dra seg dersom de blir eksponert for biologiske faktorer via smitte - Ansatte skal v\u00e6re kjent med lokale risikovurderinger p\u00e5 omr\u00e5det smittevern - Ansatte skal motta informasjon- og gis tilbud om vaksinering - Ansatte skal v\u00e6re kjent med, og f\u00f8lge, lokale rutiner for bruk av verneutstyr - Ansatte skal gis informasjon og oppl\u00e6ring i bruk av tilgjengelig verneutstyr Personlig verneutstyr er alt utstyr inkludert tilbeh\u00f8r til utstyret, som b\u00e6res eller holdes av arbeidstaker for \u00e5 verne arbeidstaker mot en eller flere farer som kan true arbeidstakers sikkerhet og helse under arbeidet. Personlig verneutstyr skal benyttes n\u00e5r sikkerheten, helsen og velferden til den ansatte ikke kan vernes p\u00e5 annen m\u00e5te. Eksempler p\u00e5 personlig verneutstyr: smittefrakk, stikkhansker eller vernesko. Personlig verneutstyr omfatter ikke alminnelig arbeidst\u00f8y og uniformer som ikke spesielt er beregnet til \u00e5 beskytte arbeidstakernes sikkerhet og helse. - Kartlegge faktorer som kan utgj\u00f8re smitterisiko: - Hvilke biologiske faktorer som kan forekomme - Smitterisikogrupper - Hendelser og situasjoner som kan utgj\u00f8re risiko for smitte - Aktiviteter og oppgaver som kan utgj\u00f8re risiko for smitte Side 14 av 14 "
}