{
  "dokument_id": "e60e5afb-af8f-58c2-8cdd-fc68a571ece7",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 407/24, Representantforslag fra Mailiss Solheim-\u00c5kerblom (R\u00f8dt) om pr\u00f8veprosjekt med gratis kollektivtransport i Bergen kommune",
  "url": "https://bergen.kommune.no/politikere-utvalg/api/fil/bk360/11423793/Innstilling-vedtak-Representantforslag-fra-Mailiss-Solheim-Akerblom-Rodt-om-proveprosjekt-med-gratis-kollektivtransport-i-Bergen-kommune",
  "tekst": "Representantforslag fra Mailiss Solheim-\u00c5kerblom (R\u00f8dt) om pr\u00f8veprosjekt med gratis kollektivtransport i Bergen kommune Bergen bystyre behandlet saken i m\u00f8tet 30.10.2024 sak 407/24 og fattet f\u00f8lgende vedtak: Forslaget avvises med bakgrunn i byr\u00e5dets svar. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Lise H\u00e6reid Rams\u00f8y (H), Mikkel Gr\u00fcner (SV), Katrine Berg N\u00f8dtvedt (MDG), Trond Tystad (BL), Per-Arne Hvidsten Larsen (V). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende alternative forslag i 4 punkt: 1. Bystyret ber byr\u00e5det g\u00e5 i dialog med Vestland fylkeskommune om \u00e5 etablere en gratis busslinje i Bergen sentrum, etter modell fra \u00abSentrumsbussen\u00bb som gikk fra 2003-2010. M\u00e5let er \u00e5 starte drift av denne linjen innen utgangen av andre kvartal 2025. 2. Bystyret ber byr\u00e5det gjennomf\u00f8re tiltak for gratis kollektivtransport for alle innbyggere i Bergen kommune i fellesferien sommeren 2025, etter modell fra tiltaket Stavanger kommune gjennomf\u00f8rte i 2023. 3. Bystyret ber byr\u00e5det bruke erfaringene fra fellesferien 2025 til \u00e5 planlegge et pr\u00f8veprosjekt som strekker seg over minimum 6 m\u00e5neder og maks 2 \u00e5r, for gratis kollektivtransport i Bergen kommune. Forarbeidene skal inneholde oversikt over forventede utgifter, samt vurdere om det vil v\u00e6re hensiktsmessig \u00e5 ta kollektivtrafikken direkte inn under offentlig regi, i stedet for gjennom anbud. Bystyret understreker at utredningen ogs\u00e5 m\u00e5 inneholde oversikt over tiltakets resultat som sosialt utjevnende og hvor tilgjengelig tilbudet oppleves av brukerne. 4. Bystyret forutsetter at tillitsvalgte og aktuelle fagforeninger blir konsultert i disse arbeidene. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag i 2 punkt: 1. Bystyret ber byr\u00e5det, i samarbeid med Vestland fylke, utrede muligheten for en ordning for gratis transport til fritidsaktiviteter for barn og unge. 2. Bystyret ber byr\u00e5det jobbe opp mot statlige myndigheter for innf\u00f8ring av et nasjonalt m\u00e5nedskort for kollektivreiser. Merknader fremsatt i bystyret: Mikkel Gr\u00fcner (SV) fremsatte p\u00e5 vegne av A og SV f\u00f8lgende merknader: Merknad 1 Selv om gratis kollektivtransport er et langsiktig m\u00e5l s\u00e5 ser ikke bystyret at det er riktig prioritering p\u00e5 n\u00e5v\u00e6rende tidspunkt. Bystyret sl\u00e5r fast at det viktigste tiltaket for \u00e5 forbedre kollektivtilbudet i Bergen er \u00e5 forbedre kvaliteten og utvide rutetilbudet. Merknad 2 Bystyret mener det er behov for langt h\u00f8yere rutefrekvens og \u00f8kt framkommelighet for kollektivtransporten i Bergen. Samtidig er bystyret bekymret for forslaget fra fylkesdirekt\u00f8ren i Vestland om en ny pris\u00f8kning p\u00e5 kollektivbilletter, og mener dette vil f\u00f8re til at f\u00e6rre velger \u00e5 reise kollektivt. Bystyret ber byr\u00e5det g\u00e5 i dialog med fylkeskommunen om \u00e5 ikke gjennomf\u00f8re en ny pris\u00f8kning som foresl\u00e5tt. Votering: Alternativt forslag punkt 1-4 fra R fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Alternativt forslag punkt 1-2 fra MDG fremsatt av Katrine Berg N\u00f8dtvedt (MDG), fikk 17 stemmer (SV, MDG, V, R), og var dermed falt. Innstillingen ble vedtatt med 53 stemmer (H, A, FrP, BL, V, INP, KrF, Sp, PP). Merknad 1 fra A og SV fremsatt av Mikkel Gr\u00fcner (SV), fikk 24 stemmer (A, SV, MDG), og var dermed falt. Merknad 2 fra A og SV fremsatt av Mikkel Gr\u00fcner (SV), fikk 32 stemmer (A, SV, MDG, V, R, KrF), og var dermed falt. Bergen bystyre behandlet saken i m\u00f8tet 02.10.2024 sak 369/24 og fattet f\u00f8lgende vedtak: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 19.06.2024 sak 245/24: Saken ble ikke behandlet p\u00e5 grunn av overskredet tid. Utvalg for milj\u00f8 og byutvikling behandlet saken i m\u00f8tet 06.06.2024 sak 166/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: 1. Bystyret ber byr\u00e5det g\u00e5 i dialog med Vestland fylkeskommune om \u00e5 etablere en gratis busslinje i Bergen sentrum, etter modell fra \u201cSentrumsbussen\u201d som gikk fra 2003-2010. M\u00e5let er \u00e5 starte drift av denne linjen innen utgangen av 2024. 2. Bystyret ber byr\u00e5det gjennomf\u00f8re tiltak for gratis kollektivtransport for alle innbyggere i Bergen kommune i fellesferien sommeren 2024, etter modell fra tiltaket Stavanger kommune gjennomf\u00f8rte i 2023. 3. Bystyret ber byr\u00e5det bruke erfaringene fra fellesferien 2024 til \u00e5 planlegge et pr\u00f8veprosjekt som strekker seg over minimum 6 m\u00e5neder og maks 2 \u00e5r, for gratis kollektivtransport i Bergen kommune. Forarbeidene skal inneholde oversikt over forventede utgifter, samt vurdere om det vil v\u00e6re hensiktsmessig \u00e5 ta kollektivtrafikken direkte inn under offentlig regi, i stedet for gjennom anbud. Bystyret understreker at utredningen ogs\u00e5 m\u00e5 inneholde oversikt over tiltakets resultat som sosialt utjevnende og hvor tilgjengelig tilbudet oppleves av brukerne. 2 4. Bystyret forutsetter at tillitsvalgte og aktuelle fagforeninger blir konsultert i disse arbeidene. 3 "
}