{
  "dokument_id": "ba004385-d627-549f-8ac2-659cf75ed6d7",
  "doc_type": "meeting_minutes",
  "kommune": 4601,
  "tittel": "Protokoll eldrer\u00e5det 15.05.2024",
  "url": "https://bergen.kommune.no/politikere-utvalg/api/fil/bk360/10581320/Protokoll-eldreradet-15-05-2024",
  "tekst": " BERGEN KOMMUNE Protokoll Eldrer\u00e5det Den 15. mai. 2024 holdt eldrer\u00e5det m\u00f8te i Bergen R\u00e5dhus, Teatersalen. Til stede: Nils M\u00e6hle Stine Ruud Iversen Joe Rajakumar Aseerwatham Elisabeth Jacobsen Eli Nordstad John Erik Bugge Rasmussen Else Rongved Nyg\u00e5rd Randi Jebsen Arnesen Fauzia Hussain-Wiik Mona Yvonne Hopen Kari Solberg (vara) Forfall: Per E. Stiegler Fra administrasjonen: Seniorarkitekt Sabine Stein, seniorr\u00e5dgiver Eileen Langedal, seksjonsleder Cecilie Severinsen (til sak 71/24), seniorr\u00e5dgiver Hilde Hovland Erstad (til sak 72/24), spesialkonsulent Trude Raad (til sak 73/24), spesialkonsulent Anita Norheim (til sak 73/24), r\u00e5dgiver Margrethe Moss-Iversen Lundeg\u00e5rd (til sak 74/24), r\u00e5dgiver Stine Mari Nytun Leirdal (til sak 75/24), seniorr\u00e5dgiver Ann Kristin Berge (til sak 76/24), leder Lars Ove Breivik (til sak 77/24), seniorr\u00e5dgiver Kjersti Voll (til sak 77/24), seniorr\u00e5dgiver Birgitte Teglgaard J\u00f8rgensen (til sak 78/24) M\u00f8teleder: Nils M\u00e6hle Sekret\u00e6r: Ragnhild Hvoslef Kr\u00fcger M\u00f8tet startet kl. 10:00 og ble hevet kl. 13:45 1 Saksliste Saksnr. Arkivsak Sakstittel Side 67/24 2023/280769-22 Godkjenning av innkalling og saksliste 3 68/24 2023/280769-23 Godkjenning av protokoll 3 69/24 2023/280771-28 \u00c5pen halvtime 3 70/24 2023/280773-46 M\u00f8te med leder og nestleder i utvalg for helse og 3 sosial 71/24 2023/280773-49 Egenbetaling p\u00e5 institusjon 4 72/24 2023/283884-56 Endring av kommunedelplan for Bergenhus, 4 gatesalg og servering. Oppstart av planarbeid 73/24 2023/280773-45 Oppf\u00f8lging av h\u00f8rselshemmede i kommunen 5 74/24 2023/280773-47 Prosjektet HiHealth: unders\u00f8kelse av psykiske 5 plager, livskvalitet og ensomhet blant eldre i Bergen 75/24 2023/283884-58 Informasjon om medvirkning i kommunens 5 planarbeid 76/24 2023/283884-82 Oppstart av arbeidet med strategi for eldre 5 77/24 2023/283884-81 Prosjekt arealkartlegging NAV i Bergen 6 78/24 2023/280773-48 Synliggj\u00f8ring av eldrer\u00e5det 6 79/24 2023/280771-27 Skriftlige orienteringer 6 80/24 2023/283884-52 Byr\u00e5dets arbeid med ny kommuneplan og 8 kommunal planstrategi 81/24 2023/283884-79 Omr\u00e5dereguleringsplan for Kristiansholm, 8 Sandvikstorget og Rosegrenden. H\u00f8ring og offentlig ettersyn. 82/24 2023/283884-80 H\u00f8ring av strategi for rehabilitering 8 83/24 2023/283884-86 Omorganiseringer - iverksetting av vurderinger 8 og prosesser 84/24 2023/280771-29 Innspill fra r\u00e5dets medlemmer 9 85/24 2023/280771-30 Eventuelt 9 2 67/24 Godkjenning av innkalling og saksliste Eldrer\u00e5det behandlet saken i m\u00f8tet 15.05.2024 sak 67/24 og fattet f\u00f8lgende vedtak: Innkalling og saksliste godkjennes 68/24 Godkjenning av protokoll Eldrer\u00e5det behandlet saken i m\u00f8tet 15.05.2024 sak 68/24 og fattet f\u00f8lgende vedtak: Protokoll fra m\u00f8te 17. april godkjennes 69/24 \u00c5pen halvtime Eldrer\u00e5det behandlet saken i m\u00f8tet 15.05.2024 sak 69/24 og fattet f\u00f8lgende vedtak: Ang\u00e5ende fall ved hovedbiblioteket i Bergen. F\u00f8lgende brev sendes til biblioteket med kopi til bymilj\u00f8etaten Eldrer\u00e5det fikk i m\u00f8te 15. mai, under sak 69/24 \u00c5pen halvtime bes\u00f8k av en eldre dame som hadde hatt ett stygt fall utenfor hovedbiblioteket, ved trappen p\u00e5 Valborg Platous plass. Hun opplyste at hun hadde f\u00e5tt vite at det var flere som hadde falt der. Eldrer\u00e5det er ogs\u00e5 klar over at Blindeforbundet og kommunalt r\u00e5d for personer med funksjonsnedsettelse har v\u00e6rt kritiske til utformingen av denne trappen. Eldrer\u00e5det h\u00e5per at man kan ta en ny gjennomgang av plassen og utformingen av trappen og se om man kan forebygge flere fall her. Eldrer\u00e5dets behandling Lill Eren Kolloen (hovedtillitsvalgt ergoterapeutene) og \u00c5se Tillier (hovedtillitsvalgt fysioterapeutene) informerte om de ansattes bekymringer rundt omorganisering av ergo- /fysioterapitjenesten. Mette Wern\u00f8e informerte om oppf\u00f8lging av saken hun hadde i ett tidligere m\u00f8te i eldrer\u00e5det. Randi Brattelid Blom informerte om fallfare p\u00e5 Valborg Platousplass Inger Lill Johansen informerte om manglende oppf\u00f8lging av h\u00f8reapparat p\u00e5 sykehjem i Bergen. 70/24 M\u00f8te med leder og nestleder i utvalg for helse og sosial Eldrer\u00e5det behandlet saken i m\u00f8tet 15.05.2024 sak 70/24: Saken ble utsatt 3 71/24 Egenbetaling p\u00e5 institusjon Eldrer\u00e5det behandlet saken i m\u00f8tet 15.05.2024 sak 71/24 og fattet f\u00f8lgende vedtak: F\u00f8lgende brev sendes til Etat for vurdering og rehabilitering Eldrer\u00e5det har f\u00f8lgende tilbakemeldinger etter m\u00f8tet. Saksomr\u00e5det er sv\u00e6rt komplekst og vanskelig \u00e5 sette seg inn i. Vil etaten vurdere om man kan informere p\u00e5 en s\u00e5 klar m\u00e5te som mulig, for eksempel med en papirbrosjyre, som kan v\u00e6re tilgjengelig p\u00e5 sykehjemmene? Det er positivt om brosjyren ogs\u00e5 kan v\u00e6re tilgjengelig p\u00e5 andre spr\u00e5k enn norsk og engelsk. Eldrer\u00e5det har f\u00e5tt se brevet som sendes ut om etterbetaling. Det fremst\u00e5r som hardt i stilen og gir veldig kort frist for tilbakebetaling. Eldrer\u00e5det ber om at man vurderer spr\u00e5ket i brevet og ogs\u00e5 legger inn informasjon om at det er mulig \u00e5 f\u00e5 hjelp med tilbakebetalingsordninger, slik det ble opplyst om muntlig i m\u00f8tet. Det b\u00f8r ogs\u00e5 vurderes om man allerede i utgangspunktet kan gi lengre tilbakebetalingsfrist og mulighet til \u00e5 dele opp bel\u00f8pe Eldrer\u00e5dets behandling Cecilie Severinsen fra egenbetalingsgruppen informerte. 72/24 Endring av kommunedelplan for Bergenhus, gatesalg og servering. Oppstart av planarbeid Eldrer\u00e5det behandlet saken i m\u00f8tet 15.05.2024 sak 72/24 og fattet f\u00f8lgende vedtak: F\u00f8lgende brev sendes til Plan- og bygningsetaten Eldrer\u00e5det er i utgangspunktet positive til at det gis mulighet til uteservering. Mange eldre er ensomme og det oppfattes som lettere \u00e5 sette seg ned p\u00e5 en uteservering og v\u00e6re en del av felleskapet selv om man er alene, enn \u00e5 g\u00e5 inn p\u00e5 en restaurant. Det er likevel et problem at uteserveringer har en tendens til \u00e5 vokse utover kvelden. At stoler og bord flyttes utover, uten at dette f\u00f8lges opp. Det er derfor viktig at de grensene som blir satt blir holdt og at dette f\u00f8lges opp. Ogs\u00e5 der man har laget gode gangsoner blir det oftere \u00abm\u00f8blering\u00bb av disse, s\u00e6rlig om sommeren. B\u00e5de med stoler og med skilt. M\u00f8blering kan ogs\u00e5 f\u00f8re til at fotgjengere blir tvunget ut i veien, eller at de m\u00e5 g\u00e5 n\u00e6r kanter som kan f\u00f8re til fallskader. Igjen er det viktig at bestemmelser om gangsoner f\u00f8lges opp og at man har en sanksjonsmulighet. Bergen er en by der marsjering og gatearrangement har et h\u00f8yt fokus og eldrer\u00e5det mener at man skal legge til rette for byens tradisjoner, som for eksempel buekorps. Det er derfor viktig at det ogs\u00e5 legges til rette for at de st\u00f8rre byrommene er tilgjengelige for denne typen arrangement. Eldrer\u00e5dets behandling Hilde Hovland Erstad fra Plan- og bygningsetaten informerte 4 73/24 Oppf\u00f8lging av h\u00f8rselshemmede i kommunen Eldrer\u00e5det behandlet saken i m\u00f8tet 15.05.2024 sak 73/24 og fattet f\u00f8lgende vedtak: Informasjonen og samtalen i r\u00e5det tas til orientering Eldrer\u00e5dets behandling Trude Raad og Anita Norheim fra r\u00e5dgivningskontoret for h\u00f8rselshemmede informerte. 74/24 Prosjektet HiHealth: unders\u00f8kelse av psykiske plager, livskvalitet og ensomhet blant eldre i Bergen Eldrer\u00e5det behandlet saken i m\u00f8tet 15.05.2024 sak 74/24 og fattet f\u00f8lgende vedtak: Informasjonen og samtalen i r\u00e5det tas til orientering Eldrer\u00e5dets behandling R\u00e5dgiver Margrethe Moss-Iversen Lundeg\u00e5rd informerte 75/24 Informasjon om medvirkning i kommunens planarbeid Eldrer\u00e5det behandlet saken i m\u00f8tet 15.05.2024 sak 75/24 og fattet f\u00f8lgende vedtak: Informasjonen og samtalen i r\u00e5det tas til orientering Eldrer\u00e5dets behandling Stine Mari Leirdal Nytun fra byr\u00e5dsleders avdeling informerte. 76/24 Oppstart av arbeidet med strategi for eldre Eldrer\u00e5det behandlet saken i m\u00f8tet 15.05.2024 sak 76/24 og fattet f\u00f8lgende vedtak: Informasjonen og samtalen i r\u00e5det tas til orientering Eldrer\u00e5dets behandling Ann Kristin Berge fra byr\u00e5dsavdeling for eldre, helse og omsorg informerte 5 77/24 Prosjekt arealkartlegging NAV i Bergen Eldrer\u00e5det behandlet saken i m\u00f8tet 15.05.2024 sak 77/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnevern, sosiale tjenester og mangfold. Eldrer\u00e5det forst\u00e5r bakgrunnen for prosjektet og behovet for \u00e5 ikke bruke un\u00f8dvendige kontorlokaler. Eldrer\u00e5det har likevel noen bekymringer for brukerne av NAV og deres situasjon. Dersom man reduserer antall lokasjoner vil NAV oppfattes som mindre tilgjengelig. Det er viktig at man har en \u00e5pen d\u00f8r politikk her. Eldrer\u00e5det er spesielt bekymret dersom NAV Bergenhus legges ned ettersom dette i dag er en sv\u00e6rt tilgjengelig lokasjon, som blant annet har parkering. Det har ikke NAV \u00c5rstad. Eldrer\u00e5dets behandling Lars Ove Breivik fra byr\u00e5dsavdeling for barnevern, sosiale tjenester og mangfold og Kjersti Voll fra Etat for sosiale tjenester informerte. 78/24 Synliggj\u00f8ring av eldrer\u00e5det Eldrer\u00e5det behandlet saken i m\u00f8tet 15.05.2024 sak 78/24 og fattet f\u00f8lgende vedtak: Arbeidet fortsetter med bakgrunn i samtalen i r\u00e5det. Eldrer\u00e5dets behandling Birgitte Teglgaard J\u00f8rgensen fra bystyrets kontor informerte. 79/24 Skriftlige orienteringer Eldrer\u00e5det behandlet saken i m\u00f8tet 15.05.2024 sak 79/24 og fattet f\u00f8lgende vedtak: Informasjonen tas til orientering Skriftlige orienteringer Brev fra eldrer\u00e5det og eventuell oppf\u00f8lging \u2022 Bellevuebakken boliger. 2. gangs behandling av reguleringsplan. o Forslag til utvalg for milj\u00f8 og byutvikling o Vedtaksskriv fra utvalget \u2022 Handlingsplan for trafikksikkerhet o Forslag til utvalg for milj\u00f8 og byutvikling 6 o Vedtaksskriv fra utvalget \u2022 Storaneset, Arna. Fastsetting av planprogram. o Forslag til utvalg for milj\u00f8 og byutvikling o Vedtaksskriv fra utvalget \u2022 Innbyggerforslag. Bibliotek i Bunnprisbygget o Forslag til utvalg for finans, kultur og n\u00e6ring o Vedtaksskriv fra utvalget \u2022 Strategi for fastlegeordningen o Forslag til utvalg for helse og sosial o Vedtaksskriv fra utvalget \u2022 Prosjektplan for forvaltningsrevisjon av tenestetilbodet til menneske med kompliserte diagnosar og samansette lidingar. o Innspill til kontrollutvalget \u2022 Faktura fra kommunen. o Sp\u00f8rsm\u00e5l til \u00f8konomitjenester \u2022 Tiltaksliste for naturstrategien. o Innspill til bymilj\u00f8etaten \u2022 Omorganisering av ergo-/fysioterapitjenesten. o Innspill til etat for vurdering og rehabilitering Saker fra byr\u00e5det med innstilling til bystyret \u2022 Folkehelseoversikt for Bergen kommune 2024 Svar p\u00e5 skriftlige sp\u00f8rsm\u00e5l \u2022 Svar p\u00e5 skriftlig sp\u00f8rsm\u00e5l nr 27 fra Rune Bakervik (A) om konkurranseutsetting av to kommunale sykehjem \u2013 utvalg for finans, kultur og n\u00e6ring \u2022 Svar p\u00e5 skriftlig sp\u00f8rsm\u00e5l nr 29 fra Diane Berbain (SV) ang\u00e5ende konkurranseutsetting av sykehjem \u2013 utvalg for helse og sosial \u2022 Svar p\u00e5 skriftlig sp\u00f8rsm\u00e5l nr 27 fra Christian Haugen (FrP) til helsebyr\u00e5den ang\u00e5ende parkeringsmuligheter for ansatte. \u2013 utvalg for helse og sosial Andre orienteringer \u2022 Referat fra plansmie for Griegkvartalet \u2022 Nyhetsbrev fra Senteret for et aldersvennlig Norge 7 80/24 Byr\u00e5dets arbeid med ny kommuneplan og kommunal planstrategi Eldrer\u00e5det behandlet saken i m\u00f8tet 15.05.2024 sak 80/24 og fattet f\u00f8lgende vedtak: Informasjonen om byr\u00e5dets arbeid med ny kommuneplan og kommunal planstrategi tas til orientering 81/24 Omr\u00e5dereguleringsplan for Kristiansholm, Sandvikstorget og Rosegrenden. H\u00f8ring og offentlig ettersyn. Eldrer\u00e5det behandlet saken i m\u00f8tet 15.05.2024 sak 81/24 og fattet f\u00f8lgende vedtak: F\u00f8lgende brev sendes til Plan- og bygningsetaten Det er positivt at man skriver om hvordan man skal legge til rette for gode oppvekstforhold for barn og unge. Men, dette er et omr\u00e5de der det ogs\u00e5 bor mange eldre og det kommer fortsatt til \u00e5 bo mange eldre. Det er derfor ogs\u00e5 viktig at deres behov blir sett. For mange eldre vil det v\u00e6re viktig \u00e5 kunne parkere n\u00e6r hjemmet for \u00e5 kunne fortsette \u00e5 bo hjemme s\u00e5 lenge som kommunen \u00f8nsker. Dette m\u00e5 man ogs\u00e5 pr\u00f8ve \u00e5 ta hensyn til i planen 82/24 H\u00f8ring av strategi for rehabilitering Eldrer\u00e5det behandlet saken i m\u00f8tet 15.05.2024 sak 82/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg Eldrer\u00e5det har ingen konkrete merknader til innholdet i planen, men vil gjerne komme med en tilbakemelding om spr\u00e5k og form. Generelt mener eldrer\u00e5det at det er for mange overordnete strategier i kommunens planer og at man i st\u00f8rre grad b\u00f8r komme med konkrete handlingsplaner som viser hvilke tiltak man \u00f8nsker \u00e5 sette i verk. Denne strategien er ogs\u00e5 sv\u00e6rt lang og i overkant akademisk med mange referanser. Eldrer\u00e5det mener at man i st\u00f8rre grad b\u00f8r klare \u00e5 skrive for et generelt publikum med kortere planer og klarere spr\u00e5k 83/24 Omorganiseringer - iverksetting av vurderinger og prosesser Eldrer\u00e5det behandlet saken i m\u00f8tet 15.05.2024 sak 83/24 og fattet f\u00f8lgende vedtak: F\u00f8lgende brev sendes til byr\u00e5d for finans 8 Eldrer\u00e5det tek til vitande at byr\u00e5det har lagt opp til ein oppg\u00e5vegjennomgang for \u00e5 redusera kostnader og ein restriktiv praksis for tilsetjing i administrative stillingar. R\u00e5det saknar ei vurdering av kostnadene ved f\u00f8lgjande forhold i Bergen kommune: - Tendensen til stadige politiske omkampar, som kostar store summar - Det konstante fr\u00e5v\u00e6ret av breie politiske forlik i bystyret gjer at store og viktige saker kan rulla i mange \u00e5r utan l\u00f8ysing og med store kostnader - Det samla planarbeidet i Bergen kommune er prega av mange strategiske planar, som kostar mykje i utarbeiding. Dei vert ikkje alltid f\u00f8lgde opp. Eldrer\u00e5det saknar meir tiltaksorienterte planar - Det omfattande frikj\u00f8pet av politikarar 84/24 Innspill fra r\u00e5dets medlemmer Eldrer\u00e5det behandlet saken i m\u00f8tet 15.05.2024 sak 84/24 og fattet f\u00f8lgende vedtak: Informasjonen og samtalen i r\u00e5det tas til orientering Eldrer\u00e5dets behandling John Bugge Rasmussen orienterte fra kvalitetsutvalg for sykehjem som vil komme med en bestilling p\u00e5 ett innspill fra eldrer\u00e5det om brukerr\u00e5d og nytten av dem. Fauzia Hussain \u2013 Wiik informerte om fagdag om demens. Randi Arnesen informerte om arbeidsgruppen for bygg i byr\u00e5dsavdeling for eldre, helse og omsorg Nils M\u00e6hle inforrmerte om innlegg han skal holde p\u00e5 generasjonsfestivalen 31. mai. 85/24 Eventuelt Eldrer\u00e5det behandlet saken i m\u00f8tet 15.05.2024 sak 85/24 og fattet f\u00f8lgende vedtak: Det legges frem en sak om deltakelse i styrer eller annet p\u00e5 privat/ideelle sykehjem. Nils M\u00e6hle g\u00e5r inn i styret p\u00e5 Metodisthjemmet Eldrer\u00e5dets behandling Nils M\u00e6hle tok opp sp\u00f8rsm\u00e5let om deltakelse i styrer p\u00e5 privat/ideelle sykehjem 9 "
}