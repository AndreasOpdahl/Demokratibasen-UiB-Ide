{
  "dokument_id": "ec0af70f-f261-5a14-b679-332f8016531b",
  "doc_type": "case_attachment",
  "kommune": 5501,
  "tittel": "S\u00f8knad fra Krafttak for Gaza",
  "url": "https://innsyn.tromso.kommune.no/application/getMoteDokument?dokid=2001983103",
  "tekst": " Troms\u00f8, 9.2.2025. Til Troms\u00f8 kommune, S\u00d8KNAD OM ST\u00d8TTE TIL PROTESEVERKSTEDET I GAZA Selv under de verste bombeangrepene p\u00e5 Gazastripen har de ansatte ved Proteseverkstedet klart \u00e5 lage proteser og andre hjelpemidler. Selve verkstedet i Gaza by ble tidlig stengt da sykehuset de hadde sine lokaler i ble evakuert. De har kunnet fungere blant annet p\u00e5 grunn av st\u00f8tten de har f\u00e5tt gjennom Krafttak for Gaza. Krafttak for Gaza ble etablert under krigen i 2008/2009. Form\u00e5let er kun \u00e5 st\u00f8tte Proteseverkstedet. Vi har i \u00e5renes l\u00f8p sendt flere millioner kroner til det kommunale ALPC \u2013 Artificial Limbs and Polio Centre. Krafttak for Gaza har ingen utgifter. Alle innsamlede/bevilgede midler g\u00e5r uavkortet til ALPC. Direkt\u00f8ren for ALPC bes\u00f8kte Troms\u00f8 kommune for noen \u00e5r siden og fortalt hvor mye denne st\u00f8tten betyr. Proteseverkstedet har f\u00e5tt mangedoblet antall pasienter siden 7.10.2023, og til tross for fullstendig uholdbare forhold, hjelper de mennesker hver eneste dag. Troms\u00f8 kommune har som vennskapsby med Gaza flere ganger bevilget en sum til proteseverkstedet. Behovet er st\u00f8rre n\u00e5 enn noen gang tidligere. Krafttak for Gaza s\u00f8ker derfor om kr 100000 fra Formannskapets bevilgningskonto. Mvh Krafttak for Gaza Ingrid Evertsen og Gunhild Glosemeyer Johansen "
}