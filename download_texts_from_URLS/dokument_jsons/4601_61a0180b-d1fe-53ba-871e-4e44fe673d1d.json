{
  "dokument_id": "61a0180b-d1fe-53ba-871e-4e44fe673d1d",
  "doc_type": "case_presentation",
  "kommune": 4601,
  "tittel": "Valg av revisor for forvaltningsrevisjon og eierskapskontroll for Bergen kommune fra 01.01.2025",
  "url": "https://bergen.kommune.no/politikere-utvalg/api/fil/bk360/11429818/Framstilling-Valg-av-revisor-for-forvaltningsrevisjon-og-eierskapskontroll-for-Bergen-kommune-fra-01-01-2025",
  "tekst": " Kontrollutvalget Saksframstilling V\u00e5r referanse: 2024/05145-19 Saksbehandler: Eli Merete Velle Unntatt offentlighet ihht Offl \u00a7 23.3 Offentliggjort 26.11.2024 Valg av revisor for forvaltningsrevisjon og eierskapskontroll for Bergen kommune fra 01.01.2025 Hva saken gjelder: Rammeavtalene som Bergen kommune har med Deloitte AS om levering av forvaltningsrevisjon- og eierskapskontrolltjenester utl\u00f8per 31. desember 2024. Det f\u00f8lger av kommuneloven1 at det er bystyret selv som velger revisor, og at valget skjer etter innstilling fra kontrollutvalget. Dagens ordning med konkurranseutsetting av revisjonstjenestene i Bergen kommune, tr\u00e5dte i kraft i 2012. 2 Det f\u00f8lger av regelverket for offentlige anskaffelser3 at det m\u00e5 innhentes anbud for tjenestekontrakter av den st\u00f8rrelsen det her er snakk om. Vurderingen baserer seg p\u00e5 den totale kontraktsverdien for hele perioden. Anbudet har en totalramme som gj\u00f8r at det m\u00e5tte lyses ut b\u00e5de nasjonalt og i E\u00d8S-omr\u00e5det4. Om prosessen Kontrollutvalget valgte i m\u00f8tet 12. desember 20235 en arbeidsgruppe som fikk fullmakt til \u00e5 gjennomf\u00f8re anskaffelsesprosessen fram mot valg av revisor. Arbeidsgruppen best\u00e5r av kontrollutvalgets leder og nestleder, og samarbeider med sekretariatet. P\u00e5 bakgrunn av tilbakemelding fra kommunens fagavdeling Innkj\u00f8p konsern, ble det bestemt \u00e5 bruke Bergen kommunes rammeavtale med HRP AS som anbudsfaglig bistand ved gjennomf\u00f8ringen av konkurransen. I denne konkurransen har arbeidsgruppen hatt ni m\u00f8ter, sammen med senior kontraktr\u00e5dgiver / jurist i HRP, Christian Rikheim Sundelin. I kontrollutvalgets m\u00f8te 28. august 2024, sak 82/24, la arbeidsgruppen frem forslag til konkurransegrunnlag for forvaltningsrevisjon og eierskapskontroll. Forslaget ble godkjent av kontrollutvalget. \u00c5pen anbudskonkurranse ble kunngjort via konkurranseportalen Mercell, i Doffin og i TED den 5. september 2024, med frist for \u00e5 levere tilbud 8. oktober 2024 kl. 12.6 Etter reglene i forskrift om offentlige anskaffelser \u00a7 25-1 (1), skal tildelingsbrev sendes alle tilbyderne samtidig. P\u00e5 samme m\u00e5te som i konkurransen om regnskapsrevisjonstjenester7, 1 Kommuneloven \u00a7 24-1 2 Etter vedtak i Bergen bystyre 17. oktober 2011 3 Lov og forskrift om offentlige anskaffelser, s\u00e6rlig del III 4 Over 2,3 millioner eks. mva., jf. anskaffelsesforskriften \u00a7 5-3 (1) bokstav b 5 Sak 14/23 i KU-m\u00f8te 12.12.23 6 Lenke til konkurransedokumentene i Doffin / Mercell 7 Sak 208/24 i Bergen bystyre 19.06.2024 1 tar arbeidsgruppen sikte p\u00e5 \u00e5 sende tildelingsbrev med forbehold om bystyrets godkjennelse rett etter kontrollutvalgets vedtak og innstilling i saken. I henhold til offentlighetsloven \u00a7 23 (3) skal anskaffelsesprotokollen og tilbudene i konkurransen bli holdt skjermet for offentlig innsyn frem til valget av leverand\u00f8r er gjort. Deretter er kun opplysninger i tilbudene som er \u00e5 anse som forretningshemmeligheter eller andre taushetsbelagte opplysninger unntatt fra offentligheten, jf. anskaffelsesforskriften \u00a7 25-1 (3), offentlighetsloven \u00a7 13 og forvaltningsloven \u00a7 13, s\u00e6rlig f\u00f8rste ledd nr. 2. Ved utl\u00f8pet av anbudsfristen var det levert inn tre tilbud, fra Deloitte AS, BDO AS og KPMG AS. Arbeidsgruppen har g\u00e5tt gjennom alle tilbud med vedlegg, og har i fellesskap evaluert og rangert tilbudene. Tilbudene er samlet i en elektronisk mappe i BK360 med tilgangskontroll. Alle tilbudene, inkludert opplysninger som er underlagt taushetsplikt, vil v\u00e6re tilgjengelige for gjennomsyn for kontrollutvalgets medlemmer ved henvendelse til kontrollutvalgets sekretariat. De tre tilbyderne ble invitert inn til hvert sitt m\u00f8te med arbeidsgruppen, sekretariatet og konsulenten fra HRP, for \u00e5 redegj\u00f8re n\u00e6rmere for sin kompetanse og relevant erfaring for oppdraget. Presentasjonene var forankret i det skriftlige tilbudet. Det var satt av inntil 1,5 timer til hver tilbyder inkl. sp\u00f8rsm\u00e5l og svar, og m\u00f8tene ble avholdt 17.10.2024. Det ble ikke gjennomf\u00f8rt noen form for forhandling, jf. forhandlingsforbudet i \u00e5pen anbudskonkurranse. Konkurransegrunnlaget Arbeidsgruppen har utarbeidet konkurransegrunnlaget, som er godkjent av kontrollutvalget i sak 82/84 den 28.08.24. Anskaffelsen omfatter kj\u00f8p av forvaltningsrevisjons- og eierskapskontrolltjenester for perioden 1. januar 2025 \u2013 31. desember 2026, med opsjon p\u00e5 ytterligere to \u00e5r, totalt maksimalt 4 \u00e5r, til 31. desember 2028. Arbeidsgruppen foresl\u00e5r at bystyret gir kontrollutvalget fullmakt til \u00e5 avgj\u00f8re om man \u00f8nsker benytte seg av opsjonen. Begrunnelsen er at det er kontrollutvalget som har best oversikt over revisors arbeid og hvordan samarbeidet fungerer. I forrige periode m\u00e5tte det fremmes en egen sak til bystyret om dette, fordi fullmakt ikke var gitt. 8 Det fremg\u00e5r ellers av konkurransedokumentet Instruks til tilbyder punkt 1.6 at: \u00abProlongering skjer automatisk s\u00e5 sant Oppdragsgiver ikke meddeler at man ikke vil utl\u00f8se opsjonen senest 2 mnd. f\u00f8r utl\u00f8p av avtalen.\u00bb Det skal inng\u00e5s en rammeavtale med \u00e9n leverand\u00f8r. Som det ble redegjort for i sak 82/24, er ikke konkurransen delt i to delleveranser denne gangen. Dette ble pr\u00f8vd i 2020, men f\u00f8rte ikke til flere tilbud. En \u00e5rsak til at konkurransen ikke er delt n\u00e5, er blant annet \u00f8nsket synergieffekt ved at samme revisor kan utf\u00f8re b\u00e5de forvaltningsrevisjon og eierskapskontroll av kommunalt eide selskaper9. Anskaffelsen gjelder forvaltningsrevisjon og eierskapskontroll etter kommuneloven med tilh\u00f8rende forskrifter. Videre omfatter anskaffelsen andre oppdrag p\u00e5 n\u00e6rt beslektede omr\u00e5der, hvor kontrollutvalget er bestiller, for eksempel betenkninger og enkle kartleggingsoppdrag, gransking og risiko- og vesentlighetsvurdering som danner grunnlaget for plan for forvaltningsrevisjon og plan for eierskapskontroll. Det \u00f8nskes ogs\u00e5 at revisor gir tilbud om oppl\u00e6ring /kurs til medlemmene i kontrollutvalget, etter bestilling. Det stilles krav om at oppdragsansvarlig revisor har bred relevant erfaring og relevant utdannelse p\u00e5 masterniv\u00e5. Videre stilles det krav om at medlemmene i teamet som skal 8 Se bystyrets sak 329/22. 9 Jf. vedtatte planer for forvaltningsrevisjon og eierskapskontroll 2024 \u2013 2028, bystyrets sak 207/24 2 utf\u00f8re forvaltningsrevisjon, eierskapskontroll og beslektede oppdrag, har relevant utdanning p\u00e5 masterniv\u00e5 og erfaring fra forvaltningsrevisjon /eierskapskontroll i kommunal/offentlig sektor, samt at teamet er sammensatt slik at det kan l\u00f8se revisjonsoppgaver knyttet til alle de ulike tjenesteomr\u00e5dene i kommunen. Tildelingen skjer p\u00e5 basis av hvilket tilbud som har det beste forholdet mellom pris og kvalitet basert p\u00e5 f\u00f8lgende kriterier: Pris 40 %, L\u00f8sningsforslag 30 % og Erfaring og kompetanse for tilbudte ressurser 30 %. Evalueringsmetodikk Konkurransen evalueres i Mercell-portalen. Bergen kommune bruker den absolutte evalueringsmodellen, der avviket fra h\u00f8yeste mulige score p\u00e5 kvalitetskriteriene blir regnet om til et prisp\u00e5slag og lagt p\u00e5 tilbudsprisen. Tilbyder med laveste sammenligningspris vinner konkurransen. Begrunnelse for valg av leverand\u00f8r: Ved utl\u00f8pet av fristen var det levert inn tre tilbud, fra BDO AS, Deloitte AS og KPMG AS. Utvelging av kvalifiserte anbydere og tildeling av kontrakt skal skje p\u00e5 grunnlag av objektive og ikke-diskriminerende kriterier. Alle de tre tilbudene oppfyller kvalifikasjonskravene for \u00e5 delta i konkurransen om forvaltningsrevisjon og eierskapskontroll, og alle leverand\u00f8rene vil kunne l\u00f8se de etterspurte oppgavene. Leverand\u00f8rene m\u00e5 derfor vurderes etter kriterier i konkurransegrunnlaget om \u00e5 kunne levere det beste tilbudet i tr\u00e5d med vektingen nevnt over. Arbeidsgruppen har vektlagt f\u00f8lgende: Tildelingskriteriet Pris (40%): I prisskjemaet er det lagt opp til at tilbyders timepriser kan deles i 3 kategorier etter erfaringsniv\u00e5 (partner/senior manager, senior og junior). Oppdragsgiver v/kontrollutvalgets arbeidsgruppe hadde fylt inn totalt estimert timetall p\u00e5 6000 timer, som skal fordeles med 2000 timer p\u00e5 hver av de tre kategoriene. (Estimatet er ikke bindende for oppdragsgiver, og endelig fakturering skjer etter bestilling og medg\u00e5tt tid.) Tilbudet fra BDO hadde lavest pris, med totalt kroner 9 000 000. Pristilbudet fra Deloitte var kroner 9 300 000, og tilbudet fra KPMG var p\u00e5 kroner 9 500 000. Tildelingskriteriet L\u00f8sningsforslag (30 %): Under dette kriteriet skal oppdragsgiver foreta en skj\u00f8nnsmessig vurdering av tilbyders l\u00f8sningsbeskrivelse av den planlagte revisjon av Bergen kommune sett opp mot kommunens behov og krav som beskrevet i konkurransereglene (spesielt i bilag. 1 oppdragsgivers spesifikasjon). Det ble bedt om et l\u00f8sningsforslag p\u00e5 maksimum 10 A4 sider. Momenter som m\u00e5 inng\u00e5 i l\u00f8sningsforslaget: \u2022 Tilbyders forst\u00e5else og beskrivelse av hvordan de vil gjennomf\u00f8re forvaltningsrevisjon og eierskapskontroll for \u00e5 sikre h\u00f8y kvalitet og fremtidsrettede l\u00f8sninger. \u2022 Tilbyders rolleforst\u00e5else i forhold til prosesser som krever samspill med oppdragsgiver herunder l\u00f8pende rapportering p\u00e5 fremdrift. \u2022 Tilbyders forst\u00e5else av revisjonsoppdraget i en politisk kontekst herunder spesifikt for parlamentarisk styrte kommuner. \u2022 Tilbyders rutiner for \u00e5 sikre effektiv ressursbruk (rett kompetanse/rett person) i de ulike deler av oppdraget. Alle leverand\u00f8rene viser god forst\u00e5else og beskrivelse av hvordan de vil gjennomf\u00f8re forvaltningsrevisjon og eierskapskontroll av Bergen kommune. 3 Deloitte leverte en besvarelse som etter arbeidsgruppens syn svarer til \u00f8nsket idealkvalitet. Den var konkret med gode eksempler, beskrivelser av hvordan rapportene blir utformet, bruk av KI, forst\u00e5r den politiske konteksten med parlamentarismen og hvordan man sikrer de rette ressursene til hvert prosjekt. Bevarelsen var disponert p\u00e5 en meget ryddig m\u00e5te og belyste underkriteriene i rekkef\u00f8lge. Etter en samlet vurdering har ikke arbeidsgruppen funnet noe \u00e5 trekke p\u00e5 Deloittes besvarelse under dette punktet. BDOs besvarelse var ogs\u00e5 meget god, og p\u00e5 punktet om tilbyders rolleforst\u00e5else i forhold til prosesser som krever samspill med oppdragsgiver herunder l\u00f8pende rapportering p\u00e5 fremdrift, f\u00e5r de 10 poeng. P\u00e5 de \u00f8vrige tre punktene er de noe mer generelle og viser noe mindre refleksjon enn beste tilbyder og f\u00e5r derfor 9 poeng. Arbeidsgruppen finner blant annet \u00e5 m\u00e5tte differensiere noe rundt forst\u00e5elsen av revisjonsoppdraget i en politisk kontekst, s\u00e6rlig rundt betydningen av parlamentarisme. BDO har ogs\u00e5 noe mindre faglig bredde hos de tilbudte ressursene og synliggj\u00f8r ikke rutinene for \u00e5 sikre effektiv ressursbruk p\u00e5 en like god m\u00e5te som Deloitte. Arbeidsgruppen vurderer at KPMG har levert et svakere l\u00f8sningsforslag enn BDO og Deloitte. Dette gjelder s\u00e6rlig for de to kriteriene \u00abTilbyders forst\u00e5else av revisjonsoppdraget i en politisk kontekst herunder spesifikt for parlamentarisk styrte kommuner\u00bb og \u00abTilbyders rutiner for \u00e5 sikre effektiv ressursbruk (rett kompetanse/rett person) i de ulike deler av oppdraget.\u00bb KPMG f\u00e5r trekk i poeng for disse kriteriene da de har flere svakheter i forhold til idealtilbudet. Besvarelsen er b\u00e5de mer generell og de viser mindre forst\u00e5else for aspektene rundt parlamentarisme. For tildelingskriteriet L\u00f8sningsforslag har Deloitte f\u00e5tt 10 poeng. BDO har f\u00e5tt 9,25 poeng og KPMG har f\u00e5tt 7 poeng. Tildelingskriteriet Erfaring og kompetanse for tilbudte ressurser (30%) Under dette kriteriet vurderes: CV-er p\u00e5 tilbudte revisjonsteam, til sammen 10 ressurser - tre i hver kategori (junior, senior, partner/senior manager), i tillegg til en CV s\u00e6rskilt for granskning, som m\u00e5 v\u00e6re p\u00e5 partner/senior manager-niv\u00e5. Innholdet fremg\u00e5r av konkurransegrunnlaget bilag 2A \u2013 Kompetanseskjema. Der kreves en utfylt matrise med tilh\u00f8rende CV-vedlegg til hver ressurs. CV-ene ble vurdert etter formelle kvalifikasjoner (utdanning, kurs, sertifiseringer) og antall \u00e5r erfaringskompetanse. De ble gitt poeng for begge kategorier for hver CV/ressurs. Det ble satt forskjellige krav for den enkelte kategori. For eksempel ble det for partner/senior manager stilt krav om \u00abRelevant erfaring 15 \u00e5r + s\u00e6rlig relevante referanseprosjekter innenfor fagfeltet med tilsvarende kunde /problemstillinger\u00bb for \u00e5 f\u00e5 karakteren 10 poeng. Det var sv\u00e6rt jevnt mellom tilbyderne, men Deloittes ressurser scorer marginalt bedre totalt. Dette g\u00e5r b\u00e5de p\u00e5 noe mer formalkompetanse samt at de tilbudte juniorene har noe mer erfaring. I forhold til BDO er dette sm\u00e5 forskjeller, og n\u00e5r det gjelder KPMG er det lengde og s\u00e6rskilt relevans for de tilbudte ressursenes erfaring som trekker noe mer ned. De enkelte vurderingene og karakterene g\u00e5r fram av evalueringsmatrisen (u.off., jf. fvl. \u00a7 13 nr. 2), som arbeidsgruppen har fylt ut sammen med sekretariat og anbudsfaglig konsulent. F\u00f8lgende poeng ble gitt for tildelingskriteriet \u00abErfaring og kompetanse for tilbudte ressurser\u00bb: # Navn tilbyder Poeng 1 Deloitte AS 9,05 2 BDO AS 8,6 3 KPMG AS 8,1 4 Samlet vurdering (Pris + Kvalitetskompensasjon) Basert p\u00e5 evalueringsmetodikken som redegjort for tidligere i denne saken, bruker vi den absolutte evalueringsmetoden i Mercell. Det vil si at dersom en tilbyder har f\u00e5tt maksimal score p\u00e5 alle kvalitetskriterier, vil denne ikke f\u00e5 noe prisp\u00e5slag. \u00d8vrige tilbydere f\u00e5r et prosentmessig p\u00e5slag p\u00e5 sin tilbudspris tilsvarende avvik i kvalitet regnet fra h\u00f8yeste mulige kvalitetsscore. Resultatet av dette er sammenligningspriser. Tilbudet med lavest sammenligningspris vinner konkurransen. I denne konkurransen f\u00f8rer dette til f\u00f8lgende resultat: # Navn tilbyder Pris 1 Deloitte AS ((Kostnad 9 300 000, + kvalitetskompensasjon 9 962 625,- 662 625,00) 2 BDO AS (Kostnad 9 000 000, + kvalitetskompensasjon 10 451 250,- 1 451 250,00) 3 KPMG AS (Kostnad 9 500 000, + kvalitetskompensasjon 3 491 12 991 250,- 250,00) Basert p\u00e5 denne evalueringen anbefaler arbeidsgruppen at det inng\u00e5s kontrakt med Deloitte AS. Forslag til vedtak: 1. Kontrollutvalget innstiller revisjonsselskapet Deloitte AS som Bergen kommunes revisor for forvaltningsrevisjon og eierskapskontroll for 2 \u00e5r, med en opsjon p\u00e5 inntil ytterligere 2 \u00e5r, totalt maksimalt 4 \u00e5r, gjeldende fra 01.01.2025. 2. Kontrollutvalget ber om at bystyret gir kontrollutvalget fullmakt til \u00e5 avgj\u00f8re om Bergen kommune skal benytte seg av opsjonen. Innstilling til bystyret: 1. Bystyret velger revisjonsselskapet Deloitte AS som Bergen kommunes revisor for forvaltningsrevisjon og eierskapskontroll for 2 \u00e5r, med en opsjon p\u00e5 inntil ytterligere 2 \u00e5r, totalt maksimalt 4 \u00e5r, gjeldende fra 01.01.2025. 2. Bystyret gir kontrollutvalget fullmakt til \u00e5 avgj\u00f8re om Bergen kommune skal benytte seg av opsjonen. Dato: 15. november 2024 Eli M. Velle - Leder Dokumentet er godkjent elektronisk. Vedlegg: - Endelig konkurransegrunnlag inkl. alle bilag, publisert 5. september 2024 - Innstillingsnotat fra HRP AS Nye vedlegg til bystyret: - Anskaffelsesprotokoll datert 25.11.24 - Tildelingsbrev Deloitte AS - Meddelelsesbrev BDO AS - Meddelelsesbrev KPMG AS 5 "
}