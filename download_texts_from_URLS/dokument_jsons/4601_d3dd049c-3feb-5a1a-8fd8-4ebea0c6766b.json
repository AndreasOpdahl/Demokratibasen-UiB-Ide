{
  "dokument_id": "d3dd049c-3feb-5a1a-8fd8-4ebea0c6766b",
  "doc_type": "case_attachment",
  "kommune": 4601,
  "tittel": "Fagnotat datert 06.11.2023",
  "url": "https://bergen.kommune.no/politikere-utvalg/api/fil/bk360/9338108/Fagnotat-datert-06-11-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16054-3 (Arbeidssted) Saksbehandler: Herman Gr\u00f8m Dato: 06.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 206/114/0/0 Timh\u00f8yen. Klage p\u00e5 rammetillatelse. Nybygg bolig Nabo, eier av gnr 206 bnr 13, Timh\u00f8yen 3, Ove og Ingrid Liland, klager i Hvem klager? brev datert 24.09.2023. Rive eksisterende garasjebygg, 116 m2 BRA, og oppf\u00f8ring av vertikaldelt tomannsbolig med tilh\u00f8rende utomhusarealer og parkering. Nytt tiltak Tiltaket oppgitt til 317,6 m2 BRA inkl. parkering. Det er s\u00f8kt om dispensasjon fra reguleringsplanens arealform\u00e5l industri og byggegrense mot vei, og KPA2018 \u00a7 3 om plankrav. Det ble gitt rammetillatelse den 11.09.2023. Det er gitt dispensasjon fra Vedtaket KPA2018 \u00a7 3 om plankrav og reguleringsplanens arealform\u00e5l og byggegrense mot vei. Eiendommen er regulert i plan 4290000 Flaktveit felt III og IV, regulert til Planstatus industri. KPA2018 viser eiendommen som byfortettingssone. Klagen anf\u00f8rer saksbehandlingsfeil og at naboers og eksisterende Klagegrunner bomilj\u00f8s merknader ikke har blitt tilstrekkelig ivaretatt. Det anf\u00f8res forhold knyttet til blant annet trafikk, atkomst, vei og arealform\u00e5l industri. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Rammetillatelse datert 11.09.2023 opprettholdes. Klagen f\u00f8rer ikke fram. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 25.05.2023 og gjaldt riving av eksisterende garasjebygg p\u00e5 116 m2 BRA og oppf\u00f8ring av vertikaldelt tomannsbolig med utomhusarealer og parkering, bebyggelse oppgitt til 317,6 m2 BRA. Tiltaket krevde dispensasjon fra KPA2018 \u00a7 3 om plankrav, og reguleringsplanens arealform\u00e5l industri og byggegrense mot kommunal vei. S\u00f8knaden ble behandlet med rammetillatelse datert 11.09.2023. Vedtaket ble p\u00e5klaget av nabo, eier av gnr 206 bnr 13, Timh\u00f8yen 3, Ove og Ingrid Liland. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt to merknader fra gnr 206 bnr 13 og 105 i nabovarslingsperioden. Merknaden fra bnr 105, Flaktveit Terrasse Borettslag, er framsatt av styreleder i borettslaget. Merknadsstiller anf\u00f8rer at byggegrense mot kommunal vei m\u00e5 v\u00e6re 15 meter fra midtlinje vei, etter veglova \u00a7 29, og er bekymret for plassering for n\u00e6rt veien. Det er lite trafikk fra eiendom i dag, som er positivt, blant annet p\u00e5 grunn av lekeplass i n\u00e6rheten. Det vises videre til bekymring for flere feilparkeringer p\u00e5 borettslagets eiendom. Det b\u00f8r derfor ikke gis dispensasjon fra byggegrense mot vei. Det vises til reguleringsplanen som viser eiendommen som industri, og reises bekymring ved at eiendommen oms\u00f8kes utnyttet p\u00e5 annen m\u00e5te enn planen legger opp til. Dette er ikke forventelig for naboene. S\u00f8knaden avviker stort fra regulert form\u00e5l, og det kan derfor ikke gis dispensasjon. Tiltakets n\u00e6rhet til etablerte boligomr\u00e5der og avvik fra dagens regulerte situasjon tilsier videre at det ikke burde dispenseres fra plankravet. Det fastholdes at det uansett burde foreligge stedsanalyse. Tiltaket er et uforholdsmessig stort inngrep i omr\u00e5det og bidrar til negativ fortetting og \u00f8kt trafikk i omr\u00e5det. Det uttrykkes bekymring for framtidig seksjonering og opprettelse av nye boenheter p\u00e5 grunn av byggets st\u00f8rrelse. Bnr 13, Timh\u00f8yen 3, har sendt inn merknad signert av Ove Liland. Merknadene er datert 15.05.2023 og 06.06.2023. Merknadene gjelder flere momenter. Altanen mot s\u00f8r\u00f8st mot merknadsstillers eiendom vil gi \u00f8kt innsyn til deres hage. Oms\u00f8kt byggverk f\u00e5r h\u00f8yde p\u00e5 7,5 m, og vil frata merknadsstiller utsikt mot \u00f8vrige hus p\u00e5 Timh\u00f8yen og mot fjellomr\u00e5det bak. Det vises til pbl. \u00a7 29-4 om hensyn til naboer og grannelova \u00a7 2. Merknaden har p\u00e5 dette punktet senere blitt trukket av merknadsstiller. Det anf\u00f8res videre at bygget strider mot eksisterende byggestil i omr\u00e5det, som er preget av eneboliger p\u00e5 rommelige tomter og med hovedfasade mot vest. Det vises til pbl. \u00a7 29-2 om krav til visuelle kvaliteter. Det anf\u00f8res videre at oms\u00f8kte tiltak vil p\u00e5virke gang- og kj\u00f8retrafikk i vesentlig negativ grad. Bnr 16, Timh\u00f8yen 1, har sendt inn merknad den 05.06.2023 og senere 12.06.2023, signert av Karen Marie og Atle Liland. Merknaden ble mottatt etter fristen satt i nabovarselet. Merknaden uttrykker bekymring for fortettning i omr\u00e5det, og det vises til bebyggelsens tetthet til tilgrensende gangvei som brukes som barnehage-, skole- og turvei, andre trafikale utfordringer, vann og avl\u00f8p, trafikk og belastning p\u00e5 veien i anleggsfasen, og at veien er privat. Saksnummer KLAGE-2023/16054 Side 2 av 8 S\u00f8ker har kommentert alle merknadene som kom inn i nabovarslingsperioden. Fagetaten har vurdert s\u00f8kers kommentarer som tilfredsstillende, og viser til vurderingene i vedtaket. Bymilj\u00f8etaten har i uttalelse datert 08.11.2022 uttalt seg til s\u00f8knad om endret utforming av avkj\u00f8rsel, og s\u00f8knad om dispensasjon fra avstand til vei. Bymilj\u00f8etaten vurderer at tiltaket ikke vil ber\u00f8re veiinteressene p\u00e5 en m\u00e5te som er til hinder for veivedlikehold eller eventuell framtidig veiutvidelse, og oppstiller enkelte betingelser for \u00e5 godkjenne endring av avkj\u00f8rsel. Bymilj\u00f8etaten uttaler seg videre til s\u00f8knad om dispensasjon fra byggegrense langs kommunal vei. Bymilj\u00f8etaten vurderer at tiltaket ikke vil ber\u00f8re veiinteressene p\u00e5 en m\u00e5te som er til hinder for veivedlikehold eller framtidig veiutvidelse, og setter enkelte betingelser til sin uttalelse. 2. Om klagen Nabo, eier av gnr 206 bnr 13, Timh\u00f8yen 3, Ove og Ingrid Liland, klager, i brev datert 24.09.2023, som inntas i det f\u00f8lgende: 3. Vurdering av klagen 3.1 Saksbehandlingsfeil, nabovarsel, behandling av nabomerknader Klagen viser til egne og andre naboers merknader som innsendt i s\u00f8knadsomgangen, og anf\u00f8rer at disse ikke er tilstrekkelig hensyntatt i kommunens behandling. Fagetaten forst\u00e5r anf\u00f8rselen som en anf\u00f8rsel om saksbehandlingsfeil. Etter pbl. \u00a7 21-3 skal naboer og gjenboere varsles av s\u00f8ker f\u00f8r s\u00f8knad sendes inn til kommunen. Varslingsplikten gjelder for alle tiltak etter pbl. \u00a7 20-1. S\u00f8knad om dispensasjon skal nabovarsles s\u00e6rlig, etter \u00a7 19-1. Etter \u00a7 21-2 fjerde ledd skal dokumentasjon for at Saksnummer KLAGE-2023/16054 Side 3 av 8 naboer er varslet p\u00e5 lovlig m\u00e5te, jf. \u00a7 21-3, vedlegges s\u00f8knaden. Eventuelle merknader fra naboer eller gjenboere, samt en redegj\u00f8relse fra s\u00f8ker for hva som eventuelt er gjort for \u00e5 im\u00f8tekomme disse, skal vedlegges. Klagen innleder med \u00e5 bemerke at deres merknad i vedtaket er gitt fire linjer, og hvor innholdet framst\u00e5r bagatellmessig og tatt ut av sin sammenheng. Klagen viser s\u00e6rlig til egen merknad som beskrives som \u00abet fyldig A4 ark med motargumenter for v\u00e5r eiendom, samt utfyllende informasjon om trafikale forhold\u00bb med mer. Fagetaten har identifisert at en merknad fra parten utarbeidet 26.02.2023, og som omtalt i dokument fra klager datert 06.06.2023, ikke ser ut til \u00e5 ha blitt innsendt til fagetaten, eller blitt direkte saksbehandlet, i s\u00f8knadsomgangen. Fagetaten ble oppmerksom p\u00e5 dette i oktober 2023, og fikk merknaden tilsendt fra s\u00f8ker umiddelbart. Merknaden inntas i sin helhet: Fagetaten viser til at s\u00f8knaden ble nabovarslet 02.05.2023, med merknadsfrist innen 14 dager. Selv om merknadsfristen kun er en veiledende frist, forventer fagetaten i utgangspunktet \u00e5 bli gjort oppmerksom p\u00e5 alle merknader fra naboer. Likevel, n\u00e5r merknaden ble innsendt mer enn 2 m\u00e5neder f\u00f8r s\u00f8knaden ble varslet, kan vi forst\u00e5 dersom dette var grunnen til at merknaden ikke ble innsendt ved s\u00f8knaden. Fagetaten vurderer videre at merknaden ikke inneholder noen nye opplysninger som ikke var kjent for bygningsmyndigheten p\u00e5 vedtakstidspunktet. Vi viser til at samme part har sendt inn annen merknad innenfor nabovarslingsperioden, som har blitt sendt inn vedlagt s\u00f8knaden, og som har blitt saksbehandlet av b\u00e5de s\u00f8ker og bygningsmyndigheten. Videre har vi ogs\u00e5 mottatt merknad fra borettslaget nord\u00f8st for eiendommen. Vi vurderer derfor at klager har f\u00e5tt ivaretatt sine interesser. Vi vurderer videre at forholdet ikke har utgjort en saksbehandlingsfeil, og at det er grunn til \u00e5 regne med at feilen ikke kan ha virket bestemmende p\u00e5 vedtakets innhold, jf. fvl. \u00a7 41. 3.2 Veirett Klagen anf\u00f8rer at eiendommen ikke har veirett. Saksnummer KLAGE-2023/16054 Side 4 av 8 Etter pbl. \u00a7 27-4 skal byggetomta v\u00e6re sikret lovlig atkomst f\u00f8r oppf\u00f8ring av bygning blir godkjent. Lovlig atkomst skal v\u00e6re sikret til veg som er \u00e5pen for alminnelig ferdsel, eller ved tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende. Vegrett over fremmed eiendom m\u00e5 v\u00e6re \u00absikret\u00bb f\u00f8r det kan gis tillatelse til oppf\u00f8ring av bygning. Det er lagt til grunn at bygningsmyndigheten ved vurderingen av om retten er \u00absikret\u00bb, m\u00e5 fravike utgangspunktet om at den ikke skal ta stilling til privatrettslige forhold, se NOU 2005:12 s. 349. B\u00e5de eksistensen og omfanget av vegretten m\u00e5 vurderes, og det m\u00e5 v\u00e6re sannsynlig at en domstol ville akseptert vegretten. P\u00e5 vedtakstidspunktet hadde s\u00f8ker kun vist til avkj\u00f8ringstillatelse fra bymilj\u00f8etaten. Avkj\u00f8rsel er oms\u00f8kt s\u00f8rvest p\u00e5 eiendommen. Bymilj\u00f8etaten har i uttalelse av 08.11.2022 uttalt seg til endring av avkj\u00f8rsel p\u00e5 eiendommen. Bymilj\u00f8etaten uttaler at tiltaket ikke vil ber\u00f8re veiinteressene p\u00e5 en m\u00e5te som er til hinder for veivedlikehold eller fremtidig veiutvidelse, og det stilles enkelte betingelser til avkj\u00f8rselen. I tillegg uttaler de seg til s\u00f8knad om dispensasjon fra byggegrense langs kommunal vei, og uttaler at dette ikke vil ber\u00f8re veiinteressene og stiller enkelte betingelser til uttalen. Bymilj\u00f8etaten har bekreftet overfor fagetaten at deres uttalelse kun gjelder avkj\u00f8ring til kommunal del av vei Timh\u00f8yden, og at de ikke har tatt stilling til de privatrettslige rettighetene. Fagetaten har lagt til grunn at eneste mulige tilkomstveien for eiendommen er over den private veien Timh\u00f8yen p\u00e5 gnr 206 bnr 101. P\u00e5 vedtakstidspunktet vurderte bygningsmyndigheten at tilkomst var tilstrekkelig sikret, ettersom det var framlagt avkj\u00f8ringstillatelse fra bymilj\u00f8etaten av 08.11.2022. I klageomgangen har vi f\u00e5tt s\u00f8ker til \u00e5 redegj\u00f8re ytterligere for eiendommens veirett, med bakgrunn i klagens anf\u00f8rsler. S\u00f8ker har f\u00e5tt eiendommens veirett utredet av Stiegler Advokatfima AS, som den 03.11.2023 har sendt inn sine merknader. Det er framlagt et grunnboksblad fra opprinnelig fraskilt eiendom, bnr 1, som bnr 114, gjennom bnr 5, har blitt utskilt fra. Som det framg\u00e5r fikk bnr 5 \u00abret til at bruge den fra Flaktveit over g\u00e5rds no 107 brugsno 1 f\u00f8rende oparbeidede kj\u00f8revei, til hovedveien\u00bb. Det vises til at med mindre annet er avtalt skriftlig og inntatt i grunnbokensom en begrensning til veiretten, vil opprinnelig veirett f\u00f8lge med ved senere utskillinger. Det vises ogs\u00e5 til at bnr 60, Timh\u00f8yen 6, som neste boligeiendom nedover veien, som ser ut til \u00e5 ha samme veirett. Fagetaten deler denne vurderingen, og finner eiendommens veirett som tilstrekkelig godtgjort. 3.3 Dispensasjoner Eiendommen er regulert i plan 4290000 Flaktveit felt III og IV, vedtatt 05.06.1978. Etter KPA2018 \u00a7 3.1 skal tiltak inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det er s\u00f8kt om dispensasjon fra bestemmelsen. Saksnummer KLAGE-2023/16054 Side 5 av 8 Eiendommen er i reguleringsplanen regulert til byggeomr\u00e5de industri. Oms\u00f8kte tiltak med boligbebyggelse er i utgangspunktet vurdert som i strid med form\u00e5let. Det er s\u00f8kt om dispensasjon fra bestemmelsen. Reguleringsplanen nevner ikke byggegrense mot veien. Avstandsbegrensningen for plan vedtatt i 1978 f\u00f8lger av vegloven, fastsatt til 12,5 m fra veimidte. Tiltaket er oms\u00f8kt plassert n\u00e6rmere veimidte enn denne avstanden. S\u00f8knaden omfatter avkj\u00f8rsel, og i tillegg er tomannsbolig oms\u00f8kt plassert p\u00e5 det korteste 4,44 m fra veimidte. Det er s\u00f8kt om dispensasjon fra bestemmelsen. Etter plan- og bygningsloven kapittel 19 kan kommunen gi dispensasjon fra bestemmelser i loven eller planer. Pbl. \u00a7 19-2 andre ledd bestemmer at: \u00abdispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i medvirkningsprosessen. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Hovedhensynet bak regulert arealform\u00e5l byggeomr\u00e5de industri i reguleringsplanen legges til grunn \u00e5 v\u00e6re realisering av lett industrivirksomhet p\u00e5 eiendommen. Det er ikke kjent for bygningsmyndigheten hvilke tiltak som form\u00e5let mente \u00e5 omfatte. Ettersom eiendommen er den eneste i planomr\u00e5det avsatt til form\u00e5let, og alle \u00f8vrige er avsatt til bolig, antas industriform\u00e5let \u00e5 v\u00e6re lett industri uten s\u00e6rlig konsekvenser for naboer som st\u00f8y, forurensning og trafikk. Hovedhensynet bak byggegrense mot offentlig vei er \u00e5 ivareta frisikt, drift og vedlikehold av veien, skjerming av omkringliggende bebyggelse fra un\u00f8dig st\u00f8y og forurensning, samt sikre framtidig oppgradering av veien. Klagen retter seg ikke i hovedsak mot plankravet, men anf\u00f8rer at det ikke er forutberegnelig for beboerne i n\u00e6romr\u00e5det at eiendom avsatt til industri blir benyttet til bolig. Det vises videre til forhold ved eiendommens egnethet til utbygging til bolig, og forhold ved eksisterende bomilj\u00f8 som trafikk. Fagetaten vurderer at planomr\u00e5det er \u00e5 anse som ferdig utbygget, og det er ikke mange gjenst\u00e5ende eiendommer til utbygging. Det vurderes ikke \u00e5 v\u00e6re behov for en overordnet avklaring av utbygging og infrastruktur i omr\u00e5det. Selv om planen er gammel, anses den fremdeles som gjeldende. Eiendommen i denne saken er den eneste i planomr\u00e5det avsatt til industri. I dag vurderer vi at det i utgangspunktet ikke er \u00f8nskelig \u00e5 etablere industrivirksomhet i boligomr\u00e5der. Avvik fra regulert form\u00e5l til fordel for boligform\u00e5l vil derfor passe med planomr\u00e5det for \u00f8vrig, og er Saksnummer KLAGE-2023/16054 Side 6 av 8 ikke egnet til \u00e5 gi \u00f8vrige presedensvirkninger. Kvalitetskrav til omgivelsene som f\u00f8lger av byggteknisk forskrift og kommuneplanens arealdel knyttet til st\u00f8y, forurensning og krav til andre naboulemper, vil i stor grad sette begrensninger for muligheten til \u00e5 realisere industriform\u00e5let. Ettersom eiendommen vanskelig kan realiseres slik reguleringsplanen legger opp til, har reguleringen i stor grad mistet sin aktualitet. Bebyggelsen i omr\u00e5det best\u00e5r av bolig, men med variert bebyggelse, i hovedsak i tr\u00e5d med planen. Omr\u00e5det best\u00e5r av lavblokker, rekkehus og eneboliger med enkelte gr\u00f8ntomr\u00e5der, og over veien \u00f8st for planomr\u00e5det ligger offentlige skole- og barnehagebygg. Oms\u00f8kte tiltak vil etter v\u00e5r vurdering passe til omgivelsene n\u00e5r det kommer til form\u00e5l og bebyggelsestype. Bymilj\u00f8etaten har vurdert s\u00f8knaden om dispensasjon fra byggegrense mot vei. Bymilj\u00f8etaten har vurdert at tiltaket ikke vil ber\u00f8re veiinteressene p\u00e5 en m\u00e5te som er til hinder for veivedlikehold eller framtidige veiutvidelser. Bymilj\u00f8etaten har videre stilt krav til utf\u00f8relsen og frisikt som betingelser for sin uttalelse. Klagen anf\u00f8rer flere naboulemper ved tiltaket. Det vises til trafikk, trafikksikkerhet, forventelighet av boligutbygging, og forholdet til eksisterende bomilj\u00f8. I tidligere merknader til s\u00f8knaden har det ogs\u00e5 blitt pekt p\u00e5 forhold ved avstand til nabobebyggelse og innsyn. Fagetaten vurderer overordnet at tiltaket vil medf\u00f8re en tettere bebyggelsessituasjon, og som vil medf\u00f8re enkelte naboulemper for eksisterende bomilj\u00f8. Vi vurderer likevel at ulempene ikke vil v\u00e6re uforholdsmessig store for n\u00e6rmeste tilgrensende naboer. Vi ser at naboer i hovedsak ikke ville forventet boligutbygging p\u00e5 eiendommen, ettersom den er regulert til industri i gjeldende reguleringsplan. Vi vurderer likevel at industri ogs\u00e5 er et form\u00e5l som ofte medf\u00f8rer naboulemper, s\u00e6rlig p\u00e5 mindre eiendommer i tettbygde str\u00f8k. Samtidig mener vi at naboenes forventelighet i mindre grad st\u00e5r sterkt, ettersom eiendommen i nyere kommuneplan har blitt avsatt til byfortettingssone. Etter en samlet vurdering vurderer fagetaten at dispensasjonene ikke vil vesentlig tilsidesette hensynene bak bestemmelsene det skal dispenseres fra, lovens form\u00e5lsbestemmelse eller nasjonale eller regionale interesser. Fordelene ved \u00e5 gi dispensasjon inkluderer mulighet til \u00e5 realisere eiendommen p\u00e5 en hensiktsmessig m\u00e5te og som passer i omgivelsene. Realisering som oms\u00f8kt vil medf\u00f8re 2 nye boenheter. Ulempene inkluderer enkelte naboulemper som f\u00f8lge av tettere bebyggelse, i tillegg til \u00f8kt trafikk p\u00e5 veien. Fagetaten vurderer at fordelene ved \u00e5 gi dispensasjon er klart st\u00f8rre enn ulempene. Fagetaten har med bakgrunn i det ovenst\u00e5ende vurdert at det kan gis dispensasjoner som oms\u00f8kt, og innvilget dette i rammetillatelse datert 11.09.2023. 4. Konklusjon Rammetillatelse datert 11.09.2023 opprettholdes. Klagen f\u00f8rer ikke fram. Saksnummer KLAGE-2023/16054 Side 7 av 8 Vedlegg: 1. Oversiktskart 2. Oversiktsfoto 3. Situasjonsplan 4. Klage datert 24.09.2023 5. Rammetillatelse datert 11.09.2023 6. Nabomerknader og tilsvar 7. Uttalelse bymilj\u00f8etaten datert 08.11.2022 8. S\u00f8knad 9. Tegninger Saksnummer KLAGE-2023/16054 Side 8 av 8 "
}