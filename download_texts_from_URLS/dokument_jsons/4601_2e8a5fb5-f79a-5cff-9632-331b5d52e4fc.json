{
  "dokument_id": "2e8a5fb5-f79a-5cff-9632-331b5d52e4fc",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 10.09.2024",
  "url": "https://bergen.kommune.no/politikere-utvalg/api/fil/bk360/11079649/Framstilling-Horingssaker-til-forretningsutvalget-10-09-2024",
  "tekst": " Forretningsutvalget Saksframstilling V\u00e5r referanse: 2023/257837-148 Saksbehandler: Anette Hatlemark Drabl\u00f8s H\u00f8ringssaker til forretningsutvalget 10.09.2024 Hva saken gjelder: Bystyrets kontor har mottatt f\u00f8lgende h\u00f8ringer: 1. Ekstern h\u00f8ring: Ny strategi for VID vitenskapelige h\u00f8gskole 2025-2028 2. H\u00f8ring \u2013 kartlegging og verdsetting av friluftsomr\u00e5der innspillsrunde 3. H\u00f8ring - Nasjonal veileder for prioriteringer i kommunale helse- og omsorgstjenester Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1. Ekstern h\u00f8ring: Ny strategi for VID vitenskapelige h\u00f8gskole 2025-2028 VID vitenskapelige h\u00f8gskole har sendt p\u00e5 h\u00f8ring Ny strategi for VID vitenskapelige h\u00f8gskole 2025-2028. Bakgrunnen for h\u00f8ringen er at VIDs n\u00e5v\u00e6rende strategi for 2022-2024 skal revideres og fornyes, og den nye strategien skal forsterke VIDs vei mot \u00e5 bli universitet. Strategiplanen for 2018-2028 ba VID vurdere \u00e5 arbeide for \u00e5 bli et verdibasert universitet, med basis i den kirkelige og diakonale tradisjon VID tilh\u00f8rer og i allmenne akademiske verdier og idealer. H\u00f8gskolestyret besluttet v\u00e5ren 2021 at VID skal arbeide for akkreditering som universitet. Strategiplanen for 2022\u20132024 beskrev den f\u00f8rste av to hovedfaser i denne satsningen. Strategiplanen for perioden 2025-2028 legger til grunn at VID i 2025 s\u00f8ker om \u00e5 bli akkreditert som universitet. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 4. oktober 2024. 1 2. H\u00f8ring \u2013 kartlegging og verdsetting av friluftsomr\u00e5der innspillsrunde Milj\u00f8direktoratet har sendt \u00abkartlegging og verdsetting av friluftsomr\u00e5der\u00bb p\u00e5 en innspillsrunde, p\u00e5 bakgrunn av et oppdrag fra Klima- og milj\u00f8departementet om \u00e5 utarbeide/ferdigstille ulike metodikker for kartlegging og verdsetting av friluftsomr\u00e5der. Direktoratet ber om innspill p\u00e5 et forel\u00f8pig utkast til metodikk, som skal v\u00e6re ferdig i l\u00f8pet av 2025. Bystyredirekt\u00f8ren vurderer at forslaget ikke er av prinsipiell karakter eller inneb\u00e6rer politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. Frist for innspill er 1. november 2024. 3. H\u00f8ring - Nasjonal veileder for prioriteringer i kommunale helse- og omsorgstjenester Helsedirektoratet har sendt p\u00e5 h\u00f8ring Nasjonal veileder for prioriteringer i kommunale helse- og omsorgstjenester. Nasjonal veileder for prioriteringer i kommunale helse- og omsorgstjenester er laget p\u00e5 oppdrag fra Helse- og omsorgsdepartementet. Veilederen er ment \u00e5 fungere som en prosessveileder, og kommer med anbefalinger til faglig god praksis i arbeidet med prioriteringer i kommunale helse- og omsorgstjenester. Den gir anbefalinger til bruk av prioriteringskriteriene nytte, ressurs og alvorlighet og til gode prosesser for prioritering av tiltak og tjenester i den kommunale helse- og omsorgstjenesten. Veilederen kan implementeres innenfor de eksisterende \u00f8konomiske og administrative rammene for kommunale helse- og omsorgstjenester og stiller ikke krav om nye stillinger Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 15. november 2024. Forslag til vedtak: 1. Byr\u00e5det avgir eventuelt h\u00f8ringssvar til \u00abEkstern h\u00f8ring: Ny strategi for VID vitenskapelige h\u00f8gskole 2025-2028\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring \u2013 kartlegging og verdsetting av friluftsomr\u00e5der innspillsrunde\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - Nasjonal veileder for prioriteringer i kommunale helse- og omsorgstjenester\u00bb p\u00e5 vegne av Bergen kommune. Dato: 4. september 2024 \u00d8ivind Hauge St\u00f8le - Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. 2 Vedlegg: H\u00f8ringsbrev 3 "
}