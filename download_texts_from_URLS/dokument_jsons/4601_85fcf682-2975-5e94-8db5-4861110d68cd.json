{
  "dokument_id": "85fcf682-2975-5e94-8db5-4861110d68cd",
  "doc_type": "case_attachment",
  "kommune": 4601,
  "tittel": "F\u00f8lgebrev_redegj\u00f8relse",
  "url": "https://bergen.kommune.no/politikere-utvalg/api/fil/bk360/12589993/Folgebrev-redegjorelse",
  "tekst": " Kime arkitektur og landskap as Teatergaten 35 5010 Bergen Bergen kommune Plan og bygningsetaten Dato: 15.01.2025 Gnr/Bnr 158/95, 93, 865, 842, 877 SPILLOPPEN, Damsg\u00e5rdsveien 99-101 Saks nr BYGG-2024/12352 S\u00d8KNAD OM RAMMETILLATELSE P\u00e5 vegne av tiltakshaver BOB Eiendomsutvikling AS sendes herved over s\u00f8knad om rammetillatelse for tiltak p\u00e5 ovenst\u00e5ende eiendommer. Planlagt tiltak omfatter etablering av offentlig plass/park iht gjeldende reguleringsplan samt rehabilitering av fellesomr\u00e5der (Fe1) for sameiet Treet og sameiet Portalen. Kime arkitektur og landskap as har utarbeidet et konkret forslag til transformasjon av offentlig plass og fellesareal. Denne s\u00f8knaden skal behandles sammen med Dispensasjonss\u00f8knad for gnr 158/bnr 842 Damsg\u00e5rdveien 101 og 103, saksnr. BYGG-2022/15181. Ferdigattest for s\u00f8knaden til Spilloppen blir foresl\u00e5tt som et vilk\u00e5r for dispensasjon og ferdigattest for saksnr. BYGG- 2022/15181 Den offentlige plassen (Spilloppen) har som intensjon \u00e5 bli omr\u00e5dets nye, gr\u00f8nne m\u00f8te- og aktivitetsplass for beboere og bes\u00f8kende i Damsg\u00e5rd. Det foresl\u00e5s en ny organisering og soneinndeling av offentlig plass ved Treet. Et hovedm\u00e5l er \u00e5 gj\u00f8re offentlig plass utenfor Treet mer offentlig, og koble denne delen med omr\u00e5det ved sj\u00f8en. Gjerder og porter som stenger folk ute fra offentlig plass fjernes. Kun gjerder som skal sikre mot fall beholdes. De to niv\u00e5ene innenfor form\u00e5l offentlig plass forbindes gjennom et amfi som b\u00e5de kan fungere som snarvei/trappeforbindelse, men ogs\u00e5 som fint oppholdssted med utsikt mot sundet. Det er ogs\u00e5 tenkt at dette kan brukes som tribune for arrangement, med scene nede p\u00e5 flaten som fokus. Amfiet kobles p\u00e5 fortau, og universell tilkomst mellom niv\u00e5ene sikres gjennom etablert rampe opp til treet og en forbedret gangvei ned til flaten ved sj\u00f8en med stigning 1:15. Offentlig plass programmeres med ulike typer aktivitet; treningstilbud, basketstativ og container som kan romme tempor\u00e6re aktiviteter. Alt program er organisert i en gr\u00f8nn og frodig ramme med ulike soner og ulike typer sitte og m\u00f8teplasser. Side 1 av 8 Kime arkitektur og landskap as Teatergaten 35 5010 Bergen Det er foresl\u00e5tt en sentral m\u00f8teplass i sonen mellom Treet og Portalen, hvor man har gode sol- og lysforhold uten overv\u00e5kning fra leiligheter. Dette omr\u00e5det har ogs\u00e5 de beste lys- og solforholdene p\u00e5 fellesomr\u00e5det. Eksisterende lekeapparat og m\u00f8blering foran Portalen bevares i sin opprinnelige form. Gr\u00f8ntarealene suppleres med ny vegetasjon i form av tr\u00e6r og busker slik at man f\u00e5r en bedre skjerming av fellesarealene. Dispensasjon fra arealform\u00e5l B1 Tiltaket omfatter etablering av plass/park innenfor form\u00e5l B1- Kombinert form\u00e5l annet byggeomr\u00e5de/allmennyttig form\u00e5l. Det foreligger per dags dato ingen initiativ til \u00e5 iverksette bygging av bygg til allmennyttig form\u00e5l og det s\u00f8kes derfor om dispensasjon fra dette form\u00e5let. Intensjonen med form\u00e5let er \u00e5 skape en m\u00f8teplass og aktivitetsplass for beboere i omr\u00e5det, og med etablering av ny park/plass med ulike typer aktivitetstilbud vil man oppn\u00e5 intensjonen med form\u00e5let. BOB bygger i disse dager et lokale/felleshus for alle beboere i Damsg\u00e5rdsundet i Deleg\u00e5rden. Dette lokalet ligger 200-300 m fra tiltaket, og vil kunne erstatte form\u00e5l B1 i funksjon. Det er et stort behov for gr\u00f8nne lunger og gode m\u00f8teplasser i Damsg\u00e5rdsundet, og areal som er regulert offentlig plass vil f\u00e5 et betydelig st\u00f8rre potensiale og bedre kvalitet om man ogs\u00e5 kan benytte seg av areal innenfor B1. Tiltakene som er foresl\u00e5tt har ingen store konstruksjoner som ikke er reversibel, og tiltaket vil ikke v\u00e6re til hinder for en evt fremtidig bygging av grendahus. Vi mener at fordelene med \u00e5 gi dispensasjon fra form\u00e5let er st\u00f8rre enn ulempene. Se vedlegg E-3 Soneplan som viser hva som er offentlig areal og hva som er fellesareal. Dispensasjon fra KPA \u00a76.1 Avstand til sj\u00f8 Det s\u00f8kes dispensasjon fra KPA \u00a76.1 Avstand til sj\u00f8 i sentrumskjerne og byfortettingssone p\u00e5 10 meter. Deler av tiltaket g\u00e5r inn i form\u00e5l GV1 som er offentlig havnepromenade. Denne skal forlenges gjennom ny plass for fremtidig kobling videre vestover. Havnepromenade opparbeides iht Kvalitetsprogram for Damsg\u00e5rdsundet med tredekke, pullertbelysning og benker. Mellom havnepromenade og plass etableres soner med tr\u00e6r og lave markdekker i tillegg til en tuftepark og brukt st\u00e5lcontainer som kan benyttes til pop-up servering eller lagring av aktivitetselement. Alle tiltak innenfor 10 m fra sj\u00f8 tilrettelegges for allmennheten slik at man b\u00e5de sikrer tilkomst til sj\u00f8, men ogs\u00e5 aktivitet og gode m\u00f8teplasser. Se vedlegg D-2 og E-1/E- 2. Side 2 av 8 Kime arkitektur og landskap as Teatergaten 35 5010 Bergen I forhold til dagens situasjon, vil tiltaket tilf\u00f8re omr\u00e5det attraktive brukskvaliteter for allmenheten og vi mener fordelen med \u00e5 gi dispensasjon fra byggegrense til sj\u00f8 er st\u00f8rre enn ulempene. Dispensasjon fra avstand til veg Tiltaket vil komme n\u00e6rmere enn 15 m fra vegmidt, og det s\u00f8kes om dispensasjon fra avstandskrav. Tiltaket n\u00e6rmere veg omfatter etablering av st\u00f8ttemur og amfi. Dette amfiet skal sikre god forbindelse mellom \u00f8vre del av offentlig plass og nedre del av offentlig plass iht reguleringsbestemmelsene. For \u00e5 f\u00e5 bygget amfiet, m\u00e5 det etableres en st\u00f8ttemur som holder p\u00e5 massene inn mot veg. Eksisterende st\u00f8ttemur som ivaretar denne funksjonen i dag, ligger ogs\u00e5 n\u00e6rmere enn 15 m (10 m). I tillegg ligger det gangrampe opp til treet innenfor disp- grense, s\u00e5 en liten forskyving av st\u00f8ttemur n\u00e6rmere veg, vil ikke begrense mer enn allerede etablerte konstruksjoner. Nytt tiltak som kommer n\u00e6rmere veg, vil etableres for \u00e5 sikre gode forbindelser og koble plass og gate sammen. Dette for \u00e5 sikre b\u00e5de god tilkomst, men ogs\u00e5 sosial overv\u00e5kning. Vi mener derfor at fordelen med \u00e5 gi dispensasjon fra avstand til vegmidt er st\u00f8rre enn ulempene. Se vedlegg D-2 Situasjonsplan. REDEGJ\u00d8RELSE a. Stedsanalyse Norconsult har utarbeidet en stedsanalyse ifm Sykkeltiltak Damsg\u00e5rd-Sm\u00e5pudden: \u201dStedsanalyse Sykkeltiltak Damsg\u00e5rd - Sm\u00e5pudden- Norconsult\u201d \u2013 2022. Denne Stedsanalysen dekker omr\u00e5det som er oms\u00f8kt, og dette grunnlaget er brukt som underlag for mer detaljerte analyser for prosjektomr\u00e5det som oms\u00f8kes. I tillegg er det utarbeidet en forenklet sosiokulturell analyse som grunnlag for forslag om programmering av offentlig plass. Vedlagt ligger Skisseprosjekt inkludert Stedsanalyser og sosiokulturell analyse, vedlegg F-2. Denne rapporten inneholder ogs\u00e5 sol/skygge-analyser. b. Arealform\u00e5l Se redegj\u00f8relse dispensasjon fra arealform\u00e5l B1 ovenfor. Vedlagt ligger Soneplan som viser hva som er offentlig areal og hva som er fellesareal/privat uteareal for bolig, se vedlegg E-3 Soneplan. c. Arkitektur og byform Vedlagt ligger Skisseprosjekt som redegj\u00f8r for Arkitektur og Byform, ref Arkitektur +, se vedlegg F-2 Her er en kort redegj\u00f8relse/oppsummering av punktene: 1 Helhetlig utforming Side 3 av 8 Kime arkitektur og landskap as Teatergaten 35 5010 Bergen Det er jobbet grundig med kunnskapsgrunnlag i form av stedsanalyser og sosiokulturell analyse for \u00e5 forst\u00e5 stedet og stedets kvaliteter. Funnene i analysene, er oppsummert i avsnittet \u00abOppsummering-byromsanalyse\u00bb samt i \u00abHovedkonsept\u00bb. Dette skal gi grunnlag for en helhetlig utforming av Spilloppen og fellesarealene foran Treet og Portalen. 2. Estetisk opplevelse Stedet preges i dag av store veganlegg/bro, betong og asfalt, og det er gjennom analysearbeidet kommet sterke signal om at dette prosjektet b\u00f8r tilf\u00f8re Damsg\u00e5rdsundet en gr\u00f8nn lunge, da dette er mangelvare i dag. S\u00e5 v\u00e5r tolkning av estetisk opplevelse er \u00e5 skape en gr\u00f8nn park som tar fokus bort fra de monumentale installasjonene og byggene, og som skaper en menneskelig skala med lune oppholdsplasser og frodige omgivelser. 3 Samspill mellom by og natur Ref. punkt over, s\u00e5 skal Spilloppen opparbeides som gr\u00f8nn park hvor stedsegen beplanting skal fremme b\u00e5de flora og fauna. Det velges tr\u00e6r og busker/stauder som fremmer fugle- og insektliv. 4 Bymilj\u00f8er med egenart Spilloppen er formet ut fra stedets premisser og behov; byrommet bygges av r\u00f8ffe og solide materialer som enten er restlager fra andre prosjekt i byen eller ombrukt fra andre prosjekt. Det industrielle og lite pretensi\u00f8se materialvalget skal gjenspeile stedets historie og s\u00e6rpreg \u2013 dette skal fremst\u00e5 som en plass for alle. 5 Vitalt byliv p\u00e5 bakkeplan Innledende analyser og sp\u00f8rreunders\u00f8kelse har gitt et klart svar p\u00e5 hva slags programmering de offentlige byrommet b\u00f8r ha. Her er signalet at det er behov for en frodig aktivitetspark tilpasset alle generasjoner og kulturer. Det er ogs\u00e5 tatt h\u00f8yde for \u00e5 skape et trygt byrom gjennom aktivisering og sosial overv\u00e5kning samt utforme parken slik at man ikke har noen baksider eller hj\u00f8rner man kan gjemme seg. God belysning er ogs\u00e5 ivaretatt. Spilloppen vil fungere som start- eller endepunkt p\u00e5 havnepromenaden inntil den blir bygget videre vestover, og dette vil ogs\u00e5 v\u00e6re med og aktivisere byrommet. 6 Sosialt b\u00e6rekraftig nabolag Prosjektet handler i stor grad om \u00e5 gj\u00f8re dette til et enda bedre sted \u00e5 bo \u2013 \u00e5 skape puls og aktivitet i omr\u00e5det som stimulerer til \u00e5 bruke uteomr\u00e5dene og skape et tryggere omr\u00e5de. Den offentlige plassen, Spilloppen, skal bli omr\u00e5dets nye, gr\u00f8nne m\u00f8te- og aktivitetsplass for b\u00e5de Damsg\u00e5rdsundet beboere, men ogs\u00e5 for resten av Bergens befolkning, og alle aldersgrupper og kulturer skal finne sin plass her. Plassen gj\u00f8res tilgjengelig for alle gjennom ramper og naturlige ledelinjer, og det skapes ulike oppholdsplasser tilpasset ulike behov og \u00f8nsker. Side 4 av 8 Kime arkitektur og landskap as Teatergaten 35 5010 Bergen 7. Lav energi- og ressursbruk Plassen/parken ligger lett tilgjengelig til fots eller sykkel. Det er lagt vekt p\u00e5 \u00e5 bruke restlager og ombruksmaterialer for etablering av plassen, og det gj\u00f8res minimale inngrep i dagens terreng. Det er sv\u00e6rt lite transport av masser ut fra byggeplass, og entrepren\u00f8r vil kunne tilby elektrisk maskinpark. 8. Endringsdyktig by Behovet for gr\u00f8nn lunge i Damsg\u00e5rdsundet er stort, og dette vil v\u00e6re et positivt bidrag i s\u00e5 m\u00e5te. Nytt aktivitetstilbud vil ogs\u00e5 bidra til \u00e5 minimere transport og behov for \u00e5 bevege seg til andre bydeler. Det er lagt opp til f\u00e5 konstruksjoner, og det meste av anlegget er reversibelt p\u00e5 en slik m\u00e5te at materialer og elementer kan ombrukes i andre anlegg. d. Kulturminner Bergenskart -kulturmilj\u00f8kart viser at det ikke er registrert noen kulturminner eller hensynssoner innenfor eller i n\u00e6rheten av tiltaksomr\u00e5det. e. Uteoppholdsareal Arealregnskapet eller programmeringen mhp MUA er ikke endret. Prosjektet har som intensjon \u00e5 forbedre kvalitetene og sonene i b\u00e5de Fe1 og Offentlig plass. Forslaget inneb\u00e6rer optimalisering av fellesomr\u00e5dene gjennom supplering av vegetasjon og etablering av buffer mot fasadeliv. Dette er gjort for \u00e5 gj\u00f8re oppholds- og m\u00f8teplassene mer attraktive for bruk. Det er foresl\u00e5tt en ny, sentral m\u00f8teplass i sonen mellom treet og portalen, hvor man har gode sol- og lysforhold uten overv\u00e5kning fra leiligheter over. f. St\u00f8y Bergenskart viser tydelig at omr\u00e5det ligger innenfor gul st\u00f8ysone, men st\u00f8ykilden er Michael Krohns gate og Puddefjordsbroen, og da m\u00e5 evt st\u00f8yskjermen st\u00e5 ved st\u00f8ykilde/veien og ikke nede ved prosjektomr\u00e5det om det skal ha noen effekt. Alle byrom i Damsg\u00e5rdssundet ligger innenfor gul st\u00f8ysone. Det er en liten sone p\u00e5 NV hj\u00f8rne av Treet samt p\u00e5 havnepromenaden som ligger utenfor st\u00f8ysonen, og her har vi prioritert gode oppholdssoner/sitteplasser. Disse sonene har ogs\u00e5 gode solforhold om ettermiddag/kveld. Side 5 av 8 Kime arkitektur og landskap as Teatergaten 35 5010 Bergen g. ROS ROS-analyser skal inng\u00e5 i arealplanlegging og s\u00f8knad om tiltak. Analysen skal vise risikoforhold som har betydning for om arealet er egnet til form\u00e5let, og eventuelle endringer i slike forhold som f\u00f8lge av form\u00e5let. Relevante tema for en ROS er Havniv\u00e5stigning, Materialbruk og overvannsh\u00e5ndtering. Hav niv\u00e5stigning Tiltaket forholder seg til regulert koteh\u00f8yde p\u00e5 havnepromenade + 2,0 m. Fra havnepromenade stiger terrenget slakt mot Damsg\u00e5rdveien som ligger p\u00e5 kote +3,5m. Se vedlagte Landskapsplan og terrengsnitt, vedlegg E-1 og E-2. Materialbruk Havnepromenaden etableres iht Designmanual for Damsg\u00e5rdsundet med tredekke og pullertbelysning. \u00d8vrig plass/park skal ha et r\u00f8ft og solid uttrykk med fokus p\u00e5 varige materialkvaliteter. Hoveddekket best\u00e5r av en miks av ulike granittyper fra restlager. Gangforbindelser f\u00e5r grusdekke, mens aktivitetsarealet/treningsparken f\u00e5r et dekke av flis. Kanter best\u00e5r av rulleskift og brosteinskanter. Amfiet bygges av gabioner med treavdekning som sittekanter. Midt i amfiet etableres en fast trapp i granitt som hovedforbindelse mellom Spilloppen og plassen for Treet. M\u00f8blering best\u00e5r stort sett av trevirke. Fellesarealene foran Portalen og plass for Treet beholder sitt hoveddekke av belegningsstein og kanting av parkkantstein/brostein. En ny m\u00f8teplass f\u00e5r tredekke og ny beplantning. Se vedlegg E-1 Overvannsh\u00e5ndtering Etablert system for overvannsh\u00e5ndtering p\u00e5 dekke utenfor Treet og Portalen beholdes. For Spilloppen er det lagt opp til prinsipp om lokal overvannsh\u00e5ndtering uten p\u00e5kobling p\u00e5 offentlig overvannsnett. Spilloppen ligger med naturlig fall mot sj\u00f8. Overvann ledes ut mot gr\u00f8ntareal/infiltrasjonssoner og fordr\u00f8yes der f\u00f8r de n\u00e5r sj\u00f8en. Se vedlagte Overvannsplan, vedlegg E-4. h. Varelevering/renovasjon \u2013 avkj\u00f8rsel Gjeldende reguleringsplan viser ikke avkj\u00f8rsel fra Damsg\u00e5rdveien til regulert form\u00e5l B1, men det er i dag etablert en avkj\u00f8rsel ned til dette feltet. Det er sendt s\u00f8knad til BME om \u00e5 opprettholde avkj\u00f8rsel fra Damsg\u00e5rdveien, men med en ny og forbedret geometri. Det s\u00f8kes om dispensasjon fra arealform\u00e5l B1 (Allmennyttig form\u00e5l/grendahus). Oms\u00f8kt tiltak gjelder etablering av offentlig plass/park som ikke vil generere mer trafikk. Denne avkj\u00f8rselen skal kun benyttes til varelevering og driftskj\u00f8ret\u00f8y. Vedlagt ligger kvittering for s\u00f8knad om endret avkj\u00f8rsel (Vedlegg I-1) samt tegninger som viser endret avkj\u00f8rsel og tilkomst (Vedlegg D3-D4) Side 6 av 8 Kime arkitektur og landskap as Teatergaten 35 5010 Bergen i. Forurensing Tiltaket omfatter sv\u00e6rt lite graving og flytting av masser. I stor grad forholder tiltaket seg til eksisterende h\u00f8yder med noe oppfylling inn mot Damsg\u00e5rdveien, se vedlagte terrengsnitt og plan (E-1, E-2). Det foreligger godkjent Tiltaksplan som dekker oms\u00f8kt tomt. Denne ble utarbeidet i forbindelse med utbygging av felt B2 (Treet) og felt B3 (Portalen). Foreliggende tiltaksplan med vilk\u00e5r satt i godkjennelsen vil brukes som grunnlag for h\u00e5ndtering av masser for oms\u00f8kt tiltak. Se Godkjenning av tiltaksplan, vedlegg I-2. j. Tilgjengelighet for alle Hele tiltaket tilrettelegges for universell utforming. Et hovedm\u00e5l er \u00e5 gj\u00f8re offentlig plass utenfor Treet mer tilgjengelig, og koble denne delen med omr\u00e5det ved sj\u00f8en iht intensjon i reguleringsplan. Gjerder og porter som stenger folk ute fra offentlig plass fjernes. Kun gjerder som skal sikre mot fall beholdes. De to niv\u00e5ene innenfor form\u00e5l offentlig plass forbindes gjennom et amfi som b\u00e5de kan fungere som snarvei/trappeforbindelse, men ogs\u00e5 som fint oppholdssted med utsikt mot sundet. Amfiet kobles p\u00e5 fortau, og universell tilkomst mellom niv\u00e5ene sikres gjennom eksisterende rampe opp til Treet og en forbedret gangvei ned til flaten ved sj\u00f8en med stigning 1:15. Det legges opp til naturlige ledelinjer langs gangaksene, med kontrast mellom plassdekke og tilgrensende flater (vegetasjon, kantstein). Se vedlagt prinsipplan for Universell utforming, Vedlegg E-5. k. Overtakelse drift og redegj\u00f8relse driftsmidler Ref. uttalelse fra Bymilj\u00f8etaten datert 04.06,2024, saksnr 2024/79439-3, har BME som intensjon \u00e5 overta drift av offentlig plass avgrenset til Spilloppen. Tiltakshaver (BOB Eiendomsutvikling) vil dekke etableringsskj\u00f8tsel i 3 \u00e5r etter ferdigstillelse. Etter 3 \u00e5rs etableringsskj\u00f8tsel vil BME overta driftsansvar. Det er stipulert et driftsbudsjett p\u00e5 kr 100.000,- per \u00e5r for skj\u00f8tsel av Spilloppen per \u00e5r. Dette omfatter i all hovedsak skj\u00f8tsel av busk/staudefelt, tr\u00e6r og gress samt henting s\u00f8ppel, spyling og kosting av belegg og trapp. Tredekke og m\u00f8bler rengj\u00f8res, og det m\u00e5 p\u00e5regnes noe utskifting av deler. I tillegg etterfylling av flis som fallunderlag for Tuftepark. Side 7 av 8 Kime arkitektur og landskap as Teatergaten 35 5010 Bergen Merknader nabovarsel Nabovarsel ble sendt ut 20. desember. Pga juleferie, ble frist for merknader satt til 13.01.2025. Det har kommet inn 1 merknad innen fristen: a. Statens vegvesen, Transport-vest/Transportforvaltning Vest 3 Signaliserer at de er kritiske til utforming av tiltakene p\u00e5 gnr/bnr 158/95. De bemerker at det er behov for st\u00f8rre distanse mellom Rv555/Puddefjordsbroen og det aktuelle aktivitetsomr\u00e5det. De bemerker videre at de vil uttale seg utfyllende til dispensasjonss\u00f8knadene n\u00e5r de f\u00e5r disse oversendt. Se vedlegg I-3. Svar: Tiltaket forholder seg til gjeldene reguleringsplan hvor det er regulert offentlig plass og Kombinert form\u00e5l/allmennyttig form\u00e5l. Det er lagt til rette for tilkomst til omr\u00e5det under bro, slik at Broeier kan vedlikeholde bropillarer. Med vennlig hilsen Merete Gunnes Kime arkitektur og landskap as Vedlegg C-1 Nabovarsel kvittering C-2 Merknad nabovarsel D-1 Situasjonsplan oversikt D-2 Situasjonsplan_500 D-3 Situasjonsplan_avkj\u00f8rsel D-4 Avkj\u00f8rselsplan_profil E-1 Landskapsplan E-2 Terrengsnitt E-3 Soneplan E-4 Overvannsplan E-5 Universell utforming F-2 Analyser og skisseprosjekt F-3 Godkjenning revidert tiltaksplan I-1 Kvittering innsendt s\u00f8knad avkj\u00f8rsel Side 8 av 8 "
}