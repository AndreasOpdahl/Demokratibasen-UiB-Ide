{
  "dokument_id": "7c41ab94-6565-5dcd-b005-012fc0bc1046",
  "doc_type": "case_attachment",
  "kommune": 4601,
  "tittel": "Vedlegg 1A: Statleg tilsyn med myndigheita i kommunen etter forureiningslova - fors\u00f8pling",
  "url": "https://bergen.kommune.no/politikere-utvalg/api/fil/bk360/12099816/Vedlegg-1A-Statleg-tilsyn-med-myndigheita-i-kommunen-etter-forureiningslova-forsopling",
  "tekst": " V\u00e5r dato: V\u00e5r ref: 27.05.2024 2024/7970 Dykkar dato: Dykkar ref: BERGEN KOMMUNE Saksbehandlar, innvalstelefon Postboks 7700 Toril M Mulen, 5764 3127 5020 BERGEN Statleg tilsyn med myndigheita i kommunen etter forureiningslova Statsforvaltaren f\u00f8rer i 2024 tilsyn med kommunane i alle fylka p\u00e5 temaet fors\u00f8pling. Me ber kommunen senda svar p\u00e5 sp\u00f8rsm\u00e5l om temaet innan 12. juli 2024. Sp\u00f8rsm\u00e5la gjeld kommunen si oppfylling av sine plikter. I tillegg ynskjer me \u00e5 f\u00e5 svar p\u00e5 nokre sp\u00f8rsm\u00e5l om kommunen sitt behov for rettleiing og verkemiddel p\u00e5 fors\u00f8plingsomr\u00e5det. Tilsynet er ein del av ein landsomfattande tilsynsaksjon som vert gjennomf\u00f8rt av statsforvaltarane i alle fylka, og vert koordinert av Milj\u00f8direktoratet. Tema for tilsynet er kommunen si myndigheit etter forureiningslova p\u00e5 fors\u00f8plingsomr\u00e5det. Heimel for tilsynet er forureiningslova \u00a7 48a, jf. kommunelova kapittel 30. Tilsynet skal gje kunnskap om korleis kommunen jobbar med fors\u00f8plingssaker, auka merksemd om og bevisstgjering av arbeidet med fors\u00f8plingssaker i kommunen. Tilsynet vert gjennomf\u00f8rt som ein brevkontroll med likelydande sp\u00f8rsm\u00e5l til alle kommunar. Sp\u00f8rsm\u00e5lsskjemaet er lagt ved dette brevet. Skjemaet har fire deltema: A. Organiseringa i kommunen i saker som gjeld fors\u00f8pling B. Internkontroll C. Mottak og oppf\u00f8lging av fors\u00f8plingssaker D. Bruk av verkemiddel E. Sp\u00f8rsm\u00e5l utanom tilsyn Me ber om at kommunen svarar utfyllande p\u00e5 kvart sp\u00f8rsm\u00e5l og svarar innan 12. juli 2024. Det vart gjennomf\u00f8rt ein landsomfattande tilsynsaksjon med kommunane i 2017 der eitt tema var fors\u00f8pling. Statsforvaltaren gjennomf\u00f8rte tilsynsbes\u00f8k i utvalde kommunar, unnateke i M\u00f8re og Romsdal der tilsynet var ein brevkontroll som vart send til alle kommunane. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Solheimsgaten 13, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/4 Generelt om pliktene for kommunen p\u00e5 avfallsomr\u00e5det Kommunen har omfattande myndigheit og plikter p\u00e5 avfallsomr\u00e5det. Kommunen har mellom anna plikt til \u00e5 s\u00f8rgje for innsamling av hushaldsavfall og mottaksordningar for fleire avfallstypar. I tillegg er kommunen forureiningsmyndigheit for fors\u00f8pling. Pliktene for kommunen f\u00f8lgjer av forureiningslova, avfallsforskrifta og delegeringsvedtak fr\u00e5 Klima- og milj\u00f8departementet. Det f\u00f8lgjer av Klima- og milj\u00f8departementets rundskriv \"T-5/98 Kommunens myndighet og plikter etter forurensningsloven\", pkt. 2.1 at kommunen kan nytte ei rekkje heimlar i forureiningslova p\u00e5 dei omr\u00e5da dei har myndigheit. Dette gjeld uavhengig av om kommunen si myndigheit f\u00f8lgjer direkte av lova eller av delegering i forskrift eller brev. P\u00e5 fors\u00f8plingsomr\u00e5det er kommunane i tillegg gitt ei rekkje p\u00e5leggsheimlar direkte i forureiningslova. Fokus i denne tilsynsaksjonen er fors\u00f8pling og omfattar utvalde plikter kommunar har som myndigheitsut\u00f8var p\u00e5 omr\u00e5det. Desse er omtalt under. Pliktene for kommunen som fors\u00f8plingsmyndigheit Kommunen er myndigheit etter forureiningslova for fors\u00f8plingssaker. Rolla som myndigheit inneber at kommunen har ansvar for \u00e5 halde oversikt over kva som skjer p\u00e5 saksomr\u00e5det ved \u00e5 f\u00f8lgje opp forbod og krav gjennom eigeninitierte tilsyn eller f\u00f8respurnader fr\u00e5 publikum. Kommunen skal ogs\u00e5 rettleie publikum og verksemder om regelverket p\u00e5 omr\u00e5det, jf. forureiningslova \u00a7 48. Internkontrollen til kommunen er sentral for \u00e5 sikre at arbeida og prioriteringane til kommunen vert tilpassa behovet i kommunen, mellom anna basert p\u00e5 risikovurderingar. Oppf\u00f8lging av fors\u00f8plingsforbodet Kommunen har myndigheit til \u00e5 f\u00f8lgja opp brot p\u00e5 fors\u00f8plingsforbodet i forureiningslova \u00a7 28. Kommunen kan mellom anna p\u00e5leggje den ansvarlege \u00e5 rydde opp, jf. forureiningslova \u00a7 37 f\u00f8rste ledd. Dersom nokon har bede kommunen om \u00e5 gje eit slikt p\u00e5legg, vil ei avgjerd i kommunen om \u00e5 ikkje gjere det vere \u00e5 rekne som eit enkeltvedtak som kan klagast p\u00e5 av den som vende seg til kommunen. Det f\u00f8lgjer av forureiningslova \u00a7 37 tredje ledd. Dette inneber i praksis at kommunen plikter \u00e5 ta stilling til f\u00f8respurnader om opprydding av avfall. Myndigheit kommunen kan bruke i fors\u00f8plingssaker: Tilsynsheimlar, jf. rundskriv T-5/98: - Krevje opplysningar, jf. forureiningslova \u00a7 49 - Gjennomf\u00f8ra gransking, jf. forureiningslova \u00a7 50 - P\u00e5leggje unders\u00f8kingar, jf. forureiningslova \u00a7 51. Gje p\u00e5legg om fjerning av avfall, opprydding eller dekking av andre sine utgifter til opprydding ved brot p\u00e5 fors\u00f8plingsforbodet i \u00a7 28, jf. forureiningslova \u00a7 37 f\u00f8rste ledd. P\u00e5legg kan rettast mot den som har late etter seg, t\u00f8mt eller oppbevart avfallet i strid med \u00a7 28. Gje p\u00e5legg om opprydding og fjerning til den som var eigar av motork\u00f8yret\u00f8y, skip, fly osb. d\u00e5 det vart late etter seg i strid med \u00a7 28 eller er eigar n\u00e5r p\u00e5legget vert gitt, jf. forureiningslova \u00a7 37 andre ledd. Gje p\u00e5legg for \u00e5 sikra gjennomf\u00f8ring av pliktar som er lagt p\u00e5 utsalsstader og arrang\u00f8rar av stemner osb. i f\u00f8rste og tredje ledd, jf. forureiningslova \u00a7 35 fjerde ledd. Side: 3/4 Gje p\u00e5legg etter forureiningslova \u00a7 7 fjerde ledd for \u00e5 hindre at lagring av brukte gjenstandar medf\u00f8rer fare for forureining, jf. delegeringsbrev fr\u00e5 Klima- og milj\u00f8departementet 2. desember 2009. Myndigheit vart gitt for at kommunane skulle kunne f\u00f8lgje opp saker der det kan vere tvil om noko er avfall (kassert). Fastsetje og fr\u00e5falla tvangsmulkt, jf. forureiningslova \u00a7 73 og rundskriv T-5/98. S\u00f8rgje for omg\u00e5ande gjennomf\u00f8ring, jf. forureiningslova \u00a7 74 og rundskriv T-5/98. Nytte annan manns eigedom i samband med ut\u00f8ving av myndigheit, jf. forureiningslova \u00a7 75 og rundskriv T-5/98. Krevje p\u00e5tale, jf. forureiningslova \u00a7\u00a7 78 og 79 og rundskriv T-5/98. Plikta kommunen har til \u00e5 f\u00f8lgje opp krav som rettar seg mot mellom anna utsalsstader og festivalarrang\u00f8rar I samsvar med forureiningslova \u00a7 35 f\u00f8rste ledd skal den som driv daglegvarehandel, bensinstasjon, kiosk eller liknande utsalsstad, s\u00f8rgje for oppsetjing av avfallsbehaldarar i n\u00e6rleiken av salsstaden og t\u00f8mming av desse. I tillegg skal dei gjennomf\u00f8re n\u00f8dvendig opprydding i omr\u00e5det. Det same gjeld den som driv leirplass eller anna turistanlegg. Arrang\u00f8r av tilstelling eller stemne, t.d. festivalar, skal s\u00f8rgje for n\u00f8dvendig opprydding etterp\u00e5 med mindre det er ein annan som er ansvarleg etter \u00a7 35 f\u00f8rste ledd. Kommunen f\u00f8rer tilsyn med desse pliktene, og kan f\u00f8lgje opp brot gjennom \u00e5 gje \"dei p\u00e5legga som er n\u00f8dvendige\" til gjennomf\u00f8ring av reglane, jf. \u00a7 35 fjerde ledd. Regelen supplerer \u00a7 37 og resten av heimlane kommunen kan bruke, jf. lista i pkt. 2.1. Som myndigheit for oppf\u00f8lging av pliktene i \u00a7 35, skal kommunen rettleie akt\u00f8rane om pliktene dei har, jf. forureiningslova \u00a7 48. Tilleggssp\u00f8rsm\u00e5l \u2013 frivillig unders\u00f8king om mellom anna rettleiingsbehov I tillegg til sp\u00f8rsm\u00e5la som gjeld oppfyllinga til kommunen av kommunepliktene, \u00f8nskjer Milj\u00f8direktoratet \u00e5 f\u00e5 svar p\u00e5 nokre sp\u00f8rsm\u00e5l om behovet til kommunen for rettleiing og verkemiddel p\u00e5 fors\u00f8plingsomr\u00e5det. Form\u00e5let er \u00e5 f\u00e5 innspel til direktoratet sitt arbeid med utvikling og forbetring av rettleiingsmateriale og forslag til regelverksendringar. Sp\u00f8rsm\u00e5la er ikkje ein del av tilsynet etter forureiningslova \u00a7 48a. Det er derfor frivillig for kommunen \u00e5 svara p\u00e5 desse. Svara vert vidareformidla til Milj\u00f8direktoratet. Med helsing Sissel Storeb\u00f8 Toril M Mulen seksjonsleiar seniorr\u00e5dgjevar Dokumentet er elektronisk godkjent Side: 4/4 Mottakerliste: ULLENSVANG KOMMUNE Opheimsgata 31 5750 ODDA SOGNDAL KOMMUNE Postboks 153 6856 SOGNDAL GLOPPEN KOMMUNE Grandavegen 9 6823 SANDANE \u00c5RDAL KOMMUNE Statsr\u00e5d 6885 \u00c5RDALSTANGEN Evensensveg 4-6 KVAM HERAD Grovagjelet 16 5600 NORHEIMSUND BERGEN KOMMUNE Postboks 7700 5020 BERGEN MODALEN KOMMUNE Postboks 44 5732 MODALEN SAMNANGER KOMMUNE Tyssevegen 217 5650 TYSSE OSTER\u00d8Y KOMMUNE Geitaryggen 8 5282 LONEV\u00c5G SENTRALADMINISTRASJON FEDJE KOMMUNE Stormarkvegen 49 5947 FEDJE Sj\u00e5 vedlegg: sp\u00f8rsm\u00e5lsliste Sp\u00f8rsm\u00e5lslista som ligg ved dette brevet vert omgjort til PDF n\u00e5r vi sender brevet ut via v\u00e5rt arkivsystem. Vi har laga ei nettsak om tilsynsaksjonen. I nettsaka finn de sp\u00f8rrelista som eit worddokument. Dersom nokon heller \u00f8nskjer bruke worddokument n\u00e5r dei svarar finn de den her i nettsaka: Kommunane har ansvar for \u00e5 f\u00f8lge opp fors\u00f8plingssaker | Statsforvaltaren i Vestland (statsforvalteren.no) "
}