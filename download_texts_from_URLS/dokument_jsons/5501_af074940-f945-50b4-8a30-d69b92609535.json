{
  "dokument_id": "af074940-f945-50b4-8a30-d69b92609535",
  "doc_type": "case_presentation",
  "kommune": 5501,
  "tittel": "Intensjonsavtale om omr\u00e5desatsing",
  "url": "https://innsyn.tromso.kommune.no/application/getMoteDokument?dokid=2001711529",
  "tekst": "Arkivsaksnr. 23/07587-4 Saksbehandler Gunn-Elin Jakobsen Saksgang M\u00f8tedato Hasteutvalg for fellesskap og sosial utjevning Formannskapet Intensjonsavtale om omr\u00e5desatsing Kommunedirekt\u00f8rens innstilling til vedtak: 1. Forslag til intensjonsavtale mellom staten og Troms\u00f8 kommune om omr\u00e5desatsing i Troms\u00f8 vedtas med omtale av bakgrunn som vist i punkt 2 i avtaleforslaget 2. Forslag til m\u00e5lsettinger vedtas som vist i punkt 3 i avtaleforslaget. 3. Omr\u00e5desatsingen skjer med utgangpunkt i levek\u00e5rssonen Kroken, jf. punkt 3 i avtaleforslaget. Stig Tore Johnsen Mette Moh\u00e5g kommunedirekt\u00f8r direkt\u00f8r bymilj\u00f8 1 Hva saken gjelder Troms\u00f8 kommune m\u00e5 inng\u00e5 en intensjonsavtale med staten for \u00e5 v\u00e6re med videre i omr\u00e5desatsingen. Intensjonsavtalen skal undertegnes av statsr\u00e5d Erling Sande og ordf\u00f8rer innen utgangen av august 2024. Saksutredning Bakgrunn P\u00e5 bakgrunn av formannskapets vedtak i februar 2023 s\u00f8kte kommunen om \u00e5 f\u00e5 v\u00e6re med i statens omr\u00e5desatsing for \u00e5 styrke den sosiale b\u00e6rekraften i norske byer og nabolag. Troms\u00f8 kommune ble i mai orientert om at vi ikke var blant de kommunene som fikk v\u00e6re med p\u00e5 den nye omr\u00e5desatsingen. Det ble imidlertid gitt \u00f8kte bevilgninger i statsbudsjettet for 2024 slik at syv nye avtaler kunne inng\u00e5s. I desember 2023 fikk Troms\u00f8 kommune tilbud om \u00e5 inng\u00e5 avtale om omr\u00e5desatsing. Kommunal- og distriktsdepartementet (KDD) ba om bekreftelse p\u00e5 at det nye kommunestyret fremdeles var interessert i omr\u00e5desatsing. I kommunens tilbakemelding i januar 2024 ble det bekreftet med henvisning til kommunestyrets opprettelse av \u00abHasteutvalg for fellesskap og sosial utjevning\u00bb. (Bakgrunn beskrives i avtalens punkt 2.) Faste avtalepunkter Statens forslag til intensjonsavtale inneholder seks avtalepunkter, der f\u00f8lgende fire punkter ligger fast: Punkt 1. Form\u00e5let med omr\u00e5desatsingen (bl.a. utjevning av sosiale forskjeller) Punkt 4. Organisering og programbeskrivelse (bl.a. krav til programbeskrivelse, dialog med departementet, handlingsplan) Punkt 5. Varighet (fem \u00e5rs varighet, dvs. ut 2028) Punkt 6. \u00d8konomi (bl.a. med forbehold om bevilgninger over statsbudsjettet, ikke bruk til ordin\u00e6r drift i kommunen) Disse faste punktene kan i sin helhet leses i vedlagte forslag til intensjonsavtale. Til punkt 6 er det forutsatt bevilget fem mill. kr i fem \u00e5r til hver av de deltakende kommunens omr\u00e5desatsinger. Kommunens m\u00e5lsettinger i punkt 3 Til avtalens punkt 3 foresl\u00e5s det \u00e5 henvise til allerede vedtatte m\u00e5lsettinger i kommuneplanens samfunnsdel om sosial b\u00e6rekraft og til at folkehelse er ett av fokusomr\u00e5dene i handlingsprogrammet. P\u00e5 bakgrunn av kort s\u00f8knadsfrist ble det ikke politisk behandling av m\u00e5lsettingene for omr\u00e5desatsingen. Med utgangspunkt bl.a. i kravene fra KDD og kommunens egen kunnskap ble f\u00f8lgende formulert: \u00abHovedm\u00e5l: Omr\u00e5dearbeidet skal bidra til styrking av helse- og livskvalitet i levek\u00e5rsutsatte omr\u00e5der. Delm\u00e5l: 1. N\u00e6rmilj\u00f8kvaliteter skal styrkes gjennom \u00e5 arbeide for aldersvennlige og attraktive m\u00f8teplasser for alle. 2. Arbeidet innrettes slik at det bidrar til et mer inkluderende samfunn med aktive deltakere. 3. Positiv omd\u00f8mmebygging skjer som et ledd i omr\u00e5deutviklingen.\u00bb Kommunens valg av geografisk innsatsomr\u00e5de i punkt 3 P\u00e5 bakgrunn av kunnskapsgrunnlagene var det to omr\u00e5der som utpekte seg med mange levek\u00e5rs- og helseutfordringer. Levek\u00e5rssonene Kroken og Stakkevollveien ble dermed omtalt i 2 kommunens s\u00f8knad om omr\u00e5desatsing, i tildelingen fra KDD og i kommunes bekreftelse til KDD. Figur 1 Kartutsnitt som illustrerer levek\u00e5rsomr\u00e5dene Kroken og Stakkevollveien. Det har v\u00e6rt vurdert ulik grad av satsing med eksempelvis en \u00ab80-20 fordeling\u00bb mellom de to omr\u00e5dene. Kommunedirekt\u00f8ren vil imidlertid foresl\u00e5 at omr\u00e5dearbeidet, av ressursmessige \u00e5rsaker, b\u00f8r skje i kun ett omr\u00e5de; Kroken. Konklusjon Intensjonsavtalen vedtas slik den framkommer i saken. Vedtakskompetanse Formannskapet Vedlegg Forslag til avtale om omr\u00e5desatsing mellom staten og Troms\u00f8 kommune 3 "
}