{
  "dokument_id": "13289d65-225f-5e18-9038-8fbad07266e0",
  "doc_type": "case_attachment",
  "kommune": 4601,
  "tittel": "Vedr. sak 49/25 som er satt opp i UMBY sitt m\u00f8te 6. februar 2025",
  "url": "https://bergen.kommune.no/politikere-utvalg/api/fil/bk360/12004483/Vedr-sak-49-25-som-er-satt-opp-i-UMBY-sitt-mote-6-februar-2025",
  "tekst": " Byr\u00e5dsleders avdeling, stab Til Intern korrespondanse Bystyrets kontor V\u00e5r referanse: 2024/151087-11 Saksbehandler: Richard Taule Fra Dato: 30. januar 2025 Byr\u00e5dsleder Vedr. sak 49/25 som er satt opp i UMBY sitt m\u00f8te 6. februar 2025 Til m\u00f8tet i Utvalg for milj\u00f8 og byutvikling 6. februar 2025 er det satt opp f\u00f8lgende sak: 49/25 \u00c5rstad, gnr. 162, bnr. 27, Fj\u00f8sangerveien 30. Klage over avslag p\u00e5 s\u00f8knad om bruksendring fra tannlegekontor til 2 boenheter. Byr\u00e5d Charlotte Spurkeland deltok i byr\u00e5dets behandling av denne saken. Etter at byr\u00e5det avga sin innstilling i saken i m\u00f8te 16. januar, har det kommet frem opplysninger om at Park Arkitektur AS tidligere het OK Arkitekter AS. Byr\u00e5d Charlotte Spurkeland er tidligere anbefalt \u00e5 melde seg inhabil i forbindelse med behandling av saker knyttet OK Arkitekter AS. Byr\u00e5den var ikke kjent med at selskapet hadde skiftet navn p\u00e5 det tidspunktet byr\u00e5det behandlet saken. Forholdene som utl\u00f8ser inhabilitet er imidlertid de samme, og byr\u00e5det ber derfor om at saken returneres slik at byr\u00e5det kan hensynta dette i en ny behandling. Ogs\u00e5 Jacob M\u00e6hle er tidligere anbefalt \u00e5 melde seg inhabil ved behandling av saker knyttet til OK Arkitekter AS. Byr\u00e5det ser at dette ikke ble ivaretatt ved behandlingen av samme sak i byr\u00e5det. Ogs\u00e5 dette forholdet vil bli behandlet dersom Utvalg for milj\u00f8 og byutvikling finner \u00e5 kunne sende saken tilbake for ny behandling i byr\u00e5det. Med hilsen Byr\u00e5dsleders avdeling Christine B. Meyer - byr\u00e5dsleder Dokumentet er godkjent elektronisk. "
}