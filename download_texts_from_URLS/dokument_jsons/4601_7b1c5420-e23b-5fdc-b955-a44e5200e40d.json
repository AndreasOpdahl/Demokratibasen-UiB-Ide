{
  "dokument_id": "7b1c5420-e23b-5fdc-b955-a44e5200e40d",
  "doc_type": "case_attachment",
  "kommune": 4601,
  "tittel": "S\u00f8knad om dispensasjoner datert 18.09.2023",
  "url": "https://bergen.kommune.no/politikere-utvalg/api/fil/bk360/9286289/Soknad-om-dispensasjoner-datert-18-09-2023",
  "tekst": "Bergen kommune Arkoconsult AS Plan- og bygningsetaten Postboks 103 5291 Valestrandsfossen Telefon: 56 39 00 03 E-post: post@arkoconsult.no www.arkoconsult.no Deres ref.: V\u00e5r ref.: Dato: 2022234 18.09.2023 S\u00d8KNAD OM DISPENSASJON VED GBNR. 6/36 I BERGEN KOMMUNE 1 Saksforhold: P\u00e5 vegne av tiltakshaver s\u00f8kes det herved om dispensasjon i forbindelse med s\u00f8knad om tillatelse til tiltak uten ansvarsrett. Tiltaket best\u00e5r i opprettelse av ny grunneiendom. Tiltakshaver er Frank Vistvik. Bakgrunnen for dispensasjonss\u00f8knadene er muligheten for fradeling og oppf\u00f8ring av ny enebolig p\u00e5 ny parsell. I f\u00f8rste omgang s\u00f8kes det om opprettelse av ny grunneiendom. S\u00f8knad om tillatelse til oppf\u00f8ring av ny bolig vil bli nabovarslet og sendt inn ved en senere anledning dersom det senere blir aktuelt. B\u00e5de denne og fremtidige s\u00f8knader er avhengig av dispensasjon fra vedtatt omr\u00e5deregulering for omr\u00e5det. Eiendommen er regulert som en del av en st\u00f8rre omr\u00e5deplan Fana, gnr. 6 og 7, Indre S\u00e6dal, vedtatt 24.06.2020. Eiendommen er regulert til boligbebyggelse konsentrert sm\u00e5husbebyggelse og ligger innenfor delfelt BKS8. Innenfor delfeltet tillates konsentrert sm\u00e5husbebyggelse sammenbygd i kjeder eller rekker. Det s\u00f8kes om dispensasjon fra f\u00f8lgende bestemmelser i gjeldende omr\u00e5deplan: 1) Krav om utarbeidelse av detaljplan, jf. \u00a7 6.3.3. 2) Arealform\u00e5l konsentrert sm\u00e5husbebyggelse \u00a7 6.3. 2 Regelverk: Plan og bygningslovens \u00a7 19-2 \u00e5pner for at det kan gis dispensasjon. De n\u00e6rmere vilk\u00e5rene fremg\u00e5r av \u00a7 19-2 andre ledd. Tredje ledd oppgir hva som skal vektlegges i vurderingen; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet.\u00bb Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen Det f\u00f8lger av forarbeidene at en i vurderingen kun skal legge vekt p\u00e5 forhold som ivaretar generelle areal- og ressursdisponeringshensyn. I tillegg kan spesielle sosialmedisinske, personlige og menneskelige hensyn p\u00e5beropes, men det skal fortsatt f\u00f8res en restriktiv praksis n\u00e5r det gjelder vektleggingen av disse. Vurderingene av fordeler og ulemper skal skje etter en samlet vurdering. Vurderingene etter andre ledd andre punktum er undergitt rettsanvendelsesskj\u00f8nn (Prop.169 L (2020-2021)). 3 Grunner for \u00e5 gi dispensasjon: 3.1 Krav om utarbeidelse av detaljplan Plankravet skal sikre at bruk av arealer, bruk av bygninger og utbygging av eiendommer vurderes grundig, helhetlig og overordnet, hvor hensynet til offentlighet, samr\u00e5d og medvirkning blir ivaretatt. Plankravet skal sikre at bruk og utbygging skjer forsvarlig ut fra rammer som fastlegges av de folkevalgte organer. I denne saken vil vise til at en detaljplan ikke vil f\u00f8re til et bedre beslutningsgrunnlag. Oms\u00f8kt tiltak best\u00e5r i opprettelse av ny grunneiendom. I andre omgang vil tiltaket best\u00e5 i fremtidig enebolig p\u00e5 den nye parsellen. Et krav om en reguleringsplan vil dermed v\u00e6re un\u00f8dvendig bruk av ressurser, da den kun vil gjelde for et sv\u00e6rt lite omr\u00e5de og p\u00e5 tomter som allerede er bebygd. Tiltaket vil kunne vurderes grundig, helhetlig og overordnet ved en ordin\u00e6r byggesaksbehandling. De overnevnte hensyn vil derfor bli ivaretatt ved innsending av s\u00f8knaden til kommunens plan- og byggesaksavdeling. Oppf\u00f8ring av en enebolig p\u00e5 den nye parsellen vil ikke p\u00e5virke andre enn de som er direkte ber\u00f8rt, nemlig naboer. Hensynet til offentlighet, samr\u00e5d og medvirkning blir her ivaretatt gjennom nabovarsling. Denne omr\u00e5deplanen regulerer et st\u00f8rre omr\u00e5de hvor mange detaljer allerede er bestemt innenfor de ulike delomr\u00e5dene. For BKS8 er det oppgitt maksimal utnyttingsgrad inntil 60 % BRA. Videre er det fastsatt maksimal m\u00f8neh\u00f8yde inntil 9,0 meter. Omr\u00e5deplanen har i tillegg fastsatt at parkeringskravene i kommuneplanens arealdel gjelder der hvor parkeringsdekning ikke fremg\u00e5r av bestemmelsene innenfor det enkelte delfelt. Innenfor delfeltet BKS8 er detaljgraden for bebyggelsen derfor relativt h\u00f8y og dekker de viktigste detaljene som utnytting og h\u00f8yde. Kommuneplanens arealdel vil uansett v\u00e6re supplerende til omr\u00e5deplanen. Til slutt vil plan- og bygningsloven \u00a7 29-4 sikre byggverkets plassering, h\u00f8yde (gesims) og avstand til nabogrense hvor omr\u00e5deplanen ikke ellers fastsetter dette. P\u00e5 bakgrunn av dette kan vi ikke se at det skal v\u00e6re n\u00f8dvendig med en detaljplan i forbindelse med s\u00f8knad om opprettelse av ny grunneiendom og p\u00e5f\u00f8lgende oppf\u00f8ring av ny enebolig. De overnevnte hensyn vil derfor bli ivaretatt ved innsending av s\u00f8knaden til kommunen. I tillegg viser vi til at forhold som infrastruktur, herunder vei, vann og kloakk er sikret. Det er allerede innhentet forh\u00e5ndsuttalelse fra Bergen Vann samt Bymilj\u00f8etaten om tillatelse til utvidet bruk av avkj\u00f8rsel. Videre er det innhentet n\u00f8dvendige rettigheter. Overvannsproblematikken blir l\u00f8st ved overvannsh\u00e5ndtering i tr\u00e5d med gjeldende VA-norm i Bergen kommune. En detaljplan vil dermed ikke endre forholdene. Selv om omr\u00e5deplanen ved motstrid skal g\u00e5 foran kommuneplanens arealdel, mener vi det er n\u00e6rliggende \u00e5 se hen til kommuneplanens arealdel som overordnet plan. Kommuneplanens Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen arealdel for Bergen kommune stiller ikke et plankrav for tiltak etter pbl. \u00a7 20-1 f\u00f8rste ledd bokstav m som omhandler blant annet opprettelse av ny grunneiendom. Videre \u00e5pner kommuneplanens arealdel for at tiltak i \u00f8vre byggesone kan unntas plankravet s\u00e5 lenge tiltaket samsvarer med kommuneplanens arealdel for \u00f8vrig. Kommunen har i slike tilfeller praksis for \u00e5 gi unntak fra plankravet. P\u00e5 generell basis mener kommunen at det ikke er n\u00f8dvendig \u00e5 utarbeide en reguleringsplan for opprettelse av ny grunneiendom og p\u00e5tenkt enebolig s\u00e5 fremt tiltaket er i tr\u00e5d med kommuneplanens arealdel for \u00f8vrig, noe vi mener p\u00e5tenkt tiltak p\u00e5 eiendommen har forutsetningen for \u00e5 v\u00e6re, basert p\u00e5 innhentete rettigheter, uttalelser og tomtens egenskaper. Basert p\u00e5 dette, mener vi at hensynet bak bestemmelsen ikke blir \u00abvesentlig tilsidesatt\u00bb, jf. pbl. \u00a7 19-2 andre ledd f\u00f8rste punktum. 3.2 Arealform\u00e5l konsentrert sm\u00e5husbebyggelse Form\u00e5let med \u00e5 regulere boligtypen i omr\u00e5deplanen er blant annet for \u00e5 styre bebyggelsen menes b\u00e5de det \u00e5 kontrollere at antall boenheter ikke overskrider hva infrastruktur er dimensjonert til \u00e5 t\u00e5le, samt at boligbebyggelsen innenfor planomr\u00e5det f\u00e5r en helhetlig og harmonisk utforming. Omr\u00e5deplanens overordnende m\u00e5l for omr\u00e5det er fortetting. I henhold til informasjonen i matrikkelen best\u00e5r eksisterende boliger innenfor delfelt BKS7 og BKS8 i hovedsak av eneboliger og noen tomannsboliger. Vi har valgt \u00e5 ta utgangspunkt i begge delomr\u00e5dene da de ligger tett opptil hverandre og er omfattet av de samme bestemmelsene i omr\u00e5deplanen. Det finnes per dags dato ingen rekkehus innenfor delfeltene. Det overordnede m\u00e5let i planen strider derfor mot eksisterende str\u00f8kskarakter. I realiteten vil det i sv\u00e6rt liten grad v\u00e6re mulig \u00e5 gjennomf\u00f8re fortetting av den karater som planen legger opp til, uten at det g\u00e5r p\u00e5 bekostning av eksisterende bebyggelse. For \u00e5 oppn\u00e5 m\u00e5let i planen m\u00e5 eksisterende bebyggelse i stor grad rives. Slik vi ser det er bestemmelsen i direkte konflikt med omr\u00e5dets karakter og dens potensial basert p\u00e5 eksisterende bebyggelse. For \u00e5 kunne oppn\u00e5 fortetting i omr\u00e5dene uten at det g\u00e5r p\u00e5 bekostning av eksisterende bebyggelse, m\u00e5 det \u00e5pnes for at fortetting kan skje enkeltvis og i henhold til eksisterende bebyggelse. Det \u00e5 etablere en enebolig p\u00e5 den nye parsellen vil v\u00e6re positivt for omr\u00e5det og im\u00f8tekomme planens \u00f8nske om fortetting. Vi mener derfor at p\u00e5tenkt bebyggelse p\u00e5 den nye parsellen vil v\u00e6re forholdsmessig i tr\u00e5d med omr\u00e5dets karater og dens potensiale basert p\u00e5 eksisterende situasjon. Videre er det viktig \u00e5 se hen til \u00f8nsket utvikling og behov i omr\u00e5det som er omfattet av omr\u00e5dereguleringen. Det har siden planens oppstart ikke v\u00e6rt s\u00f8kt om etablering av hus i rekke og/eller kjede innenfor delfelt BKS7 og BKS8. Det har derimot v\u00e6rt et \u00f8nske om \u00e5 etablere eneboliger i omr\u00e5dene. Omr\u00e5deplanen virker dermed ikke realistisk ut fra dagens behov. Det er bedre \u00e5 sikre et godt oppvekstmilj\u00f8 og et attraktivt boligomr\u00e5de etter det behovet som faktisk gj\u00f8r seg gjeldende. Videre vil vi p\u00e5peke at kunngj\u00f8ringen av oppstart av omr\u00e5deplanen var i 2013, og forholdene har siden den gang endret seg. I den senere tid virker ogs\u00e5 styringskursen i Bystyret \u00e5 ha endret seg ved at det i mindre grad er \u00f8nskelig \u00e5 gjennomf\u00f8re st\u00f8rre fortettinger utenfor sentrumskjernene som er angitt i kommuneplanens arealdel. Kommuneplanens arealdel ble ikraftsatt rett i underkant av ett \u00e5r f\u00f8r omr\u00e5deplanen ble ikraftsatt, men kunngj\u00f8ring av oppstart av kommuneplanen var i 2015, alts\u00e5 2 \u00e5r senere enn omr\u00e5deplanen. Det ble i Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen kommuneplanen vurdert at det ikke var \u00f8nskelig med vesentlig nybygging innenfor det oms\u00f8kte omr\u00e5det. Det \u00e5 m\u00e5tte rive eksisterende boligmasse for \u00e5 kunne oppf\u00f8re konsentrert sm\u00e5husbebyggelse, vil heller ikke v\u00e6re forenelig med samfunnets \u00f8nske om mindre klimagassutslipp og b\u00e6rekraftsm\u00e5l. Selv om omr\u00e5deplanen ved motstrid skal g\u00e5 foran kommuneplanens arealdel, vil vi p\u00e5peke at \u00f8nsket bebyggelse er i tr\u00e5d med form\u00e5let angitt i kommuneplanens arealdel. Eiendommen ligger i et omr\u00e5de avsatt til bebyggelse og anlegg \u00f8vrig byggesone. I \u00f8vrig byggesone tillates ikke vesentlig nybygging, og det tillattes ene- eller tomannsboliger forutsatt at \u00f8vrige krav i bestemmelsen oppfylles. Form\u00e5let bak bestemmelsen vil bli tilsidesatt ved at tiltaket ikke vil v\u00e6re i tr\u00e5d med den fortettingsgraden planen legger opp til. Hensynet vil likevel ikke i vesentlig grad bli tilsidesatt ettersom p\u00e5tenkt bebyggelse vil medf\u00f8re fortetting i omr\u00e5det, og vil v\u00e6re realistisk i henhold til eksisterende situasjon. Til slutt vil vi vise til at en dispensasjon fra en nylig vedtatt plan er aktuelt n\u00e5r \u00abreguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb, jf. Ot.prp. nr. 32 (2007-2008) s. 242. Basert p\u00e5 dette, mener vi at hensynet bak bestemmelsen ikke blir \u00abvesentlig tilsidesatt\u00bb, jf. pbl. \u00a7 19-2 andre ledd f\u00f8rste punktum. 4 Dr\u00f8ftelse av fordeler og ulemper ved \u00e5 gi dispensasjon: Ulempene ved \u00e5 gi dispensasjon er at det gis dispensasjon fra en relativt ny plan, noe som kan svekke planen som et styringsdokument. Videre kan det v\u00e6re mer utfordrende \u00e5 f\u00e5 til en detaljplan p\u00e5 et senere tidspunkt. Likevel vil vi igjen p\u00e5peke at en realisering av det overordnende m\u00e5let om fortetting i form av rekke- og/eller kjedehus virker sv\u00e6rt usannsynlig i omr\u00e5det. Det er betinget av store deler/all bebyggelse saneres og at beboerne \u00f8nsker \u00e5 avhende sine boliger. Fordelene ved \u00e5 gi dispensasjon er at man im\u00f8tekommer planens intensjon i den grad det i realiteten er mulig i forhold til \u00f8nske om fortetting. Det \u00e5 etablere en enebolig i omr\u00e5det vil i tillegg v\u00e6re i tr\u00e5d med omr\u00e5dets karater og bebyggelsesmilj\u00f8. Ettersom boligene innfor delomr\u00e5det i realiteten m\u00e5 saneres for \u00e5 im\u00f8tekomme kravet om boligtyper, vil det v\u00e6re sv\u00e6rt lite b\u00e6rekraftig \u00e5 etterstrebe kravene som stilles. Det \u00e5 m\u00e5tte sanere eksisterende boliger for \u00e5 kunne oppn\u00e5 den fortetningsgraden planen legger opp til vil ikke v\u00e6re forenelig med b\u00e6rekraftsm\u00e5lene og et \u00f8nske om redusert klimagassutslipp i samfunnet. P\u00e5 lang sikt vil det medf\u00f8re mer skade \u00e5 realisere omr\u00e5deplanen enn \u00e5 im\u00f8tekomme de behovene omr\u00e5det faktisk har. Ved fradeling og p\u00e5tenkt bebyggelse p\u00e5 den nye parsellen vil man \u00e5pne opp for en fornuftig og familievennlig bolig med god plass. Slik vi ser det vil oms\u00f8kt tiltak og p\u00e5tenkt bebyggelse legge til rette for en gradvis fortetting i omr\u00e5det. Videre m\u00e5 det vektlegges at tiltaket ikke fremkaller vesentlige endringer i det best\u00e5ende milj\u00f8, eller utl\u00f8se behov for andre tiltak som samlet kan gi st\u00f8rre virkninger. Det er kun snakk om \u00e5 opprette en ny grunneiendom hvor det i senere tid er \u00f8nskelig \u00e5 f\u00f8re opp en enebolig. Eiendommen er egnet for bolig og er forholdsmessig i tr\u00e5d omr\u00e5dets karater og behov. En Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen detaljplan vil ikke gi et bedre slutningsgrunnlag enn de forholdene som allerede er gjort rede for, b\u00e5de i gjeldende planen og i s\u00f8knaden. Det vil heller ikke v\u00e6re samfunns\u00f8konomisk \u00e5 bruke resurser p\u00e5 \u00e5 utarbeide en detaljplan i et omr\u00e5de som legger opp til veldig stor grad av fortetting, men som i realiteten ikke er gjennomf\u00f8rbart uten av det g\u00e5r p\u00e5 bekostning av eksisterende bebyggelse. Avslutningsvis \u00f8nsker vi \u00e5 fremheve at ved \u00e5 gi dispensasjon sikrer man en hensiktsmessig utvikling av omr\u00e5det uten at det tilsidesetter planens intensjon vesentlig, og tiltaket vil v\u00e6re i tiltakshavers interesse for \u00e5 kunne utvikle eiendommen i tr\u00e5d med sine eierinteresser. Basert p\u00e5 argumentasjonen ovenfor finner vi at fordelene er \u00abklart st\u00f8rre\u00bb enn ulempene, jf. pbl. \u00a7 19-2 andre ledd andre punktum. Vilk\u00e5rene for dispensasjon er oppfylt, og det b\u00f8r gis dispensasjon. Til slutt vil vi vise til dispensasjonss\u00f8knadene som ble behandlet i Utvalg for milj\u00f8 og byutvikling med saksnummer 202116002/37. De omgjorde avslaget p\u00e5 s\u00f8knad om dispensasjon fra reguleringsplan, og innvilget dispensasjon fra blant annet utarbeidelse av detaljplan og arealform\u00e5let konsentrert sm\u00e5husbebyggelse. Dette gjaldt innenfor BKS7, men ettersom oms\u00f8kt parsell f\u00f8lger de samme bestemmelsene som eiendommene innenfor BKS7 og ligger rett ovenfor hverandre, vil de samme hensynene og begrunnelsene gj\u00f8re seg gjeldende ogs\u00e5 ved oms\u00f8kt tiltak. Vi kan ikke se at det er grunnlag for \u00e5 behandle sakene forskjellig. Det vil i s\u00e5 fall v\u00e6re urimelig forskjellsbehandling. Dersom det skulle v\u00e6re behov for ytterligere informasjon vedr\u00f8rende saken, ta gjerne kontakt p\u00e5 telefon eller e-post for raskt svar. Med vennlig hilsen/Best Regards Mia Dullum Kongelstad Jurist | Byggesak Arkoconsult AS Direkte: +47 48307295 | Felles: +47 56390003 Epost: mia@arkoconsult.no Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen "
}