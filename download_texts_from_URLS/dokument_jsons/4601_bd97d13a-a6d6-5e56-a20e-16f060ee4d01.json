{
  "dokument_id": "bd97d13a-a6d6-5e56-a20e-16f060ee4d01",
  "doc_type": "case_presentation",
  "kommune": 4601,
  "tittel": "Oppf\u00f8lging av bystyrevedtak i sak 144/24 Handlingsplan for trafikksikkerhet kommunale veier. ",
  "url": "https://bergen.kommune.no/politikere-utvalg/api/fil/bk360/11082783/Framstilling-Oppfolging-av-bystyrevedtak-i-sak-144-24-Handlingsplan-for-trafikksikkerhet-kommunale-veier-",
  "tekst": " Kommunalt r\u00e5d for personer med funksjonsnedsettelse/Eldrer\u00e5det Saksframstilling V\u00e5r referanse: 2023/283884-159 Saksbehandler: Ragnhild Hvoslef Kr\u00fcger Oppf\u00f8lging av bystyrevedtak i sak 144/24 Handlingsplan for trafikksikkerhet kommunale veier. Hva saken gjelder: Bergen bystyre behandlet Handlingsplan for trafikksikkerhet 2024 \u2013 2025, kommunale veier i m\u00f8tet 08.05.2024 sak 144/24 og fattet f\u00f8lgende vedtak: Planen vedtas med f\u00f8lgende endringer: Prosjekter som ikke allerede er fysisk igangsatt omarbeides slik at ikke antall parkeringsplasser reduseres. Merknad 1: Bystyret ber byr\u00e5det ved rullering av trafikksikringsplanene omarbeide prosjekter slik at ikke antall parkeringsplasser reduseres og avslutte prosjektet \u201cBilfrie soner i bydelene\u201d Merknad 2: Bystyret ber byr\u00e5det sikre reelle h\u00f8ringsprosesser og at flere skoler enn i dag blir aktivt involvert i h\u00f8ringsprosessen Merknad 3: Bystyret \u00f8nsker \u00e5 sikre trygge skoleveier, og mener et viktig tiltak er \u00e5 tilrettelegge for flere droppsoner med m\u00e5l om \u00e5 legge til rette for av-og p\u00e5stigning i umiddelbar n\u00e6rhet til skolen. Merknad 4: Bystyret peker p\u00e5 den manglende balansen mellom administrativ tids- og ressursbruk og fysiske trafikksikkerhetstiltak. Bystyret ber byr\u00e5det i fremtidige planer prioritere \u00e5 f\u00e5 utf\u00f8rt fysiske trafikksikkerhetstiltak. Merknad 5: Hjertesoner etablert rundt bergensskolene nevnes som viktig tiltak, men p\u00e5 noen skoler har likevel hjertesoner ikke gitt faktisk eller praktisk betydning for trafikksikkerheten. En slik skole er Christi Krybbe skole, der elevene daglig benytter et smalt langsg\u00e5ende fortau i \u00d8vregaten som skolevei og krysser gaten flere ganger daglig til og fra kropps\u00f8vingstimene i Vikinghallen. Bystyret mener denne trafikksituasjonen oppleves som farlig, uavhengig av hjertesone-skiltingen. Byr\u00e5det har lagt frem en sak som detaljerer hvordan de f\u00f8lger opp dette vedtaket. Saken skal videre til politisk behandling og r\u00e5dene kan velge \u00e5 komme med forslag til vedtak og/eller merknader f\u00f8r saken g\u00e5r til behandling i utvalg og bystyre. 1 Forslag til vedtak: Oppf\u00f8lging av bystyrevedtak i sak 144/24 Handlingsplan for trafikksikkerhet kommunale veier tas til orientering Dato: 4. september 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Omarbeidet handlingsplan for trafikksikkerhet kommunale veier 2 "
}