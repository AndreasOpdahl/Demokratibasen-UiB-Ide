{
  "dokument_id": "2c1e4142-853d-5c86-8633-1841da52ac06",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 159 fra Mailiss Solheim-\u00c5kerblom (R) om Bergen kommune sitt prosjekt \u00ab\u00d8kt ombruk i Bergen\u00bb - Utva",
  "url": "https://bergen.kommune.no/politikere-utvalg/api/fil/bk360/11369267/Svar-pa-skriftlig-sporsmal-nr-159-fra-Mailiss-Solheim-Akerblom-R-om-Bergen-kommune-sitt-prosjekt-Okt-ombruk-i-Bergen-Utva",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/155518-3 Saksbehandler: Malene Nesse Gr\u00f8nningen Fra Dato: 23. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 159 fra Mailiss Solheim-\u00c5kerblom (R) om Bergen kommune sitt prosjekt \u00ab\u00d8kt ombruk i Bergen\u00bb - Utvalg for milj\u00f8 og byutvikling I sitt svar p\u00e5 representantforslag fr\u00e5 underteiknande, om urban mining, nemner byr\u00e5den prosjektet \u00ab\u00d8kt ombruk i Bergen\u00bb. Dette prosjektet skulle unders\u00f8ke korleis det kan bli lagt til rette for auka ombruk i Bergen, og arbeidet skulle etter planen vere ferdig i april/mai i \u00e5r. Sp\u00f8rsm\u00e5l til byr\u00e5den: 1. Er prosjektet \u00ab\u00d8kt ombruk i Bergen\u00bb avslutta? 2. Kan byr\u00e5den gjere greie for dei viktigaste funna i prosjektet? 3. Korleis vil byr\u00e5den arbeide vidare med funna i prosjektet?\u00bb Svar fra byr\u00e5den: 1. Ja, prosjektet ble avsluttet f\u00f8r sommeren. Da fikk Bergen kommune overlevert rapporten som er utarbeidet. Rapporten kan leses p\u00e5 kommunens nettsider her: Bergen kommune - Ny rapport: Tre veier ut av bruk og kast-samfunnet 2. Prosjektet har gitt oss \u00f8kt kunnskap om bergensernes holdninger og preferanser n\u00e5r det kommer til forbruk av kl\u00e6r, sko og andre forbruksvarer. Blant annet vet vi n\u00e5 at kanskje s\u00e5 mye som 85 prosent \u00f8nsker \u00e5 redusere sitt materielle forbruk, i stor grad ogs\u00e5 for \u00e5 spare penger. Et annet viktig funn er at i dag handler nesten alle brukt p\u00e5 nett, men flertallet foretrekker \u00e5 kj\u00f8pe brukte varer i en fysisk butikk. Det er ogs\u00e5 stor mangel p\u00e5 kunnskap og informasjon om hvilke muligheter som finnes. Prosjektet foresl\u00e5r ulike konsepter for \u00e5 \u00f8ke ombruk av forbruksvarer i Bergen. Kort oppsummert bygger konseptene p\u00e5 \u00e5: - Etablere et kj\u00f8pesenter for bruktbutikker, utleiere og reparat\u00f8rer og/eller legge til rette for samlokalisering av disse akt\u00f8rene innenfor et sentrumsomr\u00e5de. - Etablere en informasjonshub hvor innbyggerne kan finne ut hvor de kan f\u00e5 reparert eller kj\u00f8pt brukt. 3. N\u00e6ringsseksjonen har f\u00e5tt midler av Vestland fylkeskommune til prosjektet \u00abSirkul\u00e6r handlegate\u00bb. Prosjektet skal gjennomf\u00f8res i 2024-2025, og kan sees p\u00e5 som en videre utforskning av konseptet \u00abBruk Bergen\u00bb. Der \u00abBruk Bergen\u00bb er et konsept for et sirkul\u00e6rt sentrum, hvor bruktbutikker og andre ombrukstjenester samlokaliseres innenfor et omr\u00e5de med st\u00f8tte av en paraplyorganisasjon, er det imidlertid ikke sikkert at n\u00e6ringsseksjonens arbeid med \u00abSirkul\u00e6r handlegate\u00bb vil ha dette fokuset. Arbeidet vil likevel kunne gi viktig innsikt i utviklingen av sirkul\u00e6re sentrumsomr\u00e5der. Christine Kahrs \u2013 Byr\u00e5d for byutvikling Dokumentet er godkjent elektronisk. "
}