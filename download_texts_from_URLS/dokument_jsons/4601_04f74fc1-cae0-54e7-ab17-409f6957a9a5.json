{
  "dokument_id": "04f74fc1-cae0-54e7-ab17-409f6957a9a5",
  "doc_type": "case_presentation",
  "kommune": 4601,
  "tittel": "Gjeldende retningslinjer for tildeling av kommunal utleiebolig i Bergen kommune",
  "url": "https://bergen.kommune.no/politikere-utvalg/api/fil/bk360/11346391/Framstilling-Retningslinjer-for-tildeling-av-kommunal-utleiebolig-i-Bergen-kommune",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/160182-1 Gjeldende retningslinjer for tildeling av kommunal utleiebolig i Bergen kommune Hva saken gjelder: Dagens retningslinjer for tildeling av kommunal utleiebolig i Bergen kommune ble behandlet av Bergen bystyre 19. oktober 2016. Byr\u00e5det mener retningslinjene er utdaterte, og mener det er behov for \u00e5 revidere retningslinjene for \u00e5 sikre klart spr\u00e5k og oppdatert begrepsbruk. Det er ogs\u00e5 viktig at de reviderte retningslinjene er i tr\u00e5d med ordlyden og anbefalinger i Lov om kommunenes ansvar p\u00e5 det boligsosiale feltet (boligsosialloven) som tredde i kraft 1. juli 2023. Form\u00e5let med den boligsosiale loven er \u00ab\u00e5 forebygge boligsosiale utfordringer og \u00e5 bidra til at vanskeligstilte p\u00e5 boligmarkedet skal f\u00e5 bistand til \u00e5 skaffe seg og beholde en egnet bolig\u00bb. Kommunens ansvar er ogs\u00e5 hjemlet i sosialtjenestelovens \u00a7 15, som viser til at kommunen skal medvirke til \u00e5 skaffe boliger til vanskeligstilte personer som ikke selv kan ivareta sine interesser p\u00e5 boligmarkedet. Ansvaret forsterkes i Lov om kommunenes ansvar for det boligsosiale feltet som i \u00a7 5 fremhever at \u00abkommunen skal ha en oversikt over behovet for b\u00e5de ordin\u00e6re og tilpassede boliger for vanskeligstilte p\u00e5 boligmarkedet\u00bb. Loven p\u00e5legger kommunen \u00e5 ta hensyn til boliger for vanskeligstilte i kommuneplanarbeidet jfr. \u00a7 5- 2. ledd. Kommunene har fire \u00e5r p\u00e5 seg p\u00e5 \u00e5 oppfylle lovkravet. I lovens \u00a7 6 blir det ogs\u00e5 presisert at kommunene har plikt til \u00e5 gi individuell og tilpasset bistand til vanskeligstilte p\u00e5 boligmarkedet. Dette omfatter ogs\u00e5 individuelt tilpasset bistand til \u00e5 \u00abskaffe boliger med s\u00e6rlig tilpasning og med hjelpe- og vernetiltak for dem som trenger det p\u00e5 grunn av alder, funksjonsnedsettelser eller av andre \u00e5rsaker\u00bb. I Bergen er det en \u00f8kning i antall bostedsl\u00f8se og antall husstander som b\u00e5de s\u00f8ker og st\u00e5r p\u00e5 venteliste for tildeling av kommunal bolig. Gjennomsnittlig tid husstander venter p\u00e5 tildeling av kommunal utleiebolig \u00f8ker ogs\u00e5. Ved kartlegging i uke 48 i 2024 var det 554 husstander i Bergen som var bostedsl\u00f8se. Etter 1. tertial i \u00e5r stod 408 husstander p\u00e5 venteliste for tildeling av kommunal bolig. Noe av forklaringen p\u00e5 \u00f8kningen sammenlignet med foreg\u00e5ende \u00e5r kan v\u00e6re h\u00f8yere rente, h\u00f8yere matvarepriser, dyrtid og press p\u00e5 utleiemarkedet. Krigen i Ukraina og andre konflikter i verden f\u00f8rer til \u00f8kning i antall flyktninger, og flere flyktninger har behov for \u00e5 f\u00e5 tildelt bolig fra Bergen kommune. Kommunale utleieboliger er en knapp ressurs og det er s\u00e6rlig krevende \u00e5 fremskaffe gode boliger til personer med sammensatte utfordringer og behov for tjenester. Husstandene som s\u00f8ker om kommunal utleiebolig, har i \u00f8kende grad flere og mer omfattende utfordringer og mange har behov for bistand til \u00e5 etablere og beholde et boforhold. Flere husstander har ogs\u00e5 behov for \u00e5 bo i kommunal utleiebolig over lenger tid enn tidligere. Det er n\u00f8dvendig \u00e5 legge til rette for at kommunale utleieboliger tilbys de som har st\u00f8rst behov, og at det er en mest mulig effektiv saksbehandling og utnyttelse av de boligene som finnes i kommunens boligportef\u00f8lje. 1 Det er gjort noen strukturelle endringer i forslaget til nye retningslinjer og det er utarbeidet et eget vedlegg med saksbehandlingsrutiner som tydeliggj\u00f8r praksis knyttet til saksbehandling og behandling av personopplysninger. Endringene er gjort for \u00e5 sikre at s\u00f8kers rettigheter blir ivaretatt og muligheten til \u00e5 p\u00e5klage vedtak er sikret. Tildelingskriteriene for kommunale utleieboliger til vanskeligstilte p\u00e5 boligmarkedet er utarbeidet av en arbeidsgruppe best\u00e5ende av ansatte fra Byr\u00e5dsavdeling for barnevern, sosiale tjenester og mangfold, Etat for sosiale tjenester, Sosiale botjenester og Boligkontoret. Etat for boligforvaltning, og Etat for inkludering har ogs\u00e5 kommet med innspill som er innarbeidet i det nye forslaget. \u00d8konomiske konsekvenser: Forslagene i denne saken har ikke \u00f8konomiske konsekvenser utover vedtatt budsjett. Byr\u00e5dets vurdering og anbefaling/konklusjon: Byr\u00e5det mener det er behov for \u00e5 tydeliggj\u00f8re og endre retningslinjene for tildeling av kommunale utleieboliger i Bergen kommune. Kommunale boliger er en knapp ressurs, og retningslinjene skal sikre at det er de med st\u00f8rst behov i kommunen v\u00e5r som kvalifiserer til og f\u00e5r tildelt kommunal bolig. Retningslinjene skal v\u00e6re forst\u00e5elig og tydelige, slik at de sikrer en rettferdig og likeverdig behandling av s\u00f8knader. Det er et \u00f8kende behov for kommunens hjelp til \u00e5 skaffe og beholde bolig i Bergen. Retningslinjene for tildeling av kommunal utleiebolig fra Bergen kommune m\u00e5 sikre at kommunen tildeler boliger til vanskeligstilte p\u00e5 boligmarkedet og oppfyller den boligsosiale loven. Med vanskeligstilte p\u00e5 boligmarkedet menes i denne loven personer som ikke kan ivareta sine interesser p\u00e5 boligmarkedet, og derfor trenger bistand til \u00e5 skaffe eller beholde en egnet bolig. Begrunnelse for framleggelse til bystyret: Reglement for bystyret og utvalgene 2023 - 2027: oppdatert versjon etter bystyrets vedtak i B-sak 287-24 den 04.09.2024: 5.8 Oppgaver p\u00e5 andre omr\u00e5der som bystyret skal behandle 5.8.2 Enkeltsaker a. Enkeltsaker som inneb\u00e6rer prinsipielle avveininger som er av politisk interesse. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar Gjeldende retningslinjer for tildeling av kommunal utleiebolig i Bergen kommune, slik det fremkommer av saksutredningen. 2. Bystyret ber om at saksbehandlingsrutinene legges til grunn ved behandling av s\u00f8knader og at alle s\u00f8kere mottar en individuell behandling av s\u00f8knaden. Dato: 13. mai 2025 Christine B. Meyer Charlotte Spurkeland Byr\u00e5dsleder Byr\u00e5d for barnevern, sosiale tjenester og mangfold Dokumentet er godkjent elektronisk. Vedlegg: Retningslinjer for tildeling av ordin\u00e6r utleiebolig fra Bergen kommune vedtatt sak 268-16 2 Saksutredning: N\u00e5v\u00e6rende retningslinjer ble vedtatt av Bergen bystyre 19. oktober 2016 i sak 268/16. Under f\u00f8lger en gjennomgang av forslag til endringer. I saksfremstillingen er gjeldende tekst i retningslinjene vist i kursiv. Endring av tittel p\u00e5 retningslinjene I dag heter retningslinjene \u00abRetningslinjer for tildeling av ordin\u00e6r utleiebolig fra Bergen kommune\u00bb. Begrepet \u00abordin\u00e6r\u00bb kan tolkes ulikt og b\u00f8r ikke benyttes videre. Byr\u00e5det foresl\u00e5r derfor \u00e5 bruke begrepet kommunal utleiebolig, og foresl\u00e5r at det fremover heter \u00abRetningslinjer for tildeling av kommunal utleiebolig i Bergen kommune\u00bb. Det er ogs\u00e5 behov for \u00e5 gi en definisjon at hvilke boliger retningslinjene gjelder for. S\u00f8keberettigede M\u00e5lgrupper for kommunens ordin\u00e6re boligtilbud omfatter: - Vanskeligstilte p\u00e5 boligmarkedet. Endring: Definisjonen av vanskeligstilte og avsnitt under endres i tr\u00e5d med definisjon i den boligsosiale loven. Med vanskeligstilte p\u00e5 boligmarkedet menes personer som trenger hjelp til \u00e5 skaffe seg bolig p\u00e5 grunn av d\u00e5rlig \u00f8konomi og/eller nedsatt funksjonsevne, helsemessige eller sosiale problemer, d\u00e5rlige kunnskaper om det norske boligmarkedet eller liknende forhold. Endring: Siste setning fjernes, den er vanskelig tolkbar i saksbehandlingen. S\u00f8ker m\u00e5 v\u00e6re fylt 18 \u00e5r og uten tidligere misligholdte l\u00e5neforpliktelser, uoppgjorte husleierestanser eller krav om tilbakebetaling av urettmessig mottatt kommunal bost\u00f8tte. Det m\u00e5 v\u00e6re inng\u00e5tt en nedbetalingsavtale f\u00f8r s\u00f8ker kan registreres. Husleierestanse og bost\u00f8tte m\u00e5 v\u00e6re oppgjort f\u00f8r det kan skrives ny leieavtale. Er s\u00f8keren i offentlig gjeldsordning, kan kommunen ikke kreve innfrielse/nedbetaling av husleierestanse. Tidligere brudd p\u00e5 leiekontrakt som har medf\u00f8rt utkastelse, vil medf\u00f8re en karantenetid p\u00e5 inntil ett \u00e5r. Endring: Spr\u00e5ket endres, tittel endres fra \u00abs\u00f8keberettigede\u00bb til \u00abHvem kan s\u00f8ke?\u00bb Alt som omhandler hvem som kan s\u00f8ke flyttes til dette avsnitt, i stedet for \u00e5 v\u00e6re spredd flere steder i retningslinjene slik som det er n\u00e5. Tekst om mislighold flyttes til et eget punkt og f\u00e5r overskrift \u00abMislighold ved tidligere leie av kommunal utleiebolig\u00bb. Siste avsnitt om offentlig gjeldsordning og tidligere brudd p\u00e5 leiekontrakt under dette punktet beholdes uendret. Avsnitt om mislighold endres noe. Tidligere mislighold m\u00e5 v\u00e6re avklart ved s\u00f8knad og gjort opp f\u00f8r det kan tildeles bolig, det samme gjelder urettmessig mottatt kommunal bost\u00f8tte. Endringen medf\u00f8rer at man fremover kan tas inn p\u00e5 venteliste og jobbe med gjeldsforhold mens man st\u00e5r p\u00e5 venteliste, til forskjell fra i dag som gjeldsforhold m\u00e5 v\u00e6re gjort opp f\u00f8r man kan st\u00e5 p\u00e5 venteliste. Kravet m\u00e5 ogs\u00e5 fremover v\u00e6re betalt f\u00f8r det kan tildeles kommunal utleiebolig og leiekontrakt kan signeres. Bergen kommune vedtok i sak 40/00 regler for eierskap og utleie av kommunens utleieboliger, samt en bost\u00f8tteordning som sikrer \u00f8konomiske forutsetninger b\u00e5de for leietakere og for kommunens ivaretakelse av huseieransvaret. I saken ble det vedtatt \u00e5 legge husleielovens definisjon av gjengs leie til grunn for leieberegning for samtlige kommunale boliger. Beboere i kommunale utleieboliger mottar kommunal bost\u00f8tte og betaler fra kr. 0 til full husleie, alt etter inntekt. Noen leietakere misligholder egenbetalingen, noe som i ytterste konsekvens medf\u00f8rer krav om fravikelse. I en del tilfeller vil Nav finne grunnlag for \u00e5 dekke inn restansene til tross for at utm\u00e5ling av bost\u00f8tte i utgangspunktet blir foretatt slik at normene for livsopphold er sikret. I de tilfeller Nav konkluderer med at det ikke vil v\u00e6re riktig \u00e5 dekke restanser blir fravikelse i ytterste konsekvens gjennomf\u00f8rt. Vi finner det riktig at det 3 etter fravikelse er n\u00f8dvendig at restanse dekkes inn f\u00f8r det kan tildeles ny kommunal utleiebolig og en kan tre inn i et nytt leieforhold, og beholder punkt om dette. Andre kriterier Videre m\u00e5 s\u00f8ker oppfylle og dokumentere f\u00f8lgende kriterier: \uf0b7 S\u00f8ker m\u00e5 ha bodd i Bergen det siste \u00e5ret i hht Folkeregisteret \uf0b7 S\u00f8ker er uten egnet bolig o Bor midlertidig hos andre, p\u00e5 hospits, i institusjon eller lignende o Bor p\u00e5 tidsbestemt leiekontrakt uten rett til fornyelse og mindre enn 6 m\u00e5neder igjen av leietid o Boligen er klart uegnet i forhold til s\u00f8kers helse eller familiesituasjon \uf0b7 Dersom s\u00f8ker er utenlandsk statsborger, m\u00e5 det v\u00e6re innvilget asyl/opphold p\u00e5 humanit\u00e6rt grunnlag eller gitt varig opphold. Endring: Tittel endres til \u00abVilk\u00e5r for tildeling av kommunal utleiebolig\u00bb. Det foresl\u00e5s \u00e5 inkludere en definisjon av hva som regnes som en \u00abuegnet bolig\u00bb. Begrepet \u00abp\u00e5 hospits\u00bb byttes til \u00abmidlertidig botilbud\u00bb. Kulepunktet om boligens uegnethet fjernes, da dette inkluderes i den nye definisjonen av hva som er en \u00abuegnet bolig\u00bb. Siste kulepunkt skrives om til \u00abDersom s\u00f8ker er utenlandsk statsborger, m\u00e5 oppholdstillatelse v\u00e6re varig/permanent eller det m\u00e5 v\u00e6re innvilget beskyttelse/opphold p\u00e5 grunn av sterke menneskelige hensyn.\u00bb Punktet flyttes til avsnittet om \u00abHvem kan s\u00f8ke?\u00bb Inntektsgrenser \u00d8vre brutto inntektsgrense avhenger av husstandsst\u00f8rrelse, og skal reguleres i takt med endringer i Folketrygdens grunnbel\u00f8p (G). Husstandsst\u00f8rrelse: 1 person 2 personer 3 personer 4 personer \u00d8vre brutto inntektsgrense: 3,5G 4G 4,5G 5G Fra mai 2016: kr 324.016,- kr 370.304,- kr 416.592,- kr 462.880,- Er husstandens samlede netto formue over kr 150.000,- for husstander med 1 person, og over kr 200.000,- for husstander med 2 eller flere personer, gis inntekten en p\u00e5plussing p\u00e5 10 % av hele formuen. Ved fornyelse av leieforhold kan administrasjonen dispensere fra inntektsgrensene dersom dette er \u00f8nskelig ut fra bomilj\u00f8hensyn/beboersammensetning. Endring: Bel\u00f8pene i inntektsgrensen er oppdatert til dagens niv\u00e5 og anses som form\u00e5lstjenlig. Setning om dispensasjon fjernes fra denne underoverskrift, det anses som tilstrekkelig med en generell kommentar om mulighet for dispensasjon til slutt i retningslinjene. Normer for tildeling Den aktuelle boligen skal v\u00e6re n\u00f8ktern i forhold til husstandens st\u00f8rrelse. Antall rom pr. husstandstype: \uf0b7 Enslige/par: 1-2 rom \uf0b7 Enslige/par med dokumenterte bes\u00f8ksbarn: 2 rom \uf0b7 Enslige/par med barn 3 rom og st\u00f8rre 4 Det gis kun ett tilbud om bolig, b\u00e5de ved ordin\u00e6r tildeling og bytte av bolig. \u00d8nsker ikke s\u00f8ker \u00e5 ta imot tilbudt bolig tas s\u00f8ker ut av ventelisten for kommunal bolig. Dette er et enkeltvedtak som kan p\u00e5klages til klagenemnden. Det gis ogs\u00e5 en karantenetid p\u00e5 ett \u00e5r f\u00f8r ny s\u00f8knad kan fremmes. Eksisterende leieforhold kan i saker vedr. bytte av bolig, p\u00e5 samme grunnlag termineres. Endring: Angivelse av antall rom pr husstandstype foresl\u00e5s fjernet fra retningslinjene og erstattet med en setning om at \u00abDen aktuelle boligen som tildeles skal v\u00e6re n\u00f8ktern og ta hensyn til husstandens st\u00f8rrelse.\u00bb Ang\u00e5ende tilbud om bolig er tekst i s\u00f8knadsskjema og tildelingsbrev endret uten at spr\u00e5k i retningslinjene er endret, det foresl\u00e5s endring slik at dette samsvarer og at dette fremover er en del av saksbehandlingsrutinene og ikke del av retningslinjene. Leieforholdets varighet Det gis som hovedregel ordin\u00e6r tidsbegrenset leiekontrakt i tre \u00e5r etter husleielovens \u00a7 9-3. Dersom s\u00e6rlige forhold tilsier det, f.eks. n\u00e5r det er inng\u00e5tt avtale om oppf\u00f8lging/behandling med andre deler av det kommunale tjenesteapparat, kan det gis leiekontrakt med kortere varighet etter husleielovens \u00a7 11-1. Det kan kun inng\u00e5s 1 avtale av kortere varighet. Endring: I forbindelse med arbeidet til Husleielovutvalget og h\u00f8ring av NOU 2024 19 Ny boligleielov har lengde p\u00e5 leiekontrakter v\u00e6rt p\u00e5 h\u00f8ring. I NOU-en ble det foresl\u00e5tt \u00e5 \u00f8ke minstetiden for leiekontrakter fra tre til fem \u00e5r. Utvalg for helse og sosial behandlet 15.01.2025 i sak 4/25 h\u00f8ringsuttalelse, hvor Bergen kommune uttalte at dagens varighet b\u00f8r beholdes. Det er ikke p.t. ikke fremsatt forslag til endringer i loven i Stortinget, og byr\u00e5det vil komme tilbake til bystyret dersom loven endres. I dag er hovedregelen at de ordin\u00e6re kommunale boligene leies ut med tidsbestemte kontrakter med tre \u00e5rs varighet. Mange av leieavtalene fornyes n\u00e5r kontraktene l\u00f8per ut, og beboere som har behov for fortsatt leie av kommunal bolig har rett til forlenget leietid. Vedtak p\u00e5 s\u00f8knad om forlenget leieavtale behandles etter samme regler som en ny s\u00f8knad, og det fattes enkeltvedtak som kan p\u00e5klages. Byr\u00e5det mener at \u00e5 innf\u00f8re en generell regel om fem \u00e5rs minstetid kan medf\u00f8re at leieforhold varer lengre enn behovet tilsier, og at det er sannsynlig at \u00f8kt minstetid vil redusere gjennomstr\u00f8mningen i kommunale boliger. Lengre leietid vil kunne bety at ventetiden p\u00e5 tildeling av bolig \u00f8ker, noe som kan medf\u00f8re flere bostedsl\u00f8se og st\u00f8rre behov for midlertidige boliger. Det settes inn en ekstra setning om at \u00abBoligen kan som hovedregel ikke framleies. Husleielovens bestemmelser om framleie skal tolkes strengt.\u00bb Tidsubestemt leiekontrakt tilbys ved f\u00f8rste fornying etter fylte 70 \u00e5r, til husstander som ikke har hjemmeboende barn, og som fortsatt oppfyller \u00f8vrige kriterier. Endring: Aldersgrensen foresl\u00e5s \u00f8kt til 75 \u00e5r. Dette begrunnes med at det er viktig \u00e5 sikre at kommunen har mulighet til \u00e5 tildele en tilpasset utleiebolig til flere, og redusere antallet som har tidsubestemte kontrakter. Fornyelse av leieforhold Ved fornyelse av leieforholdet gjelder de samme kriterier som for tildeling av bolig. Leietakere i alle ordin\u00e6re utleieboliger orienteres skriftlig f\u00f8r leiekontrakten utl\u00f8per og orienteres om muligheten for \u00e5 s\u00f8ke om forlengelse. Har husstanden inntekt over 5 inntektsgrensen vil leieforholdet ikke bli forlenget. Avslag p\u00e5 forlengelse av leieforholdet er et enkeltvedtak som kan p\u00e5klages til Bystyrets klagenemnd. Reduksjon av husstandsst\u00f8rrelse vil, om kriteriene for tildeling av kommunal utleiebolig fremdeles er tilfredsstilt, normalt f\u00f8re til tilbud om mindre bolig. Bytte av bolig Ved st\u00f8rre endringer i husstandens situasjon kan det s\u00f8kes om bytte av bolig dersom f\u00f8lgende kriterier er oppfylt: \uf0b7 Endring i husstandsst\u00f8rrelse \uf0b7 Sykdom som gj\u00f8r n\u00e5v\u00e6rende bolig uegnet S\u00f8knader om bytte skal behandles p\u00e5 samme m\u00e5te som ordin\u00e6r s\u00f8knad om kommunal utleiebolig. Det legges til grunn en streng behovsvurdering. Endring: Avsnittene om Fornyelse av leieforhold og Bytte av bolig sl\u00e5s sammen til et nytt avsnitt om Fornyelse av leieforhold og bytte av bolig. Det foresl\u00e5s flere spr\u00e5klige endringer for \u00e5 tydeliggj\u00f8re reglene. Noe av informasjonen flyttes og klageadgang ved fornyelse kommer tydeligere frem. Kriteriet om sykdom som grunnlag for \u00e5 s\u00f8ke bytte endres til \u00abSykdom eller endring i funksjonsniv\u00e5 som gj\u00f8r n\u00e5v\u00e6rende bolig uegnet\u00bb. Fornying av s\u00f8knad S\u00f8knad om bolig m\u00e5 fornyes hver 6 m\u00e5ned. Endring: Denne endres i ordlyd og settes under saksbehandlingsrutine, det skal fremdeles v\u00e6re slik at man bekrefter behovet for bolig etter 6 m\u00e5neder, om ikke fylles ventelisten opp av husstander som har skaffet seg bolig eller av andre grunner ikke skal st\u00e5 p\u00e5 listen lenger. R\u00e5dgivning om boligfinansiering Ved utl\u00f8p av leiekontrakten vil husstanden f\u00e5 tilbud om r\u00e5dgivning om kj\u00f8p av egen bolig. Kommunens ordning med Startl\u00e5n og boligtilskudd vektlegges. Endring: Under \u00abHvem kan s\u00f8ke?\u00bb, angis at kommunale utleieboliger er for personer som ikke har mulighet for \u00e5 skaffe egnet bolig p\u00e5 det private boligmarkedet og ikke har f\u00e5tt vedtak om innvilgelse av startl\u00e5n og evt. tilskudd til kj\u00f8p av bolig. Kommunale utleieboliger skal v\u00e6re forbeholdt personer som ikke selv kan skaffe seg enten eid eller leid bolig. Under fornyelse av leieforhold settes inn et avsnitt om: Ved behandling av s\u00f8knad om fornyelse av leieavtale vil det bli vurdert om husstanden fremdeles fyller kriteriene for tildeling av kommunal utleiebolig. Det skal vurderes om husstanden har inntekt til kj\u00f8p av bolig, i s\u00e5 tilfelle vil det bli gitt r\u00e5dgivning om startl\u00e5n og tilskudd. Dispensasjonsadgang N\u00e5r s\u00e6rlige forhold tilsier det kan administrasjonen dispensere fra disse kriteriene. Endring: Det settes inn at Boligkontoret kan dispensere fra kriteriene. Klageadgang Vedtak om rett til kommunal bolig er et enkeltvedtak og kan p\u00e5klages til klagenemnden. Klagen m\u00e5 fremsettes 3 uker etter at vedtaket er mottatt. Tilvisning av den konkrete boligen kan ikke p\u00e5klages. Endring: Avsnittet skrives enklere. 6 Retningslinjer for tildeling av kommunal utleiebolig i Bergen kommune Bystyret i Bergen vedtok retningslinjene i m\u00f8te (xx/xx). Innledning Retningslinjene legger til rette for at vanskeligstilte p\u00e5 boligmarkedet i Bergen kommune, som ikke selv eller ved hjelp av andre boligsosiale virkemidler klarer skaffe egnet bolig, kan f\u00e5 leie kommunal utleiebolig fra Bergen kommune. Kommunal utleiebolig Med kommunal utleiebolig menes kommunalt eide boliger, kommunalt innleide boliger eller boliger hvor kommunen har tildeling- eller tilvisningsrett etter avtale med andre utleiere. Retningslinjene omfatter ikke opphold i institusjon, d\u00f8gnovernattingssted eller der behandling er det vesentlige i avtaleforholdet. Den aktuelle boligen som tildeles skal v\u00e6re n\u00f8ktern, og ta hensyn til husstandens st\u00f8rrelse. Hvem kan s\u00f8ke M\u00e5lgruppen er vanskeligstilte p\u00e5 boligmarkedet. Med vanskeligstilte p\u00e5 boligmarkedet menes personer som ikke kan ivareta sine interesser p\u00e5 boligmarkedet. S\u00f8ker m\u00e5 v\u00e6re uten alternative muligheter til \u00e5 skaffe egnet bolig. Med alternative muligheter menes her at s\u00f8ker: \u2022 ikke har mulighet for \u00e5 skaffe egnet bolig p\u00e5 det private boligmarkedet \u2022 ikke har f\u00e5tt vedtak om innvilgelse av startl\u00e5n og evt. tilskudd til kj\u00f8p av bolig S\u00f8kere m\u00e5 som hovedregel ha fylt 18 \u00e5r p\u00e5 vedtakstidspunktet. S\u00f8ker m\u00e5 v\u00e6re registrert i Folkeregistrert som bosatt i Bergen kommune det siste \u00e5ret. Dersom s\u00f8ker er utenlandsk statsborger, m\u00e5 oppholdstillatelse v\u00e6re varig/permanent eller det m\u00e5 v\u00e6re innvilget beskyttelse/opphold p\u00e5 grunn av sterke menneskelige hensyn. Vilk\u00e5r for tildeling av kommunal utleiebolig S\u00f8ker m\u00e5 v\u00e6re uten bolig. Dette inneb\u00e6rer at s\u00f8ker enten: \u2022 Bor midlertidig hos andre, p\u00e5 midlertidig botilbud, i institusjon eller lignende. \u2022 Bor p\u00e5 tidsbestemt leiekontrakt uten rett til fornyelse og har mindre enn 6 m\u00e5neder igjen av leietid \u2022 Bor i uegnet bolig. Hva som er en uegnet bolig vil bli individuelt vurdert, men med uegnet bolig menes blant annet at: \u2022 S\u00f8kers n\u00e5v\u00e6rende bolig eller adkomst til bolig ikke er tilstrekkelig fysisk tilrettelagt til s\u00f8kers funksjonsniv\u00e5. \u2022 S\u00f8ker har av helsemessige \u00e5rsaker behov for et botilbud med en annen oppf\u00f8lging enn det som kan gis ved s\u00f8kers n\u00e5v\u00e6rende bolig. \u2022 S\u00f8kers bosituasjon utgj\u00f8r en reell fare for funksjonsfall som medf\u00f8rer sosiale eller helsemessige utfordringer. Inntektsgrenser \u00d8vre brutto inntektsgrense avhenger av husstandsst\u00f8rrelse, og skal reguleres i takt med endringer i Folketrygdens grunnbel\u00f8p (G). Husstandsst\u00f8rrelse: 1 person 2 personer 3 personer 4 personer+ \u00d8vre brutto inntektsgrense: 3,5G 4G 4,5G 5G 7 Er husstandens samlede netto formue over kr.150.000 for husstander med 1 person, og over kr. 200.000 for husstander med 2 eller flere personer, gis inntekten en p\u00e5plussing p\u00e5 10 % av hele formuen. Mislighold ved tidligere leie av kommunal utleiebolig F\u00f8r det kan tildeles kommunal utleiebolig og signeres leiekontrakt, m\u00e5 s\u00f8ker ha betalt krav knyttet til tidligere leie av kommunal bolig, og eventuelt krav knyttet til urettmessig mottatt kommunal bost\u00f8tte. Er s\u00f8keren i offentlig gjeldsordning, kan kommunen ikke kreve innfrielse/nedbetaling av husleierestanse. Tidligere brudd p\u00e5 leiekontrakt som har medf\u00f8rt utkastelse, vil medf\u00f8re en karantenetid p\u00e5 ett \u00e5r. Leieforholdets varighet Det gis som hovedregel ordin\u00e6r tidsbegrenset leiekontrakt i tre \u00e5r etter husleielovens \u00a7 9-3. Dersom s\u00e6rlige forhold tilsier det, f.eks. n\u00e5r det er inng\u00e5tt avtale om oppf\u00f8lging/behandling med andre deler av det kommunale tjenesteapparat, kan det gis leiekontrakt med kortere varighet etter Husleielovens \u00a7 11-1. Det kan \u00e5pnes for \u00e5 inng\u00e5 flere slike korte leieavtaler n\u00e5r det foreligger tungtveiende grunner for dette, jf. Husleielovens \u00a7 11-1, 6 ledd. Boligen kan som hovedregel ikke framleies. Husleielovens bestemmelser om framleie skal tolkes strengt. Tidsubestemt leiekontrakt tilbys ved f\u00f8rste fornying etter fylte 75 \u00e5r til husstander som ikke har hjemmeboende barn, og som fortsatt oppfyller \u00f8vrige kriterier. Fornyelse av leieforhold Leietakere kan s\u00f8ke om fornyelse av leieavtale. Ved fornyelse av leieforholdet gjelder de samme kriterier som for de som s\u00f8ker kommunal utleiebolig for f\u00f8rste gang. Leietakere orienteres skriftlig om mulighet for \u00e5 s\u00f8ke om forlengelse av leiekontrakt f\u00f8r leiekontrakten utl\u00f8per. Ved behandling av s\u00f8knad om fornyelse av leieavtale vil det bli vurdert om husstanden fremdeles fyller kriteriene for tildeling av kommunal utleiebolig. Det skal vurderes om husstanden har inntekt til kj\u00f8p av bolig, i s\u00e5 tilfelle vil det bli gitt r\u00e5dgivning om startl\u00e5n og tilskudd. Ved innvilgelse av s\u00f8knad om fornyelse skal det vurderes om annen egnet kommunal utleiebolig skal tildeles, p\u00e5 grunn av for eksempel endret husstandsst\u00f8rrelse, endret behov for fysisk tilrettelegging, eller endrede behov for oppf\u00f8lging i bolig. Helsemessige \u00e5rsaker og barns tilh\u00f8righet til n\u00e6rmilj\u00f8et vektlegges s\u00e6rlig. Lang botid alene vektlegges ikke. Eventuelt avslag p\u00e5 forlengelse er et enkeltvedtak som kan p\u00e5klages Bytte av bolig Det kan s\u00f8kes om bytte av bolig ved: \u2022 Endring i husstandsst\u00f8rrelse \u2022 Sykdom eller endring i funksjonsniv\u00e5 som gj\u00f8r n\u00e5v\u00e6rende bolig uegnet Mulighet for \u00e5 gj\u00f8re unntak N\u00e5r s\u00e6rlige forhold tilsier det kan Boligkontoret gj\u00f8re unntak fra retningslinjene ved \u00e5 dispensere fra retningslinjene. Klageadgang S\u00f8ker kan klage innen tre uker fra vedtaket er mottatt. Klagen m\u00e5 inneholde begrunnelse for klagen og eventuelle nye opplysninger og dokumentasjon. 8 Saksbehandlingsrutiner: Brukermedvirkning Det skal legges til rette for at s\u00f8ker og andre i husstanden skal f\u00e5 uttale seg om sine behov, for eksempel knyttet til boligst\u00f8rrelse, beliggenhet og eventuelle andre forhold ved behandlingen av s\u00f8knaden. S\u00f8ker skal f\u00e5 veiledning om hvilken informasjon som m\u00e5 fremskaffes. Vedtak og venteliste S\u00f8knad om kommunal bolig sendes Boligkontoret, som saksbehandler s\u00f8knaden og fatter vedtak. S\u00f8kere som f\u00e5r vedtak om tildeling av kommunal bolig, blir satt p\u00e5 venteliste, og f\u00e5r et skriftlig tilbud om bolig. Vedtaket kan p\u00e5klages jf. forvaltningsloven \u00a7 28. Innhold i tildelingsvedtak Et vedtak om rett til tildeling av en kommunal bolig, skal inneholde en individuell vurdering av s\u00f8kers boligbehov. Videre skal vedtaket angi den type bolig som s\u00f8ker tildeles, antatt ventetid, leiekontraktens lengde (3 \u00e5r, evt. unntak 1 \u00e5r), antall rom og forutsetninger som gjelder fysisk tilgjengelighet til boligen. Boligtilbud Det gis vanligvis bare ett tilbud om bolig. \u00d8nsker ikke s\u00f8ker \u00e5 ta imot tilbudt bolig kan s\u00f8ker tas ut av ventelisten. Det skal alltid gj\u00f8res en vurdering av om tilbudet passer s\u00f8kers boligbehov. Dette vil v\u00e6re et enkeltvedtak som kan p\u00e5klages jf. forvaltningsloven \u00a7 28. Dersom s\u00f8ker takker nei til tilbudet, gis en karantenetid p\u00e5 ett \u00e5r f\u00f8r ny s\u00f8knad kan fremmes. S\u00f8knader om bytte av bolig, behandles p\u00e5 samme m\u00e5te n\u00e5r det gjelder boligtilbud. Omgj\u00f8ring av vedtak Boligkontoret kan fatte vedtak om bortfall av rett til tildeling av kommunal bolig. Omgj\u00f8ring av vedtak skal treffes i f\u00f8lgende tilfeller: a. s\u00f8ker takker nei til egnet boligtilbud uten saklig grunn. F\u00f8r vedtak fattes skal s\u00f8ker f\u00e5 mulighet til \u00e5 redegj\u00f8re for hvorfor s\u00f8ker avslo tilbudet, b. s\u00f8kers situasjon er endret fra vedtakstidspunktet til tidspunktet for tildeling av bolig, slik at s\u00f8ker ikke lenger fyller grunnvilk\u00e5rene for \u00e5 f\u00e5 leie kommunal bolig, eller c. det kommer frem dokumentasjon p\u00e5 at det opprinnelige vedtaket bygger p\u00e5 feilaktige opplysninger som vurderes \u00e5 ha hatt betydning for at kommunal bolig ble innvilget. S\u00f8ker kan klage p\u00e5 vedtak om bortfall av rett til tildeling av kommunal bolig, jf. forvaltningsloven \u00a7 28. Fornying av s\u00f8knad Hver sjette m\u00e5ned m\u00e5 s\u00f8kere som enda ikke er tildelt kommunal bolig bekrefte at de \u00f8nsker fornye boligs\u00f8knaden. Dette gj\u00f8res p\u00e5 samme elektroniske s\u00f8knadsskjema som ble benyttet ved s\u00f8knad om bolig, men denne gangen krysses det av for fornyelse av s\u00f8knad. Oppdatert informasjon om familesituasjon og inntekt legges ved n\u00e5r relevant. Om ikke s\u00f8knad fornyes vil Boligkontoret fatte vedtak om \u00e5 ta s\u00f8ker ut av ventelisten. S\u00f8ker kan klage p\u00e5 vedtak om \u00e5 bli tatt ut av ventelisten, jf. forvaltningsloven \u00a7 28. Barnets beste Det skal tas hensyn til barnets beste ved s\u00f8knad om kommunal utleiebolig og ved bytte av bolig. Faktorer som bomilj\u00f8, bostabilitet og fysiske og helsemessige behov m\u00e5 tas med i vurderingsgrunnlaget. 9 Innhenting og behandling av personopplysninger Bergen kommune kan behandle personopplysninger, ogs\u00e5 personopplysninger som nevnt i personvernforordningen artikkel 9 og 10, n\u00e5r dette er n\u00f8dvendig for \u00e5 behandle s\u00f8knaden. Opplysninger skal s\u00e5 langt som mulig innhentes i samarbeid med s\u00f8ker eller slik at s\u00f8ker man har kjennskap til innhentingen. N\u00e5r det er n\u00f8dvendig for \u00e5 utf\u00f8re oppgaver som nevnt i Lov om kommunenes ansvar p\u00e5 det boligsosiale feltet, kan kommunen behandle personopplysninger i henhold til Forskrift om behandling av personopplysninger p\u00e5 det boligsosiale feltet: \u00a7 4. Form\u00e5let med behandlingen av personopplysninger er \u00e5: a. vurdere om en person er vanskeligstilt p\u00e5 boligmarkedet b. gi individuelt tilpasset bistand til vanskeligstilte p\u00e5 boligmarkedet c. ha oversikt over behovet for b\u00e5de ordin\u00e6re og tilpassede boliger for vanskeligstilte p\u00e5 boligmarkedet. \u00a7 5. Personopplysninger som kan behandles: a. navn, adresse, telefonnummer, e-postadresse, reservasjonsstatus for digital post, kontonummer, m\u00e5lform, f\u00f8dselsnummer, d-nummer og sivilstatus b. navn og f\u00f8dselsnummer eller d-nummer p\u00e5 medlemmer av husstanden c. eventuell verge og den rettslige handleevnen til den som ber om bistand i \u00f8konomiske forhold d. inntekt, formue, skatteberegning og gjeld, inkludert opplysninger om offentlige ytelser og st\u00f8nader e. andre \u00f8konomiske forhold, for eksempel kredittvurderinger, betalingsanmerkninger og underholdsbidrag f. arbeidsforhold g. oppholdsrett og oppholdstillatelse, herunder oppholdsgrunnlag, varighet p\u00e5 oppholdsretten og oppholdstillatelsen og om det er s\u00f8kt om fornyet oppholdstillatelse eller varig oppholdsrett h. bolig og boforhold i. sosiale og helsemessige forhold j. utdanning k. skole- og barnehageplass l. morsm\u00e5l og foretrukket tolkespr\u00e5k m. straffedommer og lovovertredelser. Personopplysninger angitt i f\u00f8rste ledd bokstav d, kan kommunen uten hinder av taushetsplikt innhente fra skattemyndighetene p\u00e5 grunnlag av innrapporterte inntektsopplysninger og skatteoppgj\u00f8ret. Adgangen til \u00e5 behandle opplysninger angitt i \u00a7 5 gjelder ogs\u00e5 n\u00f8dvendige opplysninger om andre som skal bo i boligen; f.eks. samboer og barn (\u00a7 6). Etat for sosiale tjenester og Etat for boligforvaltning kan utveksle relevante opplysninger om s\u00f8kere og leiere i kommunale boliger, ved behandlingen av alle typer s\u00f8knader om kommunal bolig, og i det l\u00f8pende leieforhold. 10 "
}