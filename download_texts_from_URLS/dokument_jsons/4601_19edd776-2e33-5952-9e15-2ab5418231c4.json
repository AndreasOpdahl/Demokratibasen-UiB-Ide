{
  "dokument_id": "19edd776-2e33-5952-9e15-2ab5418231c4",
  "doc_type": "case_presentation",
  "kommune": 4601,
  "tittel": "M\u00f8teplan for kontrollutvalget 2025",
  "url": "https://bergen.kommune.no/politikere-utvalg/api/fil/bk360/11153522/Framstilling-Moteplan-for-kontrollutvalget-2025",
  "tekst": " Kontrollutvalget Saksframstilling V\u00e5r referanse: 2024/142741-1 Saksbehandler: Eli Merete Velle M\u00f8teplan for kontrollutvalget 2025 Hva saken gjelder: Kontrollutvalget vedtar selv tidspunkt for sine m\u00f8ter. Kontrollutvalget har i 2024 og i forrige valgperiode hatt m\u00f8ter hhv. tirsdager og onsdager kl. 16, i uker med litt avstand til bystyrem\u00f8tene og helst ikke p\u00e5 samme tid som andre utvalg. Normalt har kontrollutvalget avholdt 10 m\u00f8ter i \u00e5ret. I 2024 blir det 11 m\u00f8ter. Bystyret vedtok sin m\u00f8tekalender i m\u00f8tet 4. september, sak 289/24. De fire bystyreutvalgene har enn\u00e5 ikke vedtatt sine m\u00f8teplaner, men sannsynlige datoer f\u00f8lger av vedlagte utkast fra bystyrets kontor. Bystyret vedtok f\u00f8lgende m\u00f8teplan for 2025: 29. januar, 19. februar, 26. mars, 29. april, 27. mai, 18.-19. juni, 24. september, 22. oktober, 19. november og 17.-18. desember. Kontrollutvalgets leder, nestleder og sekretariatet har vurdert utkastet til m\u00f8teplan fra bystyrets kontor og datoer for diverse faglige kurs, for i st\u00f8rst mulig grad \u00e5 unng\u00e5 kollisjon. Vi foresl\u00e5r \u00e5 fortsette med tirsdag som m\u00f8tedag og m\u00f8testart kl. 16.00. Vi foresl\u00e5r 1 m\u00f8te pr. m\u00e5ned, bortsett fra juli. Forslag til m\u00f8teplan 2025: 21. januar, 11. februar, 18. mars, 23. april (onsdag), 20. mai, 10. juni, 26. august, 16. september, 14.oktober, 11. november, 9. desember Forslag til vedtak: Kontrollutvalget vedtar f\u00f8lgende m\u00f8teplan for 2025: 21. januar, 11. februar, 18. mars, 23. april, 20. mai, 10. juni, 26. august, 16. september, 14.oktober, 11. november, 9. desember. Dato: 17. september 2024 Eli M. Velle - Leder Dokumentet er godkjent elektronisk. Vedlegg: 1. Utkast til m\u00f8teplan for bystyret og bystyreutvalgene 1 "
}