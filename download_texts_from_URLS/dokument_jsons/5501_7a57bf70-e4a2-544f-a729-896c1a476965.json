{
  "dokument_id": "7a57bf70-e4a2-544f-a729-896c1a476965",
  "doc_type": "case_attachment",
  "kommune": 5501,
  "tittel": "Klagesak - avslag p\u00e5 s\u00f8knad om ny avkj\u00f8rsel - Losvegen 4, gnr./bnr. 117/316",
  "url": "https://innsyn.tromso.kommune.no/application/getMoteDokument?dokid=2001579713",
  "tekst": "Arkivsaksnr. 23/13710-4 Saksbehandler Bj\u00f8rn Hagen Saksgang M\u00f8tedato Klageutvalget 02.11.2023 46/23 Klagesak - avslag p\u00e5 s\u00f8knad om ny avkj\u00f8rsel - Losvegen 4, gnr./bnr. 117/316 Kommunedirekt\u00f8rens innstilling til vedtak: Klage datert 12.4.2023 gis ikke medhold. Klageutvalget stadfester vedtak av 24.3.2023. Klageutvalget slutter seg til begrunnelsen som fremg\u00e5r av saksfremleggets avsnitt kalt \u00abKlageutvalgets sekretariat \u2013 vurdering og begrunnelse\u00bb. Nina Wihuri Bj\u00f8rn Hagen Fagleder Juridisk r\u00e5dgiver Sekretariat for klageutvalget 1 Hva saken gjelder En avkj\u00f8rselstillatelse er en tillatelse til \u00e5 kj\u00f8re av eller p\u00e5 offentlig veg, til eller fra privat eiendom, p\u00e5 et bestemt sted. Avkj\u00f8rsel er enhver tilknytning mellom offentlig veg og privat eiendom. Etablering av ny avkj\u00f8rsel, flytting, endret utforming eller endret bruk av eksisterende avkj\u00f8rsel er s\u00f8knadspliktig etter veglovens \u00a7 40. I veglova \u00a7 40 f\u00f8rste og andre ledd heter det: \u00abAvkj\u00f8rsle fr\u00e5 offentleg veg m\u00e5 berre byggast eller nyttast etter reguleringsplan eller arealdel av kommuneplan etter plan- og bygningsloven. Ligg det ikkje f\u00f8re nokon reguleringsplan som nemnd, eller planen ikkje omfattar avkj\u00f8rsle, m\u00e5 avkj\u00f8rsle fr\u00e5 offentleg veg ikkje byggast eller nyttast utan l\u00f8yve fr\u00e5 vegstyremakta.\u00bb Bestemmelsen forst\u00e5s slik at det kun er n\u00f8dvendig med s\u00e6rskilt tillatelse fra vegmyndighetene dersom den oms\u00f8kte avkj\u00f8rselen ikke er regulert i plan. Det er kommunen som er vegmyndighet for kommunale veier. Kommunen har som vegmyndighet ansvar for \u00e5 p\u00e5se at avkj\u00f8rsler til kommunal veg er etablert i tr\u00e5d med gjeldende regelverk. Vegdirektoratets H\u00e5ndbok R 701 \u00abRetningslinjer for behandling av avkj\u00f8rselssaker\u00bb samt forskrift om retningslinjer for behandling av avkj\u00f8rselssaker for riksveg1, er retningsgivende og viser relevante momenter til vurderingen i saker som gjelder avkj\u00f8rsel. Av vegloven \u00a7 1a fremg\u00e5r videre at: Form\u00e5let med denne lova er \u00e5 tryggje planlegging, bygging, vedlikehald og drift av offentlege og private vegar, slik at trafikken p\u00e5 dei kan g\u00e5 p\u00e5 eit vis som trafikantane og samfunnet til ei kvar tid kan vere tente med. Det er ei overordna m\u00e5lsetting for vegstyremaktene \u00e5 skape st\u00f8rst mogleg trygg og god avvikling av trafikken og ta omsyn til grannane, eit godt milj\u00f8 og andre samfunnsinteresser elles. Avgj\u00f8relse om etablering av ny avkj\u00f8rsel er et enkeltvedtak, og kan p\u00e5klages, jf. forvaltningsloven \u00a7 2 f\u00f8rste ledd bokstav b. Vegloven har ikke s\u00e6rskilte bestemmelser om hvem som er klageinstans for kommunens avgj\u00f8relser etter loven. Av \u00a7 11 f\u00f8rste ledd f\u00f8lger imidlertid at forvaltningsloven gjelder for forvaltningsavgj\u00f8relser etter vegloven. Forvaltningsloven \u00a7 28 annet ledd f\u00f8rste punktum oppstiller f\u00f8lgende hovedregel for hva som er klageinstans for enkeltvedtak truffet av et kommunalt organ: \u00abFor enkeltvedtak som er truffet av forvaltningsorgan opprettet i medhold av lov om kommuner og fylkeskommuner, er klageinstansen kommunestyret eller fylkestinget, eller etter disses bestemmelse, formannskapet eller fylkesutvalget eller en eller flere s\u00e6rskilte klagenemnder oppnevnt av kommunestyret eller fylkestinget.\u00bb For Troms\u00f8 kommune sitt vedkommende er myndigheten som klageinstans delegert fra kommunestyret til klageutvalget. Saksutredning Khaled Meknas (heretter kalt klager) s\u00f8kte 9.11.2022 om etablering av en ekstra avkj\u00f8rsel fra B\u00e5tmannsvegen til eiendommen gnr. 117 bnr. 316, Losvegen 4. 1 Fastsatt av Samferdselsdepartementet 26.02.1982 2 Eiendommen har allerede en avkj\u00f8rsel tilknyttet Losvegen p\u00e5 s\u00f8rvestsiden av boligen. Det s\u00f8kes om en ekstra avkj\u00f8ring p\u00e5 \u00f8stsiden av boligen, med innkj\u00f8ring fra B\u00e5tmannsvegen. Bilde viser hvor ny avkj\u00f8rsel s\u00f8kes tillatt fra B\u00e5tmannsvegen: R\u00f8d pil viser hvor oms\u00f8kt innkj\u00f8ring vil komme (underinstansens utklipp og markering) Bilde av eksisterende avkj\u00f8rsel fra Losvegen: R\u00f8d pil viser eksisterende innkj\u00f8ring fra Losvegen (underinstansens utklipp og markering) Eiendommen har i dag en tinglyst rett til \u00e5 bruke eksisterende avkj\u00f8rsel tilknyttet Losvegen. Denne avkj\u00f8rselen ligger p\u00e5 eiendom 117/188 Losvegen 6A. Eksisterende avkj\u00f8rsel fra Losvegen til eiendom 117/316 skal ikke fjernes i forbindelse med s\u00f8knad om ny avkj\u00f8rsel. Det 3 s\u00f8kes dermed om etablering av en ekstra avkj\u00f8rsel fra kommunal vei til aktuell eiendommen 117/316 Underinstansen avslo s\u00f8knaden i vedtak av 24.3.2023. Vedtaket ble begrunnet slik: \u00abI utgangspunktet tilr\u00e5der kommunen som hovedregel kun \u00e9n adkomst per eiendom. Dette for \u00e5 begrense antall avkj\u00f8rsler fordi vi er av den oppfatning at jo flere tilkoblingspunkter fra privat eiendom til kommunal veg, dess flere punkter for uheldige trafikksituasjoner skapes. Dette kan blant annet ses i sammenheng med at myke trafikanter skal kunne ferdes trygt langs vegen. Videre legges det vekt p\u00e5 at B\u00e5tmannsvegen er en smal veg, og vegen har ikke fortau for \u00e5 beskytte de myke trafikanter. Videre vurderer vi i denne saken at eiendommen allerede har en innkj\u00f8rsel med garasje, samt plass til parkering utenom. Dagens innkj\u00f8rsel g\u00e5r ut i Losvegen som er en etablert enveiskj\u00f8rt veg med fortau for \u00e5 beskytte de myke trafikantene, dermed er det \u00e5 foretrekke at denne avkj\u00f8rselen brukes. P\u00e5 grunnlag av dette anser vi det som u\u00f8nsket at deler av trafikken til og fra eiendommen flyttes til en annen del av eiendommen. S\u00f8ker viser til at alle eiendommene langs B\u00e5tmannsvegen har garasje, men disse eiendommene kan ikke sammenlignes da de kun har mulighet til \u00e5 ha avkj\u00f8ring ut i B\u00e5tmannsvegen. Kommunen vurderer at det er positivt for eier \u00e5 kunne bruke inngangen p\u00e5 \u00f8st-siden i forbindelse med at oppholdsrom er i husets andre etasje, imidlertid kan ikke dette tillegges avgj\u00f8rende vekt i saken da konsekvensene med etablering av avkj\u00f8rselen f\u00f8rst og fremst vurderer \u00e5 v\u00e6re i strid med hensynet til fremkommelighet og trafikksikkerhet. Vi er derfor av den oppfatning at det ikke er \u00f8nskelig \u00e5 etablere flere avkj\u00f8rsler langs denne vegen enn det som er n\u00f8dvendig. Ut i fra en helhetsvurdering av veg- og trafikkforhold, og at hensynet til trafikksikkerhet, samt foreliggende opplysninger i saken, er det \u00f8nskelig \u00e5 minimere antall avkj\u00f8ringer som tilknyttes veg med allmenn ferdsel. Dette er fordi flere tilkoblingspunkter fra privat eiendom til offentlig veg vil skape flere punkter for uhellige trafikksituasjoner. Vi vurderer derfor at en \u00f8kning i antall avkj\u00f8rsler vil kunne ha negative virkninger i denne konkrete vegen. Kommunen vurderer videre at det er relevant at s\u00f8ker allerede har en etablert parkeringsplass med avkj\u00f8rsel p\u00e5 eiendommen, slik at behovet for en ytterligere parkeringsplass ikke kan anses som prek\u00e6r. Etter en konkret vurdering av sakens opplysninger og forholdene p\u00e5 stedet avsl\u00e5s s\u00f8knaden. I denne saken tar Troms\u00f8 kommune ikke stilling til den tekniske utformingen av avkj\u00f8rselen fordi kommunen har kommet til at avkj\u00f8rselen vil stride mot hensynet til fremkommelighet i gaten\u00bb. Vedtaket ble p\u00e5klaget 12.4.2023. Klager v/ advokat Laila Falck begrunner i hovedsak klagen slik: Klager mener at det ikke kan v\u00e6re avgj\u00f8rende at klager har et alternativ fra Losvegen, i vurderingen av om ny avkj\u00f8rsel fra B\u00e5tmannsvegen kan tillates. Klager mener at kommunen ikke har foretatt en konkret helhetsvurdering av ulemper med \u00e5 godkjenne en avkj\u00f8rsel fra B\u00e5tmannsvegen. Klager anf\u00f8rer at det absolutt ikke fare for fremkommelighet eller trafikksikkerhet. Klager anf\u00f8rer at rent trafikkmessig vil det v\u00e6re mindre trafikkfarlig med inn- og utkj\u00f8ring fra B\u00e5tmannsvegen, enn fra Losvegen som ogs\u00e5 er bussvei. Ny avkj\u00f8rsel vil ikke f\u00e5 negativ betydning for fremkommelighet og trafikksikkerhet. Ved en tillatelse vil klager slippe \u00e5 kj\u00f8re gjennom hele B\u00e5tmannsvegen for \u00e5 komme til sin eiendom. Ny avkj\u00f8rsel vil skape en mye mer funksjonell situasjon for klager. Klager anf\u00f8rer at en avkj\u00f8ring fra B\u00e5tmannsvegen vil \u00f8ke trafikksikkerheten og v\u00e6re positivt i milj\u00f8sammenheng. Dette begrunnes med at ny avkj\u00f8rsel vil medf\u00f8re mindre kj\u00f8ring enn hva som er dagens situasjon fordi Losvegen er gjort en enveiskj\u00f8rt vei, og klager m\u00e5 kj\u00f8re en stor omvei for \u00e5 f\u00e5 tilgang til huset p\u00e5 grunn av dette. 4 Klager vurderer at det ikke vil v\u00e6re fare for presedensvirkninger. Det er kun de tre nederste eiendommene som kan benytte avkj\u00f8rsel fra Losvegen. Klager viser til at B\u00e5tmannsvegen 24 har f\u00e5tt tillatelse til oppf\u00f8ring av to boliger med tre enheter, og her har kommunen ikke stilt et eneste sp\u00f8rsm\u00e5l til fremkommelighet og trafikksikkerhet ved \u00f8kning av trafikken til og fra eiendommen. Videre viser klager til at det er oppf\u00f8rt to garasjer p\u00e5 B\u00e5tmannsvegen 11, med andre ord to avkj\u00f8rsler uten noen n\u00e6rmere vurdering av trafikken inn og ut eiendommen. Underinstansen har vurdert klagen og kommet til at vedtaket skal opprettholdes. Underinstansen har gjort f\u00f8lgende vurdering: \u00abAdministrasjonen har gjennomg\u00e5tt mottatte klage, og saken i sin helhet. Administrasjonen viser til v\u00e5r vurdering som fremkommer av avslagsvedtaket, og administrasjonen er av den vurdering at vedtaket om avslag p\u00e5 etablering av ny avkj\u00f8rsel skal opprettholdes. Administrasjonen vil i det f\u00f8lgende redegj\u00f8re for dette. I uregulert str\u00f8k og hvor reguleringsplanen ikke angir noen bestemt plassering, gis s\u00f8knaden om avkj\u00f8ringstillatelse en trafikksikkerhetsmessig vurdering. Videre har administrasjonen en praksis med \u00e5 kun tillate en avkj\u00f8rsel per eiendom. Administrasjonens skj\u00f8nn i disse sakene tilsier at det m\u00e5 foreligge gode grunner for \u00e5 avvike praksisen p\u00e5 dette omr\u00e5det. Eiendommen grenser b\u00e5de til Losvegen og til B\u00e5tmannsvegen. Dagens avkj\u00f8rsel fra eiendommen er til Losvegen. Klager \u00f8nsker \u00e5 etablere ytterligere en avkj\u00f8rsel fra eiendommen til B\u00e5tmannsvegen i forbindelse med s\u00f8knad om oppf\u00f8ring av en dobbelgarasje p\u00e5 denne delen av eiendommen. Administrasjonen har forst\u00e5else for at klager anser det som mer funksjonelt \u00e5 etablere ny avkj\u00f8rsel fra B\u00e5tmannsvegen. M\u00e5let med avkj\u00f8rselsvurderingen \u00e5 opprettholde et akseptabelt trafikksikkerhetsniv\u00e5 p\u00e5 stedet, der administrasjonen ikke bare skal vurdere selve avkj\u00f8rselen, men avkj\u00f8rselen sett i forhold til andre avkj\u00f8rsler i det konkrete omr\u00e5det, og hvilken \u00f8kt aktivitet ytterligere utbygging p\u00e5 strekningen vil kunne medf\u00f8re. Det er gjennom mange \u00e5r tillatt en stykkevis og delt utvikling i etablerte boligomr\u00e5der, og mange av omr\u00e5dene er blitt trangere og tettere som f\u00f8lge av dette. Dette skaper utfordringer ved drift- og vedlikehold av det kommunale veinettet, s\u00e6rlig i vintersesong hvor det tidvis faller store sn\u00f8mengder. Det er videre et \u00f8kt fokus p\u00e5 trafikksikkerhet gjennom Tenk Troms\u00f8 og trygg skolevegprosjektene i kommunen. Det er derfor n\u00f8dvendig \u00e5 ta hensyn til b\u00e5de drifts- og vedlikehold, h\u00e5ndtering av overvann og trafikksikkerhet i den videre utviklingen av boligomr\u00e5der. Vurderingen av ny avkj\u00f8rsel fra eiendommen til B\u00e5tmannsvegen beror p\u00e5 en konkret vurdering av den oms\u00f8kte avkj\u00f8rselen. Administrasjonen er av den vurdering at et nytt tilkoblingspunkt kommunal veg vil gi negativ virkning for de de hensyn vegloven skal ivareta. Som klager selv p\u00e5peker er det en rekke avkj\u00f8ringer i dette konkrete omr\u00e5det, og administrasjonen vurderer at etablering av en ny avkj\u00f8ring p\u00e5 dette konkrete stedet vil kunne gi en negativ virkning for omr\u00e5det. At avkj\u00f8rselen anf\u00f8res \u00e5 v\u00e6re mindre trafikkfarlig med inn- og utkj\u00f8ring finner administrasjonen ikke \u00e5 kunne vektlegge som et argument for at det skal gj\u00f8re unntak fra kommunens praksis om at det i utgangspunktet kun tillates en avkj\u00f8rsel per eiendom. Som klager ogs\u00e5 har p\u00e5pekt skal eksisterende avkj\u00f8rsel fra Losvegen ikke fjernes, men fortsatt opprettholdes. I saker hvor man s\u00f8ker om \u00e5 stenge av og flytte eksisterende avkj\u00f8rsel vil imidlertid dette kunne ha betydning for vurderingen. N\u00e5r klager mener at det ikke kan v\u00e6re avgj\u00f8rende for saken at klager allerede har avkj\u00f8rsel fra kommunal veg til eiendom, vil administrasjonen her vise til at i tr\u00e5d med kommunens praksis tillates det i utgangspunktet kun en avkj\u00f8rsel fra hver tomt. Begrunnelse for dette er \u00e5 begrense antall avkj\u00f8rsler til kommunal veg fordi dette vil kunne p\u00e5virke de hensyn vegloven skal ivareta. Administrasjonen er av den vurdering at jo flere tilkoblingspunkter fra privat eiendom til kommunal 5 veg, dess flere punkter for uheldige trafikksituasjoner skapes. Det skal derfor gode grunner til for \u00e5 tillate mer enn en avkj\u00f8rsel uten at det skjer gjennom en helhetlig plan. Det er anf\u00f8rt at avkj\u00f8rsel i B\u00e5tmannsvegen vil \u00f8ke trafikksikkerheten og v\u00e6re positivt i milj\u00f8sammenheng fordi det medf\u00f8rer kortere kj\u00f8redistanse for klager. Det vises til at Losvegen er gjort til en enveiskj\u00f8rt veg. Selv om kommunen er opptatt av milj\u00f8aspekt i saker, finner administrasjonen ikke at dette kan v\u00e6re avgj\u00f8rende i en vurdering av vegloven \u00a7 40 og den p\u00e5virkningen tilleggsavkj\u00f8ringen vil kunne medf\u00f8re for trafikksikkerheten i vegen. Videre kan administrasjonen ikke se at etablering av en tilleggsavkj\u00f8rsel vil \u00f8ke trafikksikkerheten fordi det medf\u00f8rer kortere kj\u00f8redistansen for klager. Det er utenfor kommunens anliggende, men p\u00e5 et generelt grunnlag m\u00e5 det kunne forventes at man kj\u00f8rer aktsomt selv om den enveiskj\u00f8rte gaten medf\u00f8rer lengre kj\u00f8redistanse til eiendommen. Sakens opplysninger og de faktiske forhold p\u00e5 stedet, tilsier etter administrasjonens vurdering at det ikke b\u00f8r tillates et nytt tilkoblingspunkt til kommunal veg p\u00e5 denne konkrete delen av B\u00e5tmannsvegen. En \u00f8kning i antall avkj\u00f8rsler vil kunne gi negative virkninger for trafikksikkerheten og fremkommeligheten, og det er derfor ikke \u00f8nskelig \u00e5 etablere flere avkj\u00f8rsler enn det som er n\u00f8dvendig. Presedensvirkningene ved \u00e5 tillate en tilleggsavkj\u00f8rsel tilsier ogs\u00e5 at et avslag b\u00f8r opprettholdes. Selv om klager argumenterer med at det kun er de tre nederste eiendommene som kan benytte avkj\u00f8rsel fra Losvegen, s\u00e5 vil en tillatelse til flere avkj\u00f8rsler kunne medf\u00f8re at andre i omr\u00e5det forventer at tilsvarende skal kunne godkjennes p\u00e5 deres eiendom. Administrasjonen opprettholder med dette vurderingen av at det var korrekt \u00e5 avsl\u00e5 s\u00f8knad om ny avkj\u00f8rsel fra kommunal veg. Administrasjonen har lagt avgj\u00f8rende vekt p\u00e5 at eiendommen allerede har en godkjent avkj\u00f8rsel, slik at tiltakshaver har n\u00f8dvendig tilknytning til kommunal veg. Denne vurderingen tilh\u00f8rer det kommunale skj\u00f8nnet. Delkonklusjon: S\u00f8knad om etablering av ny avkj\u00f8rsel avsl\u00e5s, jf. vegloven \u00a7 40. Anf\u00f8rsel om andre tilsvarende saker Klager har vist til to andre saker i forbindelse med v\u00e5rt avslag p\u00e5 etablering av en ny avkj\u00f8rsel. Administrasjonen oppfatter det slik at klager mener at de anf\u00f8rte sakene tilsier at ogs\u00e5 n\u00e5v\u00e6rende sak m\u00e5 godkjennes. I offentlig forvaltning gjelder det ulovfestede prinsippet om at like saker skal behandles likt. Usaklig forskjellsbehandling kan medf\u00f8re at et vedtak anses \u00e5 v\u00e6re ugyldig, se sak SOM- 2017/1231. L\u00e6ren om myndighetsmisbruk, der forbudet mot usaklig forskjellsbehandling inng\u00e5r, retter seg ikke mot rettsanvendelsen, men er begrenset i forvaltningens frie skj\u00f8nn. B\u00e5tmannsvegen 24 Klager viser til at B\u00e5tmannsvegen 24 har f\u00e5tt tillatelse til oppf\u00f8ring av to boliger med tre enheter, og mener at administrasjonen ikke har stilt et eneste sp\u00f8rsm\u00e5l til fremkommelighet og trafikksikkerhet ved \u00f8kning av trafikken til og fra eiendommen. Anf\u00f8rte sak har \u00e9n godkjent avkj\u00f8rsel til kommunal veg, og denne skal betjene den trafikken som utl\u00f8ses av antall boenheter p\u00e5 eiendommen. Administrasjonen kan ikke se at anf\u00f8rte sak er direkte sammenlignbar med n\u00e5v\u00e6rende sak da det i n\u00e5v\u00e6rende sak \u00f8nskes etablert en tilleggsavkj\u00f8ring slik at eiendommen f\u00e5r to avkj\u00f8rsler til to ulike veger. B\u00e5tmannsvegen 11 Administrasjonen har videre sett p\u00e5 anf\u00f8rte sak i B\u00e5tmannsvegen 11 hvor det er oppf\u00f8rt to garasjer. Administrasjonen kan ikke se at eiendommen har to avkj\u00f8rsler slik det anf\u00f8res. Vi merker oss imidlertid at den etablerte avkj\u00f8rselen har en bredde som avviker fra kommunens praksis hva det gjelder krav til utforming av avkj\u00f8rsler. Anf\u00f8rte sak er likevel ikke sammenlignbar med n\u00e5v\u00e6rende sak hvor det \u00f8nskes etablert ny tilleggsavkj\u00f8rsel til annen kommunal veg, slik at eiendommen f\u00e5r to avkj\u00f8rsler til to ulike veger. P\u00e5 bakgrunn av dette finner administrasjonen ikke at et avslag vil v\u00e6re i strid med myndighetsmisbruksl\u00e6ren\u00bb. 6 Klageutvalgets sekretariat \u2013 vurdering og begrunnelse Klagefristen er overholdt, jf. forvaltningsloven (fvl.) \u00a7 29. Saken anses tilstrekkelig opplyst til \u00e5 kunne behandles, jf. fvl. \u00a7 33. Ny eller endret avkj\u00f8rsel til offentlig veg krever tillatelse fra vegmyndigheten, i henhold til vegloven \u00a7 40. P\u00e5 kommunale veger er kommunen vegmyndighet. Troms\u00f8 kommune har som vegmyndighet ansvar for \u00e5 p\u00e5se at avkj\u00f8rsler til kommunal veg er etablert i tr\u00e5d med gjeldende regelverk. Vegdirektoratets H\u00e5ndbok R 701 \u00abRetningslinjer for behandling av avkj\u00f8rselssaker\u00bb samt forskrift om retningslinjer for behandling av avkj\u00f8rselssaker for riksveg2, er retningsgivende og viser relevante momenter til vurderingen i saker som gjelder avkj\u00f8rsel. Av veglova \u00a7 1a fremg\u00e5r videre at: Form\u00e5let med denne lova er \u00e5 tryggje planlegging, bygging, vedlikehald og drift av offentlege og private vegar, slik at trafikken p\u00e5 dei kan g\u00e5 p\u00e5 eit vis som trafikantane og samfunnet til ei kvar tid kan vere tente med. Det er ei overordna m\u00e5lsetting for vegstyremaktene \u00e5 skape st\u00f8rst mogleg trygg og god avvikling av trafikken og ta omsyn til grannane, eit godt milj\u00f8 og andre samfunnsinteresser elles. Klager mener at kommunen ikke har foretatt en konkret helhetsvurdering av ulemper med \u00e5 godkjenne en avkj\u00f8rsel fra B\u00e5tmannsvegen. Klager anf\u00f8rer at det absolutt ikke fare for fremkommelighet eller trafikksikkerhet og at det rent trafikkmessig vil det v\u00e6re mindre trafikkfarlig med inn- og utkj\u00f8ring fra B\u00e5tmannsvegen, enn fra Losvegen som ogs\u00e5 er bussvei. Ut fra disse p\u00e5standene mener klager at en ny avkj\u00f8rsel ikke vil f\u00e5 negativ betydning for fremkommelighet og trafikksikkerhet. Ved en tillatelse vil klager slippe \u00e5 kj\u00f8re gjennom hele B\u00e5tmannsvegen for \u00e5 komme til sin eiendom. Ny avkj\u00f8rsel vil skape en mye mer funksjonell situasjon for klager. Klager anf\u00f8rer videre at en avkj\u00f8ring fra B\u00e5tmannsvegen vil \u00f8ke trafikksikkerheten og v\u00e6re positivt i milj\u00f8sammenheng. Dette begrunnes med at ny avkj\u00f8rsel vil medf\u00f8re mindre kj\u00f8ring enn hva som er dagens situasjon fordi Losvegen er gjort om til en enveiskj\u00f8rt vei, og klager m\u00e5 kj\u00f8re en stor omvei for \u00e5 f\u00e5 tilgang til huset p\u00e5 grunn av enveiskj\u00f8ringen. Klageutvalgets sekretariat har gjennomg\u00e5tt saken og vurderer at underinstansen har foretatt en konkret helhetsvurdering av b\u00e5de fordeler og ulemper med godkjenning av ytterligere en avkj\u00f8ring til eiendommen. Det har blitt gjort vurderinger rundt et akseptabelt trafikksikkerhetsniv\u00e5 i B\u00e5tmannsvegen, og vurdert den oms\u00f8kte avkj\u00f8ringen i forhold til \u00f8vrige avkj\u00f8ringer i omr\u00e5det. Underinstansen har etter en helhetlig vurdering kommet til at et nytt tilkoblingspunkt til kommunal veg vil gi en negativ effekt for de hensyn vegloven skal ivareta. Det er allerede som ogs\u00e5 klager omtaler, mange eksisterende avkj\u00f8ringer i B\u00e5tmannsvegen. I denne saken vil det bli en reell \u00f8kning i antallet avkj\u00f8ringer, da klager fortsatt skal ha tilgang til eksisterende avkj\u00f8ring i Losvegen, i tillegg til ny oms\u00f8kt avkj\u00f8ring i B\u00e5tmannsvegen. Troms\u00f8 kommune har en klar praksis med \u00e5 tillate kun \u00e9n avkj\u00f8rsel per eiendom, med mindre det er gode grunner til \u00e5 gj\u00f8re unntak. Videre mener underinstansen at \u00e5 tillate en ekstra avkj\u00f8rsel kan skape presedens og forventninger om lignende godkjennelser i omr\u00e5det. 2 Fastsatt av Samferdselsdepartementet 26.02.1982 7 En \u00f8kning av antall avkj\u00f8rsler vil kunne ha negative innvirkninger p\u00e5 trafikksikkerheten her. Klageutvalgets sekretariat har ingen innvendinger til denne vurderingen og kan heller ikke se at de momenter som anf\u00f8res i klagen ikke er vurdert. Vi viser til at enhver avkj\u00f8rsel representerer et potensielt konfliktpunkt, og kommunen s\u00f8ker derfor \u00e5 begrense antall avkj\u00f8rsler. Alle eiendommer skal i utgangspunktet ha kun \u00e9n avkj\u00f8rsel. Klageutvalgets sekretariat kan ikke se at det foreligger grunner til \u00e5 fravike kommunens restriktive praksis i dette tilfellet. N\u00e5r det gjelder klagers anf\u00f8rsel om andre lignende saker i B\u00e5tmannsvegen, kan ikke sekretariatet se at sakene er sammenlignbar med denne saken. Vi viser til underinstansens redegj\u00f8relse til dette. P\u00e5 bakgrunn av ovennevnte anbefaler Klageutvalgets sekretariat at underinstansens vedtak datert 24.3.2023 stadfestes. Vedtakskompetanse Klageutvalget Vedlegg 117_316 Losvegen 4 - Oversendelse av klagesak - Avslag p\u00e5 s\u00f8knad om ny avkj\u00f8rsel S\u00f8knad ny innkj\u00f8ring S\u00f8knad om ny innkj\u00f8ring.msg Nabovarsel_kvittering Ny avkj\u00f8rsel dobbelgarasje 26102022 Nabovarsel 117-316 Losvegen 4 - Varsel om avslag - s\u00f8knad om ny avkj\u00f8rsel og oppf\u00f8ring av garasje Klage Ved saksbehandler Marianne Melbye (1) 117-316 Losvegen 4 \u2013 Vedtak \u2013 Avslag p\u00e5 s\u00f8knad om ny avkj\u00f8rsel 117-316 Losvegen 4 - Videre behandling av s\u00f8knad om oppf\u00f8ring av dobbeltgarasje og st\u00f8ttemur SV_ Vedr\u00f8rende behandling av s\u00f8knad om garasje, sak 22_02050 Klage over vedtak om avslag p\u00e5 s\u00f8knad om avkj\u00f8rselstillatelse til eiendommen Losvegen 4 Meldingstekst (1) 8 "
}