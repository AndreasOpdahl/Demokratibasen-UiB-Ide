{
  "dokument_id": "3e339b44-25f6-5463-a95e-4318232511fb",
  "doc_type": "case_presentation",
  "kommune": 5501,
  "tittel": "Orientering prosess robust organisasjon",
  "url": "https://innsyn.tromso.kommune.no/application/getMoteDokument?dokid=2001691492",
  "tekst": "Arkivsaksnr. 24/06826-1 Saksbehandler Leif Martin Haugen Saksgang M\u00f8tedato Kommunestyret Orientering prosess robust organisasjon Kommunedirekt\u00f8rens innstilling til vedtak: Saken tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r for stab organisasjon 1 Hva saken gjelder \u00c5rsregnskapet viser at Troms\u00f8 kommune hadde et merforbruk p\u00e5 259 millioner kroner i 2023. Om lag 100 millioner kroner av det totale merforbruket, skyldes et merforbruk i driftsutgifter. Dette resultatet viser at Troms\u00f8 kommune er i en alvorlig \u00f8konomisk situasjon. Driftsutgiftene m\u00e5 ned, og vi m\u00e5 prioritere tydeligere for \u00e5 kunne fortsette \u00e5 gi et godt tjenestetilbud til kommunens innbyggere. I kommunestyrem\u00f8te 20. mars ble det orientert om innsparingstiltak som skal bidra til at kommunen reduserer driftsutgiftene. I samme m\u00f8te ble det lansert en tidslinje for hvordan kommunestyret skal involveres i arbeidet. I henhold til denne tidslinjen vil det i denne saken gis det en n\u00e6rmere redegj\u00f8relse for hvordan tiltaket med \u00e5 redusere med 100 \u00e5rsverk i 2024 vil gjennomf\u00f8res. I tillegg gis det en orientering om de tiltak som er iverksatt eller planlagt iverksatt innenfor Avdeling for Helse og omsorg. Hovedregelen om \u00e5 ikke tilsette i vakante stillinger, er i tillegg til \u00e5 v\u00e6re et selvstendig tiltak, en forutsetning for \u00e5 n\u00e5 m\u00e5let om \u00e5 ta ned 100 \u00e5rsverk i l\u00f8pet av innev\u00e6rende \u00e5r. Saken vil derfor ogs\u00e5 ber\u00f8re dette tiltaket. Saksutredning Troms\u00f8 kommune skal redusere utgiftsniv\u00e5et med 100 millioner i 2024. Fordi l\u00f8nn er den st\u00f8rste kostnaden, vil et av tiltakene v\u00e6re \u00e5 redusere med ca. 100 \u00e5rsverk. Dette skal ikke gj\u00f8res ved \u00e5 legge et flatt nedtrekk i organisasjonen, men ved at hver enkelt avdeling og stab foretar en kritisk gjennomgang av egen drift og oppgaver, og basert p\u00e5 dette komme med forslag til nedbemanning i avdelingen. I tillegg til dette er det allerede i budsjettet for 2024 som ble vedtatt i desember en reduksjon av l\u00f8nnskostnader med 25 millioner kroner. Kommunedirekt\u00f8ren vil understreke at utover de tiltak som skisseres i denne sak, arbeides det med tiltak innen alle omr\u00e5der som skal gi \u00f8konomisk effekt allerede i 2024 b\u00e5de av engangskarakter og varig karakter. I l\u00f8pet av hele Handlingsprogramperioden, skal Troms\u00f8 kommune redusere utgiftsniv\u00e5et med totalt 400 millioner kroner. Kommunedirekt\u00f8ren har tidligere presentert f\u00f8lgende tiltak som ledd i \u00e5 ta ned det store merforbruket: Tiltak \u2013 fase 1: \u2022 Redusere 100 \u00e5rsverk i 2024 \u2022 Som hovedregel tilsettes det ikke i vakante stillinger. \u2022 Utgifter til vikarer, overtid og ekstravakter skal begrenses til et minimum. \u2022 Reiseaktivitet og kursdeltakelse skal reduseres. Tiltak \u2013 fase 2: \u2022 Redusere med totalt 300 \u00e5rsverk i perioden. \u2022 Effektivisering og organisering. \u2022 Redusert sykefrav\u00e6r. \u2022 Muligheten for \u00f8kte inntekter, blant annet gjennom storbytilskudd og endringer i inntektssystemet. Medarbeiderne er og kommer alltid til \u00e5 v\u00e6re kommunens viktigste ressurs. Denne situasjonen vil kreve god samhandling mellom partene og koordinering av prosessene for \u00e5 sikre god ivaretagelse av de som ber\u00f8res av prosessen. Kommunedirekt\u00f8ren understreker viktigheten av god medvirkning p\u00e5 alle niv\u00e5 gjennom hele prosessen. Arbeidsprosess God organisering er avgj\u00f8rende for at vi skal n\u00e5 m\u00e5lene. Prosessen m\u00e5 organiseres slik at toppledergruppen kan gj\u00f8re strategiske valg og kommunisere tydelig retning for arbeidet. 2 I den forbindelse har kommunedirekt\u00f8ren satt ned en styringsgruppe som har ansvaret for m\u00e5loppn\u00e5else og samlet gjennomf\u00f8ring av tiltakene. Styringsgruppen best\u00e5r av kommunedirekt\u00f8rens ledergruppe (KLG), seksjonsleder kommunikasjon, seksjonsleder HR, \u00e9n hovedtillitsvalgt fra hver av de fire hovedsammenslutningene samt et hovedverneombud. Hovedtillitsvalgte og hovedverneombudet i styringsgruppen skal bidra til \u00e5 p\u00e5se at prosessen gjennomf\u00f8res i tr\u00e5d med lov og avtaleverk, og at involvering og medvirkning ivaretas i alle deler av prosessen. Det vil gjennomf\u00f8res m\u00f8ter i styringsgruppen hver uke. Det er videre opprettet et koordineringsteam som skal ivareta samordning av aktiviteter, prosessbeskrivelser og avklaring av prinsipper p\u00e5 overordnet niv\u00e5. Gruppen best\u00e5r blant annet av representanter fra seksjon for HR. Det vil bli aktuelt \u00e5 trekke inn annen kompetanse underveis, for eksempel \u00f8konomikompetanse. Koordineringsteamet rapporterer til styringsgruppen. I tillegg er det opprettet partssammensatte arbeidsgrupper i hver avdeling/stab som skal utf\u00f8re kartleggings- og implementeringsarbeid. I slutten av mars gikk det ut et oppdragsbrev til hver avdeling/stab med konkrete oppgaver som skal gjennomf\u00f8res av arbeidsgruppene. F\u00f8r prosessen med \u00e5 ta ned 100 \u00e5rsverk i 2024, og ytterligere 300 \u00e5rsverk i l\u00f8pet av hele Handlingsprogramperioden igangsettes, m\u00e5 n\u00e5situasjonen i organisasjonen kartlegges. Denne n\u00e5situasjonen vil utgj\u00f8re utgangspunktet som nedtrekket skal evalueres mot, og m\u00e5 gi en oversikt over hvor mange \u00e5rsverk vi har i dag, hvor mange ansatte dette utgj\u00f8r, og hvor mange budsjetterte stillinger vi har i hver avdeling og stab. Koordineringsteamet bist\u00e5r arbeidsgruppene med \u00e5 skaffe slik oversikt. M\u00e5let med dette arbeidet er \u00e5 identifisere \u00e5rsverk som kan inng\u00e5 i nedbemanningsplanen og som kan bidra til \u00e5 n\u00e5 m\u00e5let om \u00e5 ta ned driftskostnadene med 100 millioner i 2024. Kartleggingen vil gi en pekepinn p\u00e5 hvor mange vakante stillinger som vil gi umiddelbar effekt, og hvor mange fremtidige vakante stillinger som vil gi effekt litt lenger frem i tid. I tillegg vil arbeidsgruppene kunne identifisere muligheter for stillingsreduksjoner ved at oppgaver utg\u00e5r, sammensl\u00e5s eller endres. Ogs\u00e5 eventuelle dobbeltfunksjoner i avdelingen/staben skal kartlegges. Det skal i hovedsak reduseres i ikke-lovp\u00e5lagte oppgaver, men ogs\u00e5 niv\u00e5et p\u00e5 lovp\u00e5lagte oppgaver m\u00e5 vurderes. Fristen for avdelingene og stabene til gjennomf\u00f8ring av arbeidet, er satt til 30. april. 3 Bidragene fra arbeidsgruppene sammenfattes av koordineringsteamet og presenteres for styringsgruppen. Styringsgruppen skal deretter foresl\u00e5 en fordeling p\u00e5 antall \u00e5rsverk som skal tas ned i hver avdeling og stab. Selve gjennomf\u00f8ringen av disse nedtrekkene, skal gj\u00f8res i tr\u00e5d med Troms\u00f8 kommunes vedtatte retningslinjer for omstilling, lov og avtaleverk. Det avdelingsvise og stabsvise omstillingsarbeidet ute i organisasjonen, vil starte opp umiddelbart etter styringsgruppens fordeling av nedtrekkene. Vurdering av effekten av tiltaket I 2023 har Troms\u00f8 kommune ansatt 1037 fastl\u00f8nte ansatte gjennom ekstern utlysning. I samme periode har 824 ansatte sluttet i Troms\u00f8 kommune, og gir en ekstern turnover p\u00e5 omtrent 15 %. Det er derfor grunn til \u00e5 tro at nedtrekket p\u00e5 100 \u00e5rsverk i 2024, vil kunne gjennomf\u00f8res ved naturlige avganger og omplasseringer internt i kommunen. Avdelingene og stabene er i gang med \u00e5 kartlegge ansatte med planlagte avganger i l\u00f8pet av \u00e5ret, vakante stillinger og midlertidige stillinger som kan inng\u00e5 i bemanningstilpasningen. Det vil i enkelte tilfeller v\u00e6re helt n\u00f8dvendig \u00e5 erstatte ansatte som slutter. Unntaksvis vil det derfor v\u00e6re adgang til \u00e5 lyse ut en ledig stilling dersom det gjelder kritiske stillinger for liv og helse, stillinger som er n\u00f8dvendig for \u00e5 sikre oppfyllelse av lovp\u00e5lagte bemanningsnormer, stillinger med helt spesielle kvalifikasjoner og stillinger med helt spesielle n\u00f8kkelfunksjoner/oppgaver som ikke kan ivaretas av andre. De \u00f8vrige stillinger holdes vakant. Det er viktig \u00e5 ha en restriktiv tilsettingspraksis i vakante stillinger, da dette er det tiltaket som p\u00e5 kort sikt vil gi best mulig effekt i l\u00f8pet av 2024. Prosessen med reduksjon av \u00e5rsverk vil f\u00f8re til at kommunens kapasitet p\u00e5 utredning, utvikling og oppf\u00f8lging av politiske vedtak vil bli redusert. Avdeling for helse og omsorg Avdeling for helse og omsorg har de siste \u00e5rene hatt et betydelig merforbruk i forhold til budsjett, og har derfor allerede iverksatt en rekke tiltak. Mange av disse har god effekt, blant annet er vikarbyr\u00e5bruk sterkt redusert eller helt avviklet i mange enheter. Vi opplever en positiv holdning ute i tjenestene og en forventing om at de tiltak vi allerede har beskrevet skal gi effekt. Samtidig \u00f8ker behovet for helse- og velferdstjenester fra dag til dag, s\u00e5 effekten av tiltakene er ikke s\u00e5 lett synlige. Allerede vedtatte tiltak o Holde stillinger vakant Ubesatte stillinger holdes som hovedregel vakant. Stabsleder/ Seksjonsleder vurderer om det er stillinger som likevel m\u00e5 besettes. o Redusere reise \u2013 m\u00f8te og innkj\u00f8pskostnader til et minimum Reiser, m\u00f8ter og innkj\u00f8pskostnader holdes p\u00e5 et minimum. Alle slike kostnader samt innkj\u00f8p utover daglig drift skal godkjennes av stabsleder/seksjonsleder. o Redusere bruk av vikarbyr\u00e5, overtid og ekstravakter Vikarbyr\u00e5 og bruk av overtid holdes p\u00e5 et minimum. Det innf\u00f8res feller rutiner i hele avdeling for helse og omsorg knyttet til bruk av ekstravakter, vikarbyr\u00e5 og overtid. Rutinene f\u00f8lges opp av den enkelte avdelingsleder. o Redusere antall \u00e5rsverk Det skal gj\u00f8res en egen kartlegging i hver avdeling med en kritisk gjennomgang av egen drift og oppgaver, og basert p\u00e5 dette vil det foresl\u00e5s tiltak til nedbemanning i avdelingen. \u00abTid for handling\u00bb Det er ingen Quick-fix eller enkelttiltak som kan l\u00f8se utfordringsbildet, men summen av tiltak innenfor ulke omr\u00e5der vil gj\u00f8re det mulig at helse- og velferdstjenestene i Troms\u00f8 kommune ogs\u00e5 i framtiden vil v\u00e6re b\u00e6rekraftig. I dokumentet \u00abTid for handling\u00bb er disse tiltakene gruppert innenfor 6 ulike temaomr\u00e5der; 4 1. Bygg og boliger 2. Kultur, holdning og ledelse 3. Digitalisering / teknologi 4. Tjenester 5. Organisering 6. Personell De tiltakene som p.t. har st\u00f8rst fokus, og som vi n\u00e5 ser effekt av, er; o Redusere bruk av personell fra vikarbyr\u00e5. o \u00d8ke stabiliteten blant ansatte, redusere turnover. o Redusere antall \u00e5rsverk i natt-tjenesten gjennom tettere samarbeid p\u00e5 tvers av seksjoner. o Redusere antall kj\u00f8p av bo- og tjenestetilbud fra private leverand\u00f8rer. o Utvikle en tydelig tildelingsmodell i tr\u00e5d med tillitsreformen. o Etablere differensierte og forsterkende plasser (i tidligere Kroken sykehjem). o Redusere niv\u00e5et p\u00e5 tildeling av tjenester og derigjennom redusere bemanning. o Utvide bruken av teknologi b\u00e5de p\u00e5 eksisterende og nye omr\u00e5der for \u00e5 gi innbyggere og ansatte st\u00f8rre mestring og selvr\u00e5derett. o Tiltak for \u00e5 redusere kostnader pr plass i sykehjem o Redusere kostnader til BPA-ordningen gjennom nye avtaler og tettere oppf\u00f8lgning. Konklusjon Kommunedirekt\u00f8ren anbefaler at saken tas til orientering Vedtakskompetanse Kommunestyret Vedlegg 5 "
}