{
  "dokument_id": "601bea1d-6cf4-5a8e-bd03-0ca1a42a0c8f",
  "doc_type": "case_attachment",
  "kommune": 4601,
  "tittel": "Planstrategi for Austevoll kommune 2024-2027",
  "url": "https://bergen.kommune.no/politikere-utvalg/api/fil/bk360/11130950/Planstrategi-for-Austevoll-kommune-2024-2027",
  "tekst": " Austevoll kommune Arkivsaknr: 2023/3463-16 Saksbehandlar: Stina Nordbak Avdeling: Samfunnsutvikling SAKSFRAMLEGG Planstrategi for Austevoll kommune 2024-2027 Utval Formannska pet Kommunedirekt\u00f8ren sitt forslag til vedtak Formannskapet vedtar \u00e5 legge Planstrategi for Austevoll kommune 2024-2027 p\u00e5 h\u00f8yring med 30 dagars uttalefrist fr\u00e5 kunngjering. Politisk behandling Endeleg vedtak i saka blir fatta av formannskapet. Kort samandrag Med nye lovkrav, kommunens n\u00e5verande og framtidige utfordringar er det behov for revisjon av kommuneplanar. Planstrategien er det f\u00f8rste steget i \u00e5 utarbeide eit plansystem for kommunen, og skal leggast fram til politisk behandling det f\u00f8rste \u00e5ret etter valet. I forslaget til planstrategien tar kommunedirekt\u00f8ren h\u00f8gde for nye lovkrav og presentere eit samla utfordringsbilete for kommunen. Kommunedirekt\u00f8ren tilr\u00e5r i planstrategien at: \u00b7 Det er behov for revisjon av kommuneplanen. \u00b7 M\u00e5la og strategiane i samfunnsdelen m\u00e5 konkretiserast og tilpassast utfordringsbiletet, nye lovkrav, gjere satsingar og tiltak m\u00e5lbare. Kommunal planstrategi skal utarbeidast kvart fjerde \u00e5r og seinast innan eitt \u00e5r etter at nytt kommunestyre er satt. Saksopplysninger Fr\u00e5 vedtak i kommunestyret - 20.06.2024 av sak 74/2024 Oppstart kommunal planstrategi 2024 \u2013 2027, st\u00e5r det f\u00f8lgande: Kommunestyret vedtar oppstart av kommunal planstrategi 2024 \u2013 2028 og gir administrasjonen mandat til gjennomf\u00f8re prosess slik det ligg f\u00f8re i denne saka. Planstrategien er et reiskap for nye folkevalde knytt til politisk prioritering og videre utvikling av lokalsamfunnet. Hensikten er \u00e5 dr\u00f8fte kommunens strategiske val knytt til utvikling av kommunen som lokalsamfunn og som organisasjon, og \u00e5 avklare planbehov for valperioden. Det skal tas stilling til om gjeldande kommuneplan eller deler av den skal reviderast, eller om planen skal vidaref\u00f8rast. Gjennom Folkehelseloven \u00a7 5. skal kommunen ha naudsynt oversikt over helsetilstanden og dei positive, og negative, faktorane som kan verke inn p\u00e5 den. Dette skal inng\u00e5 som grunnlag for arbeidet med kommunens planstrategi, jf. plan- og bygningsloven \u00a7 10-1. Planstrategien skal dr\u00f8fte utfordringar for samfunnsutvikling i eit langsiktig perspektiv. Vurderingsgrunnlag for planstrategien H\u00f8yringsutkastet f\u00f8lger opp nasjonale og regionale f\u00f8ringar som blir satt for arbeidet jf. brev fr\u00e5 Statsforvaltaren 02.02.2024 og Vestland fylkeskommune 5.12.2023. Grunnlaget for utfordringsbiletet er Austevoll kommune si folkehelseoversikt, Austevoll sin folkehelseprofil og oppvekstprofil, UNG-data rapport \u2013 Austevoll 2024 mm. Samt ei brei medverknad p\u00e5 tvers av organisasjonen og Austevoll samfunnet. F\u00f8lgande hovudutfordingar vert lagt til grunn for planarbeidet 2024-2028: Austevollingen Folketalet i Austevoll aukar, men framskrivingar visar at det vil vere stabilt mot nedg\u00e5ande mellom 2030 og 2050. Alderssamansettinga vil ogs\u00e5 endre seg, det vil bli fleire i dei eldste aldersgruppene og f\u00e6rre personar i arbeidsdyktig alder. Dette vil p\u00e5verke de \u00f8konomiske handlingsrommet til kommunen og deretter tenesteproduksjon. Samstundes, med ein aldrande befolkning, blir tenestebehovet st\u00f8rre. Med f\u00e6rre personar i arbeidsdyktig alder vil rekruttering av riktig kompetanse i offentleg sektor, men ogs\u00e5 i det private n\u00e6ringslivet, bli utfordrande. Dette gjeld spesielt hos oss, fordi me konkurrerer med st\u00f8rre kommunar som ligg i tett n\u00e6rleik til Austevoll. Utanforskap Me har over lang tid opplevd stor vekst av velstand og rikdom i Noreg og i Austevoll. Forskjellane blir no st\u00f8rre og st\u00f8rre, del barn i l\u00e5ginnteksthushald aukar, trivsel og l\u00e6ringsresultat i skulen g\u00e5r ned, fleire av oss kjenner p\u00e5 einsemd og har psykiske utfordringar. I ei tid me aldri har sett meir openheit, toleranse og inkludering, ser me og motsetningar \u2013 utanforskap og usikkerheit i alle generasjonar. Tilboda som skal vere ein del av probleml\u00f8ysinga \u2013 fritidsaktivitetar, lokale arrangement, kultur opplevingar, er ofte avhengig av frivilligheita. Det blir ei ekstra utfordring n\u00e5r dugnads\u00e5nda er sinkande og det offentlege handlingsrommet er mindre. \u00c5 bu p\u00e5 \u00f8yane I Austevoll bur me p\u00e5 kvar v\u00e5r \u00f8y \u2013 \u00e5 bu p\u00e5 ei \u00f8y skapar utfordringar for innbyggjarane, n\u00e6ringslivet og for beredskapen v\u00e5r. D\u00e5rlege fastlandssamband og samhandling mellom offentleg transport, p\u00e5verkar alle andre utfordringar som Austevoll kommune vil m\u00f8te i framtida. Det gjer det vanskelegare \u00e5 f\u00e5 tak i arbeidskraft, starte og drive n\u00e6ring i kommunen, det reduserer livskvaliteten v\u00e5r og det gjer oss meir s\u00e5rbar i krisesituasjonar. At det er d\u00e5rleg tilrettelagt for g\u00e5ande og syklande, i kombinasjon med d\u00e5rleg transporttilbod, gjer dei fleste avhengig av bil. Dette er negativt for milj\u00f8et, i tillegg til at det bidrar til utanforskap og d\u00e5rlegare folkehelse generelt. Kraft og straum er infrastruktur som me alle tar for gitt. I Austevoll har me berre ei straumtilf\u00f8rsel, og \u00abstraummangel\u00bb er eit varsla problem som Austevoll dermed er ekstra s\u00e5rbar for. Dette p\u00e5verkar alle delar av samfunnet, fr\u00e5 matlaging i heimen til industriproduksjon og utvikling i n\u00e6ringa, men ogs\u00e5 mobilitet n\u00e5r bilar og ferjer blir elektriske. \u00d8yane v\u00e5re representerer ogs\u00e5 eit samfunn av einebustadar. N\u00e5r innbyggjarane blir eldre og samstundes skal bu lengst mogleg heime, blir det behov for \u00e5 tenke nytt rundt kva bustadformar me byggjer. Det er ogs\u00e5 viktig med n\u00e6rleik til offentlege tenester og butikkar. Framover blir det viktig at kvar og ein planlegg for alderdommen sin. Klima og klimatilpassing Klimaendringar er ei av dei st\u00f8rste utfordringane verda st\u00e5r ovanfor, og r\u00e5kar alle samfunnsomr\u00e5de. Sj\u00f8lv om utfordringar knytt til klima er globale, et det ei utfordring med store lokale konsekvensar- ogs\u00e5 for Austevoll. Klima blir ein sentral del av risikobiletet i framtida, me kan venta auka nedb\u00f8r, meir ekstremv\u00e6r, auka temperatur i havet og andre gradvise endringar som kan f\u00e5 store konsekvensar for helse, samferdsle, bygg og anlegg, naturmangfald og fiskeri- og havbruksn\u00e6ringa v\u00e5r. Dette gjev nye utfordringar i planlegginga, og eit nytt- og s\u00e5rbart bilete som p\u00e5verkar samfunnsutvikling, n\u00e6ringsliv og kvardagslivet til folk. Samstundes vil det ogs\u00e5 vere eit stort potensiale for auka verdiskaping og n\u00e6ringsutvikling i utvikling av gode l\u00f8ysingar for klimatilpassing \u2013 noko Austevoll allereie har gode d\u00f8me p\u00e5. Austevoll kommune er den st\u00f8rste oppdrettskommunen m\u00e5lt i verdiskaping i 2021. Rett over ein tredjedel av verdiskapningen kjem fr\u00e5 Austevoll. Me er ogs\u00e5 den st\u00f8rste fiskerikommunen og st\u00e5r for 75 % av verdiskaping innan fiskeri i Sunnhordland. Det er 1267 registrerte verksemder i kommunen, mange av dei Prosess Kommunedirekt\u00f8ren har gjennomf\u00f8rt arbeidet i tr\u00e5d med prosjektmandatet. I tillegg har det blir gjennomf\u00f8rt medverknad. Ei oppsummering av kaf\u00e9dialog kommunedirekt\u00f8ren har hatt med innbyggjarane ligg ved saka. H\u00f8yringsutkastet bli lagt fram for r\u00e5da og utvala f\u00f8r planstrategien g\u00e5r til politisk handsaming i formannskapet. H\u00f8yringsperioden er satt til 30 dagar. Etter at planstrategien har vore p\u00e5 h\u00f8yring skal den til endeleg vedtak i oktober 2024. Kommunedirekt\u00f8ren si tilr\u00e5ding Kommunedirekt\u00f8ren vurderer at planstrategi 2024-2027 gir et godt grunnlag for videre arbeid med kommuneplanen og tilr\u00e5der at planstrategi 2024-2027 blir lagt ut p\u00e5 h\u00f8yting. "
}