{
  "dokument_id": "c399a138-a444-5dcd-838d-11447d78d94c",
  "doc_type": "case_attachment",
  "kommune": 4601,
  "tittel": "Statsforvalterens omgj\u00f8ringsvedtak datert 13.06.2023",
  "url": "https://bergen.kommune.no/politikere-utvalg/api/fil/bk360/10931570/Statsforvalterens-omgjoringsvedtak-datert-13-06-2023",
  "tekst": " V\u00e5r dato: V\u00e5r ref: 13.06.2023 2023/1269 Deres dato: Deres ref: RETT INGENI\u00d8R AS Saksbehandler, innvalgstelefon Olsvikveien 60A Stine Ross Ids\u00f8, 5764 3148 5184 OLSVIK Bergen kommune, gnr. 34 bnr. 512. Bolig nybygg. Vi viser til oversending av klagesak fra Bergen kommune den 17.01.2023, og klage datert 26.12.2022. Vi beklager lang saksbehandlingstid. Vedtak Statsforvalteren opphever Bergen kommunes avslagsvedtak datert 06.12.2022, refnr: 2022/20004-3. Saken hjemvises for ny behandling. Sakens bakgrunn Dere s\u00f8kte den 02.03.2022, p\u00e5 vegne av tiltakshaver Rett Hjem Eiendommer AS, om oppf\u00f8ring av tomannsbolig p\u00e5 gbnr. 34/512. Eiendommen ligger like ved kraftlinje, og det er i situasjonsplan datert 14.04.2022 oppgitt minsteavstand p\u00e5 44 meter fra oms\u00f8kt bolig til senter av kraftlinje. I s\u00f8knaden var det lagt ved rapport fra Sweco Norge AS datert 20.12.2021 hvor det ble utf\u00f8rt m\u00e5linger og beregnet magnetfeltstyrke som f\u00f8lge av kraftlinjen for blant annet gbnr. 34/512. I rapporten ble det tatt utgangspunkt i en plassering av bolig p\u00e5 gbnr. 34/512 med minsteavstand fra hushj\u00f8rnet til senter av kraftlinje p\u00e5 51,5 meter. Det ble ved beregningen av magnetfeltstr\u00e5lingen tatt utgangspunkt i fremtidig \u00e5rsgjennomsnittelig str\u00f8mbelastning p\u00e5 400 A for kraftlinjen. P\u00e5 bakgrunn av dette ble det vist til at det meste av arealet p\u00e5 tomten ligger utenfor omr\u00e5de med magnetfeltstyrke over 0,4 mikrotesla som er utredningsgrensen, og at bolig ikke vil ligge i omr\u00e5de med h\u00f8yere magnetfeltstr\u00e5ling enn 0,4 mikrotesla. Videre at magnetfelt p\u00e5 uteomhusomr\u00e5dene vil ligge delvis over 0,4 mikrotesla, men at verdiene vil ligge langt under den momentane eksponeringsgrensen p\u00e5 200 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 \u03bcT fastsatt av ICNIRP for befolkningen generelt. Basert p\u00e5 dette ble det konkludert med at helseforhold knyttet til magnetfelt for bygging av bolig i henhold til situasjonsplanen som var lagt til grunn i rapporten for gbnr. 34/512 ble ansett \u00e5 v\u00e6re uproblematisk. Bergen kommune gav den 06.12.2022, refnr.: 2022/20004-3, avslag p\u00e5 s\u00f8knad om tomannsboligen med hjemmel i pbl. \u00a7 28-1, Byggegrunn, milj\u00f8forhold mv. Det ble vist til Swecos rapport under pkt. 2 hvor det fremg\u00e5r at: \u00ab11. juni 2021 ble f\u00f8rste utkast av denne rapporten utarbeidet. Lagt til grunn var en \u00e5rsgjennomsnittlig str\u00f8mbelastning p\u00e5 580 A. Denne verdien var en vurdering gjort av Sweco basert p\u00e5 m\u00e5leverdier for de siste \u00e5rene oppgitt av Statnett, en vurdering av framtidig str\u00f8mbelastning som BKK hadde gjort noen \u00e5r tidligere i tillegg til diskusjoner med Statnett. I 2017 var vurderingen BKK gjorde 500 A. BKK eide linja fram til 1.januar 2016 da Statnett tok over, siden det er Statnett som skal eie alt transmisjonsnett i Norge. Denne vurderinga anses per n\u00e5 foreldet og kan ikke alene utgj\u00f8re grunnlaget i denne utredninga ettersom man kjenner til den reelle driftserfaringen i \u00e5rene 2017 til 2021. Statnett oppgir at \u00e5rsgjennomsnittlig str\u00f8mbelastning fra august 2018 til august 2019 var p\u00e5 787 A. Fra august 2019 til august 2020 var den 438 A. Fra november 2020 til november 2021 var den 335 A. Det har v\u00e6rt store utbygginger i Bergensregionen som har endret lastflyten i omr\u00e5det. Linja Fana \u2013 Litle Sotra har som f\u00f8lger av det f\u00e5tt redusert str\u00f8mbelastning. Statnett vil ikke oppgi hva de forventer som framtidig str\u00f8mbelastning grunnet at de mangler driftserfaring med de nye endringene. Trenden er nedg\u00e5ende og Sweco vurderer derfor framtidig belastning til 400 A.\u00bb Avslaget ble begrunnet med at situasjonen med str\u00f8mbelastning var usikker, og at fremtidig reduksjon av str\u00f8mbelastning var for usikker til \u00e5 bli kunne lagt til grunn i saken. Det ble derfor vurdert at eiendommen ikke hadde tilstrekkelig sikkerhet mot fare eller vesentlig ulempe som f\u00f8lge av milj\u00f8forhold. Vedtaket ble p\u00e5klaget av dere, p\u00e5 vegne av tiltakshaver Rett Hjem Eiendommer AS, i brev av 26.12.2022. Det vises til at kommunen ikke har kompetanse til \u00e5 overpr\u00f8ve Swecos konklusjon om at det anses uproblematisk \u00e5 bygge boliger med oms\u00f8kt plassering sett opp mot magnetfelt og helseforhold. Det vises til uttalelse fra departementet datert 19.05.2016 om kommunens rolle og kompetanse i byggesaker. Det gj\u00f8res ogs\u00e5 gjeldende at kommunen er bundet til \u00e5 legge til grunn Swecos rapport og konklusjon jf. SAK 10 \u00a7 6-1 sjette ledd andre setning om at referat fra forh\u00e5ndskonferanse skal dokumentere de forutsetninger som er lagt til grunn, og danner grunnlag for videre behandling. Videre anf\u00f8res det at det er gitt tillatelse til samtlige av andre oms\u00f8kte tiltak langs h\u00f8yspenttraseen, og at avslaget s\u00e5ledes er i strid med likebehandlingsprinsippet. Endelig gj\u00f8res det gjeldende at avslaget ikke er tilstrekkelig begrunnet, og i strid med fvl. \u00a7 24 f\u00f8rste ledd. Klagen ble behandlet av Bergen kommune ved oversendelsen hit. Klagen ble ikke tatt til f\u00f8lge. Det ble i vurderingen blant annet vist til at barn som vokser opp i str\u00e5lemilj\u00f8 med langvarig eksponering over 0,4 mikrotesla kan ha en \u00f8kt risiko for \u00e5 utvikle leukemi, her en dobling i risiko for utvikling av barneleukemi jf. Statens str\u00e5leverns veileder \u00abBolig n\u00e6rt h\u00f8yspentanlegg\u00bb. Videre g\u00e5r det frem at det springende punkt i saken er hvilken str\u00f8mbelastning som skal legges til grunn. Kommunen viser til at s\u00f8ker og kommunen er enig i at det foreligger usikkerhet knyttet til fremtidig str\u00e5leniv\u00e5 p\u00e5 eiendommen, men at kommunen ikke er enig med s\u00f8ker i at usikkerheten uten videre tilsier at byggegrunnen m\u00e5 forventes \u00e5 ha tilstrekkelig sikkerhet mot str\u00e5lefare. Kommunen viste til at tidligere erfaring med nettberegninger viser at usikkerheten knyttet til faktisk fremtidig belastning ogs\u00e5 kan sl\u00e5 ut i \u00f8kt belastning. Den f\u00f8rste rapporten fra 2008 ble foretatt med bakgrunn i en belastning p\u00e5 430A, men at sju \u00e5r senere var den faktiske gjennomsnittlige linjebelastningen 651A. Side: 3/8 Videre er det vist til at tabell fra Statens str\u00e5leverns veileder viser hvordan selv relativt sm\u00e5 variasjoner i gjennomsnittlig linjebelastning vil p\u00e5virke sikkerhetsavstanden for str\u00e5leniv\u00e5 0,4 mikrostela. Kommunen konkluderte med at n\u00e5r dagens belastningsniv\u00e5 er av en art hvor selv mindre variasjoner i nettspenning vil f\u00f8re til at hele tomten ligger over grenseverdi for str\u00e5ling, fremstod det ikke for fagetaten som at eiendommen har \u00abtilstrekkelig sikkerhet\u00bb mot ulempe som f\u00f8lge av \u00abmilj\u00f8forhold\u00bb jf. pbl. \u00a7 28-1. Det er gitt tilleggsmerknader til klagen fra Advokatfirmaet Kyrre ANS v/senioradvokat Petter Randa B\u00f8e p\u00e5 vegne av tiltakshaver Rett Hjem Eiendommer i brev datert 03.02.2023. Det gj\u00f8res i all hovedsak gjeldende at kommunen har fortolket pbl. \u00a7 28-1 uriktig. Det vises til at det ikke er grunnlag for kommunens fortolkning av bestemmelsen om at byggetomter med str\u00e5leverdi p\u00e5 over 0,4 mikrotesla ikke kan anses tilstrekkelig sikret mot fare eller ulempe. Det vises til HR-2007-00607-A hvor det ble konkludert med at verken lov eller forskrift inneholder noen antydning om grenseverdier for boligbygging. I Statens str\u00e5leverns veileder fremg\u00e5r det at 0,4 mikrotesla er et utredningsniv\u00e5 satt av norske myndigheter, men at det ikke er en grenseverdi. Videre vises det til at kommunen ikke har grunnlag for \u00e5 hevde at det foreligger forh\u00f8yet risiko for barneleukemi i saken. Sweco Norge AS har utarbeidet to rapporter om str\u00e5leniv\u00e5ene for byggetomten som begge konkluderer med at boligbygging p\u00e5 tomten er uproblematisk. Rapportene har sammenfallende konklusjon med tidligere utf\u00f8rt ROS-analyse for godkjente firemannsboliger p\u00e5 gbnr. 34/584. Det vises til at det her ogs\u00e5 ble gjort m\u00e5linger p\u00e5 uteomr\u00e5dene til bnr. 584 som viste verdier p\u00e5 mellom 1,16 og 0,35 mikrotesla, alts\u00e5 h\u00f8yere verdier enn det som er registrert p\u00e5 bnr. 512. Forventet fremtidig str\u00e5leniv\u00e5 ble i ROS-analysen ogs\u00e5 lagt til grunn \u00e5 v\u00e6re p\u00e5 rundt 500 A, i motsetning til 400 A som lagt til grunn av Sweco for bnr. 512. Likevel var konklusjonen i ROS-analysen at bygging av boliger med slike str\u00e5leverdier er \u00abuproblematiske\u00bb med hensyn til helserisiko. De sakkyndige konklusjonene samsvarer ogs\u00e5 med hvordan str\u00e5lerisikoen er h\u00e5ndtert i de gjeldende arealplanene for eiendommene. I gjeldende reguleringsplan er det vedtatt et fareomr\u00e5de hvor det ikke kan oppf\u00f8res noen form for bygning eller innretning jf. reguleringsplanbestemmelse \u00a7 5. I KPA er det p\u00e5 bakgrunn av ROS-analyse vedtatt hensynssone rundt h\u00f8yspentanlegget. Gbnr. 34/512 ligger utenfor fareomr\u00e5det i reguleringsplanen og hensynssonen i KPA. Eiendommen er fullt ut avsatt til boligform\u00e5l i begge planer. Det anf\u00f8res at pbl. \u00a7 28-1 f\u00f8rste ledd f\u00f8rste setning ikke utgj\u00f8r en tilstrekkelig klar og tydelig avslagshjemmel i dette tilfellet, og at avslagsvedtaket derfor er ugyldig. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Det f\u00f8lger av plan- og bygningsloven \u00a7 28-1 f\u00f8rste ledd f\u00f8rste setning at grunn kan bare bebygges dersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold. Side: 4/8 Planstatus Eiendommen er i gjeldende reguleringsplan regulert til frittliggende sm\u00e5husbebyggelse.1 I kommuneplanen er eiendommen avsatt til arealform\u00e5let bebyggelse og anlegg og ligger i bestemmelsesomr\u00e5de #10 Flesland lufthavn \u2013 meldeplikt.2 Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak i saken, jf. forvaltningsloven \u00a7 33. Videre legger vi til grunn at tiltakshaver har klagerett, og at det er klaget til rett tid, jf. forvaltningsloven \u00a7\u00a7 28 og 29. Vurderingstemaet saken reiser er om kommunen har hjemmel til \u00e5 avsl\u00e5 s\u00f8knad om oppf\u00f8ring av tomannsbolig p\u00e5 gbnr. 34/512 med tilvisning til at det foreligger usikre fremtidige str\u00e5lingsniv\u00e5er p\u00e5 eiendommen, som kan medf\u00f8re at hele eiendommen kan ha fremtidige str\u00e5lingsverdier over 0,4 mikrotesla, og at eiendommen derfor ikke har \u00abtilstrekkelig sikkerhet\u00bb mot \u00abfare eller vesentlig ulempe\u00bb som f\u00f8lge av \u00abmilj\u00f8forhold\u00bb jf. pbl. \u00a7 28-1. Utgangspunktet er at kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven. Det f\u00f8lger av pbl. \u00a7 28-1 f\u00f8rste ledd f\u00f8rste setning at grunn kan bare bebygges dersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold. Det er p\u00e5 det rene at pbl. \u00a7 28-1 er en selvstendig avslagshjemmel. Videre vurderer vi det som klart at str\u00e5ling som f\u00f8lge av kraftlinjer faller inn under \u00abmilj\u00f8forhold\u00bb etter pbl. \u00a7 28-1. Vi viser her til at begrepet milj\u00f8forhold viser til fysiske tiltak i et ytre milj\u00f8 som er skapt eller f\u00f8lger av menneskelig aktivitet.3 Statsforvalteren oppfatter at kommunen legger til grunn at det er risiko for fremtidig overstigning av 0,4 mikrotesla p\u00e5 aktuell eiendom, og at dette medf\u00f8rer at eiendommen ikke har \u00abtilstrekkelig sikkerhet\u00bb mot \u00abfare eller vesentlig ulempe\u00bb som f\u00f8lge av \u00abmilj\u00f8forhold\u00bb jf. pbl. \u00a7 28-1. N\u00e5r det gjelder det at kommunen legger til grunn at det er risiko for at tomtens str\u00e5lingsverdier kan overstige 0,4 mikrotesla, har vi ingen merknader til dette. Vi er enig med kommunen i at all den tid Statnett ikke vil oppgi hva de forventer som framtidig str\u00f8mbelastning grunnet manglende driftserfaring med de nye endringene, kan det legges til grunn at det vil v\u00e6re en risiko for fremtidig overstigning av str\u00e5lingsverdier p\u00e5 0,4 mikrotesla. Vi finner ikke hold for at kommunen kan anses bundet av Swecos estimater av fremtidige str\u00e5lingsverdier i rapporten vedlagt s\u00f8knaden, all den tid det foreligger en slik usikkerhet rundt fremtidig str\u00f8mbelastning. Sp\u00f8rsm\u00e5let i saken blir etter dette om en risiko for str\u00e5lingsverdier p\u00e5 over 0,4 mikrotesla p\u00e5 eiendommen tilsier at det ikke er \u00abtilstrekkelig sikkerhet mot fare eller vesentlig ulempe\u00bb slik at s\u00f8knaden om \u00e5 bygge bolig m\u00e5 avsl\u00e5s etter pbl. \u00a7 28-1 f\u00f8rste ledd. 1 PlanID 4601_7190006, Ytrebygda. Gnr. 34 bnr. 2, 17 mfl., Dolvik Storrinden. I kraft fra 18.10.2004. 2 PlanID 4601_65270000, Bergen. Kommuneplanens arealdel 2018 \u2013 2030. I kraft fra 19.06.2019. 3 Se rundskriv H-5/18 Side: 5/8 Utgangspunktet etter pbl. \u00a7 28-1 f\u00f8rste ledd er at det ikke m\u00e5 bygges p\u00e5 steder der det er h\u00f8y risiko som f\u00f8lge av natur- eller milj\u00f8forhold.4 I juridisk teori er det lagt til grunn at det f\u00f8rst m\u00e5 konstateres hvorvidt det aktuelle forholdet representerer en fare eller vesentlig ulempe. Deretter m\u00e5 det foretas en risikovurdering der det klarlegges hva som kan g\u00e5 galt, hvor stor sannsynligheten er for at det g\u00e5r galt og hva konsekvensene blir viss det g\u00e5r galt. 5 N\u00e5r det gjelder begrepet \u00abfare\u00bb omfatter dette blant annet situasjoner der det ikke er tilfredsstillende sikkerhet for menneskeliv.6 Det f\u00f8lger av forarbeidene til bestemmelsen at det ikke er et krav om absolutt sikkerhet. Utgangspunktet er at det ikke m\u00e5 bygges p\u00e5 steder hvor det er markert risiko for at fare kan oppst\u00e5.7 Videre at: (...) I vurderingen av hvorvidt tomten kan bebygges eller ikke m\u00e5 bygningsr\u00e5det i n\u00f8dvendig utstrekning legge vekt p\u00e5 ekspertuttalelser. Men dette utelukker ikke at bygningsr\u00e5det til slutt skal foreta en selvstendig totalvurdering av risikomomentene. Det avgj\u00f8rende m\u00e5 v\u00e6re sannsynligheten for at noe vil skje, og graden av fare/skade som kan oppst\u00e5.\u00bb8 I rundskriv H-5/18 er det videre lagt til grunn at kommunen i sin vurdering m\u00e5 kunne bygge p\u00e5 de faremomenter som man vitenskapelig har akseptert som reelle eller sannsynlige p\u00e5 det tidspunkt vedtaket fattes. Kommunen har i klagevurderingen lagt til grunn til at barn som vokser opp i str\u00e5lemilj\u00f8 med langvarig eksponering over 0,4 mikrotesla kan ha en \u00f8kt risiko for \u00e5 utvikle leukemi. De viser til at Statens str\u00e5levern opplyser om en dobling i risikoen for utvikling av barneleukemi. Videre viser kommunen til at: \u00abI denne konkrete saken gir str\u00e5lingen en \u00f8kt fare for personskade av betydelig omfang for den som rammes. Generelt er forekomsten av barneleukemi lav. Forarbeidene legger opp til en avpassing mellom sannsynligheten for at skade oppst\u00e5r og graden av skade som kan oppst\u00e5. Hvor sannsynligheten for at skade oppst\u00e5r er lav skal det generelt mindre til f\u00f8r tomten regnes som tilstrekkelig sikker etter pbl. \u00a7 28-1. For tilfellet barneleukemi er det konkrete skadepotensialet imidlertid s\u00e5 stort at dette tilsier en lav terskel hva gjelder krav til sannsynlighet for skadeforekomst. Fagetaten vurderer alts\u00e5 at byggetomten ikke har \u00abtilstrekkelig sikkerhet mot fare eller vesentlig ulempe som f\u00f8lge av (...) milj\u00f8forhold\u00bb ved utbygging til varig opphold for mennesker hvor str\u00e5lingsbelastningen p\u00e5 eiendommen ligger over grenseverdien p\u00e5 0,4 mikrotesla.\u00bb Statsforvalteren har i utgangspunktet ingen merknader til kommunens vurdering av at en byggetomt ikke kan anses \u00e5 ha tilstrekkelig sikkerhet mot fare eller vesentlig ulempe som f\u00f8lge av milj\u00f8forhold i 4 Se rundskriv H-5/18. 5 OJ. Pedersen m.fl, Plan- og bygningsrett Del 2, 3. utg., s.396 6 Se rundskriv H-5/18. 7 Ot. prp. nr. 57 (1985-86) side 66-67. 8 Ot. Prp. nr. 57 (1985-86) s. 66-67. Side: 6/8 tilfeller dersom det foreligger risiko for str\u00e5lingsverdier p\u00e5 tomten som gir en fordoblet risiko for barneleukemi. Sp\u00f8rsm\u00e5let er imidlertid om det er korrekt \u00e5 legge til grunn, ut fra den forskning som finnes i dag, at langvarig eksponering av str\u00e5lingsverdier som overstiger 0,4 mikrotesla medf\u00f8rer \u00f8kt risiko for barneleukemi, slik at str\u00e5lingsverdier over 0,4 mikrotesla kan anses som en \u00abfare\u00bb i lovens forstand. Statsforvalteren har gjennomg\u00e5tt Statens str\u00e5leverns informasjon vedkommende magnetfelt og helseeffekter p\u00e5 deres nettside sist oppdatert 17.04.20239, og i deres veileder om \u00abBebyggelse n\u00e6r h\u00f8yspenningsanlegg\u00bb, sist oppdatert mars 2022.10 Statsforvalteren er ikke enig med kommunen i at Statens str\u00e5levern viser til en ubetinget fordoblet risiko for barneleukemi ved langvarig eksponering over 0,4 mikrotesla. Statens str\u00e5levern viser riktignok til at befolkningsunders\u00f8kelser har vist at barn som vokser opp n\u00e6r h\u00f8yspentledninger der magnetfelt i gjennomsnitt over \u00e5ret er rundt 0,4 mikrotesla eller mer, kan ha \u00f8kt risiko for \u00e5 utvikle leukemi. Imidlertid viser Statens str\u00e5levern ogs\u00e5 til at denne sammenhengen er s\u00e6rs usikker og er ikke bekreftet med celle- og dyrefors\u00f8k, noe som er helt n\u00f8dvendig for \u00e5 kunne konkludere med at det er en sammenheng. Det blir videre vist til at bakgrunnen for usikkerheten som r\u00e5der, er en unders\u00f8kelse fra USA p\u00e5 slutten av 1970-tallet som viste at barn som bodde i n\u00e6rheten av h\u00f8yspentlinjer hadde en \u00f8kt risiko for \u00e5 f\u00e5 leukemi. Unders\u00f8kelsen fra USA ble starten p\u00e5 en rekke studier der en fors\u00f8kte \u00e5 bekrefte eller avkrefte om det virkelig er en sammenheng mellom h\u00f8yspent og kreft. Statens str\u00e5levern viser til at til tross for omfattende forskningsinnsats er det ikke dokumentert at barn har en risiko for \u00e5 f\u00e5 leukemi ved \u00e5 oppholde seg n\u00e6rt et h\u00f8yspentanlegg over tid. Statens str\u00e5levern viser s\u00e5 til at norske myndigheter likevel har valgt \u00e5 f\u00f8lge et varsomhetsprisnipp n\u00e5r det gjelder barn n\u00e6rt h\u00f8yspentanlegg. Varsomhetsprinsippet g\u00e5r ut p\u00e5 at den som planlegger nye h\u00f8yspentanlegg eller nye bygg n\u00e6r h\u00f8yspentanlegg der barn har langvarig opphold m\u00e5 utgreie om magnetfeltniv\u00e5ene i snitt over \u00e5ret kan bli h\u00f8yere enn 0,4 mikrotesla, og at det i s\u00e5 fall skal vurderes l\u00f8sninger for \u00e5 redusere feltniv\u00e5ene. De viser til at bakgrunnen for at 0,4 mikrotesla er satt som en utredningsverdi, og ikke er en grenseverdi, er fordi det ikke er dokumentert en \u00e5rsakssammenheng mellom lavfrekvente magnetfelt og h\u00f8yere forekomst av barneleukemi. Utredningsniv\u00e5et er etablert fordi norske myndigheter \u00f8nsker \u00e5 ta h\u00f8yde for den vitenskapelige usikkerheten som fremdeles eksisterer p\u00e5 omr\u00e5det. For befolkningen er grenseverdien for magnetfelt fra str\u00f8mnett satt til 200 mikrotesla. Det er fordi det ikke er dokumentert at elektromagnetiske felt fra h\u00f8yspentanlegg eller andre elektriske anlegg er \u00e5rsak til helseplager, s\u00e5 lenge verdiene er lavere enn denne grenseverdien. Statsforvalteren oppfatter med dette at det per dags dato ikke er vitenskapelig dokumentert en sammenheng mellom barneleukemi og langvarig eksponering av str\u00e5lingsverdier over 0,4 mikrotesla. Resultater i befolkningsstudier er i seg selv ikke tilstrekkelig til \u00e5 konkludere med at det er en \u00f8kt risiko for kreft. Som Statens str\u00e5levern viser til er det gjort omfattende forskning i etterkant av befolkningsstudiene for \u00e5 finne svar p\u00e5 om det er en faktisk sammenheng mellom kreft og str\u00e5lingsverdier over 0,4 mikrotesla. Til tross for omfattende forskning gjennom mange \u00e5r er det ikke 9 https://dsa.no/straum-og-hogspent/magnetfelt-og-helseeffektar 10 https://dsa.no/straum-og-hogspent/det-er-ikkje-helseskadeleg-a-bu-eller-opphalde-seg-naer- hogspentanlegg/Bolig%20n%C3%A6r%20h%C3%B8yspenningsanlegg_mars2022.pdf Side: 7/8 p\u00e5vist en slik sammenheng som befolkningsstudiene insinuerte. Vi kan derfor ikke se at kommunen har hold for \u00e5 legge til grunn at overstigning av str\u00e5lingsverdier p\u00e5 0,4 mikrotesla p\u00e5 en tomt tilsier at det foreligger en \u00abfare\u00bb, herunder ikke tilfredsstillende sikkerhet for menneskeliv, i objektiv \u2013 eller etter pbl. \u00a7 28-1 f\u00f8rste ledds \u2013 forstand. Selv om norske myndigheter har valgt \u00e5 f\u00f8lge et varsomhetsprinsipp ved bebyggelse n\u00e6rt h\u00f8yspentlinjer kan vi ikke se at det kan innfortolkes et slikt varsomhetsprinsipp etter pbl. \u00a7 28-1 f\u00f8rste ledd. B\u00e5de ordlyden og \u00f8vrige rettskilder er klar p\u00e5 at det m\u00e5 foreligge et forhold som objektivt sett representerer en fare for menneskeliv ut fra den kunnskapen vi har i dag, samt at det m\u00e5 foreligge en markert risiko for at faren kan inntre. Da det med overstigning av str\u00e5lingsverdier p\u00e5 0,4 mikrotesla ikke kan sies \u00e5 foreligge en slik \u00abfare\u00bb ser vi heller ikke grunn til \u00e5 vurdere om det er \u00abtilstrekkelig sikkerhet\u00bb mot eventuell fare p\u00e5 aktuell tomt. I alle tilfeller vil sannsynligheten for at det kan regnes \u00e5 v\u00e6re en sammenheng mellom barneleukemi og str\u00e5lingsverdier p\u00e5 over 0,4 mikrotesla, kun p\u00e5 bakgrunn av resultater i befolkningsstudier, m\u00e5tte regnes \u00e5 v\u00e6re s\u00e5 lav at det ikke kan legges til grunn at det ikke er \u00abtilstrekkelig sikkerhet mot fare\u00bb i et slikt tilfelle. Etter v\u00e5r vurdering er det ikke hjemmel til \u00e5 avsl\u00e5 bygges\u00f8knaden etter pbl. \u00a7 28-1 f\u00f8rste ledd med tilvisning til risiko for overstigning av str\u00e5lingsverdier p\u00e5 0,4 mikrotesla p\u00e5 aktuell tomt. Vi kan heller ikke se at oms\u00f8kt tomannsbolig strider imot andre bestemmelser gitt i eller i medhold av plan- og bygningsloven. Utgangspunktet er da at det skal bli gitt tillatelse til tiltaket som oms\u00f8kt jf. Pbl. \u00a7 \u00a7 21-4 f\u00f8rste ledd. Da vi ikke kan se at kommunen har tatt stilling til selve plasseringen av boligen etter pbl. \u00a7 29-4 i avslagsvedtaket, som de er pliktige til i et godkjenningsvedtak, opphever vi vedtaket og sender saken tilbake til kommunen for ny realitetsbehandling. Oppsummering Statsforvalteren i Vestland opphever med dette vedtak fra Bergen kommunes datert 06.12.2022, refnr: 2022/20004-3. Saken hjemvises for ny realitetsbehandling. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Klagen har f\u00f8rt frem. Etter forvaltningsloven \u00a7 36 skal klager da gj\u00f8res kjent med retten til \u00e5 f\u00e5 dekning for vesentlige sakskostnader som har v\u00e6rt n\u00f8dvendige for \u00e5 f\u00e5 endret vedtaket. Eventuelle krav om sakskostnader m\u00e5 settes frem innen tre uker fra dette brevet ble mottatt. Kravet skal stiles til Statsforvalteren i Vestland. Utgiftene skal v\u00e6re dokumenterte. Utgifter til partens eget arbeid med klagen dekkes normalt ikke. Med hilsen Gunnar O. H\u00e6reid Anne Kristin Kayser Eitungjerde ass. statsforvalter seksjonsleder Side: 8/8 Dokumentet er elektronisk godkjent Kopi til: Bergen kommune Postboks 7700 5020 BERGEN RETT HJEM EIENDOMMER AS Olsvikveien 60A 5184 OLSVIK ADVOKATFIRMAET KYRRE ANS Postboks 1826 Nordnes 5816 BERGEN "
}