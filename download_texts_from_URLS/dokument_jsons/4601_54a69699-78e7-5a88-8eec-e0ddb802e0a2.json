{
  "dokument_id": "54a69699-78e7-5a88-8eec-e0ddb802e0a2",
  "doc_type": "case_presentation",
  "kommune": 4601,
  "tittel": "Laguneveien 1, Egon Lagunen - S\u00f8knad om alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024 - S\u00f8knaden gjelder arealutvidelse",
  "url": "https://bergen.kommune.no/politikere-utvalg/api/fil/bk360/10916106/Framstilling-Laguneveien-1-Egon-Lagunen-Soknad-om-alminnelig-skjenkebevilling-for-alkoholholdig-drikk-gruppe-1-3-inne-og-ute-areal-frem-til-30-09-2024-Soknaden-gjelder-arealutvidelse",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2017/04406-98 Laguneveien 1, Egon Lagunen - S\u00f8knad om alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024 - S\u00f8knaden gjelder arealutvidelse Hva saken gjelder: Kontor for skjenkesaker mottok 14. juni 2024 s\u00f8knad om alminnelig skjenkebevilling for alkoholholdig drikk gruppe 1-3, gjeldene for inne og uteareal, ved Egon Lagunen, Laguneveien 1. S\u00f8knaden gjelder for arealutvidelse av stedets skjenkeareal. Dagens skjenkeareal er p\u00e5 139 kvm i 1. etg og 129 kvm i 2. etg. I tillegg tilkommer 104 kvm utend\u00f8rs skjenking i 1. etg. Lagunen er under ombygging, og Egon Lagunen utvider dagens skjenkeareal i bredde og h\u00f8yde (etasjer). Oms\u00f8kt skjenkeareal blir n\u00e5 som f\u00f8lger: Inne 2.etg 127 kvm 3.etg 368 kvm Ute 2.etg 200 kvm 3.etg 100 kvm Bevillingss\u00f8ker er Trondheim Kurs og Konferansesenter AS, org. nr. 987 588 306. Totalt oms\u00f8kt skjenkeareal er 795 kvm, der uteservering utgj\u00f8r 300 kvm. Stedet er en restaurant. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. 1 Politiet har ingen spesielle merknader til s\u00f8knaden og Etat for sosiale tjenester uttaler i notat av 24. juni 2024: \u00abSkjenkesteder ved kj\u00f8pesentre b\u00f8r av hensyn til barn, unge og barnefamilier v\u00e6re fysisk og visuelt skjermet fra fellesarealer og tilbaketrukket fra s\u00e6rlig trafikkert omr\u00e5der som eksempelvis foajeer og utganger.\u00bb Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, inne og ute areal, ved Egon Lagunen, Laguneveien 1, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. Kontor for skjenkesaker har videre merket seg uttalelse fra Etat for sosiale tjenester vedr\u00f8rende \u00f8nsket plassering i bygning (kj\u00f8pesenter), og finner at restaurantens plassering ivaretar dette \u00f8nsket. Den oms\u00f8kte uteserveringen har beliggenhet i tilknytning til skjenkestedet. Kontor for skjenkesaker har v\u00e6rt p\u00e5 befaring p\u00e5 stedet ved flere anledninger. Skjenkeareal er gjennomg\u00e5tt, ved gjennomgang av s\u00f8knad, tegning og befaring. S\u00f8knaden vurderes til \u00e5 samsvare med faktiske forhold p\u00e5 stedet. Befaring p\u00e5 nytt areal ble gjennomf\u00f8rt 16. juli 2024. Ut fra innkommet s\u00f8knad og vurdering p\u00e5 stedet, kan man ikke se at uteserveringen vil v\u00e6re til sjenanse for n\u00e6romr\u00e5det. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, inne og ute areal, ved Egon Lagunen, Laguneveien 1, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og innstiller p\u00e5 at s\u00f8knaden om alminnelig skjenkebevilling for alkoholholdig drikk gruppe 1-3, inne og ute areal, ved Egon Lagunen, Laguneveien 1, innvilges. Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knad om alminnelig skjenkebevilling for alkoholholdig drikk gruppe 1-3, inne og ute areal, ved Egon Lagunen, Laguneveien 1, innvilges. a. Bevillingshaver er Trondheim Kurs og Konferansesenter AS, org. nr. 987 588 306. b. Styrer for skjenkebevillingen er Henrik H\u00f8g\u00f8y, f. 06.03.92 Stedfortreder for styrer er Ingjerd Finne Riise, f. 05.09.86 2 c. Bevillingen er til en restaurant. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Unntak fra kravet om selvbetjening er serveringssteder som har bordservering. d. Totalt oms\u00f8kt skjenkeareal er 795 kvm, der uteservering utgj\u00f8r 300 kvm. 2. Bevillingen gis for bevillingsperioden frem til 30.09.2024. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn b. at Bymilj\u00f8etaten har godkjent uteserveringen med eventuelle innretninger p\u00e5 offentlig areal c. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 13. august 2024 Reidar Digranes byr\u00e5d for n\u00e6ring, kultur og idrett Dokumentet er godkjent elektronisk. 3 Vedlegg: Fagnotat datert 07.08.2024 - Laguneveien 1, Egon Lagunen - S\u00f8knad om alminnelig skjenkebevilling for alkoholholdig drikk gruppe 1-3, inne og ute areal, frem til 30.09.2024 - S\u00f8knaden gjelder arealutvidelse 4 "
}