{
  "dokument_id": "ca7c266c-cb8f-5732-b315-02bb6e869973",
  "doc_type": "case_presentation",
  "kommune": 4601,
  "tittel": "Forvaltningsrevisjon av barn som p\u00e5r\u00f8rende",
  "url": "https://bergen.kommune.no/politikere-utvalg/api/fil/bk360/9990600/Framstilling-Forvaltningsrevisjon-av-barn-som-parorende",
  "tekst": " Kommunalt r\u00e5d for personer med funksjonsnedsettelse/Eldrer\u00e5det/Ungdomsr\u00e5det Saksframstilling V\u00e5r referanse: 2023/283884-19 Saksbehandler: Ragnhild Hvoslef Kr\u00fcger Forvaltningsrevisjon av barn som p\u00e5r\u00f8rende Hva saken gjelder: Kommunen har mottatt en rapport fra kommunens forvaltningsrevisor Deloitte, som har gjennomf\u00f8rt en forvaltningsrevisjon av temaet barn som p\u00e5r\u00f8rende. En forvaltningsrevisjon er en dypere gjennomgang av ett av kommunens tjenesteomr\u00e5der der man \u00f8nsker \u00e5 finne ut om lover og regler f\u00f8lges og om bystyrets vedtak blir fulgt opp p\u00e5 en god og riktig m\u00e5te. Det er kontrollutvalget som bestiller forvaltningsrevisjoner etter vurderinger blant annet av hvor det er st\u00f8rst risiko for at kommunen ikke klarer \u00e5 f\u00f8lge opp de forpliktelsene de har. Alle tre r\u00e5dene har nettopp v\u00e6rt del av prosessen der det nye kontrollutvalget arbeider med \u00e5 planlegge de forvaltningsrevisjonene som skal gjennomf\u00f8res i denne valgperioden. Forvaltningsrevisjonen ble behandlet i kontrollutvalget 20. februar og det er mulig \u00e5 h\u00f8re de ulike presentasjonene og diskusjonen i utvalget her: - https://www.bergen.kommune.no/politikk/bystyret/web-tv-fra-bystyreog-utvalgsmoter Forvaltningsrevisjonen skal g\u00e5 til videre politisk behandling og r\u00e5dene kan velge \u00e5 komme med forslag til merknader f\u00f8r saken g\u00e5r til behandling i utvalg for helse og sosial og bystyret. Kontrollutvalget har anbefalt at bystyret vedtar at byr\u00e5det skal f\u00f8lge opp rapportens forslag til tiltak: Revisjonen sine anbefalinger g\u00e5r fram av kapittel 8 i rapporten, side 61: \u00abBasert p\u00e5 funn og vurderinger anbefaler Deloitte kommunen \u00e5 sette i verk f\u00f8lgende tiltak: 1. Sikrer at helsepersonell kjenner til sin lovp\u00e5lagte plikt til \u00e5 f\u00f8lge opp barn som er p\u00e5r\u00f8rende. 2. Sikrer at det blir tydelig hvem som er omfattet av tverretatlige prosedyre for oppf\u00f8lging av barn som er p\u00e5r\u00f8rende. 3. Evaluerer og forbedrer kommunens tverretatlige prosedyre for oppf\u00f8lging av barn som p\u00e5r\u00f8rende og vurderer hvordan prosedyren kan gi konkrete anvisninger til hvor ansatte kan finne ytterligere veiledning knyttet til tema som for eksempel: a. h\u00e5ndtering av situasjoner der det ikke er mulig \u00e5 avklare om tjenestemottaker har barn b. h\u00e5ndtering av situasjoner der samtykke til \u00e5 f\u00f8lge opp barnet ikke blir gitt 1 c. oppf\u00f8lging av minoritetsspr\u00e5klige 4. Sikrer at ansatte som skal f\u00f8lge opp barn som er p\u00e5r\u00f8rende kjenner til hvor de skal henvende seg for r\u00e5d og veiledning ved behov for dette. 5. Sikrer at ansatte som skal f\u00f8lge opp barn som er p\u00e5r\u00f8rende kjenner til hvem de skal samarbeide med for \u00e5 sikre at barn som p\u00e5r\u00f8rende f\u00e5r n\u00f8dvendig oppf\u00f8lging. 6. Etablere system og rutiner for samhandling om barn som er p\u00e5r\u00f8rende mellom fastleger og relevante tjenester i kommunen. 7. Etablere et system for samarbeid om barn som er p\u00e5r\u00f8rende mellom barnehage, skoler og relevante tjenester i kommunen. 8. Sikre at erfaringer fra barn som er eller har v\u00e6rt p\u00e5r\u00f8rende blir tatt med i evaluerings- og utviklingsarbeidet knyttet til kommunens oppf\u00f8lging av barn som p\u00e5r\u00f8rende Forslag til vedtak: Forvaltningsrevisjon av barn som p\u00e5r\u00f8rende tas til orientering. Dato: 6. mars 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: 1. Saksfremlegg til kontrollutvalget \u2013 med en oppsummering av de viktigste funnene i rapporten 2. Forvaltningsrevisjon av barn som p\u00e5r\u00f8rende i Bergen kommune \u2013 fra s. 62 ligger vedlegg med en samlet h\u00f8ringsuttalelse fra byr\u00e5d for barnevern, sosiale tjenester og mangfold og byr\u00e5d for eldre, helse og omsorg. 3. Deloittes presentasjon for kontrollutvalget 2 "
}