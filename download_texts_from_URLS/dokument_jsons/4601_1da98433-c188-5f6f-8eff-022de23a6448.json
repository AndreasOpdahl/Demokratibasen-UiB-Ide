{
  "dokument_id": "1da98433-c188-5f6f-8eff-022de23a6448",
  "doc_type": "case_attachment",
  "kommune": 4601,
  "tittel": "12_ Bergen Vanns uttalelse til tilleggsnotat til VA-rammeplan datert 06.09.2024",
  "url": "https://bergen.kommune.no/politikere-utvalg/api/fil/bk360/11639161/12-Bergen-Vanns-uttalelse-til-tilleggsnotat-til-VA-rammeplan-datert-06-09-2024",
  "tekst": " Bergen Vann MULTICONSULT NORGE AS V\u00e5r referanse: 2020/109790-23 Postboks 265 Sk\u00f8yen Saksbehandler: Solveig Hovland Dato: 6. september 2024 0213 OSLO Deres ref.: Espen Krokeide Bergen Vanns uttalelse til alternative l\u00f8sninger for omlegging av kommunal overvannskulvert mm Gnr 160 bnr 654 m.fl. Adolph Bergs vei, Fager\u00e5shjemmet Vi viser til notat med tilh\u00f8rende vedlegg mottatt 01.07.2024 samt tidligere korrespondanse og m\u00f8ter i saken. Det er utarbeidet VA- rammeplan for reguleringsplan med planID 66420000 og Bergen Vann har gitt uttalelse den 14.11.2022 sak 2020/109790-17. Nytt planlagt sykehjem vil komme i konflikt med eksisterende kommunal overvannskulvert som ligger p\u00e5 eiendommen. I forbindelse med forprosjektet til byggeprosjektet har det v\u00e6rt behov for \u00e5 gj\u00f8re en grundigere avklaring av trase og dimensjon p\u00e5 overvannskulverten som m\u00e5 omlegges. Vi anser mottatt notat som et supplement til VA- rammeplanen slik at VA -rammeplanen ikke trenger \u00e5 revideres. Det er foresl\u00e5tt to alternative l\u00f8sninger for omlegging av overvannskulverten og det er belyst fordeler og ulemper med de to l\u00f8sningsforslagene. Bergen Vann har f\u00f8lgende tilbakemelding: Omlegging av kulvert: Bergen Vann har vurdert at den beste l\u00f8sningen for omlegging av kulvert er en kombinasjon av de to alternativene som er beskrevet i oversendt notat med vedlegg Kulverten skal videref\u00f8res med dimensjon 2x2 m fra der bybanen avsluttet sin omlegging og frem til eksisterende kulvert p\u00e5 vestsiden av Adolph Bergs vei. Kulverten m\u00e5 legges i en bue p\u00e5 dette strekket og ikke med en knekk slik som vist i alternativ 2. Da vil en oppn\u00e5 en bedre hydraulikk p\u00e5 dette strekket og det vil bli bedre plass til spillvannsledningen p\u00e5 innsiden av kulverten. Privat l\u00f8sning for spillvann Ved videref\u00f8ring av kulvert med dimensjon 2x2 m er det ikke mulig \u00e5 krysse kulverten med privat spillvannslending fra Adolph Bergs vei 35 mfl. Enten m\u00e5 spillvannet pumpes over kulverten eller s\u00e5 m\u00e5 det legges en selvfallsledning parallelt med kulverten ihht. fig 6 i notatet. Det blir opp til Etat for utbygging \u00e5 velge hvilke alternativ de \u00f8nsker \u00e5 gjennomf\u00f8re. Dersom alternativet med en selvfallsl\u00f8sning velges kan Bergen Vann overta spillvannsledningen til kommunal drift og vedlikehold forutsatt at den prosjekteres og opparbeides i hht VA-norm for Bergen kommune. Postadresse: Telefon: 55566000 Postboks 7700, 5020 BERGEN E-post: bergenvann@bergen.kommune.no Kontoradresse: Internett: www.bergen.kommune.no Krokatj\u00f8nnveien 11C Bergen Vann h\u00e5per at dette var tilstrekkelig avklaring. Med hilsen Bergen Vann Randi Erdal - avdelingsleder Solveig Hovland - saksbehandler Dokumentet er godkjent elektronisk. Kopi til: MULTICONSULT NORGE AS - Britt Mo Side 2 av 2 "
}