{
  "dokument_id": "bd493367-e306-53dc-95ed-bafe947fabe9",
  "doc_type": "case_presentation",
  "kommune": 4601,
  "tittel": "B\u00e6rekraftig destinasjonsutvikling 2023 - Visit Bergen. \u00c5rsrapport 2023",
  "url": "https://bergen.kommune.no/politikere-utvalg/api/fil/bk360/10899195/Framstilling-Baerekraftig-destinasjonsutvikling-2023-Visit-Bergen-Arsrapport-2023",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/119481-3 Orienteringssak: B\u00e6rekraftig destinasjonsutvikling 2023 - Visit Bergen Hva saken gjelder: Bergen bystyre behandlet 20.05.2021 sak 160/21 \u00abB\u00e6rekraftig destinasjonsstrategi for Bergen. Tilslutning til strategi utarbeidet av Visit Bergen\u00bb og fattet f\u00f8lgende vedtak: 1. Bystyret gir sin tilslutning til \u00abDestinasjonsstrategi for en b\u00e6rekraftig reiselivsutvikling i Bergen 2021-2023\u00bb. 2. Bystyret gir sin tilslutning til \u00abHandlingsplan for en b\u00e6rekraftig reiselivsutvikling i Bergen\u00bb. Saken var et ledd i den p\u00e5g\u00e5ende prosessen for \u00e5 oppn\u00e5 \u00abMerket for b\u00e6rekraftig reisem\u00e5l\u00bb - en merkeordning som forvaltes av Innovasjon Norge. Merkeordningen er et verkt\u00f8y for \u00e5 systematisere et langsiktig arbeid for \u00f8kt b\u00e6rekraft i reiselivet. Bergen oppn\u00e5dde i mars 2023 dette merket, som den st\u00f8rste destinasjonen i Norden s\u00e5 langt. I handlingsplanen tilh\u00f8rende destinasjonsstrategien fremg\u00e5r f\u00f8lgende (s 11): \u00abDet skal gis en \u00e5rlig status til bystyret om fremdrift for b\u00e5de destinasjonsstrategi og handlingsplan for b\u00e6rekraftig reisem\u00e5l.\u00bb Visit Bergen har levert slike statusrapporter for b\u00e5de 2021 (sak 192/22) og 2022 (sak 84/24). N\u00e5 har de levert statusrapporten for 2023, denne ligger vedlagt. Rapporten presenterer de viktigste aktivitetene og den viktigste utviklingen p\u00e5 reisem\u00e5let i 2023. Gjennomf\u00f8rte tiltak innenfor de tre omr\u00e5dene natur, kultur og milj\u00f8, sosiale verdier, og \u00f8konomisk levedyktighet gjennomg\u00e5s. Det samme gj\u00f8r identifiserte utfordringer p\u00e5 veien mot \u00e5 kunne n\u00e5 FNs b\u00e6rekraftsm\u00e5l i 2030. Blant suksesshistoriene fra 2023 som trekkes frem, er Bergens fortsatte plassering i toppsjiktet i k\u00e5ringen til Global Destination Sustainability Index (nr. 5 av 100 deltakende destinasjoner), rekordstort antall gjested\u00f8gn i byen (2 799 939), god vekst i skulder- og vintersesong (januar-mars, og oktober-desember), den positive effekten p\u00e5 turisme som ny sykkel- og gangvei mellom Bergen sentrum og Fyllingsdalen har hatt, og at Bergen lykkes med \u00e5 stimulere til stadig bedre milj\u00f8prestasjoner for cruiseskip som anl\u00f8per byen (EPI-score). Visit Bergen er som f\u00f8r forpliktet til \u00e5 gi kommunen \u00e5rlige orienteringer for \u00e5 beholde \u00abMerket for b\u00e6rekraftig reisem\u00e5l\u00bb. Visit Bergen har startet arbeidet med ny destinasjonsstrategi for hele Bergensregionen frem mot 2030, og \u00f8nsker \u00e5 invitere Bergen kommune inn i denne prosessen. Inntil videre er eksisterende destinasjonsstrategi gjeldende. \u00d8konomiske konsekvenser: Saken har ikke direkte \u00f8konomiske konsekvenser for kommunens budsjett. 1 Byr\u00e5dets vurdering og anbefaling/konklusjon: Byr\u00e5det anbefaler at bystyret tar Visit Bergen sin rapport om arbeidet med b\u00e6rekraftig destinasjonsutvikling 2023 til orientering. Begrunnelse for framleggelse til bystyret: Det g\u00e5r frem av \u00abHandlingsplan for en b\u00e6rekraftig reiselivsutvikling i Bergen\u00bb som bystyret har sluttet seg til i sak 160/21, at det skal gis en \u00e5rlig status til bystyret. Byr\u00e5det innstiller til bystyret \u00e5 fatte f\u00f8lgende vedtak: Bystyret tar Visit Bergen sin rapport om arbeidet med b\u00e6rekraftig destinasjonsutvikling 2023 til orientering. Dato: 27. august 2024 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: \u00c5rsrapport B\u00e6rekraftig Destinasjonsutvikling i Bergen 2023 2 "
}