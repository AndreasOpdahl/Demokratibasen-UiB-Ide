{
  "dokument_id": "46b8ab54-4a51-531c-9ac1-52ed048c1003",
  "doc_type": "case_presentation",
  "kommune": 4601,
  "tittel": "Krav om lovlighetskontroll av bystyrets vedtak 17.12.2024 i sak 496/24, Budsjett 2025, ang\u00e5ende bevilgning til Frisklivssentralen",
  "url": "https://bergen.kommune.no/politikere-utvalg/api/fil/bk360/11978092/Framstilling-Krav-om-lovlighetskontroll-av-bystyrets-vedtak-17-12-2024-i-sak-496-24-Budsjett-2025-angaende-bevilgning-til-Frisklivssentralen",
  "tekst": " Utvalg for finans, kultur og n\u00e6ring Saksframstilling V\u00e5r referanse: 2025/02773-6 Saksbehandler: Frank Wessels Krav om lovlighetskontroll av bystyrets vedtak 17.12.2024 i sak 496/24, Budsjett 2025, ang\u00e5ende bevilgning til Frisklivssentralen Hva saken gjelder: Bystyrets kontor mottok 07.01.25 krav om lovlighetskontroll av bystyrets vedtak gjort i sak 495/24 - Byr\u00e5dets forslag til handlings- og \u00f8konomiplan for 2025 - 2028. Kravet er fremmet av bystyrerepresentantene Torstein Dahle (R), Diane Berbain (SV), Ann Kristin Ramstr\u00f8m (SV) og Mailiss Solheim-\u00c5kerblom (R). Det fremg\u00e5r at kravet er begrunnet i at bystyrets vedtak i saken ikke har et lovlig innhold. Forretningsutvalget behandlet saken i m\u00f8tet 14.01.2025 sak 13/25 og fattet f\u00f8lgende vedtak: 1. Lovlighetskontrollkravet oversendes utvalg for finans, kultur og n\u00e6ring til behandling i m\u00f8te 05.02.25. Utvalg for finans, kultur og n\u00e6ring innstiller til bystyret om hvorvidt bystyret skal opprettholde sitt vedtak eller ikke. Bystyret behandler kravet om lovlighetskontroll i m\u00f8te 19.02.25. 2. Lovlighetskontrollkravet oversendes byr\u00e5det som bes om \u00e5 legge frem en vurdering av de forhold som tas opp. Forretningsutvalget ber om at dette legges frem i notats form i forkant av behandling i utvalg for finans, kultur og n\u00e6ring. Lovlighetskontrollkravet i sin helhet f\u00f8lger vedlagt. Byr\u00e5dets vurdering av kravet ettersendes. Forslag til vedtak: Alternativ 1 Bystyret opphever sitt vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028\u00bb ang\u00e5ende bevilgning til Frisklivssentralen. Byr\u00e5det bes legge frem ny sak. Alternativ 2 Bystyret opprettholder sitt vedtak i vedtak i sak496/24 \u2013 \u00abByr\u00e5dets forslag til handlings- og \u00f8konomiplan for 2025 - 2028\u00bb ang\u00e5ende bevilgning til Frisklivssentralen. Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. 1 Dato: 27. januar 2025 \u00d8ivind Hauge St\u00f8le - fagleder Frank Wessels- seniorr\u00e5dgiver Dokumentet er godkjent elektronisk. Vedlegg: 1. Krav om lovlighetskontroll av bystyrets vedtak 17.12.2024 i sak 496/24, Budsjett 2025, ang\u00e5ende bevilgning til Frisklivssentralen 2 "
}