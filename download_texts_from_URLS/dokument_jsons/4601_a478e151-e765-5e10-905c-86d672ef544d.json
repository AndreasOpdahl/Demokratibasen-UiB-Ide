{
  "dokument_id": "a478e151-e765-5e10-905c-86d672ef544d",
  "doc_type": "case_attachment",
  "kommune": 4601,
  "tittel": "Framstilling-Orientering-til-forretningsutvalget-om-byradets-utnevning-av-styremedlemmer-i-ulike-selskaper-der-Bergen-kommune-er-eier",
  "url": "https://bergen.kommune.no/politikere-utvalg/api/fil/bk360/10558814/Framstilling-Orientering-til-forretningsutvalget-om-byradets-utnevning-av-styremedlemmer-i-ulike-selskaper-der-Bergen-kommune-er-eier",
  "tekst": " Byr\u00e5dsleders avdeling Til Intern korrespondanse Bystyrets kontor V\u00e5r referanse: 2024/89359-1 Saksbehandler: Hilde Rasmussen Nilsen Fra Dato: 3. juni 2024 Byr\u00e5dsleder Orientering til forretningsutvalget om byr\u00e5dets utnevning av styremedlemmer i ulike selskaper der Bergen kommune er eier Det vises til protokoll fra forretningsutvalgets m\u00f8te 28. mai 2024, sak 202/24 Eventuelt. Det vises videre til kravet fra forretningsutvalgets medlemmer Mikkel Gr\u00fcner, Rune Bakervik, Even S\u00f8rland, Thor Haakon Bakke, Ingrid Nergaard Fjeldstad og Mailiss Solheim-\u00c5kerblom om at en sak om reglement og fullmakter knyttet til byr\u00e5dets utnevning av styremedlemmer i ulike selskaper der Bergen kommune er eier, settes p\u00e5 sakskartet til m\u00f8tet i forretningsutvalget tirsdag 4. juni, jf. reglement for Bergen bystyre og utvalgene punkt 1.5. Medlemmene har ogs\u00e5 bedt ordf\u00f8reren om \u00e5 invitere byr\u00e5dslederen til \u00e5 gi en orientering om byr\u00e5dets dialog og samarbeid med andre eiere n\u00e5r det gjelder valg av styreleder i Eviny, og oppf\u00f8lging av lovligheten i oppnevnelsen av styremedlemmer til Fl\u00f8ibanen AS, Bergen havn, VilVite, Carte Blanche, og eventuelle andre aktuelle styrer. I byr\u00e5dets fullmakter \u00a7 5.3 Valg av styremedlemmer i selskaper \u2013 herunder aksjeselskaper, st\u00e5r det at byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Videre st\u00e5r det i byr\u00e5dets fullmakter som kollegium \u00a7 6 Oppnevning til styrer, r\u00e5d og utvalg, at byr\u00e5det selv oppnevner kommunens representanter i alle styrer, r\u00e5d og utvalg som legges innenfor byr\u00e5dets ansvarsomr\u00e5de. Alle byr\u00e5dene har myndighet til l\u00f8pende eierstyring ved \u00e5 representere kommunen p\u00e5 generalforsamlingen i aksjeselskaper innenfor byr\u00e5denes respektive ansvarsomr\u00e5der. Dette f\u00f8lger av fullmaktene til hver av byr\u00e5dene.1 I \u00abl\u00f8pende eierstyring\u00bb ligger oppgaver av forvaltnings- og forretningsmessig karakter slik det er regulert i aksjeloven.2 Byr\u00e5dsavdeling for finans, ved Eierskap konsern, er i tillegg kommunens ressursorgan og kompetansesenter for eierskapsforvaltning, og yter ved behov faglig bistand p\u00e5 eierskapsforvaltningsomr\u00e5det til de \u00f8vrige involverte byr\u00e5dsavdelingene. Eierskap konsern er ogs\u00e5 ansvarlig for \u00e5 utarbeide b\u00e5de eierskapsmeldingen og en \u00e5rlig rapporteringssak til bystyret p\u00e5 eierskapsomr\u00e5det. 1 Finansbyr\u00e5dens fullmakter pkt. 6.2. For de andre byr\u00e5dene er bestemmelsen i kap. 5. 2 Se byr\u00e5dssak 1302/12. Rammene for kommunens eierskapsut\u00f8velse er angitt i kommunens eierskapsmelding3, fra s. 80. Det vises ogs\u00e5 til bystyrets behandlings av saken 27.09.2023 sak 337/23 Prinsipper for deltakelse i og oppnevning av kommunens representanter i styrer, r\u00e5d og utvalg \u2013 bystyreperioden 2023-2027. Her ble det blant annet vedtatt \u00ab3. Ved oppnevning av representanter skal en p\u00e5 generelt grunnlag legge vekt p\u00e5 at kommunens representasjon kjennetegnes av kompetanse, kapasitet og mangfold ut fra det enkelte styre, r\u00e5d og utvalg sitt form\u00e5l og egenart.\u00bb Den byr\u00e5den som har det aktuelle aksjeselskapet innenfor sin portef\u00f8lje, har hovedansvaret for \u00e5 finne og innstille overfor byr\u00e5det kandidater til styreverv i selskapsstyrer. Dette inneb\u00e6rer at byr\u00e5den kontakter selskapene med hensyn til \u00e5 kartlegge behov for kompetanse/erfaring og \u00e5 finne egnet kandidat. P\u00e5 foresp\u00f8rsel fra byr\u00e5den kan Eierskap konsern bist\u00e5 i prosessen med \u00e5 finne egnet kandidat og/eller utarbeide saksfremlegg med bakgrunnsinformasjon og begrunnelse for nominasjoner. Prosessen med \u00e5 finne kandidater til styreverv initieres ofte av Eierskap konsern. Eierskap konsern forholder seg til de krav og f\u00f8ringer som g\u00e5r frem i eierskapsmeldingen om kompetanse, mangfold og kapasitet n\u00e5r de foresl\u00e5r kandidater til styreverv i selskapsstyrer. Fordi det er byr\u00e5det som kollegium som har fullmakten til \u00e5 oppnevne kommunens representanter i styrer, er det byr\u00e5dsleder som har ansvar for \u00e5 fremme forslagene til styreverv for byr\u00e5det.4 Det er ogs\u00e5 byr\u00e5dsleders avdeling ansvar \u00e5 holde utvalgsregisteret oppdatert til enhver tid. I selskaper der kommunens eierinteresser er av vesentlig \u00f8konomisk betydning, fremg\u00e5r det av eierskapsmeldingen at eierskapsut\u00f8velsen blant annet b\u00f8r ivaretas ved at det i l\u00f8pet av \u00e5ret avholdes eierm\u00f8ter, initiert av selskapene selv eller av byr\u00e5den. For andre selskaper er det tilstrekkelig at eierskapsut\u00f8velsen foreg\u00e5r p\u00e5 den \u00e5rlige generalforsamlingen, med mindre det signaliseres \u00f8nske om det eller oppst\u00e5r spesielle forhold. I l\u00f8pet av \u00e5ret kan det ogs\u00e5 v\u00e6re naturlig med en mer uformell dialog mellom eier og selskapet, blant annet om forhold som kan ha prinsipielle eierskapsmessige sider ved seg. Bes\u00f8k hos bedriftene kan ogs\u00e5 v\u00e6re aktuelt, b\u00e5de p\u00e5 initiativ fra politisk og administrativt hold, eller fra bedriftene selv. N\u00e5r det gjelder lovligheten av eventuelle oppnevnelser av styremedlemmer i aksjeselskaper som er gjort av fagbyr\u00e5der, kan det bemerkes at ordlyden i \u00a7 5.3 (og \u00a7 5.4) i byr\u00e5dets fullmakter f\u00f8rste gang ble vedtatt av bystyret 28.11.2011 i sak 260/11. Byr\u00e5dets fullmakter som kollegium \u00a7 6 nevner ikke eksplisitt aksjeselskaper tilsvarende som ordlyden er i byr\u00e5dets fullmakter \u00a7 5.3. Likevel, som det fremg\u00e5r av Deloittes rapport Eierskapskontroll av eierskapsmeldingen som ble behandlet av bystyret 22.06.2022 sak 193/22 (se kap. 4.6 og tabell 15 i vedlegg 1), har byr\u00e5dets fullmakter som kollegium \u00a7 6 (i rapporten omtalt som \u00a7 5 p\u00e5 s. 34) blitt tolket til ogs\u00e5 \u00e5 inkludere oppnevning av styremedlemmer i aksjeselskaper. Som begrunnelse for dette vises det til byr\u00e5dssak 1170/21 Oppnevning av styremedlemmer til AS hvor Bergen kommune har eierinteresser 2021. Det vises ogs\u00e5 til Eierskapsmeldingen, der det i de utdypende kommentarene til prinsippene for god eierstyring st\u00e5r, under prinsipp 6: \u00abVed hver ny byr\u00e5dsperiode utpeker byr\u00e5det samtlige av sine styremedlemmer for fire 3 Den siste eierskapsmeldingen er fra 2022. 4 Prosedyren som er beskrevet her fremg\u00e5r av Deloittes rapport Eierskapskontroll av eierskapsmeldingen som ble behandlet av bystyret 22.06.2022, sak 193/22. \u00e5r.\u00bb5 Dessuten vises det til at bystyresaken nevnt over, om Prinsipper for deltakelse i og oppnevning av kommunens representanter i styrer, r\u00e5d og utvalg \u2013 bystyreperioden 2023- 2027, b\u00e5de omtaler oppnevninger som f\u00f8lger av byr\u00e5dets fullmakter \u00a7 5.3 og \u00a7 5.4. Det vil si at valg av styremedlemmer til aksjeselskaper anses inkludert i byr\u00e5dets fullmakter som kollegium \u00a7 6 Oppnevning til styrer, r\u00e5d og utvalg. I praksis har byr\u00e5det som kollegium praktisert dette ved at byr\u00e5det utpeker sine styremedlemmer, i tr\u00e5d med det som fremg\u00e5r av eierskapsmeldingens prinsipp 5 for god eierstyring. Se for eksempel byr\u00e5dssak 1170/21 Oppnevning av styremedlemmer til AS hvor Bergen kommune har eierinteresser 2021. Det vises ogs\u00e5 til at bystyresaken nevnt over, 27.09.2023 sak 337/23 om Prinsipper for deltakelse i og oppnevning av kommunens representanter i styrer, r\u00e5d og utvalg \u2013 bystyreperioden 2023-2027, b\u00e5de omtaler oppnevninger som f\u00f8lger av byr\u00e5dets fullmakter \u00a7 5.3 og \u00a7 5.4. Det vil si at valg av styremedlemmer til aksjeselskaper anses inkludert i byr\u00e5dets fullmakter som kollegium \u00a7 6 Oppnevning til styrer, r\u00e5d og utvalg. For de tilfellene der fagbyr\u00e5der har oppnevnt Bergen kommunes forslag til styremedlemmer uten \u00e5 forelegge saken for byr\u00e5det som kollegium, anses eventuelle styrevalg som er gjort av aksjeselskapenes generalforsamlinger likevel som gyldige. Det vises til at byr\u00e5dets fullmakter er blant kommunens interne retningslinjer som det ikke kan forventes at aksjeselskaper med flere eiere m\u00e5 forholde seg til. I den nye fremleggelsen av saken Delegasjon av fullmakter til byr\u00e5det \u2013 bystyreperioden 2023-2027 vil ogs\u00e5 byr\u00e5det vurdere om det er behov for ytterligere presiseringer for \u00e5 tydeliggj\u00f8re fullmaktene. Med hilsen Christine B. Meyer - byr\u00e5dsleder Dokumentet er godkjent elektronisk. 5 If\u00f8lge aksjeloven \u00a7 6-6 tjenestegj\u00f8r styremedlemmer i utgangspunktet i to \u00e5r, og i aksjeselskapenes vedtekter kan det fastsettes kortere eller lengre tjenestetid. Dette medf\u00f8rer at det ikke bare er hvert fjerde \u00e5r at byr\u00e5det foretar oppnevninger til aksjeselskaper. "
}