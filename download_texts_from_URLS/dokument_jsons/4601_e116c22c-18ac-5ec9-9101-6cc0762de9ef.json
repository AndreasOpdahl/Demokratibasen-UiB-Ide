{
  "dokument_id": "e116c22c-18ac-5ec9-9101-6cc0762de9ef",
  "doc_type": "case_attachment",
  "kommune": 4601,
  "tittel": "Supplering av klage",
  "url": "https://bergen.kommune.no/politikere-utvalg/api/fil/bk360/10456644/Supplering-av-klage",
  "tekst": "Bergen kommune CMS Kluge Byr\u00e5dsavdeling for Byutvikling Allehelgensgate 2, entrance A Postboks 394 Sentrum byutviklingsbyraden@bergen.kommune.no NO-5016 Bergen T +47 55 21 98 00 ved Hans Martin Moxnes F +47 55 21 98 01 E post@cms-kluge.com Organisasjonsnummer 913 296 117 MVA cms.law Anders Elling Petersen Johansen Assosiert partner V\u00e5r ref 320890-006 Din ref KLAGE-2024/10249-6 M +47 977 64 606 E anders.elling.petersen.johansen@cms- kluge.com 25. mars 2024 MINDE ALL\u00c9 35 - GNR. 159 BNR. 53 - SUPPLERING I KLAGESAK 1. INNLEIING Vi viser til klagesak knytt til vilk\u00e5r om mellombels dispensasjon fr\u00e5 rekkefylgjekrav i vedtak av 21. desember 2023 (\u00abRammel\u00f8yvet\u00bb), klage dagsett 11. januar 2024 (\u00abKlagen\u00bb), fagnotat av 21. februar 2024 (\u00abFagnotatet\u00bb), samt e-postkorrespondanse med Hans Martin Moxnes den 13. mars 2024 der det blei avklart at vi kjem med tilleggsmerknader til klagen i lys av fagnotatet. P\u00e5 vegne av klagaren, Frydenb\u00f8 Minde AS, blir det halde fast ved at vedtaket i Rammel\u00f8yvet har manglar, og at vilk\u00e5ra for dispensasjon er oppfylte. Vi viser i de samanheng fullt ut til Klagen. I lys av oversendinga av klagesaka fr\u00e5 Plan- og bygningsetaten (\u00abPBE\u00bb), og Fagnotatet som der vart oversendt, er det grunn til nokre presiseringar. 2. MERKNADER TIL FAGNOTATET 2.1 Innleiing CMS Kluge Advokatfirma AS er medlem av CMS Legal Services EEIG (CMS EEIG), en europeisk \u00f8konomisk interessegruppe, som koordinerer en organisasjon av uavhengige advokatfirmaer. CMS EEIG tilbyr ingen klienttjenester. Slike tjenester er utelukkende levert av CMS EEIGs medlemsfirmaer i deres respektive jurisdiksjoner. CMS EEIG og hvert av medlemsfirmaene er separate og juridisk forskjellige enheter, og ingen slike enheter har noen myndighet til \u00e5 forplikte noen andre. CMS EEIG og hvert medlemsfirma er kun ansvarlig for sine egne handlinger eller unnlatelser og ikke for hverandres handlinger. Merkenavnet \"CMS\" og begrepet \"firma\" brukes for \u00e5 referere til noen eller alle medlemsfirmaene eller deres kontorer. Mer informasjon finner du p\u00e5 cms.law CMS Locations: Aberdeen, Abu Dhabi, Amsterdam, Antwerp, Barcelona, Beijing, Belgrade, Bergen, Berlin, Bogot\u00e1, Bratislava, Brisbane, Bristol, Brussels, Bucharest, Budapest, Casablanca, Cologne, C\u00facuta, Dubai, Dublin, Duesseldorf, Edinburgh, Frankfurt, Funchal, Geneva, Glasgow, Gothenburg, Hamburg, Hong Kong, Istanbul, Johannesburg, Kyiv, Leipzig, Lima, Lisbon, Liverpool, Ljubljana, London, Luanda, Luxembourg, Lyon, Madrid, Manchester, Maputo, Mexico City, Milan, Mombasa, Monaco, Munich, Muscat, Nairobi, Oslo, Paris, Podgorica, Poznan, Prague, Reading, Rio de Janeiro, Riyadh, Rome, Santiago de Chile, S\u00e3o Paulo, Sarajevo, Shanghai, Sheffield, Singapore, Skopje, Sofia, Stavanger, Stockholm, Strasbourg, Stuttgart, Tel Aviv, Tirana, Vienna, Warsaw, Zagreb and Zurich. LEGAL - 131409274.3 Fagnotatet er hefta med slike feil og un\u00f8yaktigheiter at det ikkje kan leggjast vekt p\u00e5 i klagesakshandsaminga. Vi gjer greie for det i det vidare, og supplerer samstundes framstillinga i Klagen. 2.2 Statens vegvesen (\u00abSVV\u00bb) si involvering I Fagnotatet pkt. 1.1 er det tatt med eit lengre avsnitt som blir utgitt for \u00e5 vere fr\u00e5 SVV. Dette er feil. Ut fr\u00e5 Rammel\u00f8yvet \u00e5 d\u00f8me, har ikkje SVV uttalt seg om dispensasjonen fr\u00e5 rekkefylgjekravet i det heile. Sitatet som blir framstilt \u00e5 kome fr\u00e5 SVV, er derimot ein ordrett kopi av Bymilj\u00f8etaten sin merknad som i Fagnotatet er sitert i avsnittet f\u00f8r. Det er ukl\u00e5rt kvifor Fagnotatet framstiller det som om SVV har meint noko om dispensasjon fr\u00e5 rekkefylgjekravet, men dette kan d\u00e5 ikkje vektleggjast. 2.3 Fagnotatet si vurdering av om omsyna bak regelen blir \u00abvesentlig tilsidesatt\u00bb 2.3.1 Innleiing Vi viser i hovudsak til Klagen, der det g\u00e5r tydeleg fram at omsyna bak regelen ikkje blir vesentleg tilsidesette av ein dispensasjon. Slik PBE presenterer problemstillinga for Byr\u00e5dsavdelinga, er det likevel behov for \u00e5 kommentere nokre grunnleggjande utgangspunkt f\u00f8r vi kommenterer konkrete punkt i Fagnotatet. Store delar av Fagnotatet er sitat som er tatt h\u00f8gde for i klagen, og der vi kommenterer Fagnotatet direkte, g\u00e5r vi berre inn p\u00e5 sp\u00f8rsm\u00e5l som har f\u00e5tt ei s\u00e6rskilt vurdering i Fagnotatet. 2.3.2 Rekkefylgjekravet f\u00f8rem\u00e5let med \u00e5 kunne stille opp rekkefylgjekrav Det er p\u00e5 det reine at rekkefylgjekrav skal ivareta planfaglege omsyn, medan reine fiskale omsyn ikkje kan grunngje vedtak av rekkefylgjekrav etter pbl. \u00a7 12-7 nr. 10. Dette blei seinast sl\u00e5tt fast av H\u00f8gsterett i Mortensruddommen1 fr\u00e5 2021. Sj\u00f8lv om regelverket var det same ved vedtaking av reguleringsplanen, har rettsavklaring, om grensedraginga for kva slags rekkefylgjekrav som kan stillast, kome lenge etter vedtak av reguleringsplanen for Minde. Den plan- og bygningsrettslege innfallsvinkelen til rekkefylgjekrava g\u00e5r fram av den same Mortensrunddommen der det st\u00e5r at \u00abKommunen kan bare oppstille rekkef\u00f8lgebestemmelser for \u00e5 dekke reelle behov som utl\u00f8ses eller forsterkes av utbyggingen, eller for \u00e5 avhjelpe ulemper denne f\u00f8rer til.\u00bb (v\u00e5r understreking). Det lovlege f\u00f8rem\u00e5let med ogs\u00e5 det aktuelle rekkefylgjekravet i reguleringsplanen for Minde, m\u00e5 dermed vere grunngjeve i det siterte omsynet for \u00e5 kunne stille rekkefylgjekrav. Det var dette vi p\u00e5peika i Klagen pkt. 2.2.1 som korrekt utgangspunkt for dispensasjonsvurderinga. Den prinsipielle konsekvensen av gjeldande rett, er dermed at tiltak som verken utl\u00f8yser eller forsterkar s\u00e6rskilde behov, eller skaper ulemper, som utgangspunkt fell utanfor verkeomr\u00e5det til rekkefylgjekravsheimelen for infrastruktur i plan- og bygningslova. Desse prinsipielle utgangspunkta m\u00e5 ogs\u00e5 vere utgangspunktet for vurderinga av dispensasjonss\u00f8knaden, og vurderinga av vilk\u00e5ret om omsyna bak regelen blir \u00abvesentlig tilsidesatt\u00bb ved ein dispensasjon. Det er mogleg at PBE isolert sett kan noko ha rett i manglande motstrid i det som st\u00e5r i Fagnotatet \u00f8vst p\u00e5 s. 6 om at \u00abvi ikke kan se at klagers anf\u00f8rsler i forhold til hva som er hensynet bak bestemmelsen og det vedtaket legger til grunn er motstridende.\u00bb (v\u00e5r understreking). Men i lys av det vurderingstemaet H\u00f8gsterett har stilt opp for kva som er akseptable rekkefylgjekrav, er Rammel\u00f8yvet sine formuleringar 1 HR-2021-953-A Side 2 LEGAL - 131409274.3 om \u00e5 \u00absikre felles infrastruktur med h\u00f8y kvalitet\u00bb (v\u00e5r understreking), og \u00absikre at planen f\u00e5r de kvaliteter som er n\u00f8dvendig\u00bb, lite treffande, og i beste fall upresise med omsyn til dispensasjonsvurderinga. Desse formuleringane opnar opp for at det blir lagt vekt p\u00e5 ein vidare krins av omsyn enn det H\u00f8gsterett legitimerer her under reine fiskale omsyn som det er forbod mot \u00e5 vektlegge. Det er dermed den saklege samanhengen mellom det oms\u00f8kte tiltaket og behovet for rekkefylgjekravet som m\u00e5 til vurdering i dispensasjonssaka for \u00e5 sl\u00e5 fast om omsyna bak regelen blir vesentleg tilsidesett. 2.3.3 Handsaminga av rekkefylgjekravet som dispensasjonssak 2.3.3.1 Det formelle utgangspunktet Rekkefylgjekravet i reguleringsplanen \u00a7 3.1 er vedtatt av Bystyret i 2014, og d\u00e5 med ein ordlyd som i utgangspunktet gjer at tiltak etter pbl. \u00a7 20-1 bokstav d bruksendringar utl\u00f8yser rekkefylgjekravet. Ettersom reguleringsplanen, og dermed rekkefylgjekravet, er vedtatt av Bystyret, er det ei regulering som m\u00e5 leggjast til grunn som formelt utgangspunkt av dei underliggjande etatane i kommunen ved handtering av byggesaker. Dette gjeld inntil planen anten m\u00e5tte bli endra, eller at vilk\u00e5ret blir sett til side. Sj\u00f8lv om heimelen til \u00e5 stille opp dette rekkefylgjekravet for bruksendringa som er s\u00f8kt om i denne saka er sviktande, jf. pkt. 2.3.3.2 nedanfor, gjer desse formelle rammene at ein i s\u00f8knadssamanheng i denne saka, har valt \u00e5 be om at sp\u00f8rsm\u00e5let blir l\u00f8yst ved dispensasjon. 2.3.3.2 Den manglande heimelen for rekkefylgjekravet Som utgangspunkt for dispensasjonsvurderinga, og no klagevurderinga, er det relevant som bakteppe at heimelskjeda for \u00e5 kunne gjere gjeldande det aktuelle rekkefylgjekravet i reguleringsplanen for den oms\u00f8kte bruksendringa, sviktar i alle fall i to relasjonar. Den fyrste relasjonen er omtala i pkt. 2.3.2 ovanfor, og stiller krav om ein materiell, sakleg samanheng mellom det oms\u00f8kte tiltaket og det rekkefylgjekravet som blir gjort gjeldande. Eit tiltak som reint faktisk reduserer belastninga p\u00e5 infrastruktur, eller i alle h\u00f8ve ikkje aukar belastninga, vil etter sin art ikkje kome inn under den rettssetninga som H\u00f8gsterett har stilt opp for kva som er lovlege rekkefylgjekrav. Det er ikkje haldepunkt for at dei s\u00e5kalla \u00absumverknadane\u00bb av utbygging i eit omr\u00e5de er relevant for denne vurderinga. Desse er fyrst relevante i vurderinga for \u00e5 fastsl\u00e5 kva tiltak ei utbygging av eit omr\u00e5de gjer naudsynt. Som vist b\u00e5de i Klagen, og lenger nede i dette skrivet, er det ikkje haldepunkt for at det ligg f\u00f8re sakleg samanheng mellom det oms\u00f8kte tiltaket og rekkefylgjekravet. Den andre relasjonen der heimelskjeda sviktar, er i h\u00f8ve ordlyden i pbl. \u00a7 12-7 nr. 10. Kommunen sine ytre rammer for kva det kan gjevast planf\u00f8resegner om, er, i medhald av legalitetsprinsippet, strengt regulert av dei rammene som ordlyden i pbl. \u00a7 12-7 stiller opp. Lova sin ordlyd heimlar i dette tilfelle at \u00abutbygging av et omr\u00e5de ikke kan finne sted\u00bb f\u00f8r n\u00e6rare definert infrastruktur er tilstrekkeleg etablert. Den naturlege spr\u00e5klege forst\u00e5inga av omgrepet \u00abutbygging\u00bb, eller det \u00e5 bygge ut, er at det er ei handling som utvidar eller etablerer ny bygningsmasse i eit omr\u00e5de. Denne forst\u00e5inga er i samsvar med ordforklaringa i vanlege ordb\u00f8ker. Spr\u00e5kleg famnar ikkje \u00abutbygging\u00bb om tiltak p\u00e5, eller innanfor, eksisterande bygningsmasse. Utbygging som omgrep er dertil annleis enn omgrepet \u00abtiltak\u00bb som er kl\u00e5rt definert i pbl. \u00a7 1-6. \u00abTiltak\u00bb famnar om ei rekkje ulike handlingar, ogs\u00e5 knytt til eksisterande bygg, og omfattar det som ligg innanfor omgrepet \u00abutbygging\u00bb. \u00abUtbygging\u00bb omfattar derimot ikkje det som ligg innanfor \u00abtiltak\u00bb p\u00e5 eksisterande bygg. Det at lovgjevar i pbl. \u00a7 12-7 nr. 10 ein stad nyttar omgrepet \u00abtiltak\u00bb, men i relasjon til infrastruktur knyter verknaden til \u00abutbygging\u00bb m\u00e5 bety at det er ei avgrensing Side 3 LEGAL - 131409274.3 p\u00e5 kva tiltak som lovleg kan utl\u00f8yse rekkef\u00f8lgjekrav knytt til infrastruktur, og bruksendring etter pbl. \u00a7 20-1 bokstav d kan ikkje vere av desse. Spr\u00e5kbruken b\u00e5de i f\u00f8rearbeida og i rettspraksis til pbl. \u00a7 12-7 nr. 10 er konsistent med denne forst\u00e5inga ved at rekkefylgjekravsheimelen omtalast i tilknyting til ny utbygging og nye prosjekt, men der behovet for infrastrukturen m\u00e5 sj\u00e5ast i samanheng med eksisterande byggesetnad. Det m\u00e5 p\u00e5reknast at det over tid blir gjort endringar innanfor eksisterande byggesetnad. Men her m\u00e5 den store hovudregelen vere at behovet for infrastruktur blir vurdert berre p\u00e5 tidspunktet for oppf\u00f8ring utbygging av bygget. Dette ser ein att av TEK 17 kap. 5 som fastset korleis areal skal bereknast i bygg nettopp av omsyn til \u00abbelastning p\u00e5 infrastruktur og forholdet til omgivelsene\u00bb jf. \u00a7 5-1 (1), og der bruksareal (BRA) ogs\u00e5 blir berekna av ikkje berre faktiske, men ogs\u00e5 tenkte horisontalplan nettopp for \u00e5 ta h\u00f8gde for infrastrukturbehovet for eit bygg i framtida. Regelverket har ein konsistent og logisk samanheng i desse sp\u00f8rsm\u00e5la. For ei sak som det f\u00f8religgjande, der bygget er godkjent med ein eksisterande infrastruktur, og det skal gjerast tiltak som fell utanfor omgrepet \u00abutbygging\u00bb, gir ikkje pbl. \u00a7 12-7 nr. 10 heimel til \u00e5 stille opp rekkefylgjekrav i plan. I alle h\u00f8ve sl\u00e5r ikkje omsyna bak regelen til, noko som m\u00e5 gjenspeglast i den formelle handsaminga av dispensasjonss\u00f8knaden. 2.3.4 Nokre element i den konkrete vurderinga av om omsyna bak regelen er vesentleg tilsidesett I Fagnotatet s. 4 st\u00e5r det at \u00abDet f\u00f8lger at vilk\u00e5ret i \u00a7 3.1 kan oppfylles ved at det inng\u00e5s utbyggingsavtale jf. \u00a7 3.2. Klager har s\u00e5ledes en mulighet til \u00e5 oppfylle vilk\u00e5ret raskt\u00bb. Det er isolert sett korrekt at rekkefylgjekravet kan oppfyllast med ein utbyggingsavtale. Klagaren sitt h\u00f8ve til \u00e5 inng\u00e5 avtale og oppfylle det raskt har likevel ingen relevans for dispensasjonsvurderinga. Tvert i mot st\u00e5r utpeikinga av den raskaste vegen til godkjenning i byggesaka fram som eit press i retning av \u00e5 inng\u00e5 utbyggingsavtale for \u00e5 finansiere kommunale ynskje, lausrive fr\u00e5 den saklege samanhengen omtalt ovanfor. Det vil difor vere uheldig om dette momentet blir vektlagt p\u00e5 noko vis i klagehandsaminga. I siste avsnitt i Fagnotatet s. 5 er det sitat fr\u00e5 Bymilj\u00f8etaten sin uttale om at tiltaket \u00abvil i praksis bidra til \u00f8kt bruk og belastning av omr\u00e5dets veier og infrastruktur\u00bb, og Fagnotatet si vurdering av dette: \u00abFagetaten b\u00f8r st\u00f8tte seg til vurderingen som myndighet med fagkunnskap om trafikale forhold har gjort. Vi kan ikke se at klagers anf\u00f8rsler kan ha s\u00e6rlig tyngde.\u00bb. Det er eit krav i forvaltningsretten at forvaltinga skal legge til grunn korrekt faktum for sine avgjerder. I dette tilfellet g\u00e5r ein fr\u00e5 ei verksemd i bygget der dei tilsette har hatt tilgang til parkering og brukt bil, kundane til bilverksemda/verkstadverksemda naturleg nok m\u00e5 ha kome med bil, verksemda har vore avhengig av vareleveransar med bil, og verksemda i seg sj\u00f8lv har innebore bruk av bil med pr\u00f8veturar etc. Den nye verksemda f\u00e5r strupt tilgang til parkering, verksemda inneber ikkje bruk av bil i seg sj\u00f8lv, og brukarane kan ikkje bruke bil til og fr\u00e5 p\u00e5 grunn av sine funksjonshemmingar. Det er m.a.o. ingen faktiske haldepunkt for at tiltaket kan bidra til auka bruk og belastning av infrastrukturen. Det er dermed vanskeleg \u00e5 sj\u00e5 Bymilj\u00f8etaten si utsegn som noko anna enn ein p\u00e5stand utan faktisk grunnlag. Dersom Bymilj\u00f8etaten har eit slikt underlag som p\u00e5standen f\u00f8reset, m\u00e5tte det, og grunnlaget for det vore gjenstand for kontradiksjon eit anna grunnleggjande prinsipp i forvaltningsretten. For dette sp\u00f8rsm\u00e5let er dermed b\u00e5de Bymilj\u00f8etaten sitt utsagn og PBE si vurdering av det i Fagnotatet utan vekt i vurderinga av dispensasjonssp\u00f8rsm\u00e5let. P\u00e5 s. 6 i Fagnotatet st\u00e5r det at \u00abVi viser at infrastruktur i omr\u00e5de ikke er sikret opparbeidet. Vi vektlegger at det er viktig \u00e5 sikre at infrastruktur kommer p\u00e5 plass. Arealets omfang i forhold til hele Side 4 LEGAL - 131409274.3 bygningsmassen kan ikke v\u00e6re avgj\u00f8rende i denne sammenheng. Vi viser videre til at arealet som er s\u00f8kt bruksendret er stort i kvadratmeter. (300 m2 og 700 m2). Vi legger videre til grunn at tiltak i seg selv og i forhold til plan omr\u00e5det ellers (ogs\u00e5 p\u00e5g\u00e5ende reguleringsplan for delomr\u00e5de i S14) har behov for infrastrukturtiltak som oms\u00f8kte tiltak skal knyttes til\u00bb. Utsegna er av liten, eller ingen, relevans i dispensasjonssaka. Infrastrukturen som dette bygget er godkjent med er etablert. Uansett er det i seinare tid gjennomf\u00f8rt b\u00e5de permanente og mellombelse tiltak for \u00e5 betre situasjonen for mjuke trafikantar tett p\u00e5 dette bygget. Dette gjeld ekspressykkelvegen med langsg\u00e5ande gangveg som g\u00e5r i tomtegrensa, mellombels tverrsamband til Leaparken, og infrastrukturen med bybane, gang- og sykkelveg i Kanalvegen som Minde all\u00e9 35 har direkte tilgang til over eigen transportrampe. Det er krevjande \u00e5 sj\u00e5 at dei oms\u00f8kte lokala p\u00e5 noko vis utl\u00f8yser eller forsterkar behov for infrastruktur ut over dette. At arealet s\u00f8knaden gjeld \u00aber stort i kvadratmeter\u00bb er vanskeleg \u00e5 sj\u00e5 kan bety noko i denne samanhengen. 2.4 Fagnotatet si vurdering av om fordelane er st\u00f8rre enn ulempene I nedre halvdel p\u00e5 s. 6 i Fagnotatet omtalar PBE synsm\u00e5ten i Klagen om at PBE ikkje har vurdert fordelane ved \u00e5 gi dispensasjon. Klagaren fastheld denne synsm\u00e5ten, trass i at PBE meiner at b\u00e5de fordelane og ulempene er vurderte, og at forvaltningslova \u00a7 25 sine krav til grunngjeving er oppfylt. Grunnen til det er at Fagnotatet underbyggjer sitt standpunkt med eit sitat fr\u00e5 Rammel\u00f8yvet som gjeld dispensasjon fr\u00e5 plankravet i reguleringsplanen \u00a7 2.1.1. Fr\u00e5 dette kravet blei det gitt dispensasjon, og dette sp\u00f8rsm\u00e5let er ikkje del av klagesaka. Den vidare argumentasjonen i Fagnotatet verkar ogs\u00e5 retta mot plankrav og at det tek tid med realisering, utan at det er tema for klagen. Fagnotatet si vurdering p\u00e5 dette punktet er dermed utan verdi for klagesaka. Klagar er likevel samd i konklusjonen p\u00e5 det som er sitert at fordelane med \u00e5 gi dispensasjon er klart st\u00f8rre enn ulempene. Vi noterer at det i Fagnotatet s. 6 st\u00e5r at \u00abBegrunnelsen tiltres i klageomgang\u00bb. 2.5 Kort om fordelingsgrunnlaget Avslutningsvis er det grunn til \u00e5 kommentere det konkrete kontantbidraget og fordelingsgrunnlaget for bidrag til infrastruktur, jf. ogs\u00e5 kommentaren innleiingsvis i pkt. 2.3.4 ovanfor. Tiltakshavar er vel kjend med Bystyret sitt vedtak i sak 84/23 den 29.3.2023 som fastsette st\u00f8rrelsen p\u00e5 framtidige anleggsbidrag p\u00e5 Minde til kr. 2 400 eks. mva. pr. kvm BRA. I denne konkrete byggesaka har ein hatt dialog med Bymilj\u00f8etaten om mogleg inng\u00e5ing av utbyggingsavtale og vilk\u00e5ra for det. Bymilj\u00f8etaten har i den samanheng vist til dette vedtaket og sagt at det er kr. 2 400 pr. kvm. BRA som vil vere utgangspunkt for ein utbyggingsavtale. Talet p\u00e5 kr. 2 400 tek utgangspunkt i at totalkostnadane er fordelte p\u00e5 eit utbyggingsvolum p\u00e5 550 000 kvm BRA. Dette g\u00e5r fram av Byr\u00e5det si saksframstilling av 21.2.2023 der det m.a. st\u00e5r at \u00abEtter byr\u00e5dets oppfatning vil det v\u00e6re i tr\u00e5d med sak 97/14 at det offentlige tar risikoen for et lavere utbyggingsvolum enn 550 000 m2.\u00bb. I Byr\u00e5det si saksframstilling i Bystyret si sak 97/14 st\u00e5r det fylgjande om dette: \u00abDet er ansl\u00e5tt \u00e5 v\u00e6re et (nytt) utbyggingspotensiale p\u00e5 ca nye 500 000 m2/BRA i planomr\u00e5det. I tillegg til dette kommer ca 300 000 m2 BRA som er eksisterende bebyggelse. Det ansl\u00e5s f\u00f8lgelig at et fullt utbygget Mindemyren vil inneholde ca 800 000 m2 BRA. I et perspektiv p\u00e5 25 \u00e5r er det all grunn til \u00e5 anta at en del av den eksisterende bygningsmassen vil rives og erstattes av ny. Nye bygg som erstatter eksisterende bygningsmasse vil ogs\u00e5 f\u00e5 krav om vedtatte rekkef\u00f8lgekrav. Det vil antakelig bli bygget ut Side 5 LEGAL - 131409274.3 mer enn 500 000m2 /bra de neste 25 \u00e5rene, men det er vanskelig \u00e5 ansl\u00e5 hvor mye mer av eksisterende bygningsmasse som vil bli fornyet. Byr\u00e5det har i tabellen nedenfor lagt til grunn at det bygges ut 550 000m2 /BRA.\u00bb (v\u00e5r understreking) For det fyrste inneber dette at Bergen kommune, ved fastsettinga av anleggsbidraget d\u00e5 reguleringsplanen blei vedtatt, tenkte at rekkefylgjekravet skulle sl\u00e5 inn ved nybygg. Det er konsistent med den rettsregelen vi har stilt opp lenger oppe i dette skrivet. For det andre inneber dette at anleggsbidraget, s\u00e5 seint som i 2023, er rekna ut med fordeling ut fr\u00e5 nybygg, og ikkje bruksendringar og andre tiltak i eksisterande bygningsmasse. Konsekvensen av det, er at praktisering av rekkefylgjekravet overfor bruksendringar vil gi grunnlag for at det blir kravd inn h\u00f8gare summar enn vedtaka i Bystyret har lagt til grunn. Prinsipielt inneber praksisen det no blir lagt opp til at det kan bli dobbelt opp med betaling for same eigedom ved at det fyrst blir kravd anleggsbidrag for endringar i eksisterande bygg, og s\u00e5 p\u00e5 ny for oppf\u00f8ring av framtidige bygg. Ut over ei rein fiskal grunngjeving, er det vanskeleg \u00e5 sj\u00e5 at ein slik praksis kan ha grunnlag i plan- og bygningslova. Samla sett talar ei konsistent handsaming for at det d\u00e5 ikkje blir kravd anleggsbidrag ved endringar i eksisterande bygningsmasse. I denne konkrete saka ved at Rammel\u00f8yvet blir gjort om slik at det blir gitt permanent dispensasjon fr\u00e5 rekkefylgjekravet. Med vennlig hilsen Anders Elling Petersen Johansen Assosiert partner CMS Kluge Advokatfirma AS Oppdragsansvarlig advokat: Anders Elling Petersen Johansen Side 6 LEGAL - 131409274.3 "
}