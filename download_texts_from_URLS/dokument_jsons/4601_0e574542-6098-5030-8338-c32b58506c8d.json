{
  "dokument_id": "0e574542-6098-5030-8338-c32b58506c8d",
  "doc_type": "case_attachment",
  "kommune": 4601,
  "tittel": "Fagnotat, datert 03.09.2024",
  "url": "https://bergen.kommune.no/politikere-utvalg/api/fil/bk360/11069361/Fagnotat-datert-03-09-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2024/11512-21 Saksbehandler: Ida Marie Kroknes Harms Dato: 03.09.2024 Fra Plan- og bygningsetaten Forslag til endring av reguleringsplan, forenklet behandling. Bergenhus. Gnr. 164 Bnr 728 mfl., Energiteknologibygget All\u00e9gaten, Nasjonal arealplan-ID 4601_64170000 Om planforslaget Arkitektgruppen Cubus A/S foresl\u00e5r p\u00e5 vegne av FARVATN AS endring etter forenklet behandling av detaljregulering for Bergenhus gnr. 164 bnr. 726 mfl., Energiteknologibygget All\u00e9gaten (Arealplan-ID: 64170000), vedtatt 28.05.2020. Planomr\u00e5det ligger p\u00e5 den s\u00f8rlige del av Nyg\u00e5rdsh\u00f8yden i Bergenhus bydel, like ved Nyg\u00e5rdsparken. Figur 1: Skr\u00e5foto av planomr\u00e5det Figur 2: Oversiktskart av planomr\u00e5det Hensikten med endringen er \u00e5 endre arealform\u00e5l for de to eksisterende villaene i Jahnebakken 6 og 8 fra bolig (B) til kombinert bolig/kontorform\u00e5l (B/K). Forslaget til endring inneb\u00e6rer noe \u00f8kt BRA innenfor to bestemmelsesomr\u00e5der samt mindre justeringer av bestemmelser tilh\u00f8rende blant annet hensynssone bevaring kulturmilj\u00f8. Endringen f\u00f8rer til noe reduksjon i parkeringsdekning og ytterligere sikring av eksisterende gr\u00f8nnstruktur. I forbindelse med endringen har Plan- og bygningsetaten (PBE) benyttet anledningen til \u00e5 stryke ugyldige bestemmelser i gjeldende reguleringsplan. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Byggesak, planprosess og medvirkning Eiendommene er i gjeldende plan regulert til boligform\u00e5l. I 2022 ble det gitt rammetillatelse p\u00e5 vilk\u00e5r for 13 boenheter, ombygging, fasade- og bruksendring, tilbygg, utomhus. m.m. gjennom byggesak BYGG-2022/20063. I 2023 ble imidlertid eiendommene solgt, og ny grunneier \u00f8nsker \u00e5 etablere kontor i villaene. Dette er bakgrunnen for foreliggende endringsforslag. Komplett forslag om endring etter forenklet behandling ble mottatt 28.06.2024. Saken ble oversendt ber\u00f8rte parter og myndigheter til uttale 08.05.2024. Det ble mottatt 1 privat merknad og 8 uttalelser fra h\u00f8ringsparter. Disse er oppsummert og kommentert av forslagsstiller i merknadsskjema datert 28.06.2024. Underveis i prosessen har det v\u00e6rt dialog med b\u00e5de Byantikvar og kulturarvseksjonen i Vestland fylkeskommune. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Parkeringsdekning \u2022 Bevaring tr\u00e6r og hageanlegg \u2022 Bevaring kulturmilj\u00f8 og kulturminneverdi Endringer etter at saken har v\u00e6rt til uttale Endringer av planforslaget som f\u00f8lge av innkomne merknader og uttalelser, kommer frem av merknads- og endringsskjema datert 28.06.2024 samt f\u00f8lgeskriv datert 28.06.2024. Alt planmateriale er oppdatert i henhold til endringene. Kort oppsummert inneb\u00e6rer endringene: \u2022 Ny hensynssone rundt eksisterende blodb\u00f8k i plankart, med tilh\u00f8rende reguleringsbestemmelser som sikrer tilstrekkelig areal rundt treet og dets rotsone \u2022 Lagt inn bestemmelser som sikrer vern og restaurering av eksisterende hageanlegg \u2022 Lagt inn bestemmelser til materialitet for nye tiltak, samt for eksisterende villaers fasader \u2022 Revidert utregning av parkeringsdekning i henhold til KPA2018 inkludert i planbeskrivelsen og det er redusert krav til parkeringsdekning i bestemmelsene Figur 3: Utsnitt gjeldende plankart til venstre og forslag til planendring til h\u00f8yre Saksnummer PLAN-2024/11512 Side 2 av 10 Vurdering av forslag til endring Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Det er kun de foresl\u00e5tte endringene som er gjenstand for diskusjon og vurdering. Vurdering av endring etter forenklet behandling Villaene omfattet av endringsforslaget var i bruk som bolighus inntil de ble kj\u00f8pt av universitetet flere \u00e5r siden. Universitetet har siden den gang brukt dem til midlertidig opphold for gjesteforskere og til kontorer. I en \u00e5rrekke har dermed villaene blitt benyttet til ulike universitetsform\u00e5l, ikke ulikt de form\u00e5l som n\u00e5 oms\u00f8kes. P\u00e5 bakgrunn av dette konkluderte PBE i november 2023 at forslag til endring kan behandles etter forenklet prosess. Konklusjonen ble tatt etter dialog med Byantikvar og mottatt forh\u00e5ndsuttalelse fra Vestland fylkeskommune. F\u00f8lgende forutsetninger ble lagt til grunn for videre arbeid med saken: - Videref\u00f8ring og ivaretakelse av intensjoner fra gjeldende plan - Bevaring kulturmilj\u00f8 og kulturminneverdi - Universell utforming En plansak kan f\u00f8lge forenklet prosess n\u00e5r endringen i liten grad vil p\u00e5virke gjennomf\u00f8ring av planen for \u00f8vrig, ikke g\u00e5r ut over hovedrammene i planen, samt ikke ber\u00f8rer hensynet til viktige natur- og friluftsomr\u00e5der. Kriteriene for \u00e5 behandle endring av reguleringsplaner etter \u00a7 12-14 vurderes \u00e5 v\u00e6re oppfylt. Hovedinnholdet i endringsforslaget Hovedinnholdet er en form\u00e5lsendring fra bolig til kombinert bolig/kontorform\u00e5l for \u00e5 kunne benytte eksisterende villaer som arbeidsplasser. I den forbindelse er det behov for flere mindre endringer p\u00e5 eksisterende bebyggelse og uteareal. Utfordringene i gjeldende plan og ved eksisterende bebyggelse er hovedsakelig at bebyggelsen ikke er tilstrekkelig universelt utformet til \u00e5 kunne egne seg som arbeidsplass, og gjeldende plan \u00e5pner ikke opp for de n\u00f8dvendige tiltak som beh\u00f8ves for \u00e5 oppn\u00e5 dette. Bebyggelsen er omfattet av hensynsone kulturmilj\u00f8 som videre legger noen begrensninger p\u00e5 hva som kan tillates av endringer p\u00e5 bebyggelsen. En utfordring er derfor \u00e5 balansere n\u00f8dvendige tiltak for kontorform\u00e5l opp mot kulturminnehensynet. Hovedendringene i planforslaget er derfor: - Endre arealform\u00e5l fra boligform\u00e5l til kombinert bolig/kontorform\u00e5l - Det \u00e5pnes for \u00e9n boenhet i hver villa - Ny hensynssone rundt eksisterende blodb\u00f8k, med tilknyttede bestemmelser - Det \u00e5pnes for \u00e5 rive en eksisterende garasje - Det tillates \u00f8kt BRA fra 65 til 75% BRA innenfor to nye bestemmelsesomr\u00e5der o Nytt bestemmelsesomr\u00e5de #9 for et felles universelt utformet inngangsparti o Nytt bestemmelsesomr\u00e5de #10 for st\u00f8yskjermende orangeri - Antallet parkeringsplasser reduseres sammenlignet med gjeldende plan og er n\u00e5 i tr\u00e5d med KPA2018 - Endret sykkelparkering til \u00e5 v\u00e6re i tr\u00e5d med KPA2018 - Rekkef\u00f8lgekrav til opparbeiding og restaurering av hageanlegg lagt til Saksnummer PLAN-2024/11512 Side 3 av 10 Overordnede planer og retningslinjer I kommuneplanens arealdel er omr\u00e5det satt av til sentrumsform\u00e5l. Omr\u00e5det ligger i hensynssone kulturmilj\u00f8, henholdsvis H570_2 Universitetsomr\u00e5det og H570_7 Historisk sentrum. Omr\u00e5det er ogs\u00e5 omfattet av hensynssone H220_10 helikopterst\u00f8y, H390_2 Luftkvalitet og H410_1 Konsesjonsomr\u00e5de fjernvarme. I kommunedelplan Sentrum er omr\u00e5det avsatt til offentlig form\u00e5l. I gjeldende reguleringsplan for Bergenhus gnr. 164 bnr. 726 mfl., Energiteknologibygget All\u00e9gaten (Arealplan-ID: 64170000) er omr\u00e5det regulert til bolig, veg og annen veggrunn \u2013 gr\u00f8ntareal. Foruten endring av arealform\u00e5l bolig er reguleringsendringen i samsvar med gjeldende planer. Tiltaket kommer ikke i konflikt med statlige planretningslinjer, rammer eller f\u00f8ringer. Endring av arealform\u00e5l fra bolig til kombinert kontor/bolig Det planlegges en form\u00e5ls- og bruksendring fra rent boligform\u00e5l til kombinert bolig/ kontorform\u00e5l som grunnlag for ombygging, oppgradering og rehabilitering av byggene. Form\u00e5let med tiltaket er \u00e5 tilrettelegge for etablering av en innovasjonsklynge, som ogs\u00e5 drar veksel p\u00e5 de eksisterende og fremtidige kunnskapsmilj\u00f8ene p\u00e5 Nyg\u00e5rdsh\u00f8yden. For \u00e5 kunne tiltrekke seg og tilrettelegge for internasjonale kunnskapsakt\u00f8rer \u00e5pnes det ogs\u00e5 opp for \u00e9n boenhet i hvert bygg. Boenhetene er tenkt som bes\u00f8ksleilighet i forbindelse med virksomheten. Opprinnelig \u00f8nsket forslagsstiller \u00e5 kun regulere omr\u00e5det til kontorform\u00e5l, men ettersom at det var \u00f8nske og behov for en bes\u00f8ksleilighet, har forslagsstiller i samr\u00e5d med PBE blitt enig om at et kombinert form\u00e5l i st\u00f8rre grad samsvarer med faktisk fremtidig bruk av eiendommene. Ved \u00e5 regulere til kombinert form\u00e5l \u00e5pnes det ogs\u00e5 opp for at villaenes opprinnelige form\u00e5l, bolig, videref\u00f8res. Dette vurderer PBE som positivt b\u00e5de av kulturminnehensyn og fremtidig fleksibilitet i bruk. Utforming og hovedgrep Det har v\u00e6rt en grunnleggende forutsetning for utforming av plangrepet at nye tiltak skal underordne og tilpasse seg villaene. Villaene i Jahnebakken 6 og 8 har kulturhistorisk verdi og skal bevares. Planendringen \u00e5pner dermed ikke for omfattende endringer, men det gj\u00f8res noen justeringer i gjeldende plankart og bestemmelser for \u00e5 \u00e5pne for at byggene kan bindes sammen gjennom en felles hovedinngang. Det er ikke regulert grad av utnytting for felt B i gjeldende plan da det ikke \u00e5pnes for \u00f8kt utnyttelse. I planforslaget foresl\u00e5s det \u00e5 \u00f8ke grad av utnytting fra dagens 68%-BRA til 75%- BRA. Intensjonene i plangrepet er sikret formelt gjennom plankart og bestemmelser ved \u00e5 tillate noe \u00f8kt BRA innenfor bestemmelsesomr\u00e5de #9 og #10. Planen \u00e5pner for etablering av en ny forplass nord for villaene. Dette omr\u00e5det er i dag preget av harde flater, mur og niv\u00e5sprang, noe som gir et tydelig baksidepreg. Tiltaket vil medf\u00f8re at dagens bratte stigning opp mot nr. 8, og tilh\u00f8rende smal og uattraktiv passasje inn mot fasaden til nr. 6, erstattes av et samlet bygulv p\u00e5 ett niv\u00e5 (ca. kote +22). Det stilles i bestemmelsene krav om at plassen skal etableres med materialer av h\u00f8y kvalitet, der Saksnummer PLAN-2024/11512 Side 4 av 10 naturstein skal v\u00e6re hovedmateriale. Forplassen vil i hovedsak v\u00e6re et adkomstareal hvor den viktigste funksjonen er bevegelse og fremkommelighet. Figur 4: Eksisterende situasjon og planlagt situasjon PBE slutter seg til grepet og vurderer at foresl\u00e5tt ny atkomstsituasjon er positiv b\u00e5de med tanke p\u00e5 utforming og universell utforming. Vi vurderer at tiltaket i liten grad kommer i konflikt med hensynssone kulturmilj\u00f8. Kulturmilj\u00f8 og kulturminneverdi Hensynssone kulturmilj\u00f8 fra gjeldende plan videref\u00f8res, med noen justeringer i planens bestemmelser for \u00e5 \u00e5pne for n\u00f8dvendig tiltak. Utfyllende vurdering er svart ut i planbeskrivelsen. Planendringen \u00e5pner for tiltak i hovedsakelig to nye bestemmelsesomr\u00e5der, bestemmelsesomr\u00e5de #9 felles inngangsparti og #10 st\u00f8yskjermende orangeri. Tiltak i bestemmelsesomr\u00e5dene vurderes av PBE \u00e5 ha noe p\u00e5virkning p\u00e5 eksisterende kulturmilj\u00f8. Felles inngangsparti vurderes \u00e5 ha st\u00f8rst p\u00e5virkning p\u00e5 eksisterende kulturmilj\u00f8 og kulturminneverdien til villaene. Inngangspartiet er derimot et n\u00f8dvendig tiltak for \u00e5 tilgjengeliggj\u00f8re bygningene, og det er lagt vekt p\u00e5 at sammenkoblingen skal plasseres slik at den i minst mulig grad skal v\u00e6re synlig fra hagesiden. Byggene skal fremdeles v\u00e6re tydelig lesbare som to villaer, og visuell virkning av sammenkoblingen skal v\u00e6re n\u00e6rmest ubetydelig sett fra s\u00f8r. Saksnummer PLAN-2024/11512 Side 5 av 10 Figur 5: Planlagt tiltak sett fra s\u00f8r (hagen) For \u00e5 oppn\u00e5 et funksjonelt inngangsparti er det n\u00f8dvendig \u00e5 rive eksisterende garasje. Fjerning av garasjen gir mulighet for \u00e5 gj\u00f8re tiltak p\u00e5 eksisterende veg og danne en \u00e5pen forplass ved den nye hovedinngangen. Rammegodkjent boligprosjekt (BYGG-2022/20063-6) i henhold til gjeldende plan medf\u00f8rte ogs\u00e5 blant annet fjerning av garasjen, og planendringen vurderes dermed \u00e5 ikke ha st\u00f8rre konsekvenser for kulturmilj\u00f8et enn boligprosjektet i henhold til gjeldende plan. I utgangspunktet vurderes nye tiltak p\u00e5 eksisterende kulturminner og kulturmilj\u00f8 generelt som negativt ettersom at man da endrer det originale uttrykket ved bebyggelsen og milj\u00f8et. Kulturmilj\u00f8 og kulturminner er sv\u00e6rt s\u00e5rbare for endring, p\u00e5bygg og tilbygg da det er i sin originalitet vernehensynet faller. Likevel vurderer vi at fordelen ved planendringen overveier ulempene i dette tilfellet. I den kulturminnefaglige forh\u00e5ndsuttalelsen fra fylkeskommunen vises det til at det er enighet i at bygningene trenger omfattende rehabilitering og at gjeldende rammetillatelse har vist seg \u00e5 ha sterke negative konsekvenser for kulturminneverdiene. Da blant annet ved endring p\u00e5 planl\u00f8sning, fasader og hageanlegg. Fylket uttaler derfor at de er enig i vurderingen i at kontorform\u00e5l er mer sk\u00e5nsomt enn bolig. Gjennom planendringen sikres blant annet restaurering og ivaretakelse av b\u00e5de det historiske hageanlegget og de originale kvaliteter ved villaene bedre enn hva gjeldende plan gj\u00f8r. Kontorform\u00e5l vil i forhold til boligform\u00e5l ogs\u00e5 i st\u00f8rre grad kunne ivareta verneverdig interi\u00f8r og planl\u00f8sning i villaene. For inngangspartiet er de visuelle og materielle kvaliteter sikret i bestemmelsene tilh\u00f8rende bestemmelsesomr\u00e5de #9. Om bestemmelsesomr\u00e5de #10 for st\u00f8yskjermende orangeri, vurderer PBE at et orangeri som erstatning for st\u00f8yskjermer i hagen i mindre grad p\u00e5virker kulturmilj\u00f8et og er mindre skjermende for hageanlegget sett utenfra. Ettersom at planendringen kun \u00e5pner for \u00e9n boenhet i hver villa, vurderes det til at st\u00f8y ikke vil bli en problemstilling. Likevel vurderes det som positivt at noe st\u00f8y kan reduseres. Utforming og materiale for orangeriet er sikret i bestemmelsene tilh\u00f8rende bestemmelsesomr\u00e5de #10. Parkeringsdekning Gjeldende plan \u00e5pner for syv parkeringsplasser tilh\u00f8rende de to eiendommene. I utgangspunktet var PBE \u00e5pen for \u00e5 videref\u00f8re parkeringsdekning vedtatt gjennom gjeldende Saksnummer PLAN-2024/11512 Side 6 av 10 plan, men endret innstilling underveis i prosessen da det ble tydelig at det ved videref\u00f8ring av syv fullverdige parkeringsplasser, inkl. man\u00f8vreringsareal, vil beslaglegge store deler av forplassen som b\u00f8r forbeholdes myke trafikanter og v\u00e6re \u00e5pen. Ved syv parkeringsplasser for biler vil det dessuten v\u00e6re behov for \u00e5 benytte arealer ogs\u00e5 utenfor egen eiendomsgrense. P\u00e5 bakgrunn av dette har antall parkeringsplasser blitt redusert fra syv til fem plasser, inkludert \u00e9n HC-parkeringsplass. Videre er det sikret i bestemmelsene at forplassen skal opparbeides med materialer av h\u00f8y kvalitet, og at hovedmaterialet skal v\u00e6re naturstein. Parkeringsplassene skal ikke markeres i dekket p\u00e5 forplassen. Forslagsstiller har i planbeskrivelsen redegjort for at fem parkeringsplasser er i tr\u00e5d med KPA2018. PBE slutter seg til redegj\u00f8relsen og anbefaler parkeringsdekningen ettersom planforslaget behandles som en mindre endring og endringsforslaget forbedrer den eksisterende situasjon. Vurdering etter naturmangfoldloven (nml) Etter naturmangfoldloven \u00a7 7 skal prinsippene i \u00a7\u00a7 8 til 12 legges til grunn som retningslinjer ved ut\u00f8ving av offentlig myndighet. I henhold til naturmangfoldlovens \u00a78, skal \u00abkunnskapsgrunnlaget st\u00e5 i et rimelig forhold til sakens karakter og risiko for skade p\u00e5 naturmangfoldet\u00bb. Utover informasjon i offentlige kartbaser, er det gjennomf\u00f8rt registreringer b\u00e5de i forbindelse med tidligere plan og byggesak som gir kunnskap om naturverdiene i hageanlegget, og i forbindelse med planendringen er det ogs\u00e5 gjennomf\u00f8rt arboristvurdering av tr\u00e6r p\u00e5 nordsiden av Jahnebakken 6 og 8. I denne aboristvurderingen ble det blant annet kartlagt en stor eik like utenfor plangrensen. Denne eiken er klassifisert som utvalgt naturtype hul eik i forskrift etter Naturmangfoldloven. Plan- og bygningsetaten vurderer at kunnskapsgrunnlaget i dette planarbeidet er tilstrekkelig for \u00e5 kunne belyse virkningene og konsekvensene av planen. Naturverdiene i omr\u00e5det er godt kjent og kravet til kunnskapsgrunnlag etter nml. \u00a7 8 anses dermed som oppfylt. Videre gir nml. \u00a7 9 krav om et \u00abf\u00f8re-var-prinsipp\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Kunnskapsgrunnlaget tilsier etter v\u00e5r vurdering at foresl\u00e5tt planendring ikke medf\u00f8rer risiko for betydelige og ukjente negative konsekvenser for naturmangfoldet. F\u00f8re var-prinsippet i naturmangfoldloven \u00a7 9 vurderes derfor ikke \u00e5 komme til anvendelse. Naturmangfoldloven \u00a7 10 stiller krav til at tiltaket skal vurderes ut fra den samlede belastningen som \u00f8kosystemet er eller vil bli utsatt for. Tiltaket planendringen \u00e5pner for er av beskjeden st\u00f8rrelse, plassert i et omr\u00e5de som ikke er vegetert i dag og som b\u00e6rer sterkt preg av menneskelig aktivitet. Et eldre b\u00f8ketre rett utenfor eiendomsgrensen vil trolig m\u00e5tte felles som resultat av \u00f8nsket tiltak. For \u00e5 b\u00f8te p\u00e5 dette, sikres et annet tre (en stor blodb\u00f8k) innenfor planomr\u00e5det. Plan- og bygningsetaten vurderer at p\u00e5virkning p\u00e5 \u00f8kosystemet er dokumentert og belyst ut fra samlet belastning, og at nml. \u00a7 10 er oppfylt. Det fremg\u00e5r av nml. \u00a7 11 at tiltakshaver skal b\u00e6re kostnadene ved \u00e5 hindre eller begrense naturskadene ved tiltaket. Forslagsstiller er klar over dette. Aktuelle eksempler p\u00e5 hvor det kan p\u00e5l\u00f8pe kostnader er ved eventuell masseh\u00e5ndtering, ivaretakelse av rotsone til eik Saksnummer PLAN-2024/11512 Side 7 av 10 utenfor plangrensen og ved fjerning av fremmede arter i henhold til planens bestemmelser. Plan- og bygningsetaten vurderer at naturmangfoldloven \u00a7 11 er ivaretatt. Nml. \u00a7 12 krever at man fors\u00f8ker \u00e5 unng\u00e5 eller begrense skadene p\u00e5 naturmangfoldet gjennom valg av driftsmetoder, teknikker og lokalisering. Eksisterende blodb\u00f8k rett nord for Jahnebakken 6 sikres formelt i planen, gjennom markering med symbol \u00abeksisterende tre som skal bevares\u00bb og regulering av hensynssone naturmilj\u00f8 (H560) rundt treet. Sikring av blodb\u00f8ken sees i sammenheng med den hule eiken som ligger i tomtegrensen mellom gnr./bnr. 164/762, 422 og 682 (utenfor plangrensen). Disse to tr\u00e6rne vurderes \u00e5 inng\u00e5 i en \u00ablevedyktig enhet\u00bb. Hensynssonen som reguleres, omfatter ogs\u00e5 deler av rotsonen til eiken. Mulige problemstillinger tilknyttet eiken er blitt vurdert av arborist, og p\u00e5 bakgrunn av dette er det tilknyttet bestemmelser til hensynssonen som sikrer at tr\u00e6r/rotsoner hensyntas i anleggsfasen og det \u00e5pnes for beskj\u00e6ring under forutsetning av at sertifisert arborist konsulteres. Planforslaget styrker i s\u00e5 m\u00e5te vern av tr\u00e6r i og utenfor planomr\u00e5det sammenlignet med gjeldende plan for omr\u00e5det. Det forutsettes at milj\u00f8forsvarlige teknikker og driftsmetoder benyttes i utbygging av tiltaket. Plan- og bygningsetaten vurderer at naturmangfoldloven \u00a7 12 er ivaretatt. Infrastruktur Planendringen medf\u00f8rer ikke endring i mobilitetsl\u00f8sninger eller overordnede m\u00e5l for trafikksikkerhet - prinsippene regulert i gjeldende plan videref\u00f8res. Kj\u00f8readkomst til eiendommene vil fortsatt v\u00e6re via Jahnebakken, men planendringen \u00e5pner i bestemmelsene for en mindre justeringer av vei (f_SV1) for \u00e5 gi tilfredsstillende sikt mot ny gang- og sykkelveg som forbinder All\u00e9gaten og Jahnebakken. PBE slutter seg til dette. Korrigering av \u00f8vrige bestemmelser PBE har benyttet anledningen den forenklede planprosessen har \u00e5pnet for til \u00e5 stryke ugyldige bestemmelser ved gjeldende plan. Dette gjelder da bestemmelser eller deler av en bestemmelse som inneholder saksbehandlingsregel. Bakgrunnen for dette er \u00e5 sikre at vedtatte planbestemmelser ikke er uklare og at de er i samsvar med loven. Endringen best\u00e5r av \u00e5 stryke bestemmelser som ikke lenger har selvstendig rettsvirkning og vil dermed ikke ha betydning for gjennomf\u00f8ring av gjeldende plan. Konklusjon Vi anbefaler endringer i endringsforslaget og slutter oss til endret form\u00e5l fra bolig til kombinert bolig/kontorform\u00e5l og innholdet i endringsforslaget. Forslaget til mindre reguleringsendring vurderes til \u00e5 v\u00e6re tilfredsstillende og anbefales vedtatt. Saksnummer PLAN-2024/11512 Side 8 av 10 Anbefalt vedtak: 1. I medhold av plan- og bygningsloven \u00a7 12-14 vedtas f\u00f8lgende forslag til endring av reguleringsplan: Bergenhus. Gnr. 164 Bnr 728 mfl., Energiteknologibygget All\u00e9gaten, Nasjonal arealplan-ID 4601_64170000 vist p\u00e5 plankart datert 02.07.2024 a. Tilh\u00f8rende reguleringsbestemmelser datert 02.07.2024 Plan- og bygningsetaten Aslaug Aalen Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2024/11512 Side 9 av 10 Vedlegg: Plankart datert 02.07.2024 Reguleringsbestemmelser datert 02.07.2024 Planbeskrivelse datert 28.06.2024 Merknadsskjema datert 28.06.2024 Illustrasjonsplan 1 datert 11.04.2024 Illustrasjonsplan 2 datert 11.04.2024 Snitt og oppriss datert 09.04.2024 Omr\u00e5destabilitetsvurdering datert 15.01.2024 Sjekkliste datert 28.06.2024 F\u00f8lgeskriv datert 28.06.2024 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak , saksnr PLAN-2024/11512 Saksnummer PLAN-2024/11512 Side 10 av 10 "
}