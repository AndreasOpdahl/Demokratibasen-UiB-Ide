{
  "dokument_id": "748b944c-710b-5bd2-a47f-74470b9b360f",
  "doc_type": "case_presentation",
  "kommune": 4601,
  "tittel": "Bergenhus. Fl\u00f8enbakken 27, nytt bygg - Boligform\u00e5l",
  "url": "https://bergen.kommune.no/politikere-utvalg/api/fil/bk360/9840665/Framstilling-Bergenhus-Floenbakken-27-nytt-bygg-Boligformal",
  "tekst": " R\u00e5det for byforming og arkitektur (RBA) 10-24 Saksframstilling V\u00e5r referanse: 2024/00155-10 Saksbehandler: \u00c5ge Vallestad Bergenhus. Fl\u00f8enbakken 27, nytt bygg - Boligform\u00e5l Hva saken gjelder: Saken gjelder s\u00f8knad om tillatelse til oppf\u00f8ring av 8 boenheter/rekkehus med uteomr\u00e5der, forst\u00f8tningsmurer og parkeringskjeller mv. p\u00e5 eiendommen gnr. 163 gnr. 60 Fl\u00f8enbakken 27. Forslagsstillere: Arkitektene James Barber (JBA) og Daniel Tenev (STUDIO TENEV) har utarbeidet prosjektet p\u00e5 vegne av tiltakshaver Bergen Byfortetting AS. Plangrunnlag: Oms\u00f8kte eiendom inngikk tidligere i reguleringsplan for Bybanen fra sentrum til Fyllingsdalen, DS1 Nonneseter Kronstad (plan-ID64040000) som midlertidig anlegg og riggomr\u00e5de. Form\u00e5let er imidlertid regulert opphevet ett \u00e5r etter at bybanen er tatt i bruk. Eiendommen n\u00e5 uregulert, (foruten angitt arealform\u00e5l med sikringssone for underjordisk anlegg). Det p\u00e5g\u00e5r reguleringsarbeid i vest/s\u00f8rvest, Bergenhus. Gnr. 163 bnr. 23 mfl., M\u00f8llendal \u00f8st (plan-ID70990000), hvor eiendommen delvis inng\u00e5r, foresl\u00e5tt regulert til boligbebyggelse. Bestemmelsesomr\u00e5de #1 har til form\u00e5l \u00e5 sikre en tverrforbindelse mellom M\u00f8llendal og Fl\u00f8enbakken. Kommunedelplan Fjellsiden S\u00f8r viser eiendommen med arealform\u00e5l bolig i planomr\u00e5de E \u00c5rstad. Kommuneplanens arealdel 2018 viser eiendommen som Byfortettingssone BY2, og den er videre omfattet av hensynssonene (H570_2), Historisk sentrum (H570_7), konsesjonsomr\u00e5de fjernvarme Flesland Sentrum (H410_1), luftkvalitet gul sone og bestemmelsesomr\u00e5de #4 (KPA \u00a7 38). Dispensasjoner: Tiltaket er avhengig av dispensasjon fra f\u00f8lende bestemmelser: - KPA \u00a7 3.1 - Subsidi\u00e6r s\u00f8kt dispensasjon fra utnyttelsesgrad 80 % TU i KDP - Avstand til vei - \u00a7 29-4 om tiltakets plassering n\u00e6rmere enn 4 meter fra grense (Avklares med PBE). Ansvarlig s\u00f8kers beskrivelse: Tiltaket har til form\u00e5l \u00e5 sikre gode sentrumsn\u00e6re familieboliger. Herunder reetablere boligform\u00e5l p\u00e5 eiendommen i tr\u00e5d med gjeldende plangrunnlag som ligger godt innenfor rammene av den tidligere utnyttelsen p\u00e5 eiendommen. I den sammenheng har prosjektet 1 s\u00e6rlig fokus p\u00e5 stedlig tilpasning for \u00e5 oppn\u00e5 gode bokvaliteter for nybygget, s\u00e5 vel som \u00e5 sikre en mest mulig sk\u00e5nsom \u2013 en hensiktsmessig og riktig utbygging \u2013 blant den omkringliggende bebyggelsen. Utformingen av de nye boligene er et resultat av stedsanalysen, der omkringliggende bebyggelse og landskap er vurdert. Prosjektet har h\u00f8ye ambisjoner om \u00e5 bidra til \u00e5 styrke omr\u00e5det b\u00e5de estetisk og arkitektonisk, samtidig som omr\u00e5dets karakter ivaretas. M\u00e5let er \u00e5 utvikle familieboliger av h\u00f8y kvalitet med frodige uteplasser tett p\u00e5 sentrum. Arkitektonisk redegj\u00f8relse: Fl\u00f8enbakken inneholder en noks\u00e5 variert bebyggelse. Plassering og skala forandrer karakter fra nord til s\u00f8r. Bebyggelsen i omr\u00e5det g\u00e5r fra \u00e5 best\u00e5 av mindre skala boliger som henvender seg mot gaten, til st\u00f8rre blokkbebyggelser som bryter med gatens geometri for \u00e5 danne skjermede uterom. Tiltakets tomt befinner seg midt i overgangen mellom omr\u00e5dets skiftende bebyggelse. Prosjektet fors\u00f8ker derfor \u00e5 megle og styrke samspillet mellom den skiftende bebyggelsen. Dette er gjort gjennom en karakterdannende forskyvning i prosjektets fasade, som opprettholder kontakten med gaten samtidig som den myker opp Fl\u00f8enbakken 33 sin skiftende geometri og skala. Det er foresl\u00e5tt en sammensatt bebyggelse som er brutt ned til seks enheter som har hver sin forhage i m\u00f8te mot nabolagets gate (\u00e5tte boenheter totalt med to p\u00e5 hver side ved gavlveggene) Illustrasjoner oms\u00f8kt tiltak p\u00e5 fl\u00f8enbakken 27 \u2013 vedlegg E14 Prosjektet har ogs\u00e5 h\u00f8yt fokus p\u00e5 kvaliteter i form av gode materialvalg. Materialpaletten er valgt med hensyn til omr\u00e5dets karakter. Bygningene vil for det meste bygges av tre over terrengniv\u00e5 med tegl mot bakkeniv\u00e5. Fasadene er kledd i enkelfals kledning i varierende bredder. Kledningen er tenkt behandlet i en lys varm tone. Det er videre planlagt at rekkehusene beholder slektskap i fargevalg, men f\u00e5r subtil variasjon i fargetone for \u00e5 ytterligere skape individualitet i fasadene. 2 Illustrasjoner oms\u00f8kt tiltak p\u00e5 Fl\u00f8enbakken 27 \u2013 tegl p\u00e5 bakkeniv\u00e5 og trekledning over Bruk av tegl i forhagene, kjelleretasje og privat bakhagene er for \u00e5 skape varme og taktile utomhus detaljer. Tegl er v\u00e6rbestandig og myke materiale, og skal brukes til \u00e5 bygge integrerte plantekasser og lune sitteplasser. Illustrasjoner oms\u00f8kt tiltak p\u00e5 Fl\u00f8enbakken 27 \u2013 tegl p\u00e5 bakkeniv\u00e5 og trekledning over 3 Uteoppholdsareal Uteomr\u00e5der utformes med b\u00e5de private og felles uteplasser. Utformingen er tilrettelagt for lune situasjoner, lek og naturlig skjerming. Fl\u00f8enbakken har lang tradisjon med botanikk og plantehager. Det har v\u00e6rt viktig for prosjektet \u00e5 inneha gr\u00f8nne kvaliteter. Den gr\u00e5 grusplassen som i dag kjennetegner tomten vil bli erstattet med et uteomr\u00e5de som byr opp til lek, vekst og planteliv. Rekkehusene har direkte tilgang til bakkeplan gjennom private uteplasser. Tomtens s\u00f8rvestorientering s\u00f8rger for solfylte uteoppholdsarealer. Det totale uteoppholdsarealet i tiltaket er 673m2 best\u00e5ende av privat hager, balkonger og felleshage. Uteoppholdsareal er visst p\u00e5 situasjonsplanen (Vedlegg D2). Tiltaket oppfyller b\u00e5de areal- og kvalitetskrav ift. KPA \u00a714. Illustrasjoner oms\u00f8kte tiltak p\u00e5 Fl\u00f8enbakken 27 \u2013 privat og felleshage mot s\u00f8rvest 4 Innspill fra kommunale etater: Det har v\u00e6rt avholdt m\u00f8te den 05.07.2023 med Byarkitekten, der et skisseprosjekt p\u00e5 eiendommen ble lagt frem. I m\u00f8tet ble det mellom annet diskutert hvordan prosjektet kan forholde seg til den omliggende bebyggelsesstrukturen og bygningstypologiene i omr\u00e5det, samt hvordan man kan ivareta kantsoner og forhager samtidig med \u00f8nsket om en felles parkeringsl\u00f8sning. Konklusjon: Det ettersp\u00f8rres en helhetlig vurdering av prosjektet opp mot arkitekturstrategiens punkt 1 Helhetlig utforming, punkt 02 Estetisk opplevelse, punkt 03 Samspill mellom by og natur, samt 04 Bymilj\u00f8er med egenart. Forslag til vedtak: Legges frem i m\u00f8te. Dato: 9. februar 2024 \u00c5ge Vallestad- Utvalgssekret\u00e6r 5 "
}