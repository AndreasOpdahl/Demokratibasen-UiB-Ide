{
  "dokument_id": "b6c9ce96-8c24-584d-875e-6fa3056675df",
  "doc_type": "case_presentation",
  "kommune": 5501,
  "tittel": "S\u00f8knad om serverings- og skjenkebevilling - Troms\u00f8 Rollernation ",
  "url": "https://innsyn.tromso.kommune.no/application/getMoteDokument?dokid=2001641597",
  "tekst": "Arkivsaksnr. 24/00462-8 Saksbehandler Nina-Helen Br\u00e6ndeland Saksgang M\u00f8tedato Formannskapet 12.03.2024 S\u00f8knad om serverings- og skjenkebevilling Troms\u00f8 Rollernation Kommunedirekt\u00f8rens innstilling til vedtak: 1. M12 Troms\u00f8 II AS, org.nr. 930 048 003 gis alminnelig skjenkebevilling for alkoholholdig drikk gruppe 1, 2 og 3 i skjenkelokalene til Troms\u00f8 Rollernation, Storgata 5, 9008 Troms\u00f8, inkludert uteservering 2. Serveringsbevilling iht. Serveringsloven av 1997 tildeles bevillingss\u00f8keren administrativt. Rett til \u00e5 servere mat og drikke foreligger derfor. 3. Karl-Henning Svendsen, f. 13.07.72 godkjennes som styrer for skjenkebevillingen. Anders L. Thorbj\u00f8rnsen, f. 27.10.81 godkjennes som stedfortreder for skjenkebevillingen. 4. Skjenke- og \u00e5pningstider reguleres av Forskrift om salgs-, skjenke- og \u00e5pningstider i Troms\u00f8 kommune. 5. Bevillingen er gyldig fra og med 15.03.2024 til og med 30.09.2024. Vedtaket er fattet i medhold av Alkoholloven S 1-7 og S 3.1, samt\u00a7\u00a7 4-1 tom 4-4 jfr.\u00a7 4-7, Alkoholforskrift\u00a7 4-8, og gjeldende Rusmiddel Politisk Handlingsplan Mari Enoksen Hult Mette Moh\u00e5g Kst. Kommunedirekt\u00f8r Direkt\u00f8r Bymilj\u00f8 1 Hva saken gjelder Behandling av s\u00f8knad om serverings- og skjenkebevilling fra M12 Troms\u00f8 II AS, org.nr. 930 048 003 Saksutredning Troms\u00f8 kommune har mottatt s\u00f8knad om ny serverings- og skjenkebevilling fra M12 Troms\u00f8 II AS, 09.01.2024 hvor det s\u00f8kes om serverings- og skjenkebevilling i lokalene til Troms\u00f8 Rollernation, Storgata 5, 9008 Troms\u00f8 (vedlegg nr.1). Vedlagt tegning (vedlegg nr.2) viser skjenkearealet det s\u00f8kes bevilling til, inkludert uteservering. S\u00f8ker har endret navn p\u00e5 AS fra M12 Bergen AS til M12 Troms\u00f8 II AS. I henhold til Alkohollovens \u00a7 1-4 a) kan skjenking av alkoholholdig drikk bare skje p\u00e5 grunnlag av bevilling etter alkoholloven. Bevilling gjelder for et bestemt lokale og en bestemt type virksomhet. Bevillingssystemet er samlet sett et av de viktigste virkemidlene i norsk alkoholpolitikk. Det reguleres hvor og n\u00e5r det kan skjenkes alkohol og hvem som kan drive sin virksomhet. Alkoholloven gir kommunene stor frihet, men ogs\u00e5 stort ansvar n\u00e5r det gjelder \u00e5 bestemme sin egen alkoholpolitikk I s\u00f8knaden beskrives konseptet som Roller-Disco. Det vil ikke bli salg eller tillat konsum av alkohol p\u00e5 rollerdiscobanen. Salg og konsumering av alkohol skjer kun utenfor banens omr\u00e5de. Men da som vanlig \"pub\" omr\u00e5det. Salg av alkohol og konsumering av alkoholholdig drikk vil kun v\u00e6re tillat utenfor banen og alkohol kan ikke medtas ut p\u00e5 selve banen. I henhold til s\u00f8knaden er Karl-Henning Svendsen daglig leder og styrer for serverings- og skjenkebevillingen. Anders L. Thorbj\u00f8rnsen er stedfortreder for skjenkebevillingen. Jf. Alkohollovens \u00a7 1-7 b) m\u00e5 bevillingshaver og personer med vesentlig innflytelse p\u00e5 virksomheten ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l, samt skatte-, avgifts- og regnskapslovgivningen. Jf. Alkohollovens \u00a7 1-7 c) m\u00e5 styrer og stedfortreder v\u00e6re over 20 \u00e5r og ha dokumentert kunnskap om alkoholloven og bestemmelser gitt i medhold av den, samt ha utvist uklanderlig vandel i forhold til alkohollovgivningen og bestemmelser i annen lovgivning som har sammenheng med alkohollovens form\u00e5l. I henhold til Alkohollovens \u00a7 1-7 har saken v\u00e6rt forelagt Troms politidistrikt, Mattilsynet i Troms\u00f8, Nav Troms\u00f8 og Skatteetaten for vurdering av vandel og eventuelle uttalelser som m\u00e5tte gjelde driftsselskap, eier, styrer og stedfortreder. Ingen hadde anmerkninger som er av betydning for saken. All dokumentasjon er lagret elektronisk p\u00e5 sak 24/00462 Konklusjon Det anbefales at s\u00f8knaden om skjenkebevilling godkjennes ut fra alkohollovens \u00a7 1-7 og \u00a7 4-1 Vedtakskompetanse Formannskapet 2 Vedlegg Tegning med rollerbane S\u00f8knad 3 "
}