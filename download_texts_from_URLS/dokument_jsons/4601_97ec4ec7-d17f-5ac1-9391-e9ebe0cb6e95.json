{
  "dokument_id": "97ec4ec7-d17f-5ac1-9391-e9ebe0cb6e95",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til utvidelse av ordningen med 12 timer gratis SFO for elever p\u00e5 3. trinn",
  "url": "https://bergen.kommune.no/politikere-utvalg/api/fil/bk360/9906098/Framstilling-Horingsuttalelse-til-utvidelse-av-ordningen-med-12-timer-gratis-SFO-for-elever-pa-3-trinn",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/30244-4 H\u00f8ringsuttalelse til utvidelse av ordningen med 12 timer gratis SFO for elever p\u00e5 3. trinn Hva saken gjelder: Utdanningsdirektoratet har i skriv av 13. februar sendt forslag om utvidelse av ordningen med 12 timer gratis SFO for elever p\u00e5 3. trinn, p\u00e5 h\u00f8ring. Forslaget inneb\u00e6rer en forskriftsendring med utvidelse av moderasjonsordningen om 12 timer gratis SFO for 1. og 2. trinn, slik at ordningen ogs\u00e5 omfatter 3. trinn fra skole\u00e5ret 2024- 2025. Hensikten med forskriftsendringen er \u00e5 f\u00f8lge opp Stortingets vedtak om \u00e5 utvide ordningen med 12 timer gratis SFO til ogs\u00e5 \u00e5 gjelde for elever p\u00e5 3. trinn fra skole\u00e5ret 2024- 2025. H\u00f8ringsfrist: 26. mars 2024 Byr\u00e5dets vurdering og forslag til h\u00f8ringsuttalelse: Forslag om \u00e5 utvide moderasjonsordningen til ogs\u00e5 \u00e5 omfatte elever p\u00e5 3. trinn med SFO- plass Utdanningsdirektoratet foresl\u00e5r en utvidelse og en endring i forslag til ny forskrift til oppl\u00e6ringsloven som bestemmer at kommunen plikter \u00e5 tilby elever p\u00e5 1, 2 og 3. trinn 12 timer gratis SFO hver uke. Bergen kommune vil innledningsvis bemerke at vi ikke deler synet p\u00e5 hvordan vi skal s\u00f8rge for at flest mulig barn har mulighet til \u00e5 delta i SFO. Kommunen mener i utgangspunktet at moderasjonsordningen b\u00f8r m\u00e5lrettes mot familiene som trenger det mest og sikre full deltakelse for dem. Kommunen mener denne m\u00e5lgruppen burde sikres gratis hel plass i motsetning til forest\u00e5tt ordning som har gitt reduserte priser for elever i enkelte skoletrinn, med 12 timer gratis i uken fra 1.-3. klasse. Dersom ordningen hadde \u00e5pnet for lokalt handlingsrom for hvordan midlene for \u00f8kt deltagelse i SFO skulle benyttes, kunne man prioritert gratis hel plass til elevene som trenger det mest \u2013 uavhengig av hvilket trinn elevene g\u00e5r p\u00e5. Bergen kommune vil presisere at midlene vil benyttes i tr\u00e5d med Stortingets intensjon, men vil understreke at moderasjonsordninger for fremtiden b\u00f8r innrettes p\u00e5 en m\u00e5te som gj\u00f8r det mulig \u00e5 prioritere de som trenger det mest. Vurdering av de administrative og \u00f8konomiske konsekvensene Utdanningsdirektoratet legger til grunn at en utvidelse av ordningen med 12 timer gratis SFO for alle elever p\u00e5 3. trinn ikke vil ha vesentlige administrative konsekvenser for kommunene. Dette begrunnes med at det ikke er noen \u00f8vrige s\u00f8knader som m\u00e5 behandles, siden kravet om 12 timer gratis SFO for elever p\u00e5 1, 2. og 3. trinn vil utl\u00f8ses av vedtaket om plass p\u00e5 SFO etter gjeldende oppll. \u00a7 13-7. 1 For \u00e5 erstatte bortfall av foreldrebetaling n\u00e5r 12 timer SFO skal v\u00e6re gratis, kompenseres kommunene over rammetilskuddet. I 2023 \u00f8kte rammetilskuddet til kommunene med 690 mill. kroner som f\u00f8lge av at det ble innf\u00f8rt 12 timer gratis SFO per uke for 2. klassingene. Tiltaket f\u00e5r hel\u00e5rseffekt i 2024. Midlene er fordelt etter delkostnadsn\u00f8kkelen for grunnskole. I 2024 er det bevilget 856,3 mill. kroner over rammetilskuddet til kommunene til innf\u00f8ringen av 12 timer gratis SFO per uke for 3. klassingene, ogs\u00e5 disse fordeles etter delkostnadsn\u00f8kkelen for grunnskole. Bergen kommune er ikke enig i Utdanningsdirektoratets vurdering om at innf\u00f8ringen av gratis SFO er uten vesentlige administrative og \u00f8konomiske konsekvenser for kommunen. Bergen kommune vil presisere at vedtaket har konsekvenser utover bortfall av foreldrebetaling, da det \u00e5 innf\u00f8re nye plasstyper og prisstruktur medf\u00f8rer ekstra ressursbruk. Dette gjelder b\u00e5de ved innf\u00f8ringen og i l\u00f8pende saksbehandling, da det oppvekstadministrative systemet ikke st\u00f8tter denne typer saker. Utvikling av systemet vil ogs\u00e5 medf\u00f8re kostnader. Redusert pris p\u00e5 SFO forventes ogs\u00e5 \u00e5 medf\u00f8re \u00f8kt ettersp\u00f8rsel etter SFO-plasser. Bergen kommune ansl\u00e5r at kostnadene i hovedsak dekkes av \u00f8kt rammetilskudd, men dette vil avhenge noe av deltakelse. Forslag til forskriftstekst Forslag til forskrift til ny oppl\u00e6ringslov er p\u00e5 h\u00f8ring. Utdanningsdirektoratet foresl\u00e5r en endring av dette forslaget. Det er bare endringer ift. dette forslaget som er satt i kursiv under. Utdanningsdirektoratet foresl\u00e5r at ny \u00a7 2-2 i forskrift til ny oppl\u00e6ringslov skal lyde: \u00a7 2-2 Gratis skolefritidsordning for elevar p\u00e5 1. til 3. trinn Byr\u00e5det st\u00f8tter forslag til forskriftstekst. Begrunnelse for framleggelse til bystyret: Byr\u00e5dets fullmakter \u00a7 6, vedtatt av bystyret 16. desember 2020 i sak 378/20: H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Saken anses \u00e5 v\u00e6re prinsipiell og inneb\u00e6re politiske avveininger. Forretningsutvalget har i m\u00f8te 20.februar 2024 i sak 68/24 fattet f\u00f8lgende vedtak: Utvalg for barnehage, skole og idrett innstiller til bystyret som avgir h\u00f8ringssvar til \u00abH\u00f8ring - 12 timer gratis SFO for elever p\u00e5 3. trinn\u00bb p\u00e5 vegne av Bergen kommune. Byr\u00e5det innstiller til bystyret \u00e5 fatte f\u00f8lgende vedtak: Bergen kommune avgir h\u00f8ringsuttalelse til utvidelse av ordningen med 12 timer gratis SFO for elever p\u00e5 3. trinn slik den fremkommer av byr\u00e5dets forslag. Dato: 27. februar 2024 Christine B. Meyer Daniel C. E. H\u00e4gglund Byr\u00e5dsleder Byr\u00e5d for barnehage og skole Dokumentet er godkjent elektronisk. 2 "
}