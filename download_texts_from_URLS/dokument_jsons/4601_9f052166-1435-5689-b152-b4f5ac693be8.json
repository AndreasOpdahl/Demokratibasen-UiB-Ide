{
  "dokument_id": "9f052166-1435-5689-b152-b4f5ac693be8",
  "doc_type": "case_attachment",
  "kommune": 4601,
  "tittel": "Innspel fr\u00e5 Klimaetaten til h\u00f8yring - ny forskrift om vernskog mot fjellet for Vestland fylke",
  "url": "https://bergen.kommune.no/politikere-utvalg/api/fil/bk360/11199241/Innspel-fra-Klimaetaten-til-hoyring-ny-forskrift-om-vernskog-mot-fjellet-for-Vestland-fylke",
  "tekst": " Klimaetaten Til Intern korrespondanse BBU - Seksjon klima, milj\u00f8 og samfunn V\u00e5r referanse: 2024/137390-6 (Arbeidssted) v/Jasmin Ighoubah Saksbehandler: Astrid Berge Dato: 25. september 2024 Fra Klimaetaten Innspel fr\u00e5 Klimaetaten til h\u00f8yring - ny forskrift om vernskog mot fjellet for Vestland fylke Statsforvalteren i Vestland har i sitt h\u00f8yringsutkast av 01.09.2024 lagt fram forslag til ei ny forskrift for \u00e5 regulere hogst i skogsomr\u00e5der som kan bidra til vern av produksjonsareal, infrastruktur og hus mot erosjon og skred. Vernskoggrensene er samla i eit eige kartlag i NIBIO sin kartportal Kilden og er mellom anna basert p\u00e5 innsendte digitale data fr\u00e5 Statsforvaltaren i Vestland. I forskrifta f\u00f8resl\u00e5r Statsforvaltaren at skogeigar m\u00e5 melde i fr\u00e5 til kommunen om vedkomande planlegg hogst i omr\u00e5de st\u00f8rre enn 10 daa kartlagt som vernskog. Klimaetaten stiller seg positiv til at det vert oppretta vernskog i Vestland som eit tiltak for \u00e5 motverke effektane av klimaendringane. Klimaetaten meiner vidare at ordlyden i \u00a7 8 er for utydeleg ovanfor skogbrukar og b\u00f8r endrast til: \u00abDet er forbode \u00e5 hogge vernskog om det ikkje er sendt melding i forkant jf. \u00a7 3, eller om hogsten ikkje skjer i samsvar med \u00a7 5 i forskrifta.\u00bb Klimaetaten ber Statsforvaltaren vurdere \u00e5 ha med ei omtale av konsekvensane for skogeigar av forskriftsforslaget som no vil kunne bli hindra \u00e5 avvirke hogstmoden skog fordi den skal nyttast til vernskog. Klimaetaten ber Statsforvaltaren vurdere \u00e5 inkludere tankar kring framtidig forvaltning av vernskogen i h\u00f8yringsforslaget. Om trea i vernskogen vert st\u00e5ande for lenge misser dei etter kvart sin effekt som vernskog, og vil kunne v\u00e6re til fare for folk som ferdast i omr\u00e5det om dei skulle falle ned. Det kjem ikkje tydeleg fram i forslaget kva treslag om inng\u00e5r i vernskogen som er kartlagt. Klimaetaten meiner Statsforvaltaren i Vestland b\u00f8r tydeleggjere at utanlandske treslag med h\u00f8g \u00f8kologisk risiko jf. Artsdatabanken si Fremmedartslista 2023 ikkje kan nyttast til vernskog p\u00e5 grunn av risiko for spreiing til omkringliggjande naturomr\u00e5de. Jamf\u00f8r ogs\u00e5 \u00a7 8 i forskrift om utsetting av utenlandske treslag. Med hilsen Klimaetaten Stina Ellevseth Oseland - leder Astrid Berge - saksbehandler Dokumentet er godkjent elektronisk. Kopi: "
}