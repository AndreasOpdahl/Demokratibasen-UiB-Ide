{
  "dokument_id": "e5e6221c-0d70-569f-b046-2331b485e24f",
  "doc_type": "case_attachment",
  "kommune": 4601,
  "tittel": "Kommentar og forslag vedr. nye retningslinjer.msg",
  "url": "https://bergen.kommune.no/politikere-utvalg/api/fil/bk360/10128119/Kommentar-og-forslag-vedr-nye-retningslinjer-msg",
  "tekst": "Fra: \"spesial@broadpark.no\" <spesial@broadpark.no> Sendt: onsdag 20. mars 2024 23:01:17 Til: \"Postmottak Skjenkesaker\" <Postmottak.Skjenkesaker@bergen.kommune.no> Emne: Kommentar og forslag vedr. nye retningslinjer Hei, \u00d8nsker herved \u00e5 legge frem mine forslag og kommentar til H\u00d8RINGSUTKAST om de foresl\u00e5tte retningslinjer for salg og skjenking av alkohol. Fra april 2004 og frem til oktober 2023 var jeg innehaver og bevillingshaver av Kafe Spesial i Bergen sentrum. Jeg var tett involvert i den daglige driften inkl. hva skjenking ang\u00e5r. Har fulgt tett med gjesters og ansattes alkoholvaner. T\u00f8r mene at mine forslag er basert p\u00e5 rik og langvarig erfaring. 1. Kapittel 4 \u2013 Skjenkebevillinger pkt. 4.2 defineres spisesteder som \u00absteder hvor det serveres mat\u00bb der \u00abdet foreligge et fullverdig mattilbud\u00bb. Dette er vagt, her mangler det en klar definisjon av et spisested. \u00abFullverdig mattilbud\u00bb er \u00e5pen for fortolkning, kan oppfattes forskjellig, og kan bli \u00abadvokatmat\u00bb. Det s\u00e5 vi under pandemien n\u00e5r matservering var en forutsetning for \u00e5 kunne skjenke. Det f\u00f8rte til store uenigheter og mange medieomtaler om hvorvidt mattilbudet ved mange steder kunne oppfattes som- / godtas som servering av mat i forstand av \u00abfullverdig mattilbud\u00bb. Her b\u00f8r det settes inn parametere for hva som kan regnes som fullverdig mattilbud. Eksempler p\u00e5 det kan v\u00e6re krav om varmebehandlet mat som serveres varmt og / eller et visst antall retter en kunde kan velge mellom, eventuelt krav om b\u00e5de forrett hovedrett og dessert. Et annet alternativ kan v\u00e6re en liste av div. typer retter som f. eks. forrett, hovedrett, dessert, vegetar, vegansk, der et spisested m\u00e5 minst ha 2 eller flere av nevnte kategorier, med mer enn 1 alternativ pr minst 1 kategori. Videre synes det logisk at et sted som serverer mat m\u00e5 ha folk ansatt i stilling som kokk, eller at kokk-oppgaver utgj\u00f8r en del av stillingen. 2. Kapittel 9 - Kontroll med salgs- og skjenkesteder pkt. 9.2 \u2013 Kontroll med skjenkesteder. St\u00e5r intet om hvem som utf\u00f8rer kontrollene. Av det som jeg har fanget opp, brukte kommunen tidligere pensjonerte politifolk, mens i dag brukes juss studenter. Jeg opplevde de pensjonerte politifolkene som langt mer profesjonelle enn studentene. Det ga utslag i bl.a. st\u00f8rre forst\u00e5else og respekt for l\u00f8pende drift, og at stedet ikke kun er et kontrollobjekt med ogs\u00e5 en arbeidsplass. Videre kan det iblant synes som om jusstudenter er drevet av et markeringsbehov og et \u00f8nske om \u00e5 avdekke mest mulig galt i retning \u00abKick as many asses as possible\u00bb. St\u00f8rst forskjell mellom disse 2 kontroll\u00f8r grupper er med hensyn til de ansatte. Unge uerfarne servit\u00f8rer kan bli riktig stresset og i blant rystet av det de oppfatter som for strenge \u00abt\u00f8ffe\u00bb og ubehagelige kontroll\u00f8rer, som ikke forklarer godt nok hva de ber om / sp\u00f8r etter, og som bruker en skarp og formanende tone. Har f\u00e5tt en del klager fra unge servit\u00f8rer som f\u00f8lte at kontroll\u00f8rene fors\u00f8kte \u00e5 \u00abpsyke dem ut\u00bb (disse ordene er en gjenganger, gjengitt ordrett her). Dette er utover hva jeg oppfatter som forsvarlig utf\u00f8relse. Kontrollpraksis b\u00f8r ikke medf\u00f8re s\u00e5pass negative opplevelser for unge ansatte. Voksne erfarne mennesker som f.eks. tidligere politifolk er bedre egnet til \u00e5 hindre slike uheldige utfall. N\u00e5r det er sagt, m\u00e5 nevne at dette h\u00f8rer til unntakene. I de senere \u00e5rene har dette blitt bedre. Men unntakene \u00absitter\u00bb lenge hos unge ansatte. Foresl\u00e5r en regel som sier at en viss prosent av kontroll\u00f8rene skal v\u00e6re over en viss alder, og en grense for prosent av juss studenter av samlet kontroll\u00f8r bemanning. Hyppighet av kontroller: Har opplevd \u00e5 ha f\u00e5tt flere enn 3 kontroller i en og samme uke, s\u00e5gar med et stort antall kontroll\u00f8rer under oppl\u00e6ring. Det er hensynsl\u00f8st og urimelig. Det b\u00f8r v\u00e6re en grense for hvor mange kontroller et sted kan f\u00e5 i l\u00f8pet av en gitt tidsperiode, og grenser for hyppighet av kontrollene, s\u00e5 sant det ikke foreligger s\u00e6rlige grunner for hyppigere / flere kontroller. Dette vil ikke svekke kontrollfunksjon og hensikt med kontroll, men vil sikre et minimum av hensyn til at serveringsteder ogs\u00e5 er arbeidsplasser i tillegg til kontrollobjekter og potensielle lovovertredere. 3. Kapittel 9 - Kontroll med salgs- og skjenkesteder. Et sv\u00e6rt viktig punkt som mangler her. Lovens form\u00e5l er \u00e5 begrense / hindre alkoholrelaterte helseskader. Befolkningsgruppen som er mest utsatt for slike skader er folk som arbeider med alkohol. Dette inkluderer mennesker som arbeider i serveringssteder og mennesker som arbeider med skjenking av alkohol. Disse har som oftest adgang til \u00e5 f\u00e5 skjenket rabatert alkohol i deres arbeidsplass. Videre finnes det en ukultur i bransjen der folk som arbeider i serveringssteder f\u00e5r gunstigere priser p\u00e5 alkohol n\u00e5r de gjester andre skjenkesteder. Slike tilganger p\u00e5 rabatert alkohol inneb\u00e6rer en betydelig helseskadepotensial for slike ansatte. Det er en riktig uting som b\u00f8r adresseres, slik loven i grunn p\u00e5legger oss. Dagens praksis st\u00e5r i kontrast til lovens form\u00e5l. Det finnes riktignok lover og regler som setter grenser for rabatert skjenking av alkohol til egne ansatte. Men dette blir aldri kontrollert. I mine 20 \u00e5r i bransjen med flere hundre skjenkekontroller har jeg aldri blitt kontrollert for mitt salg av rabatert alkohol til de ansatte. Det utgj\u00f8r en vesentlig mangel ved dagens kontrollvirksomhet. Det synes s\u00e6rs viktig \u00e5 gj\u00f8re noe med, da dagens regler og praksis \u00e5penbart ikke evner \u00e5 verne de ansatte mot alkoholskader. De ansatte omfattes av dem som loven skal verne. Forslag: det settes krav til skjenkestedene at rabatert skjenking av alkohol til ansatte m\u00e5 registreres fortl\u00f8pende i kassa p\u00e5 en m\u00e5te som gj\u00f8r at en kan ta ut rapporter pr ansatt, med salgshistorikk (tidfestet data om: type drikke, mengde, antall enheter, pris). Dette for \u00e5 sikre at en ansatt ikke f\u00e5r skjenket med rabatt mer enn tillatt kvote. Disse rapporter b\u00f8r kontrolleres periodisk, og utgj\u00f8re en betingelse for \u00e5 beholde bevillingen. Hvorvidt dette b\u00f8r kontrolleres under vanlig skjenkekontroll, eller ved krav om utlevering av bekreftelse fra revisor som har sjekket rapportene, er jeg usikker p\u00e5. Er trygg p\u00e5 at skjenkekontoret kan utarbeide gode regler rutiner og krav rundt dette. Men er helt sikker p\u00e5 at dette b\u00f8r kontrolleres. Det kan tenkes at en m\u00e5 ha en overgangsperiode slik at kasseleverand\u00f8rer skal ha tid til \u00e5 implementere en slik funksjon i deres programvarepakker. Muligens er det like greit \u00e5 forby helt denne rabaterte skjenkingen, er selv usikker p\u00e5 hva er beste l\u00f8sning. Men en eller annen l\u00f8sning m\u00e5 til, dagens praksis er ikke forsvarlig nok. Det b\u00f8r v\u00e6re strengt forbudt \u00e5 skjenke alkohol med rabatt til ansatte fra andre serveringssteder. Hvorvidt og hvordan dette kan kontrolleres er jeg usikker p\u00e5. Men er igjen helt sikker p\u00e5 at dette har blitt en ukultur som skader unge mennesker, som b\u00f8r stoppes. Muligens kan riktig strenge reaksjoner begrense dette. For \u00e5 tette eventuelle \u00absmutthull\u00bb b\u00f8r det v\u00e6re forbudt for bevillingshaver \u00e5 gi gratis alkohol til ansatte s\u00e5 vel som til kunder. Eneste unntak m\u00e5 v\u00e6re i forbindelse med erstatninger for klager fra kunder. 4. 3. Kapittel 9 - Kontroll med salgs- og skjenkesteder. Enda et meget viktig punkt som mangler: vern av musikere mot alkoholskader. Musikere som opptrer i skjenkesteder er betydelig mer utsatte for alkoholskader enn den \u00f8vrige befolkningen. Det er en ukultur i bransjen i forbindelse med opptreden av musikere og DJ: Som en del av godtgj\u00f8relsen er det vanlig at de f\u00e5r gratis alkohol. Det er veldig vanlig at musikere f\u00e5r tildelt bonger, som de kan bytte mot \u00f8l eller vin. Antar at dette er ulovlig. Men utover ulovlighet er dette galt, folk har krav p\u00e5 l\u00f8nn i form av penger for utf\u00f8rt arbeid, ikke \u00f8l. Videre \u00f8ker det omfang av alkoholskader blant musikere. Musikere b\u00f8r f\u00e5 penger som l\u00f8nn, og selv velge om de vil bruke pengene p\u00e5 alkohol, til vanlig pris. Kontor for skjenkesaker kan komme med bedre forslag enn meg for hvordan dette kan h\u00e5ndteres i praksis. Til slutt \u00f8nsker \u00e5 nevne at flere av mine forslag kan gj\u00f8re meg riktig upopul\u00e6r i bransjen. Derfor ber om at mine forslag h\u00e5ndteres konfidensielt i den grad det lar seg gj\u00f8res. Om en har sp\u00f8rsm\u00e5l om det jeg har skrevet her, er det bare \u00e5 ta kontakt, jeg medvirker veldig gjerne. Takk for at jeg fikk legge fram mine synspunkter! Mvh Itai Malberger Inntil nylig innehaver av Kafe Spesial Mob 92 81 27 36 "
}