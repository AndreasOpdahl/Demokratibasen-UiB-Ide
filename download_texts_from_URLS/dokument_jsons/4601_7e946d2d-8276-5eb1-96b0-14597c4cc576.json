{
  "dokument_id": "7e946d2d-8276-5eb1-96b0-14597c4cc576",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 26032025, Sak 88/25, Krav om lovlighetskontroll av vedtak i sak 15/25- Bergen bystyre 29.1.2025",
  "url": "https://bergen.kommune.no/politikere-utvalg/api/fil/bk360/12402733/Innstilling-vedtak-Krav-om-lovlighetskontroll-av-vedtak-i-sak-15-25-Bergen-bystyre-29-1-2025",
  "tekst": "Krav om lovlighetskontroll av vedtak i sak 15/25- Bergen bystyre 29.1.2025 Bergen bystyre behandlet saken i m\u00f8tet 26.03.2025 sak 88/25 og fattet f\u00f8lgende vedtak: Bystyret opprettholder sitt vedtak i sak 15/25 \u2018\u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan, 2. gangs behandling\u2019. Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. Martin Virkesdal Jonsterhaug (FrP) fremsatte p\u00e5 vegne av FrP f\u00f8lgende protokolltilf\u00f8rsel: FrP understreker at vi stemte mot vedtaket da det ble fattet. Vi mener fortsatt at vedtaket ikke burde ha blitt fattet, men kan ikke se at det foreligger formelle feil i behandlingen av saken. Bergen bystyres behandling F\u00f8lgende representanter tok ordet: Ingrid Nergaard Fjeldstad (V), Chris J\u00f8rgen Knudsen R\u00f8dland (H), Martin Virkesdal Jonsterhaug (FrP), Andreas Madsen Berg (SV), Trond Tystad (BL). Forslag fremsatt i bystyret: Trond Tystad (BL) fremsatte p\u00e5 vegne av BL, INP og Sp f\u00f8lgende alternative forslag: LOVLIGHETSKONTROLLEN TAS TIL F\u00d8LGE 1. Bergen Bystyre tar lovlighetskontroll i sak 15/25 til f\u00f8lge og opphever vedtak i denne sak, til fordel for f\u00f8lgende: Saken sendes tilbake for ny innstilling fra Byr\u00e5det i tr\u00e5d med ytterligere punkt i dette vedtak. 2. Byr\u00e5det bes om av hensyn til kulturmilj\u00f8, naturmilj\u00f8 og menneskeretten privat eiendomsrett \u00e5 vurdere bruk av den ubebyggete offentlige eiendommen Storetveitveien i stedet for \u00e5 anlegge gang og sykkelvei vestover p\u00e5 bekostning av verneverdig bygningsmilj\u00f8 og enkeltbygg og annen persons eiendom. Se to bilder under den offentlige veieiendommens bredde ved de mest verneverdige husene som er foresl\u00e5tt revet. Som det framg\u00e5r tydelig her er det tilstrekkelig bredde til dagens vei som er under 8 meter og 6 meter med gang og sykkelvei p\u00e5 det meste av strekket innenfor den offentlige ubebygde veitomten. 2 Dagens veibredde er over m\u00e5lt til 7,65 og den over 16 meter brede veieiendommen har grenselinjer i turkis (Bergenkart, Bergen Kommune, Byutvikling original). Det bemerkes ogs\u00e5 at det for det meste er fra stor avstand mellom hus i \u00f8st og hus i vest, slik at husrekken i \u00f8st ikke m\u00e5 rives om en skyver anlegget \u00f8stover med tilpasninger. 3 En vil s\u00e6rlig bemerke at for de to husene med st\u00f8rst ansl\u00e5tt verneverdi fra Byantikvaren, Storetveitvegen 27 og 29, s\u00e5 kan disse \u00e5penbart berges uten \u00e5 g\u00e5 inn p\u00e5 annet enn veieiendommen og uten \u00e5 m\u00e5tte rive noen hus i \u00f8st. 3. Andre virkemiddel en ber Byr\u00e5det vurdere ved ny innstilling er: a. Lavere fartsgrense i Storetveitsveien p\u00e5 denne parsellen b. Enveiskj\u00f8ring av Storetveitveien p\u00e5 denne parsellen 4 c. Leding av syklende til veier \u00f8st eller vest av Storetveitveien med bedre stigningsforhold og som er dem som benyttes av flertallet av syklister i dag. Tiltak i punkt to og tre kan \u00e5penbart alene og sammen berge hjemmene og de verneverdige husene vest av Storetveitveien, uten \u00e5 g\u00e5 p\u00e5 bekostning av bygg \u00f8st av veien. 4. Byr\u00e5det bes om \u00e5 foreta en vurdering av kulturmilj\u00f8 etter KU-veileder-M-1941. En Kulturminneregistrering etter Byantikvarens mal er ikke tilstrekkelig for et s\u00e5 stort og vesentlig samlet verneverdig milj\u00f8, som ogs\u00e5 er omtalt i KPA, temaplaner og omr\u00e5deplan. En vil be om at det innhentes en uavhengig rapport om kulturminneverdi vest av veien, da Bystyret finner d\u00e5rlig sammenheng mellom antikvariske myndigheters syn og verdsetting av dette i antikvariske vurderinger knyttet til denne planen og boligplanen. 5. Byr\u00e5det bes ved ny sak framlegge alle referat fra planm\u00f8ter i sakens anledning i etaten, b\u00e5de i denne planen og i boligplanen i Nyhaugsveien slik at Bystyret f\u00e5r innsyn i hvordan disse planene er blitt samordnet. 6. Bystyret ber s\u00e6rlig om at det i saken innarbeides en vurdering for det mest antikvarisk verdifulle bygget i omr\u00e5det, som brant i 2021 og ble fjernet i 2022. I retningslinjene for fredete bygg, der en har 6 ukers regelen, har Riksantikvaren innskjerpet kampen mot spekulasjonsbranner. I dette tilfelle var det et sterkt verneverdig bygg som brant ned. Vernet mot spekulasjonsbranner er av Riksantikvaren fremmet uavhengig av om det er en p\u00e5tent brann eller et hendelig uhell som gj\u00f8r at et bygg g\u00e5r tapt. Dette selvsagt for at det skal v\u00e6re tydelig at Brann og annen \u00f8deleggelse av kulturminner ikke skal framst\u00e5 som l\u00f8nnsomt uansett \u00e5rsak. Selv om Bystyret legger til grunn at tap et meget vesentlig kulturminne vest i denne gang og sykkelveiplanen er et hendelig uhell, vil Bystyret p\u00e5peke at en ved ny sak m\u00e5 f\u00e5 en vurdering av dette s\u00e6rlig verneverdige og n\u00e5 nedbrente kulturminnet. Om det b\u00f8r gjenreises helt eller eksteri\u00f8rmessig eller markeres p\u00e5 en annen m\u00e5te i planomr\u00e5det. Husets plassering er markert med pil i bildet under, kilde boligplanen. Trond Tystad (BL) fremsatte p\u00e5 vegne av BL f\u00f8lgende tilleggsforslag: Bystyret vedtar utsettende virkning for saken til lovlighetskontroll er sluttf\u00f8rt. Votering: Alternativt forslag fra BL, INP og PP, fremsatt av Trond Tystad (BL), fikk 10 stemmer (BL, INP, PP), og var dermed falt. Innstillingen ble vedtatt med 57 stemmer (H, A, FrP, SV, MDG, V, R, KrF, Sp). Tilleggsforslag fra BL, fremsatt av Trond Tystad (BL), fikk 10 stemmer (BL, INP, PP), og var dermed falt. Utvalg for milj\u00f8 og byutvikling behandlet saken i m\u00f8tet 13.03.2025 sak 79/25 og avga f\u00f8lgende innstilling: Utvalgets innstilling og bystyrets vedtak er likelydende. Forslag til vedtak: Alternativ 1: Bystyret opphever sitt vedtak i sak 15/25 \u2018\u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan, 2. gangs behandling\u2019. Byr\u00e5det bes legge frem ny sak. Alternativ 2: 5 Bystyret opprettholder sitt vedtak i sak 15/25 \u2018\u00c5rstad, Gnr. 13, Bnr. 1132, Sykkelvei fra Hagerupsvei til Mindemyren, Offentlig reguleringsplan, 2. gangs behandling\u2019. Kravet om lovlighetskontroll av vedtaket i saken oversendes Statsforvalteren i Vestland for endelig avgj\u00f8relse. 6 "
}