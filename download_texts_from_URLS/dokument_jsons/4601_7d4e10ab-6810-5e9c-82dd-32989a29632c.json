{
  "dokument_id": "7d4e10ab-6810-5e9c-82dd-32989a29632c",
  "doc_type": "case_attachment",
  "kommune": 4601,
  "tittel": "Bergen bystyre 26.03.24 -vedtak-Forvaltningsrevisjon-av-forebygging-av-sykefravaer",
  "url": "https://bergen.kommune.no/politikere-utvalg/api/fil/bk360/12502250/Bergen-bystyre-26-03-24-vedtak-Forvaltningsrevisjon-av-forebygging-av-sykefravaer",
  "tekst": "Forvaltningsrevisjon av forebygging av sykefrav\u00e6r Bergen bystyre behandlet saken i m\u00f8tet 26.03.2025 sak 102/25 og fattet f\u00f8lgende vedtak: 1. Bystyret tar Deloittes rapport \u00abForvaltningsrevisjon av forebygging av sykefrav\u00e6r\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av august 2025. Merknad 1 Det er viktig at betydningen av \"helsefremmende arbeidsmilj\u00f8\" l\u00f8ftes. S\u00e5 vet vi fra forvaltningsrevisjonsrapporten fra 2022 om \u00abSystemet for varsling\u00bb at ytringskultur er en viktig del av arbeidsmilj\u00f8et og at Bergen kommune har stort forbedringspotensiale. Ledernes ansvar for god ytringskultur m\u00e5 derfor eksplisitt fremheves n\u00e5r det skal jobbes systematisk med helsefremmende arbeidsmilj\u00f8 og forebygging av sykefrav\u00e6r. Merknad 2 Bergen kommune m\u00e5 utvikle en lederpolitikk som ser helheten i arbeidsmilj\u00f8et. Ved siden av \u00e5 jobbe for bedre systemer og strukturer, er ogs\u00e5 forebygging av sykefrav\u00e6r \u00e5 utvikle og bygge arbeidsmilj\u00f8 med h\u00f8y psykologisk trygghet. Bergen kommune m\u00e5 ta dette med inn i det videre arbeidet med \u00e5 forebygge sykefrav\u00e6ret. Bergen bystyres behandling F\u00f8lgende representanter tok ordet: Per-Arne Hvidsten Larsen (V), Knut Vindenes (H), Fauzia Hussain-Wiik (A), Mikkel Gr\u00fcner (SV), Mailiss Solheim-\u00c5kerblom (R), Eva Synn\u00f8ve Hagewick Steigen (A), Bj\u00f8rn-Frode Schjelderup (H), Ann Kristin Helland Ramstr\u00f8m (SV). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Deloitte trekker frem at \"toppvakter\" og ekstra bemanning er et eksempel p\u00e5 tiltak som fungerer og b\u00f8r brukes mer. Slike tiltak tar unna arbeid og dekker inn sykefrav\u00e6r fra dag til dag. Bystyret ber byr\u00e5det \u00f8ke satsingen p\u00e5 \"toppvakter\", og rapporter tilbake p\u00e5 dette sammen med \u00f8vrig rapportering innen utgangen av august 2025. Merknader fremsatt i bystyret: Fauzia Hussain-Wiik (A) fremsatte p\u00e5 vegne av A f\u00f8lgende merknader: Merknad 1 Bystyret ber byr\u00e5det om \u00e5 gi ledere n\u00f8dvendig kompetanse og verkt\u00f8y for \u00e5 f\u00f8lge opp sykefrav\u00e6r og sikre et helsefremmende arbeidsmilj\u00f8. Det m\u00e5 tilbys oppl\u00e6ring i bruk av relevante systemer, samt tydeliggj\u00f8res hvilke forventninger som stilles til ledernes rolle i det systematiske HMS-arbeidet. Merknad 2 Ledere, tillitsvalgte og verneombud m\u00e5 involveres i kartlegging av risikoer, identifisering av \u00e5rsaker og gjennomf\u00f8ring av forebyggende tiltak. Arbeidet i arbeidsmilj\u00f8gruppene m\u00e5 dokumenteres for \u00e5 sikre kontinuitet og l\u00e6ring. Merknad 3 St\u00f8tte og veiledning m\u00e5 styrkes. Ledere som har behov for bistand i arbeidet med sykefrav\u00e6rsoppf\u00f8lging, m\u00e5 f\u00e5 tilgang til n\u00f8dvendig st\u00f8tte. Samtidig m\u00e5 informasjon om tilretteleggingstiltak og l\u00f8sninger som har hatt effekt, deles p\u00e5 tvers av enheter for \u00e5 sikre best mulig praksis Merknad 4 Bystyret viser til at partene i arbeidslivet er enige om en ny og forsterket avtale for inkluderende arbeidsliv (IA-avtale) der man er enig om en forsterket innsats for redusert sykefrav\u00e6r og frafall fra arbeidslivet. Bystyre ber om at byr\u00e5det f\u00f8lger opp de forpliktelser som denne avtalen gir. Eva Synn\u00f8ve Hagewick Steigen (A) fremsatte p\u00e5 vegne av A f\u00f8lgende merknad: Bystyret vil understreke at manglende skriftliggj\u00f8ring av arbeidet i AMG og referater fra m\u00f8ter ikke er i samsvar med kommunens egen veileder for arbeidsmilj\u00f8gruppene og at dokumentering er viktig for \u00e5 sikre medvirkning. Ann Kristin Helland Ramstr\u00f8m (SV) fremsatte p\u00e5 vegne av SV f\u00f8lgende merknad: Bergen kommune m\u00e5 utvikle en lederpolitikk som ser helheten i arbeidsmilj\u00f8et. Ved siden av \u00e5 jobbe for bedre systemer og strukturer, er ogs\u00e5 forebygging av sykefrav\u00e6r \u00e5 utvikle og bygge arbeidsmilj\u00f8 med h\u00f8y psykologisk trygghet. Bergen kommune m\u00e5 ta dette med inn i det videre arbeidet med \u00e5 forebygge sykefrav\u00e6ret. Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 Bystyret mener at det h\u00f8ye sykefrav\u00e6ret i kommunens barnehager m\u00e5 l\u00f8ses gjennom \u00f8kt bemanning. Merknad 2 I Statsbudsjettet for 2025 fikk Bergen kommune 40 millioner kroner til \u00f8kt bemanning i barnehager og SFO. Disse pengene ble imidlertid ikke satt av til \u00f8kt bemanning i Bergen kommunes budsjett for 2025. Bystyret ber byr\u00e5det innarbeide denne \u00f8kningen i revidert budsjett/1. tertialrapport 2025. Merknad 3 Bystyret viser til at h\u00f8yt sykefrav\u00e6r er en \u00f8konomisk utfordring for Bergen kommune, og at dette i stor grad skyldes h\u00f8ye utgifter til innleie av vikarer. Bystyret ber derfor byr\u00e5det \u00f8ke bemanningen i tjenestene/tjenestestedene med h\u00f8yest sykefrav\u00e6r, for \u00e5 redusere utgiftene til innleide vikarer. Votering: Innstillingen punkt 1-3 ble vedtatt enstemmig. Tilleggsforslag fra R fremsatt av Mailiss Solheim-\u00c5kerblom (R), fikk 27 stemmer (A, SV, MDG, R), og var dermed falt. 2 Merknad fra utvalg for barnehage, skole og idrett, ble vedtatt med 64 stemmer (H, A, FrP, SV, MDG, BL, INP, R, KrF, Sp, PP). Merknad 1-4 fra A fremsatt av Fauzia Hussain-Wiik (A), fikk 27 stemmer (A, SV, MDG, R), og var dermed falt. Merknad fra A fremsatt av Eva Synn\u00f8ve Hagewick Steigen (A), fikk 27 stemmer (A, SV, MDG, R), og var dermed falt. Merknad fra SV fremsatt av Ann Kristin Helland Ramstr\u00f8m (SV), ble vedtatt med 37 stemmer (A, SV, MDG, BL, INP, R, KrF, PP). Merknad 1-3 fra R fremsatt av Mailiss Solheim-\u00c5kerblom (R), fikk 27 stemmer (A, SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 13.03.2025 sak 67/25 og avga f\u00f8lgende innstilling: Utvalg for milj\u00f8 og byutvikling tok saken til orientering. Kontrollutvalget innstiller til bystyret. Utvalg for finans, kultur og n\u00e6ring hadde saken til orientering i m\u00f8tet 12.03.2025 sak 41/25: Utvalg for finans, kultur og n\u00e6ring tok saken til orientering. Kontrollutvalget innstiller til bystyret. Utvalg for helse og sosial behandlet saken i m\u00f8tet 12.03.2025 sak 25/25: Utvalg for helse og sosial tok saken til orientering. Kontrollutvalget innstiller til bystyret. Utvalg for barnehage, skole og idrett hadde saken til orientering i m\u00f8tet 11.03.2025 sak 21/25: Utvalg for barnehage skole og idrett tok saken til orientering. Kontrollutvalget innstiller til bystyret. Merknad: Det er viktig at betydningen av \"helsefremmende arbeidsmilj\u00f8\" l\u00f8ftes. S\u00e5 vet vi fra forvaltningsrevisjonsrapporten fra 2022 om \u00abSystemet for varsling\u00bb at ytringskultur er en viktig del av arbeidsmilj\u00f8et og at Bergen kommune har stort forbedringspotensiale. Ledernes ansvar for god ytringskultur m\u00e5 derfor eksplisitt fremheves n\u00e5r det skal jobbes systematisk med helsefremmende arbeidsmilj\u00f8 og forebygging av sykefrav\u00e6r. Kontrollutvalget behandlet saken i m\u00f8tet 11.02.2025 sak 17/25 og traff f\u00f8lgende vedtak: 1. Kontrollutvalget tar Deloittes rapport \u00abForvaltningsrevisjon av forebygging av sykefrav\u00e6r\u00bb til orientering. 2. Kontrollutvalget tar opplysningene i h\u00f8ringsuttalelsen fra byr\u00e5dsleder til orientering. 3. Kontrollutvalget sender rapporten til bystyret. 3 Innstilling til bystyret: 1. Bystyret tar Deloittes rapport \u00abForvaltningsrevisjon av forebygging av sykefrav\u00e6r\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av august 2025. 4 "
}