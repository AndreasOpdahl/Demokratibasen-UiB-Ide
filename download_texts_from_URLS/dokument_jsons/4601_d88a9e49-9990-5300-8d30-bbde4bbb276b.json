{
  "dokument_id": "d88a9e49-9990-5300-8d30-bbde4bbb276b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 02102024, Sak 347/24, Representantforslag fra Katrine N\u00f8dtvedt (MDG) og Christine Henriksen \u00d8degaard (MDG) om \u00e5 satse p\u00e5 barn og unges psykiske helse",
  "url": "https://bergen.kommune.no/politikere-utvalg/api/fil/bk360/11271064/Innstilling-vedtak-Representantforslag-fra-Katrine-Nodtvedt-MDG-og-Christine-Henriksen-Odegaard-MDG-om-a-satse-pa-barn-og-unges-psykiske-helse",
  "tekst": "Representantforslag fra Katrine N\u00f8dtvedt (MDG) og Christine Henriksen \u00d8degaard (MDG) om \u00e5 satse p\u00e5 barn og unges psykiske helse Bergen bystyre behandlet saken i m\u00f8tet 02.10.2024 sak 347/24 og fattet f\u00f8lgende vedtak: Bystyret viser til byr\u00e5dets svar, og til at byr\u00e5det styrker barn og unge psykiske helse. Mye av arbeidet forslagsstillerne foresl\u00e5r er allerede satt i gang av det sittende byr\u00e5det. Det er tilf\u00f8rt midler til skolene for \u00e5 ansette flere milj\u00f8arbeidere, st\u00f8tten til Sammen er styrket med 700 000 i innev\u00e6rende budsjett for \u00e5 gi 700 ekstra psykologtimer til studenter, og byr\u00e5det har gjennom justering av \u00e5pningstidene i helsestasjonstilbudet \u00f8kt kapasiteten. Bergen bystyres behandling Per-Arne Hvidsten Larsen (V) stilte etter votering sp\u00f8rsm\u00e5l ved sin habilitet i forbindelse med SV sine tilleggsforslag. Larsen valgte \u00e5 forlate voteringen over disse. Ingen representanter motsatte seg dette. Bystyret voterte derfor over SV sine tilleggsforslag p\u00e5 nytt, da uten at Larsen deltok i voteringen. F\u00f8lgende representanter tok ordet: Christine Henriksen \u00d8degaard (MDG), Kjersti Pettersen (H), Johanna K\u00e4stel Sandal Fond (A), Christian Haugen (FrP), Ann Kristin Helland Ramstr\u00f8m (SV), Per-Arne Hvidsten Larsen (V), Jan-Rune Patrick Bang Hansen (A), Jeron Joseph (A), Torstein Dahle (R). Forslag fremsatt i bystyret: Christine Henriksen \u00d8degaard (MDG) fremsatte p\u00e5 vegne av MDG f\u00f8lgende alternative forslag i 6 punkt: 1. Bystyret ber byr\u00e5det intensivere arbeidet med \u00e5 bedre barn og unges psykiske helse i Bergen, b\u00e5de med \u00f8kt forebygging og med \u00f8kt tilgang p\u00e5 psykisk helsehjelp. 2. Bystyret ber byr\u00e5det etablere Ung Arena-tilbud i alle byomr\u00e5der. 3. Bystyret ber byr\u00e5det styrke skolehelsetjenesten og helsestasjontilbudet. 4. Bystyret ber byr\u00e5det tilf\u00f8re skolene flere ressurser til \u00e5 ansette milj\u00f8arbeidere. 5. Bystyret ber byr\u00e5det \u00f8ke st\u00f8tten til psykologtilbudet til studenter i regi av Sammen 6. Bystyret ber byr\u00e5det \u00f8ke tilskuddene til frivillige organisasjoner som retter seg mot barn og unge som sliter med eller st\u00e5r i fare for \u00e5 utvikle psykiske plager. Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag: Bystyret st\u00f8tter byr\u00e5dets syn p\u00e5 at en av kommunens viktigste oppgaver er \u00e5 styrke og st\u00f8tte barn og unges trivsel og utvikling, og gi god og tidlig hjelp og oppf\u00f8lging til barn og unge som strever med noe gjennom oppveksten. I tillegg til det etablerte hjelpeapparatet i offentlig sektor vil bystyret vise til den avgj\u00f8rende innsatsen fra frivillig sektor. Herunder ogs\u00e5 frivillige innen idrett, kultur og fritid. Frivilligheten kan b\u00e5de supplere tilbudet til kommunen, hjelpe p\u00e5 omr\u00e5der kommunen ikke strekker til og tilby tjenester og metoder kommunen ikke har rom for. Bystyret ber byr\u00e5det st\u00f8tte oppunder frivillig arbeid, og se arbeidet i sammenheng. Bystyret ber byr\u00e5det komme tilbake til bystyret med en egen sak som tar opp samarbeidet mellom de offentlige og de frivillige organisasjonene n\u00e5r det gjelder barn og unges psykiske helse.\u201d Ann Kristin Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag i 11 punkt: 1. Bystyret ber byr\u00e5det arbeide for \u00e5 \u00f8ke kompetansen p\u00e5 psykisk helse i barnehage og skole, blant annet gjennom kompetanseheving for personalet i \u00e5 identifisere barn med behov for ekstra oppf\u00f8lging. 2. Bystyret ber byr\u00e5det om \u00e5 rekruttere flere psykologer i skolehelsetjenesten. 3. Bystyret ber byr\u00e5det arbeide for \u00e5 innf\u00f8re et eget fag i ungdomsskolen om psykisk helse og livsmestring. 4. Bystyret ber byr\u00e5det arbeide for \u00e5 opprette flere rusfrie m\u00f8teplasser for ungdom i de ulike bydelene. 5. Bystyret ber byr\u00e5det arbeide for \u00e5 gi barn tilstrekkelig kompetanse i sunn bruk av sosiale medier. 6. For \u00e5 sikre god psykisk helse hos unge er det viktig at kommunen har et system som fanger opp de som faller utenfor skole og arbeid. Ungdom i Bergen m\u00e5 ha et tilbud som hjelper dem tilbake i aktivitet. En satsing p\u00e5 tilknytting til arbeidslivet for ungdommer som faller fra er viktig. Derfor ber bystyret byr\u00e5det anmode nasjonale myndigheter om \u00e5 tilbakef\u00f8re individst\u00f8nad fra 16 \u00e5r til ungdommer som f\u00e5r tilbud om arbeidstrening hos NAV. 7. Aktivitetsplikt for unge mottakere av sosialhjelp erstattes med aktivitetsrett til meningsfull, relevant og kvalifiserende aktivitet, samt tilstrekkelig r\u00e5d, veiledning og oppf\u00f8lging. 8. Bystyret ber byr\u00e5det etablere Helsestasjon for ungdom p\u00e5 Laksev\u00e5g og Loddefjord umiddelbart. 9. Bystyret ber byr\u00e5det gjenopprette Lavterskel kveld til alle bydeler, med et samtaletilbud til barn, ungdom, gravide og familier med behov for hjelp, r\u00e5d eller veiledning p\u00e5 ettermiddag og kveldstid. Tjenesten skal bidra til \u00e5 styrke foreldre og foresatte til \u00e5 m\u00f8te, forst\u00e5 og utforske barn og ungdommers f\u00f8lelser og f\u00f8lelsesmessige utfordringer med m\u00e5l om \u00e5 styrke barn og unges selvbilde. Det skal blant annet tilbys tilbud om korte kurs innen emosjonsfokusert veiledning. 10. Bystyret ber byr\u00e5det om \u00e5 levere en \u00e5rlig statusoppdatering av vedtakene. 11. Kommunens Plan for psykisk helse har lagt stor vekt p\u00e5 samarbeid med R\u00e5dgivning om spiseforstyrrelser (ROS). De m\u00f8ter stadig st\u00f8rre p\u00e5gang og har lengre ventelister. I en tid der spiseforstyrrelser blant barn og unge har \u00f8kt, samtidig som kompetanse p\u00e5 feltet ettersp\u00f8rres p\u00e5 alle niv\u00e5er i helsetjenesten, er det viktig at Norges st\u00f8rste lavterskeltilbud for mennesker med spiseforstyrrelse og -problematikk med hovedkontor i Bergen f\u00e5r stabile midler til drift. Bystyret ber byr\u00e5det styrke ROS \u00f8konomisk. Votering: Det var 67 representanter til stede. 2 Alternativt forslag fra V, fremsatt av Per-Arne Hvidsten Larsen (V) fikk 9 stemmer (MDG, V, KrF) og var dermed falt. Alternativt forslag punkt 1-6 fra MDG, fremsatt av Christine Henriksen \u00d8degaard (MDG) fikk 27 stemmer (A, SV, MDG, R) og var dermed falt. Innstillingen ble vedtatt med 35 stemmer (H, FrP, BL, INP, Sp, PP). Det var 64 representanter til stede (BL (-1), V (-1), Sp(-1)). Tilleggsforslag punkt 1, 2, 6 og 9 fra SV, fremsatt av Ann Kristin Helland Ramstr\u00f8m (SV) fikk 16 stemmer (SV, MDG, R, KrF) og var dermed falt. Tilleggsforslag punkt 3 fra SV, fremsatt av Ann Kristin Helland Ramstr\u00f8m (SV) fikk 9 stemmer (SV, KrF) og var dermed falt. Tilleggsforslag punkt 4, 5, 10 og 11 fra SV, fremsatt av Ann Kristin Helland Ramstr\u00f8m (SV) fikk 29 stemmer (A, SV, MDG, R, KrF) og var dermed falt. Tilleggsforslag punkt 7 fra SV, fremsatt av Ann Kristin Helland Ramstr\u00f8m (SV) fikk 14 stemmer (SV, MDG, R) og var dermed falt. Tilleggsforslag punkt 8 fra SV, fremsatt av Ann Kristin Helland Ramstr\u00f8m (SV) fikk 15 stemmer (A(1), SV, MDG, R) og var dermed falt. Bergen bystyre behandlet saken i m\u00f8tet 04.09.2024 sak 296/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 19.06.2024 sak 237/24: Saken ble ikke behandlet p\u00e5 grunn av overskredet tid. Bergen bystyre behandlet saken i m\u00f8tet 08.05.2024 sak 158/24: Saken ble ikke behandlet p\u00e5 grunn av overskredet tid. Utvalg for helse og sosial behandlet saken i m\u00f8tet 24.04.2024 sak 46/24 og avga f\u00f8lgende innstilling: Utvalgets innstilling og bystyrets vedtak er likelydende. Forslagsstillers forslag til vedtak: \u2022 Bystyret ber byr\u00e5det etablere Ung Arena-tilbud i alle byomr\u00e5der. \u2022 Bystyret ber byr\u00e5det styrke skolehelsetjenesten og helsestasjontilbudet. \u2022 Bystyret ber byr\u00e5det tilf\u00f8re skolene flere ressurser til \u00e5 ansette milj\u00f8arbeidere. \u2022 Bystyret ber byr\u00e5det \u00f8ke st\u00f8tten til psykologtilbudet til studenter i regi av Sammen. \u2022 Bystyret ber byr\u00e5det \u00f8ke tilskuddene til frivillige organisasjoner som retter seg mot \u2022 barn og unge som sliter med eller st\u00e5r i fare for \u00e5 utvikle psykiske plager. 3 "
}