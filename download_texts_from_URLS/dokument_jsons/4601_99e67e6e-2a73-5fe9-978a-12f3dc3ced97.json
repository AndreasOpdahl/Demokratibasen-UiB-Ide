{
  "dokument_id": "99e67e6e-2a73-5fe9-978a-12f3dc3ced97",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten, datert 07.07.2023",
  "url": "https://bergen.kommune.no/politikere-utvalg/api/fil/bk360/9322043/Uttalelse-fra-Bymiljoetaten-datert-07-07-2023",
  "tekst": " Bymilj\u00f8etaten Til Intern korrespondanse PBE Byggesak S\u00f8r (Arbeidssted) v/Elsa Kristin V\u00e5r referanse: 2023/18797-11 Sveindal Rosfjord Saksbehandler: Ingvild Lande S\u00f8rensen Dato: 7. juli 2023 Fra Bymilj\u00f8etaten Intern h\u00f8ring. Uttalelse fra Bymilj\u00f8etaten Saken gjelder Bymilj\u00f8etaten viser til oversendelse fra Plan- og bygningsetaten 09.06.23 (BYGG- 2023/10855-12) vedr\u00f8rende s\u00f8knad om tillatelse til oppf\u00f8ring av innhegning (hjortegjerde). Tiltaket krever dispensasjon fra kommuneplanenes arealdel 2018 med hensyn til \u00a7 6.1.1 for byggegrense mot sj\u00f8 og \u00a7 3.1 for plankrav. Grunnlag Planforutsetning: Eiendommen er ikke regulert. Kommuneplanens arealdel viser eiendommen som \u00f8vrig byggesone og gr\u00f8nnstruktur, og den ligger innenfor hensynssonene funksjonell strandsone og flyst\u00f8y gul sone. Andre overordnede registreringer: Sj\u00f8omr\u00e5det nedenfor eiendommen inng\u00e5r i det sv\u00e6rt viktige friluftsomr\u00e5det Sj\u00f8omr\u00e5de rundt Milde og Hjellestad med deler av Raunefjorden. Tilgrensende eiendommen mot \u00f8st ligger det kartlagte friluftsomr\u00e5det Strandomr\u00e5de ved Langenesveien, som er avsatt til gr\u00f8nnstruktur i KPA og som fremst\u00e5r som utmark og gir tilkomst til sj\u00f8. Noe s\u00f8rvest for eiendommen ligger det kartlagte friluftsomr\u00e5det Gr\u00f8ntomr\u00e5de i Kviturdspollen, hvor det ogs\u00e5 er tilkomst til sj\u00f8. (Kartlegging av friluftslivsomr\u00e5der i Bergen kommune i regi av Bymilj\u00f8etaten, 2016). Sj\u00f8omr\u00e5det nedenfor eiendommen er ogs\u00e5 registrert som en sv\u00e6rt viktig marin naturtype siden det er et viktig yngleomr\u00e5de for \u00f8sters og det er store \u00e5legrassamfunn. Vurderinger Det s\u00f8kes om etablering av hjortegjerde p\u00e5 14,95 x 9,25m med en h\u00f8yde p\u00e5 2,2m p\u00e5 en boligeiendom. Gjerdet vil ha en minste avstand til sj\u00f8 p\u00e5 13,1m. S\u00f8knaden begrunnes med at det er behov for \u00e5 hindre hjort \u00e5 beite p\u00e5 og skade frukttr\u00e6r, b\u00e6rbusker og andre nyttevekster. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Herunder er hensynet til strandsonevernet sentralt for vurdering av den aktuelle saken, da tiltaket ligger innenfor den funksjonelle strandsonen. Her er det et overordnet m\u00e5l \u00e5 ta vare p\u00e5 og videreutvikle kvaliteter knyttet til biologisk mangfold, landskap, kulturminner, bygningsmilj\u00f8 og allmenn ferdsel. I lovkommentar til plandelen av pbl. \u00a7 19-2 st\u00e5r f\u00f8lgende: Det er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandling av dispensasjonssaker i 100- metersbeltet langs sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress. Dette fordrer til en streng dispensasjonsadgang i strandsonen. Hensynet bak byggeforbudet langs sj\u00f8 samsvarer i stor grad med de hensyn som skal ivaretas i strandsonen. I aktuelle omr\u00e5de g\u00e5r det i dag et gr\u00f8nt belte langs strandsonen som b\u00e5de bidrar til kvaliteter av biologisk mangfold og friluftsliv, og sikrer en sammenhengende gr\u00f8nn forbindelse mellom friluftsomr\u00e5det tilgrensende eiendommen mot \u00f8st og friluftsomr\u00e5det s\u00f8rvest for naustomr\u00e5det nedenfor eiendommen. Tiltaksomr\u00e5det utgj\u00f8r del av dette gr\u00f8nne beltet. Vi vurderer at et hjortegjerde vil utgj\u00f8re en fysisk stengsel som reduserer og fragmenterer dette sammenhengende gr\u00f8nne beltet i strandsonen. Selv om tiltaksomr\u00e5det er beplantet med frukttr\u00e6r vurderer vi at det i dag fremst\u00e5r som tilgjengelig for allmenn ferdsel, gitt avstanden til boligen og at terrenget her er skr\u00e5nende og ikke ligger p\u00e5 samme plat\u00e5 som boligen og den opparbeidede hageplenen. Et hjortegjerde vil dermed privatisere og hindre muligheten for allmenn ferdsel i strandsonen. Hjortegjerdet med en h\u00f8yde p\u00e5 hele 2,2m og en fasade mot sj\u00f8 p\u00e5 14,95m vil videre fremst\u00e5 som en relativt stor teknisk installasjon i strandsonen hvor det i dag er gr\u00f8ntareal, og vi vurderer at dette ogs\u00e5 vil v\u00e6re negativt for landskapsbildet. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7\u00a7 3.1 og 6.1.1. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis tillatelse for det oms\u00f8kte tiltaket. Med hilsen Bymilj\u00f8etaten Kristin Klokkeide - seksjonsleder Ingvild Lande S\u00f8rensen - naturforvalter/saksbehandler Dokumentet er godkjent elektronisk. "
}