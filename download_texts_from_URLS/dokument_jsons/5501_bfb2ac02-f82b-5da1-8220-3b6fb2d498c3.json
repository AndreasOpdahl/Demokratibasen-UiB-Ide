{
  "dokument_id": "bfb2ac02-f82b-5da1-8220-3b6fb2d498c3",
  "doc_type": "case_attachment",
  "kommune": 5501,
  "tittel": "Vedlegg 1 - Kontrollutvalgets sak 82/24 - Saksfremlegg",
  "url": "https://innsyn.tromso.kommune.no/application/getMoteDokument?dokid=2001891283",
  "tekst": " Utvalg: Saksnummer: M\u00f8tedato: Saksbehandler: Kontrollutvalget i Troms\u00f8 82/2024 31.10.2024 Bj\u00f8rn H. Wikasteen kommune OPPF\u00d8LGING AV KST SAK 93/23 - FORVALTNINGSREVISJON DISPENSASJONSPRAKSIS I BYGG- OG PLAN SAKER - SVAR FRA KOMMUNEDIREKT\u00d8REN Innstilling til v e d t a k: Kontrollutvalget r\u00e5r kommunestyret treffe slikt vedtak: 1. Kommunestyret finner kommunedirekt\u00f8rens svar av 20.9.2024 som tilfredsstillende oppf\u00f8lgning av kommunestyrets vedtak i sak 93/23. 2. Kommunestyret legger til grunn at tiltak som omhandlet i ovennevnte svarbrev legges til grunn i det videre kvalitetsarbeid for \u00e5 sikre likebehandling i dispensasjonssaker. Saken gjelder: Oppf\u00f8lgning av forvaltningsrevisjonsrapport \u2013 Dispensasjonspraksis i bygg og plansaker Vedlegg til saken: A: Trykte vedlegg: 1. Kommunedirekt\u00f8rens svar av 20.9.2024 Saksutredning: Forvaltningsrevisjonsrapporten ble behandlet i kontrollutvalget 22.6.2023 og i kommunestyret 30.8.2023. Kommunestyret traff slikt vedtak i sak 93/23 : 1. Kommunestyret viser til funn og konklusjoner i forvaltningsrevisjonsrapporten \u00abDispensasjonspraksis i plan \u2013 og byggesaker\u00bb. 2. Kommunestyret ber kommunedirekt\u00f8ren gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten om \u00e5 2 (1) P\u00e5se at det blir gjort risikovurderinger p\u00e5 byggesaksomr\u00e5det i henhold til kommunens egne rutiner om dette (2) Ferdigstille det p\u00e5begynte arbeidet med utarbeidelse av rutiner og prosedyrer for byggesaksbehandlingen (3) Med bakgrunn i gjennomf\u00f8rte risikovurderinger, vurdere hvorvidt det er ytterligere omr\u00e5der og oppgaver som det b\u00f8r utarbeides rutiner og retningslinjer for \u00e5 a. P\u00e5se at det er et system for evaluering og forbedring av skriftlige prosedyrer og tiltak for internkontroll b. P\u00e5se at kommunens egne f\u00f8ringer om dokumentasjon av byggesaksavdelingens m\u00e5l og hovedoppgaver samt ansvars- og oppgavefordelingen fullt ut ivaretas (4) Videreutvikle system for \u00e5 avdekke og f\u00f8lge opp avvik, herunder ta stilling til i hvor stor grad dette skal dokumenteres 3. Svarfrist settes til 1. desember 2023. I strid med kommunestyrets vedtak og kommunelovens system vurderte kommunedirekt\u00f8ren egen oppf\u00f8lgning av rapporten, og fremmet sak for kommunestyret i sak 169/23 i desember 2023. Rapportering p\u00e5 oppf\u00f8lgende tiltak etter en forvaltningsrevisjon skal skje til kontrollutvalget som p\u00e5 kommunestyrets vegne vurderer om saken er fulgt opp tilfredsstillende. Kontrollutvalget fikk etter hvert svar fra kommunedirekt\u00f8r datert 10.1.2024 og behandlet dette i m\u00f8te 25.1.2024 hvor det ble truffet slikt vedtak i sak 2/24: Vedtak: 1. Kontrollutvalget tar kommunedirekt\u00f8rens redegj\u00f8relse til forel\u00f8pig orientering. 2. Kontrollutvalget ber om ny oppdatert skriftlig redegj\u00f8relse over gjennomf\u00f8rte tiltak som er egnet til \u00e5 im\u00f8tekomme revisjonens anbefalinger slik de fremkommer av kommunestyrets vedtak i sak 93/23. 3. Frist for redegj\u00f8relse som nevnt i pkt. 2 settes til 20.8.2024. Kommunedirekt\u00f8r fikk innvilget utsettelse p\u00e5 fristen, og nytt svar innkom ved brev av 20.9.2024. (Svaret ble heller ikke denne gangen sendt til kontrollutvalget, men til Kom Rev NORD som sendte det videre til sekretariatet). Svaret fra kommunedirekt\u00f8r av 20.9.2024 f\u00f8lger som vedlegg til saken. 3 K-Sekretariatets vurdering: Innledende merknader om dispensasjonssaker: For tiltakshaver vil dispensasjon i en byggesak fra et planverk ha meget stor \u00f8konomisk betydning, og det er s\u00e5ledes av stor viktighet at kommunens arbeid for \u00e5 oppn\u00e5 likbehandling prioriteres h\u00f8yt. Dersom dispensasjon ikke innvilges m\u00e5 tiltakshaver kanskje legge bort planene eller g\u00e5 i gang med ny reguleringsplan som er et tidkrevende og meget kostbart alternativ. P\u00e5 etatsbes\u00f8k hos planavdelingen i kommunen fikk kontrollutvalget opplyst at gjennomsnittlig behandlingstid for en detaljregulering er ca. 1100 dager (3 \u00e5r). I enkeltsaker kan tiltakshaver klage p\u00e5 avslag om dispensasjon til Statsforvalteren i Troms og Finnmark, men sakene er ofte underlagt skj\u00f8nnsmessige avgj\u00f8relser (fritt skj\u00f8nn) som ikke er gjenstand for overpr\u00f8ving av klageorganet. Disse forhold taler for at kommunens praksis i dispensasjonssaker b\u00f8r v\u00e6re gjenstand for kontroll ved jevne mellomrom. F\u00f8r denne forvaltningsrevisjonsrapporten har det ikke v\u00e6rt gjennomf\u00f8rt et prosjekt som omhandlet dispensasjon fra planverk i byggesaker. I tillegg har kommunen plikt til \u00e5 gjennomf\u00f8re kontroller ved f.eks. tips eller klager om at et formelt godkjent byggeprosjekter er gjennomf\u00f8rt i strid med vedtak, og har blitt et byggverk som skulle v\u00e6rt behandlet som en dispensasjonssak. Om svaret fra kommunedirekt\u00f8r: Tilbakemeldingen fra kommunedirekt\u00f8ren datert 20.9.2024 er mer utfyllende og konkret enn forrige svar i saken. Kommunen har tatt i bruk et avvikssystem (Compilo) som de mener har gitt resultater. I dispensasjonssakene er tidsbruken viktig, og det er regler for bortfall av rett til \u00e5 kreve fullt behandlingsgebyr dersom frister brytes. Kommunen har s\u00e5ledes plikt til \u00e5 tilbakebetale innbetalte gebyrer i dispensasjonssaker dersom lovens frist p\u00e5 12 uker oversittes. Det er bra at kommunedirekt\u00f8ren i svaret understreker at arbeidet med kvalitet og ROS analyser er arbeid som krever kontinuering oppf\u00f8lgning, og er ikke et arbeid som kan ferdigstilles og avsluttes. Sekretariatet finner ut fra en totalvurdering at kommunedirekt\u00f8rens redegj\u00f8relse om gjennomf\u00f8rte tiltak kan regnes som tilfredsstillende oppf\u00f8lging av kommunestyrets vedtak i sak 93/23. Saken oversendes kommunestyret for sluttbehandling. Troms\u00f8, 24.10.2024 KOMREV NORD IKS Sj\u00f8gata 3 9405 HARSTAD Deres ref.: V\u00e5r ref.: Saksbehandler: Dato: 22/16153-8 Anne-Marte T\u00f8gersen 20.09.2024 +47 90363950 OPPF\u00d8LGING AV KST SAK 93/23 \u2013 FORVALTNINGSREVISJONDISPENSASJONSPRAKSIS I BYGG- OG PLAN SAKER \u2013 SVAR FRAKOMMUNEDIREKT\u00d8REN P\u00e5 grunnlag av bestilling fra kontrollutvalget i Troms\u00f8 kommune gjennomf\u00f8rte KomRev Nord forvaltningsrevisjon rettet mot dispensasjonspraksisen i plan- og byggesaker. Rapporten forel\u00e5 den 9.6.2023. Revisor gjennomgikk et utvalg av saker som omhandlet dispensasjoner fra reguleringsplaner behandlet i 2021 og 2022. Revisors konklusjon p\u00e5 problemstillingen om kommunens dispensasjonspraksis var at kommunen i stor grad oppfylte sentrale regler til saksbehandlingen. Forvaltningsrevisjonen fant ikke i noen tilfeller at kravet om likebehandling ikke var ivaretatt. P\u00e5 bakgrunn av forvaltningsrevisjonen kom revisor med anbefalinger til byggesaksenheten. Anbefalingene gjelder enhetens arbeid med formalisering av internkontrollen og etterlevelse av kommunens egne f\u00f8ringer for internkontroll etter kommuneloven \u00a7 25-1. Med grunnlag i forvaltningsrevisjonens anbefaling om arbeid med internkontroll fattet kommunestyret slikt vedtak: 1. Kommunestyret viser til funn og konklusjoner i forvaltningsrapporten \u00abDispensasjonspraksis i plan- og byggesaker.\u00bb 2. Kommunestyret ber kommunedirekt\u00f8ren gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten om \u00e5 (1) P\u00e5se at det blir gjort risikovurderinger p\u00e5 byggesaksomr\u00e5det i henhold til kommunens egne rutiner om dette (2) Ferdigstille det p\u00e5begynte arbeidet med utarbeidelse av rutiner og prosedyrer for byggesaksbehandlingen (3) Med bakgrunn i gjennomf\u00f8rte risikovurderinger, vurdere hvorvidt det er ytterligere omr\u00e5der og oppgaver som det b\u00f8r utarbeides rutiner og retningslinjer for \u00e5 a) P\u00e5se at det er et system for evaluering og forbedring av skriftlige prosedyrer og rutiner for internkontroll Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 3 b) P\u00e5se at kommunens egne f\u00f8ringer om dokumentasjon av byggesaksavdelingens m\u00e5l og hovedoppgaver samt ansvars- og oppgavefordelingen fullt ut ivaretas (4) Videreutvikle system for \u00e5 avdekke og f\u00f8lge opp avvik, herunder ta stilling til i hvor stor grad dette skal dokumenteres Saksutredning Byggesaksenheten har gjennomf\u00f8rt tiltak for \u00e5 im\u00f8tekomme samtlige av revisors anbefalinger i forvaltningsrapporten av 9.6.2023. Det er tatt utgangspunkt i Troms\u00f8 kommunens egne f\u00f8ringer for internkontroll. I det f\u00f8lgende vil det redegj\u00f8res for gjennomf\u00f8rte tiltak. (1) P\u00e5se at det blir gjort risikovurderinger p\u00e5 byggesaksomr\u00e5det i henhold til kommunens egne rutiner om dette Troms\u00f8 kommune bruker kvalitetssystemet Compilo for utarbeidelse av rutiner, registrering og h\u00e5ndtering av avvik, samt risikovurderinger. Byggesaksenheten har gjennomf\u00f8rt en overordnet vurdering av omr\u00e5der hvor det kan v\u00e6re risiko, herunder risiko tilknyttet byggesaksbehandling. Som en f\u00f8lge av dette er det gjennomf\u00f8rt tre ROS- analyser i Compilo: - \u00abGebyret reduseres ikke i henhold til SAK10 \u00a7 7-6. - \u00abDet fattes vedtak med feil resultat\u00bb. - \u00abAnsatte utsettes for trusler\u00bb. Det er ogs\u00e5 planlagt \u00e5 gjennomf\u00f8re ROS-analyse knyttet til misligheter og korrupsjon innen utl\u00f8pet av oktober. Byggesaksenheten har satt av tid hver tredje m\u00e5ned for \u00e5 vurdere behov for flere ROS-analyser. Det legges til grunn at arbeidet m\u00e5 f\u00f8lges opp jevnlig. Det vil derfor v\u00e6re en kontinuerlig forbedringsprosess, ikke et arbeid som ferdigstilles og avsluttes. (2) Ferdigstille det p\u00e5begynte arbeidet med utarbeidelse av rutiner og prosedyrer for byggesaksbehandlingen Byggesaksenheten har ferdigstilt arbeid med utarbeiding av maler og rutiner for saksbehandling. Herunder rutiner for de ulike fasene av en byggesak, tilsynssak og klagesak. Malene er lagt inn i saksbehandlingssystemet Plan&Build, og rutinene er lagt inn i Compilo. Rutinene er ment \u00e5 skulle benyttes b\u00e5de i det daglige arbeidet og i oppl\u00e6ring av nyansatte. Det er \u00f8nskelig stadig \u00e5 forbedre og utvikle ogs\u00e5 rutiner og maler som er utarbeidet. Byggesaksenheten har derfor satt av rundt fem arbeidstimer hver uke for \u00e5 fortsette \u00e5 forbedre og vurdere behov for flere rutiner. (3) Med bakgrunn i gjennomf\u00f8rte risikovurderinger, vurdere hvorvidt det er ytterligere omr\u00e5der og oppgaver som det b\u00f8r utarbeides rutiner og retningslinjer for Gjennomf\u00f8rte ROS-analyser har ikke avdekket behov for tiltak utover arbeid som allerede er gjort etter anbefaling i forvaltningsrevisjon. a) P\u00e5se at det er et system for evaluering og forbedring av skriftlige prosedyrer og rutiner for internkontroll Alle rutiner og skriftlige prosedyrer er lagt inn i kommunens kvalitetssystem Compilo. Compilo varsler n\u00e5r det er g\u00e5tt 1 \u00e5r siden rutinen ble lagt inn, slik at man blir p\u00e5minnet om \u00e5 gjennomg\u00e5 og eventuelt oppdatere rutiner. Dette for \u00e5 sikre at enhetene jevnlig vurderer behov for forbedring av rutiner. I tillegg har byggesaksenheten satt av inntil 5 arbeidstimer hver uke for \u00e5 jobbe med rutiner, maler og annet forbedringsarbeid. b) P\u00e5se at kommunens egne f\u00f8ringer om dokumentasjon av byggesaksavdelingens m\u00e5l og Side 3 av 3 hovedoppgaver samt ansvars- og oppgavefordelingen fullt ut ivaretas Det p\u00e5g\u00e5r n\u00e5 et prosjekt p\u00e5 avdeling for bymilj\u00f8 for \u00e5 utarbeide organisasjonsbeskrivelser og stillingsbeskrivelser. Byggesaksenheten har i den forbindelse utarbeidet egen organisasjonsbeskrivelse. Byggesak har ogs\u00e5 utarbeidet stillingsbeskrivelser for faglederstillinger, samt oversikt over oppgavefordeling internt p\u00e5 byggesak. Delegasjonsreglement og delegasjon fra enhetsleder til nestleder er ogs\u00e5 skriftliggjort. Alt er lagt inn i Compilo. N\u00e5r det gjelder m\u00e5lsetting bruker Troms\u00f8 kommune Framsikt som system. Framsikt brukes til planlegging, m\u00e5l- og resultatstyring, budsjettering og rapportering. Avdeling for bymilj\u00f8 har i Framsikt definert m\u00e5l med utgangspunkt i overordnet planverk. Hver seksjon/enhet har igjen valgt ut m\u00e5l som er relevant for den aktuelle seksjonen. Alle enheter, inkludert byggesak, har deretter utarbeidet virksomhetsplaner med utgangspunkt i nevnte m\u00e5l. (4) Videreutvikle system for \u00e5 avdekke og f\u00f8lge opp avvik, herunder ta stilling til i hvor stor grad dette skal dokumenteres Troms\u00f8 kommune bruker Compilo for melding, dokumentering og behandling av avvik. Tidligere har byggesak meldt at systemet ble benyttet i varierende grad. Siden har byggesak hatt oppl\u00e6ring av ledere og ansatte, i tillegg til at man i enhetsm\u00f8ter har oppfordret til bruk av systemet. Vi opplever i dag at Compilo i mye st\u00f8rre grad blir brukt av de ansatte og ledere for \u00e5 melde avvik. N\u00e5r det gjelder avvik blir ansvaret for behandling tildelt aktuell leder etter tema og alvorlighetsgrad. Dersom lederen ikke behandler avviket innen frist g\u00e5r det videre til leder i niv\u00e5 over. Med vennlig hilsen Anne-Marte T\u00f8gersen Enhetsleder Seksjon for byutvikling, Byggesak Dokumentet er elektronisk godkjent. "
}