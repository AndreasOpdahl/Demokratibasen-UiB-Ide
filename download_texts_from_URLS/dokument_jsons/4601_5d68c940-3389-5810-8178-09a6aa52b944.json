{
  "dokument_id": "5d68c940-3389-5810-8178-09a6aa52b944",
  "doc_type": "case_attachment",
  "kommune": 4601,
  "tittel": "Utkast til revidert reglement for byr\u00e5det ",
  "url": "https://bergen.kommune.no/politikere-utvalg/api/fil/bk360/10360454/Utkast-til-revidert-reglement-for-byradet-",
  "tekst": " V\u00e5r referanse: 24-10432 Dato: 29. april 2024 Utkast til revidert reglement for byr\u00e5det 1. Form\u00e5l Bystyret har gitt byr\u00e5det myndighet til \u00e5 fatte beslutninger p\u00e5 bystyrets vegne gjennom delegasjon av fullmakter. (referanse fullmakts dokument) Dette reglementet regulerer bystyrets overordnede krav til byr\u00e5dets ut\u00f8velse av myndighet, l\u00f8pende drift og utvikling av kommunens virksomhet, tilrettelegging for bystyrets tilsyn og kontroll, samt til byr\u00e5det som politisk organ. 2. Reglementets oppbygging Reglementet har f\u00f8lgende innhold: 1. Form\u00e5l 2. Reglementets oppbygging 3. Drift og utvikling av kommunens virksomhet 4. Byr\u00e5dets rapportering til bystyrets organer 5. Krav til byr\u00e5det som folkevalgt organ 3. Drift og utvikling av kommunens virksomhet 3.1. Intern styring og kontroll \u2022 Byr\u00e5det har ansvar for at det i alle deler av kommunen er etablert god styring og kontroll (internkontroll) med driften, jf. kommuneloven \u00a7 25-1. Byr\u00e5det skal sikre at lover og forskrifter f\u00f8lges. \u2022 Styring og kontroll skal v\u00e6re systematisk og risikobasert. \u2022 For intern styring og kontroll skal byr\u00e5det p\u00e5se etterlevelse av f\u00f8lgende ikke utt\u00f8mmende oversikt over krav: 3.1.1. Delegasjon \u2022 Byr\u00e5det skal i egne fullmaktsdokumenter gj\u00f8re tydelig rede for hvordan byr\u00e5dets fullmakter er videredelegert i byr\u00e5dets organisasjon. \u2022 Byr\u00e5det skal p\u00e5se en hensiktsmessig delegasjon av myndighet. \u2022 Byr\u00e5det skal sikre en effektiv drift gjennom at oppgaver l\u00f8ses p\u00e5 lavest mulig delegert myndighetsniv\u00e5. 3.1.2. Organisering \u2022 Ved valg av alternativ for organisering skal byr\u00e5det alltid vurdere hvordan organisasjonsl\u00f8sningen vil p\u00e5virke bystyrets mulighet til \u00e5 ut\u00f8ve politisk tilsyn og kontroll. 3.1.3. Oppgavel\u00f8sning \u2022 Byr\u00e5det skal p\u00e5se at oppgavel\u00f8sningen skjer med utgangspunkt og forankring i de \u00f8konomiske rammene og overordnete m\u00e5l og strategier som er fastsatt av bystyret. \u2022 Byr\u00e5det skal legge til rette for iverksetting av den politikk som bystyrets flertall stiller seg bak. \u2022 Byr\u00e5det skal s\u00f8rge for god styring av oppgavel\u00f8sningen gjennom \u00e5 utarbeide n\u00f8dvendige prosedyrer, reglementer og veiledninger. Prioriteringer og valg skal v\u00e6re basert p\u00e5 risikovurderinger. \u2022 Byr\u00e5det skal s\u00f8rge for at kommunens oppgavel\u00f8sning er innenfor regelverket, gjennom god egenkontroll og etterkontroll av praksis. \u2022 Byr\u00e5det skal iverksette n\u00f8dvendige tiltak for intern styring og kontroll i alle deler av kommunens virksomhet underlagt byr\u00e5det. 3.1.4. Saksfremlegg \u2013 krav \u2022 Byr\u00e5det skal p\u00e5se at saker som fremmes for bystyret er forsvarlig utredet, jf. kommuneloven \u00a7 13-1, 3. ledd. Herunder at saken har et faktisk og rettslig grunnlag for \u00e5 treffe vedtak, og at det gis informasjon om de \u00f8konomiske og budsjettmessige konsekvenser av innstillingen/vedtaket. \u2022 N\u00e5r fagnotater er utarbeidet, skal fagetatenes vurderinger f\u00f8lge saken frem til endelig vedtak i byr\u00e5det/bystyret. Fagnotater skal v\u00e6re offentlige fra det tidspunkt dokumentet er sendt til den aktuelle byr\u00e5dsavdeling. \u2022 Vedtak og tilh\u00f8rende beslutningsgrunnlag som omhandler tildeling av tjenester, tildeling av rettigheter, endringer i kommunens virksomhet mv., skal v\u00e6re dokumentert og sporbare. 3.1.5. \u00c5penhet \u2022 Byr\u00e5det skal legge til rette for en \u00e5pen forvaltning i tr\u00e5d med kommuneloven \u00a7 4-1 og offentlighetsloven \u00a7 1 og \u00a7 3, samt gjennom sin praktisering av offentlighetsloven. 3.1.6. Bystyrets tilsyn og kontroll \u2022 Bystyret har det \u00f8verste ansvaret for \u00e5 kontrollere kommunens virksomhet, jf. kommuneloven \u00a7 22-1, og kontrollutvalget kan kreve enhver opplysning og gj\u00f8re enhver unders\u00f8kelse de mener er n\u00f8dvendig, jf. kommuneloven \u00a7 23-2. \u2022 Byr\u00e5det skal legge til rette for bystyrets politiske tilsyn og kontroll med byr\u00e5dets virksomhet. 3.1.7. \u00d8vrige krav \u2022 Byr\u00e5det plikter \u00e5 legge til rette for en god ivaretakelse av det som er bystyrets enekompetanse og ansvar gjennom l\u00f8pende produksjon av saker og dokumenter. \u2022 Byr\u00e5det skal uten ugrunnet opphold sende protokoll fra byr\u00e5dets m\u00f8ter og h\u00f8ringsuttalelser avgitt av byr\u00e5det til bystyrets kontor til orientering. \u2022 H\u00f8ringsuttalelser avgitt av byr\u00e5det skal uten utgrunnet opphold sendes bystyrets kontor til orientering. \u2022 Byr\u00e5det skal p\u00e5se at vedtak som treffes av folkevalgte organer blir iverksatt uten ugrunnet opphold, jf. kommuneloven \u00a713-1, 4. ledd. 4. Byr\u00e5dets rapportering til bystyrets organer 4.1. Byr\u00e5det skal jevnlig informere bystyrets organer om: a) sitt arbeid innenfor de omr\u00e5der hvor byr\u00e5det er delegert beslutningsmyndighet b) kommunens \u00f8konomiske situasjon og utvikling c) oppn\u00e5dde resultater og avvik p\u00e5 m\u00e5l, strategier og tjenesteproduksjon Side 2 av 6 d) status p\u00e5 oppf\u00f8lging/iverksetting av vedtak fattet i bystyrets organer e) interkommunale, regionale og internasjonale samarbeid f) st\u00f8rre saker som planlegges \u00e5 fremme for bystyrets organer. 4.2. Saker som har prinsipiell betydning: Byr\u00e5det skal hvert halv\u00e5r rapportere til bystyret om vedtak fattet av byr\u00e5det som kollegium, for at bystyret skal kunne kontrollere at byr\u00e5det ikke har g\u00e5tt utenfor sine fullmakter, jf. kommuneloven \u00a7 10-2, 6. ledd. 4.3. Byr\u00e5det skal \u00e5rlig rapportere til bystyrets organer om: a) hvordan kommunens driftsmidler er fordelt p\u00e5 de ulike resultatenheter og etater. b) status p\u00e5 skjenkeomr\u00e5det - inkludert kontroll og oppf\u00f8lging av salgs- og skjenkesteder. c) alle fullf\u00f8rte byggeprosjekter med faktisk byggekostnad sammenstilt med budsjettert kostnad i investeringsbudsjettet. Vesentlige avvik forklares, jf. Oppgaver for Bergen bystyre pkt. 4.3. d) status p\u00e5 vedlikeholdsetterslepet i kommunens eiendomsmasse. e) internkontroll og om resultater fra statlig tilsyn, jf. kommuneloven \u00a7 25-2. 4.4. Byr\u00e5det plikter \u00e5 legge frem saker for bystyret der lov, forskrift eller bystyret stiller krav om det: a) En gang i hver bystyreperiode legger byr\u00e5det frem en sak for bystyret om hvilke styrer, r\u00e5d, utvalg og samarbeidsfora kommunen skal v\u00e6re representert i, og hvem som skal v\u00e6re valgmyndighet. b) En gang i hver bystyreperiode legger byr\u00e5det frem en egen melding for bystyret om videredelegering av fullmakter fra byr\u00e5det til enkeltbyr\u00e5d. c) Minst en gang i hver bystyreperiode legger byr\u00e5det frem melding om situasjonen p\u00e5 alle viktige oppgaveomr\u00e5der. I slike meldinger skal utviklingstrekk, veivalg og utfordringer mv. p\u00e5 det aktuelle oppgaveomr\u00e5det belyses, og det skal legges til rette for diskusjoner i bystyret som grunnlag for etablering av overordnete retningslinjer for kommunens virksomhet. d) I l\u00f8pet av f\u00f8rste kvartal \u00e5ret etter kommunevalg legger byr\u00e5det frem saker til bystyret om retningslinjer og kriterier for tilskuddsordninger til lag og organisasjoner. 5. Krav til byr\u00e5det som folkevalgt organ Bergen kommune har en parlamentarisk styringsform, jf. kommuneloven \u00a7 10-1. Kommuner\u00e5det i Bergen benevnes Byr\u00e5det. Byr\u00e5det skal ha en leder og en nestleder. Byr\u00e5dets medlemmer skal p\u00e5 byr\u00e5dets vegne ha ledelsesansvar for de respektive deler av den kommunale administrasjon. Saker som ikke er av prinsipiell betydning, kan delegeres fra byr\u00e5det til byr\u00e5dets medlemmer. 5.1. Regler for byr\u00e5dsdannelser a) Generelt Byr\u00e5dsdannelser skjer med utgangspunkt i kommunelovens \u00a7 10-5 ved at ordf\u00f8rer utpeker en byr\u00e5dsleder, som f\u00e5r i oppdrag \u00e5 danne byr\u00e5d. Side 3 av 6 b) Byr\u00e5dets sammensetning Byr\u00e5dsleder setter selv sammen sitt byr\u00e5d, og kan n\u00e5r som helst skifte ut medlemmer av byr\u00e5det. De alminnelige valgbarhetsregler i kommuneloven kapittel 7 f\u00e5r anvendelse for hvilke personer som kan inneha byr\u00e5dsverv, herunder bestemmelsene om representasjon fra begge kj\u00f8nn (\u00a7 7-7 tredje ledd). c) Byr\u00e5dets konstituering Byr\u00e5det konstituerer seg selv. Byr\u00e5det trer i funksjon fra sitt konstituerende m\u00f8te. Straks byr\u00e5det har konstituert seg eller endret sin sammensetning, sender det melding til bystyret om hvordan byr\u00e5det er sammensatt og hvilke ansvarsomr\u00e5der den enkelte byr\u00e5d har. d) Byr\u00e5dets funksjonstid Byr\u00e5dets funksjonstid er uavhengig av bystyrets valgperiode. e) Fratreden/mistillit Forslag om at byr\u00e5det eller medlemmer av r\u00e5det skal fratre, m\u00e5 fremmes i bystyrem\u00f8te, jf. kommuneloven \u00a7 10-7 f\u00f8rste ledd. Forslaget skal behandles i neste m\u00f8te hvis ikke 2/3 av de m\u00f8tende medlemmene krever at det blir stemt over forslaget i det m\u00f8tet der forslaget blir fremmet. Hvis byr\u00e5det skal fratre etter eget \u00f8nske, m\u00e5 det melde fra om dette i bystyrem\u00f8te, jf. kommuneloven \u00a7 10-7 annet ledd. Medlemmer av byr\u00e5det fratrer enten etter \u00f8nske fra byr\u00e5dsleder, bystyret eller etter eget \u00f8nske. Dersom byr\u00e5dslederen fratrer, skal hele byr\u00e5det fratre, jf. kommuneloven \u00a7 10-5, 4. ledd. R\u00e5det som fratrer, blir sittende inntil et nytt byr\u00e5d er satt sammen, jf. kommuneloven \u00a7 10-7, 3. ledd. f) Delegasjon av ansvarsomr\u00e5der til fagbyr\u00e5dene Byr\u00e5det bestemmer selv hvilke omr\u00e5der av den kommunale virksomhet de enkelte byr\u00e5der har ledelsesansvar for. 5.2. Byr\u00e5ders adgang til \u00e5 inneha verv Byr\u00e5dets medlemmer fratrer sine verv som medlem av bystyret og andre kommunale verv i funksjonstiden, jf. kommuneloven \u00a7 10-2, 3. ledd. Byr\u00e5dets medlemmer kan ikke v\u00e6re med i styrer og r\u00e5d i n\u00e6ringsliv, forretningsdrift, organisasjoner, foreninger mv. som har sete i Bergen kommune. Byr\u00e5dets medlemmer kan ikke v\u00e6re med i styrer eller r\u00e5d i n\u00e6ringsliv, forretningsdrift, organisasjoner, foreninger mv. som har sete utenfor Bergen kommune og som driver virksomhet som kan ha betydning for eller innflytelse p\u00e5 Bergen kommunes politikk eller \u00f8konomi. Bestemmelsen gjelder ikke verv i politiske organisasjoner, ideelle organisasjoner, religi\u00f8se eller andre livssynsorganisasjoner. Side 4 av 6 En byr\u00e5d kan imidlertid v\u00e6re medlem av styret i policyorganer opprettet av kommunen i samarbeid med andre kommuner og/eller andre akt\u00f8rer, uavhengig av hvilken organisasjonsform et slikt policyorgan har. Det vises for \u00f8vrig til habilitetsregler i kommuneloven og forvaltningsloven. 5.3. Karantenebestemmelser ved overgang til stilling utenfor kommunen Ved fratreden og overgang til stilling utenfor kommunen skal en byr\u00e5d vurdere om informasjonsplikten hjemlet i retningslinjene om informasjonsplikt, karantene og saksforbud, inntrer. I s\u00e5 fall plikter byr\u00e5den senest tre uker f\u00f8r tiltredelse i ny stilling \u00e5 informere Karanteneutvalget i henhold til gjeldende retningslinjer. 5.4. Andre forhold som gjelder byr\u00e5dets og byr\u00e5denes funksjon a) Byr\u00e5det og byr\u00e5denes instruksjonsmyndighet overfor underliggende virksomheter ut\u00f8ves gjennom kommunaldirekt\u00f8r i byr\u00e5dsavdelingen. b) Byr\u00e5det som kollegium tar stilling til saker som inneholder prinsipielle avklaringer og som inneholder politiske avveininger. c) Byr\u00e5det som kollegium treffer vedtak p\u00e5 de omr\u00e5der hvor myndighet ikke er delegert til byr\u00e5dene. d) Byr\u00e5dets medlemmer har m\u00f8teplikt og talerett i bystyrets m\u00f8ter, jf. kommuneloven \u00a7 10-3 f\u00f8rste ledd. Byr\u00e5dets enkeltmedlemmer har m\u00f8te- og talerett i organer som behandler saker som h\u00f8rer inn under enkeltmedlemmets ansvarsomr\u00e5de, jf. kommuneloven \u00a7 10-3 annet ledd. Et bystyreutvalg kan innkalle ansvarlig(e) byr\u00e5d(er) til m\u00f8te i utvalget for \u00e5 redegj\u00f8re for saker som faller inn under utvalgets ansvarsomr\u00e5de dersom utvalgsleder eller en tredjedel av utvalgsmedlemmene krever det \u2013 jf. reglement for bystyreutvalgene punkt 2.9. e) Oppnevnelse av politiske r\u00e5dgivere Byr\u00e5det kan selv opprette politiske stillinger som er knyttet til r\u00e5det eller medlemmer av r\u00e5det, jf. kommuneloven \u00a7 10-6. De politiske r\u00e5dgiverne inng\u00e5r ikke i styringslinjen som den enkelte byr\u00e5d etablerer for styring og oppf\u00f8lging av administrasjonen. f) Rettigheter og plikter for folkevalgte Rettigheter og plikter for folkevalgte f\u00f8lger av kommuneloven kap. 8. Arbeidsgodtgj\u00f8relse, dekning av utgifter og \u00f8konomisk tap, permisjoner, sykepenger, pensjon m.m. for folkevalgte reguleres i forskrift, som fastsettes av bystyret, jf. kommuneloven kap. 8. Side 5 av 6 g) Hvilke reguleringer gjelder? Byr\u00e5det regnes som et folkevalgt organ, og f\u00f8lger de bestemmelser som er fastsatt for folkevalgte i kommuneloven, og ved forskrifter, reglementer og retningslinjer i Bergen kommune, herunder etiske retningslinjer. N\u00e5r det er behov for supplerende retningslinjer for byr\u00e5dets arbeid, har byr\u00e5det ansvar for \u00e5 utarbeide slike, og for \u00e5 fremlegge disse for vedtak i bystyret. 5.5. Saksbehandling i byr\u00e5dets m\u00f8ter, jf. kommuneloven kap. 11. Byr\u00e5det behandler sine saker og treffer sine vedtak i m\u00f8ter. Byr\u00e5det kan unntaksvis avholde m\u00f8te som fjernm\u00f8te etter kommuneloven \u00a7 11-7. M\u00f8tet er \u00e5 betrakte som et fjernm\u00f8te n\u00e5r minst ett medlem deltar digitalt. For hastefjernm\u00f8te og skriftlig saksbehandling gjelder kommuneloven \u00a7 11-8. Byr\u00e5dets m\u00f8ter holdes for \u00e5pne d\u00f8rer med mindre annet f\u00f8lger av lovbestemt taushetsplikt eller n\u00e5r m\u00f8tet blir vedtatt lukket, jf. kommuneloven \u00a7 11-5. Forberedende m\u00f8ter er ikke omfattet av bestemmelsen om \u00e5pne m\u00f8ter, jf. offentleglova \u00a7 16 jf. kommuneloven \u00a7 11-5. Byr\u00e5dskonferansen er et forberedende m\u00f8te. Fra byr\u00e5dets m\u00f8ter f\u00f8res protokoll. Byr\u00e5dsmedlemmer som tar dissens, kan kreve at dissensen blir protokollf\u00f8rt. For at byr\u00e5det skal v\u00e6re beslutningsdyktig kreves at minst halvparten av byr\u00e5dets medlemmer er tilstede. Byr\u00e5dets leder er ansvarlig for at innstillinger som er behandlet i byr\u00e5det blir oversendt bystyret og bystyreutvalgene uten opphold. Side 6 av 6 "
}