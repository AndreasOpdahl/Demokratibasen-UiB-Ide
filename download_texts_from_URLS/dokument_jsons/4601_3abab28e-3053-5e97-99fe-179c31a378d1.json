{
  "dokument_id": "3abab28e-3053-5e97-99fe-179c31a378d1",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon datert 02.10.2023",
  "url": "https://bergen.kommune.no/politikere-utvalg/api/fil/bk360/9896882/Soknad-om-dispensasjon-datert-02-10-2023",
  "tekst": "Bergen kommune Plan- og bygningsetaten Postboks 7700, 5008 Bergen Epost: postmottak.planogbygg@bergen.kommune.no Deres ref; BBO/OI12-ogs V\u00e5r ref. BYGG-2023/10014-22 Dato: Bergen, 02.10.23 DISPENSASJONSS\u00d8KNAD- GESIMSH\u00d8YDE I forbindelse med etablering av takterrasse med tilh\u00f8rende trapp, montering av heis, og fasadeendring s\u00f8kes det iht. plan- og bygningsloven \u00a7 19 - 1 om f\u00f8lgende dispensasjon: - Det s\u00f8kes om dispensasjon fra Plan- og bygningslovens \u00a7 29-2. If\u00f8lge plan- og bygningsloven skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Eiendommen ligger innenfor hensynssone kulturmilj\u00f8 og bestemmelsesomr\u00e5de # 4. Det vises ogs\u00e5 til h\u00f8ydebestemmelser i kommunedelplanen Fjellsiden s\u00f8r. Eiendommen ligger i planomr\u00e5de C-De \u00f8vre omr\u00e5dene. Innenfor dette omr\u00e5det er maksimal gesimsh\u00f8yde 9 meter m\u00e5lt fra vest, jfr KDP \u00a79 a nr .2. Tidligere innsendt snittegning viser at h\u00f8ydeforskjellen mellom terreng ved kjeller og opp til gesims er 11.56 meter. Tiltaket er s\u00e5ledes avhengig av dispensasjon fra maksimal h\u00f8yde. Huset er opprinnelig bygget med saltak, og det er gitt tillatelse til \u00e5 endre takkonstruksjonen til flatt tak i vedtak datert 08.05.2008, Sak 200806470. Hensynet bak bestemmelsen - Bestemmelsen er ment \u00e5 begrense bygningers h\u00f8yde, sikre brannvernshensyn, og sikre avstand, lys, rom og luft mellom bygninger. Det er s\u00f8kt om f\u00f8lgende tiltak: \u2022 Takhage med rekkverk som ligger p\u00e5 tiln\u00e6rmet flatt tak, i et bebygd boligomr\u00e5de. \u2022 Etablere trapp fra terreng til tak. \u2022 Etablere heishus med 30 cm takoppstikk. Hvorfor tilsidesettes ikke hensynet. Vi er kjent med at kommunen mener at bestemmelsene i loven ikke er tilstrekkelig ivaretatt for oms\u00f8kt tiltak. 1 of 3 Bergen Bygg Oppdrag AS Tlf nr: +47 930 17 848 Org nr NO. 982 107 520 MVA Kokstadveien 23, 5257 Kokstad Bankgiro: 9533.05.31895 Kommunen p\u00e5peker at, \u2022 det ikke er tradisjon eller praksis for \u00e5 godkjenne takterrasser i omr\u00e5det, og selv om terrassen er tilbaketrukket er det uheldig for fjernvirkningen av tiltaket, \u2022 det ligger en kommunal offentlig gangvei som g\u00e5r p\u00e5 baksiden av huset, og tiltaket er godt synlig grunnet skr\u00e5nende terreng, \u2022 boligen ikke har behov for takhage, da annet uteareal kan deles, \u2022 det vises til nabo innsigelser som hevder at takhagen vil medf\u00f8re innsyn mot deres kj\u00f8kken i Ole Irgens vei 14, \u2022 p\u00e5bygg i form av heishus er i strid med bestemmelse om maksimal h\u00f8yde, \u2022 det vises til de to nabobyggene i Ole Irgens vei er leilighetsbygg med flatt tak. Det er ikke takterrasser p\u00e5 disse husene, og de fleste hus i omr\u00e5det er bygget med saltak, \u2022 takhagen kommer 5-6 meter fra nabogrense. Tiltakshaver p\u00e5peker at, \u2022 boligen Ole Irgens vei 12 i dag fremst\u00e5r som et moderne bygg med tiln\u00e6rmet flatt tak med 4 etasjer. Bygget st\u00e5r i en lokal sammenheng med to tilsvarende moderne bygg, til sammen 9 leiligheter. \u2022 like i n\u00e6rheten er det oppf\u00f8rt et leilighetskompleks med to blokker, Bellevue 2, som best\u00e5r av 16 leiligheter. Begge blokkene har store takhager. \u2022 det \u00f8verste bygget i Ole Irgens vei 14 B er oppf\u00f8rt med 5 etasjer. Byggets gesimsh\u00f8yde er 14.06 meter m\u00e5lt i fasade mot vest. \u2022 nabobygget Ole Irgens vei 14A har stor terrasse som ligger p\u00e5 samme h\u00f8yde som oms\u00f8kt takhage i Ole Irgens vei 12. \u2022 nabobygget Ole Irgens vei 14 har heishus. Heishuset har oppstikk 90 cm over takgesims i \u00f8st og stikker over takgesims i vest. \u2022 fjernvirkningen av tiltaket er moderat, da oms\u00f8kt takhage er tilbaketrukket. \u2022 det har riktig nok i hovedsak v\u00e6rt villabebyggelse med saltak i omr\u00e5det, men i nyere bygg har det alts\u00e5 blitt innvilget etablering av takhager. Det faktum at det ikke er tradisjon for takterrasser/takhager i omr\u00e5det b\u00f8r derfor etter v\u00e5r mening ikke tillegges avgj\u00f8rende vekt n\u00e5r det gjelder et moderne bygg med flatt tak. \u2022 tiltakshaver legger til grunn, prinsipp om likebehandling. Fordeler ved dispensasjon - Etablering av heis gj\u00f8r boligen mer tilgjengelig for beboere med nedsatt bevegelighet. Det er positivt at andelen leiligheter med universell utforming \u00f8kes. - Boligen har begrenset uteareal. Etablering av takhage frigj\u00f8r mer uteoppholdsareal for boligen. Trappen er n\u00f8dvendig for \u00e5 gi tilkomst til takhagen.. Ulemper ved dispensasjon 2 of 3 Bergen Bygg Oppdrag AS Tlf nr: +47 930 17 848 Org nr NO. 982 107 520 MVA Kokstadveien 23, 5257 Kokstad Bankgiro: 9533.05.31895 - Ulemper som f\u00f8lge av heis, trapp, fasadeendring er neglisjerbare. Tiltakene tilsidesetter i liten grad hensynet bak bestemmelsen. Fordelene er st\u00f8rre enn ulempene - Hensynet bak bestemmelsen blir ikke vesentlig tilsidesatt. - Det er flere fordeler ved \u00e5 innvilge s\u00f8knad om dispensasjon. Derfor taler en samlet vurdering for at dispensasjonss\u00f8knaden b\u00f8r innvilges. Med vennlig hilsen Bergen Bygg Oppdrag AS _____________________ Otto Gams Steine 3 of 3 Bergen Bygg Oppdrag AS Tlf nr: +47 930 17 848 Org nr NO. 982 107 520 MVA Kokstadveien 23, 5257 Kokstad Bankgiro: 9533.05.31895 "
}