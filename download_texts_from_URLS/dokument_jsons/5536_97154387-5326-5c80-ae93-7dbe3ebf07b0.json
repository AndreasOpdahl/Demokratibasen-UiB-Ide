{
  "dokument_id": "97154387-5326-5c80-ae93-7dbe3ebf07b0",
  "doc_type": "case_presentation",
  "kommune": 5536,
  "tittel": "124/15 - S\u00f8knad om konsesjon p\u00e5 erverv av fast eiendom - Jeremias Berglund og Mariell Stabell(Hoveddokument, 1MB)",
  "url": "https://innsyn.lyngen.kommune.no/wfdocument.aspx?journalpostid=2013060780&dokid=121311&versjon=5&variant=A&",
  "tekst": " Lyngen kommune Arkiv: JournalpostID: 25/1751 Saksbehandler: Terje St\u00f8rseth Dato: 19.02.2025 Saksframlegg Saksnr. Utvalg M\u00f8tedato PS 10/25 Formannskapet 11.03.2025 124/15 - S\u00f8knad om konsesjon p\u00e5 erverv av fast eiendom - Jeremias Berglund og Mariell Stabell Henvisning til lovverk Konsesjonsloven: \u00a7 1.(lovens form\u00e5l) Loven har til form\u00e5l \u00e5 regulere og kontrollere omsetningen av fast eiendom for \u00e5 oppn\u00e5 et effektivt vern om landbrukets produksjonsarealer og slike eier-og bruksforhold som er mest gagnlige for samfunnet, bl.a. for \u00e5 tilgodese: 1. framtidige generasjoners behov. 2. landbruksn\u00e6ringen. 3. behovet for utbyggingsgrunn. 4. hensynet til milj\u00f8et, allmenne naturverninteresser og friluftsinteresser. 5. hensynet til bosettingen. \u00a7 9. (s\u00e6rlige forhold for landbrukseiendommer) Ved avgj\u00f8relsen av s\u00f8knad om konsesjon for erverv av eiendom som skal nyttes til landbruksform\u00e5l skal det legges s\u00e6rlig vekt p\u00e5: 1. om erververs form\u00e5l vil ivareta hensynet til bosettingen i omr\u00e5det, 2. om ervervet inneb\u00e6rer en driftsmessig god l\u00f8sning, 3. om erververen anses skikket til \u00e5 drive eiendommen, 4. om ervervet ivaretar hensynet til helhetlig ressursforvaltning og kulturlandskapet. Saksopplysninger Generelle opplysninger om saken S\u00f8knad om konsesjon for erverv av fast eiendom er mottatt 04.02.2025. S\u00f8knaden gjelder eiendommen 124/15 (Leirbakken) som ligger p\u00e5 Bensnes i Lyngen kommune. Kj\u00f8per: Jeremias Berglund, Dalvegen 24, 9107 Kval\u00f8ya 1/2 Mariell Stabell, Dalvegen 24, 9107 Kval\u00f8ya 1/2 Selger: Ecofang AS, Stakkevollvegen 25, 9010 Troms\u00f8. 1/1 Kj\u00f8pesum: kr 1 900 000,- Form\u00e5l med ervervet: Kj\u00f8perne planlegger \u00e5 renovere husene p\u00e5 eiendommen og bosette seg der p\u00e5 sikt. Det opplyses i s\u00f8knaden at jordbruksarealene p\u00e5 eiendommen fortsatt skal leies ut som leiejord. Bygninger: Areal: Forhold til overordnet plan og \u00f8vrige vedtak Eiendommen ligger innenfor det som i kommuneplanens arealdel er satt til LNFR-omr\u00e5de. Ned mot fjorden ligger eiendommen i hensynssone for landbruk, Innover mot Trollvann ligger eiendommen hovedsakelig i hensynssone for reindrift. Vurdering av alternativer og konsekvenser Konsesjonsloven av 2003 har som form\u00e5l \u00e5 regulere og kontrollere omsetning av fast eiendom for \u00e5 oppn\u00e5 et effektivt vern om landbrukets produksjonsarealer. En \u00f8nsker ogs\u00e5 \u00e5 oppn\u00e5 eier og bruksforhold som er mest gagnlige for samfunnet bl.a. for \u00e5 tilgodese landbruksn\u00e6ringen, framtidige generasjoner behov, hensyn til bosetting og utbyggingsgrunn. Det skal ogs\u00e5 tas hensyn til allmenne naturvern- og friluftsinteresser. Ved vurdering om konsesjon skal gis, skal det bl.a. legges vekt p\u00e5 om ervervet inneb\u00e6rer driftsmessige gode l\u00f8sninger, om ervervet ivaretar hensynet til bosetting og om det gir en forsvarlig prisutvikling. Det skal ogs\u00e5 vurderes om konsesjonss\u00f8keren anses skikket til \u00e5 drive eiendommen. Dette er en landbrukseiendom med 16 da dyrkamark og noe over 60 da produktiv skog. Av den produktive skogen er det ca. 17 da som er kartlagt som dyrkbar. Jordbruksarealet er leid ut av n\u00e5v\u00e6rende eier, men kommunen har ikke mottatt kopi av jordleiekontrakt. Det er ikke boplikt p\u00e5 eiendommen. Form\u00e5let med ervervet er Ut fra form\u00e5let med ervervet, kan ervervet tolkes \u00e5 v\u00e6re innenfor f\u00f8ringene i konsesjonsloven. S\u00f8kerne opplyser at de \u00f8nsker og renovere husene p\u00e5 eiendommen og etterhvert flytte dit n\u00e5r boligen blir beboelig. Gjennom utleie av jordbruksarealene blir hensynet til landbruksn\u00e6ringen holdt i hevd. R\u00e5dmannens innstilling I medhold av konsesjonsloven innvilges Jeremias Berglund og Mariell Stabell konsesjon for erverv av eiendommen 124/15 i Lyngen kommune. Begrunnelse: Ut fra form\u00e5let tolkes ervervet \u00e5 v\u00e6re innenfor f\u00f8ringene i konsesjonsloven. Gjennom utleie av jordbruksarealene blir hensynet til landbruksn\u00e6ringen holdt i hevd. Formannskapet 11.03.2025: Behandling: Formannskapet tiltrer r\u00e5dmannens innstilling enstemmig. FS- 10/25 Vedtak: I medhold av konsesjonsloven innvilges Jeremias Berglund og Mariell Stabell konsesjon for erverv av eiendommen 124/15 i Lyngen kommune. Begrunnelse: Ut fra form\u00e5let tolkes ervervet \u00e5 v\u00e6re innenfor f\u00f8ringene i konsesjonsloven. Gjennom utleie av jordbruksarealene blir hensynet til landbruksn\u00e6ringen holdt i hevd. "
}