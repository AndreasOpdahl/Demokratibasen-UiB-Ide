{
  "dokument_id": "832f9069-d81f-56bc-9a9e-d0d8184a8a58",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 7/24, Status og fremdrift i arbeidet med \u00e5 redusere vold og trusler i bergensskolen",
  "url": "https://bergen.kommune.no/politikere-utvalg/api/fil/bk360/9828145/Innstilling-vedtak-Status-og-fremdrift-i-arbeidet-med-a-redusere-vold-og-trusler-i-bergensskolen",
  "tekst": "Status og fremdrift i arbeidet med \u00e5 redusere vold og trusler i bergensskolen Bergen bystyre behandlet saken i m\u00f8tet 31.01.2024 sak 7/24 og fattet f\u00f8lgende vedtak: Bystyret tar redegj\u00f8relsen vedr\u00f8rende status og fremdrift i arbeidet med \u00e5 redusere vold og trusler i bergensskolen, til orientering. Bergen bystyres behandling F\u00f8lgende representanter tok ordet: Vasan Singaravel (H), Even Oleson S\u00f8rland (A), Martine Jordana Baarholm (FrP), Kuberan Thurairajah (SV), Thor Haakon Bakke (MDG), Marte Stadheim Teigen (R), Bj\u00f8rn-Frode Schjelderup (H), Forslag fremsatt i bystyret: Vasan Singaravel (H) fremsatte p\u00e5 vegne av H, FrP og Sp f\u00f8lgende alternative forslag: Bystyret tar redegj\u00f8relsen vedr\u00f8rende status og fremdrift i arbeidet med \u00e5 redusere vold og trusler i bergensskolen, til orientering. Votering: Alternativt forslag fra H, FrP og Sp, fremsatt av Vasan Singaravel (H), ble vedtatt med 35 stemmer (H, FrP, BL, INP, Sp, PP). Innstillingen punkt 1-10, fikk 32 stemmer (A, SV, MDG, V, R, KrF), og var dermed falt. Utvalg for barnehage, skole og idrett behandlet saken i m\u00f8tet 16.01.2024 sak 4/24 og avga f\u00f8lgende innstilling: 1. Bystyret ber byr\u00e5det styrke bemanningen i Bergensskolen med flere milj\u00f8arbeidere for \u00e5 bidra til et trygt og stabilt skolemilj\u00f8. 2. Bystyret ber byr\u00e5det sikre at skolene har tilstrekkelig kompetanse p\u00e5 minoritetsperspektiver og tverrkulturell forst\u00e5else. 3. Bystyret ber byr\u00e5det fremme en sak med orientering om byr\u00e5dets arbeid med \u00e5 sikre tilstrekkelige ressurser og kapasitet i skolene for \u00e5 ivareta ansatte som har blitt utsatt for u\u00f8nskede hendelser. 4. Bystyret ber byr\u00e5det fremme en sak med orientering om byr\u00e5dets arbeid med \u00e5 s\u00f8rge for at skoler med vedvarende utfordringer p\u00e5 dette omr\u00e5det f\u00e5r tilstrekkelig med ressurser til \u00e5 h\u00e5ndtere problematikken. 5. Bystyret ber byr\u00e5det fremme en sak v\u00e5ren 2024 med orientering om antall og fordeling av milj\u00f8arbeidere ansatt i bergensskolen og deres oppgaver, og om byr\u00e5dets arbeid med \u00e5 \u00f8ke andelen milj\u00f8arbeidere. 6. Bystyret ber byr\u00e5det fremme en sak i forkant av rulleringen av skolebruksplanen som belyser sammenhengen mellom fysisk utforming av skolene og forebygging/h\u00e5ndtering av vold/trusler. 7. Bystyret ber byr\u00e5det fremme en sak om hvordan de spesialpedagogiske sentrene og Bergen kompetansesenter for l\u00e6ringsmilj\u00f8 kan styrkes for \u00e5 bidra mer i forebygging av vold og trusler i skolen. 8. Bystyret ber byr\u00e5det sikre at skolene har \u00f8konomisk handlingsrom til \u00e5 kunne styrke laget rundt elever med behov for tettere oppf\u00f8lging, ogs\u00e5 de med funksjonsvarianser som for eksempel ADHD og Tourettes. 9. Bystyret ber byr\u00e5det levere en sak med en vurdering av fordeler og ulemper ved \u00e5 opprette flere plasser ved forsterket avdeling for barn med behov for et helhetlig spesialpedagogisk tilbud. 10. Bystyret ber byr\u00e5det vurdere om det er behov for egne rutiner for ivaretakelse av elever/klassemilj\u00f8 i forbindelse med vold og trusler i skolen. Byr\u00e5det behandlet saken i m\u00f8tet 21.12.2023 sak 466/23 Byr\u00e5det innstiller til bystyret \u00e5 fatte f\u00f8lgende vedtak: Bystyret tar redegj\u00f8relsen vedr\u00f8rende status og fremdrift i arbeidet med \u00e5 redusere vold og trusler i bergensskolen, til orientering. 2 "
}