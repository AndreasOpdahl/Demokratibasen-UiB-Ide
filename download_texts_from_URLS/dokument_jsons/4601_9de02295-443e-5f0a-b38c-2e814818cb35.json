{
  "dokument_id": "9de02295-443e-5f0a-b38c-2e814818cb35",
  "doc_type": "case_presentation",
  "kommune": 4601,
  "tittel": "Revidering og fornyelse av Reglement for byr\u00e5det",
  "url": "https://bergen.kommune.no/politikere-utvalg/api/fil/bk360/10752408/Framstilling-Revidering-og-fornyelse-av-Reglement-for-byradet",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/31519-6 Revidering og fornyelse av Reglement for byr\u00e5det Hva saken gjelder: Bystyret er kommunens \u00f8verste organ, og har ansvar for \u00e5 sette rammer for byr\u00e5dets arbeid i form av \u00e5 vedta et reglement for byr\u00e5det, jf. kommuneloven \u00a7 5-13. Byr\u00e5dets reglement presiserer hvilket ansvar og hvilke saksbehandlingsregler som gjelder for byr\u00e5det i ut\u00f8velsen av oppgavene byr\u00e5det er tildelt gjennom fullmaktene fra bystyret. I tillegg fastsetter reglementet formelle rammer for byr\u00e5dets organisering. I en parallell sak til denne, om byr\u00e5dets fullmakter, fastsettes selve myndigheten byr\u00e5det har til \u00e5 fatte avgj\u00f8relser p\u00e5 vegne av bystyret. Fullmaktene reguleres av kommuneloven \u00a7 5-14 (\u00abReglement for delegering og innstilling\u00bb) og skal fastsettes av bystyret innen 31. desember \u00e5ret etter at bystyret ble konstituert. Det er ingen lovkrav om revidering av reglementet for byr\u00e5det. I denne saken som gjelder Reglement for byr\u00e5det, er hovedform\u00e5let \u00e5 klargj\u00f8re hvilket ansvar og hvilke forpliktelser byr\u00e5det p\u00e5legges som f\u00f8lge av den tillit bystyret viser byr\u00e5det ved \u00e5 tildele byr\u00e5det dets fullmakter. Reglementet for byr\u00e5det inneholder blant annet saksbehandlingsregler, rapporteringskrav og regler om byr\u00e5dsdannelse. Dagens reglement for byr\u00e5det ble som helhet revidert og fornyet 23.10.2019 ved bystyrets behandling av sak 309/191. Sak om reglementet legges frem parallelt med to andre saker: \u2022 Byr\u00e5dets tilrettelegging for bystyrets politiske tilsyn og kontroll med byr\u00e5dets oppgavel\u00f8sning \u2022 Delegasjon av fullmakter til byr\u00e5det \u2013 bystyreperioden 2023-2027 Det er viktig at disse tre sakene sees i en sammenheng. De henger sammen og utfyller hverandre. Reglement for Bergen bystyre og utvalgene 2023-2027, som ble behandlet av bystyret i m\u00f8tet 4. september 2024 sak 287/24, er ogs\u00e5 sv\u00e6rt relevant for sammenhengen. Endring av en bestemmelse i det ene av reglementene kan ha f\u00f8lger for det andre reglementet eller fullmaktene. Videre gir saksfremstillingene i de fire sakene en utfyllende forst\u00e5else av rammene og rollene i en parlamentarisk styrt kommune. 1 Bystyret vedtok tillegg til reglementet i m\u00f8tet 24.06.2020 sak 222/20 om adgang til fjernm\u00f8ter. Og i m\u00f8tet 16.06.2021 sak 212/21 vedtok bystyret en endring i reglementets \u00a7 4-1 om lukking av byr\u00e5dets m\u00f8ter. 1 Hvorfor et reglement for byr\u00e5det? Kravet om et reglement for folkevalgte organer har lovgiver begrunnet i et \u00f8nske om \u00e5 sikre klarhet. Kommuneloven \u00a7 5-13 krever kun at reglementet fastsetter a. organets virkeomr\u00e5de og eventuelle vedtaksmyndighet b. tidsperioden som organet er opprettet for2 c. eventuelle andre sentrale bestemmelser om organets virksomhet. Bestemmelsen er ment \u00e5 sikre at det organet som oppretter et annet folkevalgt organ foretar en vurdering av sentrale rammer for organet som skal opprettes. I lovforarbeidene er det fremhevet at det er viktig at kommunestyret er tydelig n\u00e5r det gjelder hvilke fullmakter de andre folkevalgte organene skal ha. Dette er viktig for det enkelte organet som f\u00e5r fullmakter, for kommunestyret selv og for andre involverte og interesserte. Det er imidlertid opp til kommunen selv \u00e5 avgj\u00f8re hvordan reglementet skal v\u00e6re utformet, om det skal fastsettes i en s\u00e6rskilt arbeidsbeskrivelse, i et mandat for organet, i delegeringsreglementet eller i et annet dokument. Det er ingen formalkrav til reglementet utover at det skal fastsettes skriftlig. Byr\u00e5det har vurdert hvorvidt reglementet for byr\u00e5det kunne v\u00e6rt i samme dokument som byr\u00e5dets fullmakter, men funnet at det er mest hensiktsmessig med to separate dokumenter. I vurderingen er det lagt vekt p\u00e5 at reglementet i hovedsak inneholder overordnede rammer og saksbehandlingsregler som er statiske, uavhengig av hvilket byr\u00e5d Bergen har. Innholdet i byr\u00e5dets fullmakter m\u00e5 imidlertid kunne endres p\u00e5 bakgrunn av bystyrets politiske valg og prioriteringer. Gjennom reglementet for byr\u00e5det regulerer bystyret overordnede krav til byr\u00e5dets ut\u00f8velse av myndighet til l\u00f8pende drift og utvikling av kommunens virksomhet, tilrettelegging for bystyrets tilsyn og kontroll, samt til byr\u00e5det som politisk organ. I tillegg til \u00e5 klargj\u00f8re ansvar forbundet med byr\u00e5dets oppgaveutf\u00f8relse og de forpliktelser som f\u00f8lger av dette, presiserer reglementet hvilke regler som gjelder for dannelse av byr\u00e5d. Bystyret har tidligere vedtatt \u00e5 legge kommuneloven \u00a7 10-5 Utpeking av kommuner\u00e5dsleder til grunn for dannelse av byr\u00e5d i Bergen. Byr\u00e5det er f\u00f8rst og fremst et folkevalgt organ, jf. kommuneloven \u00a7 5-1 andre ledd bokstav c). If\u00f8lge kommuneloven \u00a7 10-2 har byr\u00e5det ogs\u00e5 den administrative rollen som kommunedirekt\u00f8ren har i andre kommuner. Det vil si at byr\u00e5dene ivaretar administrative funksjoner i kraft av at byr\u00e5det etter loven leder den samlete kommunale administrasjon. Byr\u00e5dene er underlagt kommunens generelle regler og retningslinjer for folkevalgte. Dette gjelder f.eks. etiske retningslinjer, gaver, representasjon og reiser. Justeringer i reglementet Det reviderte reglementet som n\u00e5 legges frem for behandling i bystyret, inneb\u00e6rer en st\u00f8rre strukturell revisjon som henger sammen med en omstrukturering i fullmaktene til byr\u00e5det. Bakgrunnen for den strukturelle revisjonen av byr\u00e5dets fullmakter er at fullmaktene til fagbyr\u00e5dene er blitt endret i struktur og innhold. Det vises til at det over tid har blitt foretatt endringer og tilf\u00f8yelser i de mange forskjellige fullmaktsdokumentene i byr\u00e5dsavdelingene. P\u00e5 bakgrunn av ulikhet i formuleringer og presisjonsniv\u00e5 oppsto det etter hvert usikkerhet om 2 Kun aktuelt for folkevalgte organer som har en funksjonsperiode som er kortere enn innev\u00e6rende valgperiode, jf. kommuneloven \u00a7 7-1. Ikke aktuelt for byr\u00e5det som etter kommuneloven \u00a7 10-7 sitter s\u00e5 lenge det har tillit og inntil et nytt r\u00e5d er satt sammen. 2 hva som er gjeldende regelverk. Byr\u00e5dsleders avdeling, som konsernansvarlig for fullmaktene, gjennomf\u00f8rte en kartlegging av de gjeldende fullmaktene og utarbeidet en ny felles oppbygging av fullmaktene. Ved byr\u00e5dets vedtak 02.11.2023 sak 1282/23 fikk fullmaktene til fagbyr\u00e5dene lik oppbygging i kapitler og standardisering av tekst. Fullmaktsdokumentene ble gjort kortere, mer overordnede og beskriver kun myndighet. Prinsippet om negativ avgrensning av fullmakt er gjennomg\u00e5ende, og oppgavebeskrivelser og beskrivelser av krav som f\u00f8lger av lov ble tatt ut av fullmaktsdokumentene. P\u00e5 bakgrunn av den nye strukturen i fullmaktsdokumentene er ogs\u00e5 oppbyggingen av Reglement for byr\u00e5det endret. De overordnede krav som bystyret stiller i n\u00e5gjeldende reglement for byr\u00e5det er videref\u00f8rt i det reviderte reglementet for byr\u00e5det. Endringene som foresl\u00e5s er f\u00f8rst og fremst strukturelle. Formuleringer er justert for \u00e5 gi krav et klart innhold. Bruk av paragraf-tegn er erstattet med nummerering. Lovhenvisninger er oppdatert, og til en viss grad tatt bort som overfl\u00f8dige. En viktig m\u00e5lsetting med revideringen har v\u00e6rt \u00e5 gj\u00f8re reglementet til et rent \u00abkrav\u00bb- dokument. Tekst i n\u00e5gjeldende reglement som omhandler myndighet, oppgaver og mer generell informasjon er tatt ut. I tillegg er kravene formulert mer overordnet, og detaljering av krav er tatt ut. Dette gjelder eksempelvis det som i gjeldende reglement omtales som \u00abspesifikk rapporteringsplikt\u00bb. Bystyrets gjeldende krav er n\u00e5 samlet og gruppert i tre kategorier, i reglementets kapittel tre, fire og fem. Reglementet har f\u00f8lgende oppbygging: 1. Form\u00e5l 2. Reglementets oppbygging 3. Drift og utvikling av kommunens virksomhet: 3.1. Intern styring og kontroll 3.2. Delegasjon 3.3. Organisering 3.4. Oppgavel\u00f8sning 3.5. Saksforberedelse 3.6. \u00c5penhet 3.7. Bystyrets tilsyn og kontroll 3.8. \u00d8vrige krav 4. Byr\u00e5dets rapportering til bystyrets organer 4.1. Jevnlig informasjon 4.2. \u00c5rlig rapportering 4.3. Fremlegging av andre saker 5. Krav til byr\u00e5det som politisk organ 5.1. Regler for byr\u00e5dsdannelser 5.2. Byr\u00e5ders adgang til \u00e5 inneha verv 5.3. Karantenebestemmelser ved overgang til stilling utenfor kommunen 5.4. Andre forhold som gjelder byr\u00e5dets og byr\u00e5denes funksjon 5.5. Saksbehandling i byr\u00e5dets m\u00f8ter, jf. kommuneloven kap. 11 3 Byr\u00e5dets vurdering og anbefaling/konklusjon: Reglement for byr\u00e5det er et sentralt dokument i kommunens parlamentariske styringssystem. Styringssystemet skal i prinsippet v\u00e6re det samme uavhengig av hvilke partier som til enhver tid danner byr\u00e5d. Sammen med de andre parallelle sakene som legges frem, gir herv\u00e6rende sak om byr\u00e5dets reglement rammer for samhandlingen mellom bystyret og byr\u00e5det. Byr\u00e5det anbefaler at bystyret vedtar forslaget til revidert reglement for byr\u00e5det. Begrunnelse for framleggelse til bystyret: Kommuneloven \u00a7 5-13 som fastsl\u00e5r at folkevalgte organer skal ha et reglement, jf. Reglement for bystyret og utvalgene der det fremg\u00e5r av 5.7.4 bokstav i) at bystyret ikke kan delegere oppgaven med \u00e5 fastsette reglement etter kommuneloven \u00a7 5-13. Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar Reglement for byr\u00e5det, sammenfattet i 5 kapitler med underpunkter, slik dette fremg\u00e5r i vedlegg til denne saken. Dato: 29. oktober 2024 Christine B. Meyer Byr\u00e5dsleder Dokumentet er godkjent elektronisk. Vedlegg: - Reglement for byr\u00e5det 4 Saksfremstilling: Gjeldende reglement for byr\u00e5det ble sist vedtatt av bystyret 23.10.2019 i sak 309/193. Ved inngangen til ny bystyreperiode er det viktig at bystyret gj\u00f8r seg kjent med de rammer og retningslinjer som er trukket opp for byr\u00e5dets arbeid. Samtidig som bystyret gj\u00f8r en vurdering av retningslinjene for byr\u00e5dets arbeid for resten av perioden. Sammen med dokumentet som fastsetter byr\u00e5dets fullmakter, utgj\u00f8r reglement for byr\u00e5det de overordnete rammebetingelser for byr\u00e5dets arbeid. Hvorfor et reglement? Reglementets form\u00e5l er \u00e5 gi: \u2022 kj\u00f8reregler for byr\u00e5dets samhandling med bystyret som overordnet politisk organ, \u2022 regler for dannelse av byr\u00e5d, \u2022 regler for organisering av byr\u00e5d, og \u2022 forutsetninger og rammer for byr\u00e5dets beslutningskompetanse. I tillegg skal reglementet angi hvordan byr\u00e5det kan bidra til \u00e5 styrke den demokratiske styringen av kommunen, og hvordan byr\u00e5det skal legge til rette for bystyrets tilsyn og kontroll med byr\u00e5dets arbeid. Fullmakter vs. reglement \u00c5 gi en person eller et organ en fullmakt, inneb\u00e6rer at vedkommende gis et mandat til \u00e5 agere/fatte beslutninger p\u00e5 vegne av den som gir fullmakten. En fullmakt er basert p\u00e5 tillit til at den som f\u00e5r fullmakten opptrer p\u00e5 en m\u00e5te som ivaretar de interesser som den som gir fullmakten har. \u00c5 utferdige et reglement, inneb\u00e6rer at den som gir et oppdrag med en fullmakt til en annen, \u00f8nsker \u00e5 avgrense handlingsrommet knyttet til ut\u00f8velse av fullmakten. Et reglement knytter betingelser til ut\u00f8velse av delegert myndighet, samtidig som det kan legges visse f\u00f8ringer p\u00e5 den skj\u00f8nnsut\u00f8velse som kan foretas. Med de strukturendringene som er gjort i byr\u00e5dets reglement og i fullmaktene til byr\u00e5det ved denne revideringen, har byr\u00e5det fors\u00f8kt \u00e5 rendyrke de to dokumentenes spesifikke innhold. Strukturendringen har bakgrunn i et allerede gjennomf\u00f8rt \u00aboppryddingsarbeid\u00bb i fagbyr\u00e5denes fullmakter. I fagbyr\u00e5denes fullmakter har det over tid blitt foretatt endringer og tilf\u00f8yelser som innenfor rammen av det enkelte dokument har v\u00e6rt logisk, men som sett i forhold til alle fagfullmaktene, og ikke minst i forhold til den opprinnelige delegasjonen av fullmakter fra bystyret, har bidratt til usikkerhet om hva som er gjeldende regelverk, som f\u00f8lge av ulikhet i formuleringer og presisjonsniv\u00e5. At det over tid var gjort endringer og tilf\u00f8yelser, samtidig som lovhenvisninger ikke var blitt systematisk oppdatert, var bakgrunnen for at strukturen i byr\u00e5dets fagfullmakter ble revidert (vedtatt av byr\u00e5det i m\u00f8tet 02.11.2023 sak 1282/23), og er bakgrunnen for at byr\u00e5dets fullmakter og reglement fremlegges med tilsvarende forslag til strukturell revidering n\u00e5. Kommentarer til endringer som foresl\u00e5s i reglementet a) Rekkef\u00f8lgen p\u00e5 bestemmelsene i reglementet er endret fra tidligere. Tema er fors\u00f8kt samlet, og bestemmelsene knyttet til drift og utvikling av kommunen, som brukes hyppigst, er plassert f\u00f8rst. Ut fra samme logikk er bestemmelsene om byr\u00e5dsdannelse plassert i det siste kapittelet. 3 Bystyret vedtok tillegg til reglementet i m\u00f8tet 24.06.2020 sak 222/20 om adgang til fjernm\u00f8ter. Og i m\u00f8tet 16.06.2021 sak 212/21 vedtok bystyret en endring i reglementets \u00a7 4-1 om lukking av byr\u00e5dets m\u00f8ter. 5 b) Bestemmelser om byr\u00e5dets rapportering til bystyrets organer sto tidligere flere steder i reglement, og til dels ogs\u00e5 i fullmaktene. Alle rapporteringsordningene er n\u00e5 samlet i pkt. 4. c) Bestemmelsen om fjernm\u00f8ter, jf. kommuneloven \u00a7 11-7, er fjernet som egen bestemmelse i reglementet. Fjernm\u00f8te omtales likevel, med noe mindre detaljeringsgrad, i bestemmelsen om byr\u00e5dets m\u00f8ter (pkt. 5.5). Det vises til at reglementsbestemmelsen om fjernm\u00f8te var ny under pandemien og at det da var n\u00f8dvendig med en ganske detaljert bestemmelse om hva et fjernm\u00f8te er. Byr\u00e5det legger til grunn at detaljeringsgraden ikke lenger er n\u00f8dvendig. d) Flere bestemmelser i det gjeldende reglementet er fjernet som overfl\u00f8dige. Begrunnelsen er i all hovedsak at den aktuelle bestemmelsen allerede f\u00f8lger av lov, forskrift eller av Reglement for bystyret og utvalgene 2023-2027. e) Tidligere henvisninger til dokumentet \u00abOppgaver for Bergen bystyre\u00bb er erstattet av henvisning til \u00abReglement for Bergen bystyre og utvalgene 2023-2027\u00bb. f) En bestemmelse er flyttet fra byr\u00e5dets fullmakter til reglement for byr\u00e5det. Det gjelder 3.1.7: \u00abH\u00f8ringsuttalelser avgitt av byr\u00e5det skal uten utgrunnet opphold sendes bystyrets kontor til orientering.\u00bb g) Det f\u00f8lger av kommuneloven \u00a7 27-1 f\u00f8rste ledd fjerde setning at et krav om lovlighetskontroll skal settes fram for det organet som traff vedtaket. I reglement for bystyret og utvalgene pkt. 7.3.1 st\u00e5r det at det er forretningsutvalget som behandler saker vedr. krav om lovlighetskontroll av vedtak fattet i bystyret og andre utvalg oppnevnt av bystyret. Av hensyn til tydeliggj\u00f8ring er det lagt til en bestemmelse i reglement for byr\u00e5det pkt. 3.5.4 som sier at det er byr\u00e5det som behandler krav om lovlighetskontroll av byr\u00e5dsvedtak. h) Kravet om representasjon fra begge kj\u00f8nn, som fremg\u00e5r av kommuneloven \u00a7 7-7 tredje ledd, har tradisjonelt v\u00e6rt fremhevet i reglementet for byr\u00e5det. I innev\u00e6rende periode har byr\u00e5det ogs\u00e5 mottatt sp\u00f8rsm\u00e5l om hvorvidt byr\u00e5der er omfattet av valgbarhetsreglene i kommuneloven \u00a7 7-2. Av denne grunn er det valgt \u00e5 tydeliggj\u00f8re i reglements pkt. 5.1.2 at alle valgbarhetsreglene i kommunelovens kapittel 7 gjelder for byr\u00e5dets medlemmer, og det er tatt med flere eksempler. Tidligere formulering (\u00a7 2-3 andre ledd): \u00abDe alminnelige valgbarhetsregler i kommuneloven kapittel 7 f\u00e5r anvendelse for hvilke personer som kan inneha byr\u00e5dsverv, herunder bestemmelsene om representasjon fra begge kj\u00f8nn (\u00a7 7-7 tredje ledd).\u00bb Ny formulering (5.1.2 andre ledd): \u00abKommunelovens regler om valgbarhet i kapittel 7 gjelder for hvilke personer som kan inneha byr\u00e5dsverv, herunder blant annet bestemmelsene om folkeregistrert bosted (\u00a7 7-2 tredje ledd), utelukkelsesreglene i \u00a7 7-3 og bestemmelsen om kj\u00f8nnsbalanse (\u00a7 7-7 tredje ledd).\u00bb i) Kapittel 3 Drift og utvikling av kommunens virksomhet I n\u00e5gjeldende reglement \u00a7 3-1 st\u00e5r det i tredje avsnitt: \u00abByr\u00e5det har ansvar for at administrasjonen drives i samsvar med lover, forskrifter og overordnete instrukser, og at den er gjenstand for betryggende kontroll jfr. Kommuneloven \u00a7 20.2. N\u00e5r \u00a7 25 i ny kommunelov trer i kraft, vil referansen i dette avsnittet v\u00e6re koplet til denne nye paragrafen.\u00bb 6 Byr\u00e5dets myndighet til drift og utvikling av kommunens virksomhet f\u00f8lges av et overordnet krav til intern styring og kontroll (internkontroll), som skal sikre at lover og forskrifter f\u00f8lges, jf. kommuneloven \u00a7 25-1. Oppbyggingen av reglementets kapittel 3 er et fors\u00f8k p\u00e5 \u00e5 tydeliggj\u00f8re hva som i praksis ligger i kravet om internkontroll. Byr\u00e5det har valgt \u00e5 videref\u00f8re det etablerte begrepet \u00abintern styring og kontroll\u00bb for \u00e5 synliggj\u00f8re at det dreier seg om mer enn etterf\u00f8lgende kontroll. Kravet om internkontroll som ligger til byr\u00e5det etter kommuneloven \u00a7 25-1, og n\u00f8dvendigheten av at byr\u00e5det har f\u00e5tt delegert n\u00f8dvendig myndighet til \u00e5 utf\u00f8re oppgavene som ligger i dette, er n\u00e6rmere omtalt i kapittelet om Betryggende kontroll i den parallelle saken Delegasjon av fullmakter til byr\u00e5det. j) Om fagnotater og offentlighet Reglementsbestemmelsene om fagnotater er n\u00e5 samlet i pkt. 3.5.2. under Saksforberedelse. N\u00e5gjeldende \u00a7 3-6 andre avsnitt lyder: \u00abNotater fra fagetater som representerer faglige innspill til saker som er under forberedelse til folkevalgte organ, skal v\u00e6re offentlige fra det tidspunkt dokumentet er sendt den aktuelle byr\u00e5dsavdeling.\u00bb Bakgrunnen for denne bestemmelsen er \u00e5 finne i byr\u00e5dssak 1377/15, der det st\u00e5r f\u00f8lgende i saksfremstillingen: \u00abByr\u00e5dsleder vil innf\u00f8re en praksis der fagnotater og andre faglige utredninger fra kommunens fagetater, som hovedregel - skal v\u00e6re offentlige i det notatet oversendes byr\u00e5dsavdelingen, og ikke f\u00f8rst n\u00e5r saken settes opp p\u00e5 sakslisten til byr\u00e5dsm\u00f8tene. Dette inneb\u00e6rer dermed et tidligere tidspunkt for offentlighet, enn det som har v\u00e6rt praktisert tidligere. [...] N\u00e5r fagnotater sendes fra fagetater til byr\u00e5dsavdelingsniv\u00e5, m\u00e5 den aktuelle fagetat alltid vurdere notatets innhold opp mot det generelle behovet for \u00e5 \u00e5pne dokumentet for innsyn, og dersom det er n\u00f8dvendig \u00e5 holde det unntatt for offentlighet \u2013 \u00e5 begrunne dette i en konkret bestemmelse i offentlighetsloven\u00bb. I byr\u00e5dssaken ble det fattet f\u00f8lgende vedtak: \u00ab1. Fagnotater fra fagetater skal i utgangspunktet v\u00e6re offentlige fra det tidspunkt de er sendt fra fagetaten. 2. De prinsipielle vurderinger som fremg\u00e5r av denne sak, legges til grunn som retningsgivende bestemmelser for de vurderinger de ulike fagetater m\u00e5 gj\u00f8re mht. dokumentenes status i lys av offentlighetsloven, n\u00e5r notater utferdiges og sendes til ledelsen i egen byr\u00e5dsavdeling.\u00bb Da dette ble innf\u00f8rt i reglementet for byr\u00e5det ved bystyrets vedtak i m\u00f8tet 21.09.2016 sak 237-16 var imidlertid omtalen av plikten til \u00e5 vurdere eventuell taushetsplikt eller andre unntak for innsyn etter offentlighetsloven ikke med i saksfremstillingen til bystyret. Reglementsbestemmelsen har siden den ble innf\u00f8rt i 2016 v\u00e6rt kategorisk utformet, uten noen formulering som gir rom for \u00e5 gj\u00f8re unntak fra fagnotaters offentlighet. Det er grunn til \u00e5 tro at dette enten er en inkurie eller kommer av at det i 2016 kun ble brukt fagnotater p\u00e5 byutviklingsomr\u00e5det. 7 I dag skriver flere fagetater fagnotater, ogs\u00e5 om temaer som kan inneholde taushetspliktige opplysninger. For \u00e5 tydeliggj\u00f8re at det skal gj\u00f8res en vurdering av det eventuelle behovet for \u00e5 unnta fagnotat for offentlighet, slik offentleglova krever og i tr\u00e5d med byr\u00e5dets vedtak fra 2015, er ordlyden i 3.5.2 andre setning endret til at fagnotater i utgangspunktet skal v\u00e6re offentlige. k) Byr\u00e5dskonferansen \u00abByr\u00e5dskonferansen\u00bb er et fast ukentlig m\u00f8te for byr\u00e5det som er \u00e5 betrakte som et forberedende byr\u00e5dsm\u00f8te. Forberedende m\u00f8ter er ikke omfattet av bestemmelsen om \u00e5pne m\u00f8ter, jf. offentleglova \u00a7 16 jf. kommuneloven \u00a7 11-5 fjerde ledd. Fordi det regelmessig kommer sp\u00f8rsm\u00e5l om byr\u00e5dskonferansen, b\u00e5de fra bystyrets medlemmer og offentligheten, er det vurdert som hensiktsmessig \u00e5 eksplisitt nevne byr\u00e5dskonferansen i pkt. 5.5, for \u00e5 tydeliggj\u00f8re at dette er et forberedende m\u00f8te hvor det ikke fattes vedtak eller avgis innstillinger. 8 "
}