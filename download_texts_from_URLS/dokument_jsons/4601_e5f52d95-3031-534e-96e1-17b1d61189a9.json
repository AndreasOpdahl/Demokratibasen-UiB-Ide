{
  "dokument_id": "e5f52d95-3031-534e-96e1-17b1d61189a9",
  "doc_type": "case_attachment",
  "kommune": 4601,
  "tittel": "12_ Tilleggsnotat til VA-rammeplan datert 28.06.2024",
  "url": "https://bergen.kommune.no/politikere-utvalg/api/fil/bk360/11639164/12-Tilleggsnotat-til-VA-rammeplan-datert-28-06-2024",
  "tekst": "NOTAT Oppdrag 10219311-06 Fager\u00e5shjemmet, Forprosjekt Dokumentkode 10219311-06-RIVA-NOT-006 Emne Orientering om alternativer for Tilgjengelighet \u00c5pen overvannskulvert Oppdragsgiver Bergen kommune, Etat for utbygging Oppdragsleder Britt Mo Kontaktperson Dounia Boukhari Utarbeidet av Joakim Manger\u00f8y Helland Kopi Ansvarlig enhet 10233033 Seksjon VA Vest SAMMENDRAG Ved bygging av Fager\u00e5shjemmet sykehjem, som skal erstatte Slettemarken sykehjem, m\u00e5 eksisterende overvannskulvert legges om. Det henvises til tidligere korrespondanse og m\u00f8tevirksomhet i tilknytning til saken. Dette dokumentet gir en oppsummering av prosessen s\u00e5 langt i valg av l\u00f8sning for ny overvannskulvert. Multiconsult har presentert en mulig l\u00f8sning i forprosjektet. Etter at forprosjektet ble levert har Etat for utbygging hatt dialog med Bergen Vann og det er blitt foresl\u00e5tt en justert l\u00f8sning. Multiconsult sin foresl\u00e5tte l\u00f8sning fra forprosjektet (med justert dimensjon) og l\u00f8sning som er foresl\u00e5tt fra Bergen vann er presentert i dette notatet. Form\u00e5let med notatet er \u00e5 belyse fordeler, ulemper og utfordringer med de ulike l\u00f8sningene. 0 28.06.2024 Notat om alternativer for overvannskulvert. JMH EsHK BRM REV. DATO BESKRIVELSE UTARBEIDET AV KONTROLLERT AV GODKJENT AV Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA 10219311-06 Fager\u00e5shjemmet, Forprosjekt multiconsult.no 1 Bakgrunn Multiconsult Norge AS er sammen med Link Arkitektur AS engasjert av Bergen kommune, Etat for utbygging, til planlegging av det nye sykehjemmet Fager\u00e5shjemmet. Prosjektet inneb\u00e6rer rivning av eksisterende Slettemarken sykehjem. Eksisterende overvannskulvert i planomr\u00e5det m\u00e5 legges om i sammenheng med utbygging fordi ny kjeller kolliderer med eksisterende kulvert. Lite plass og andre VAO-anlegg i omr\u00e5det p\u00e5virker planlegging/prosjektering av l\u00f8sning for ny situasjon. Prosjektet n\u00f8dvendiggj\u00f8r ogs\u00e5 omlegging av eksisterende \u00d81000 avl\u00f8psledning som blir liggende mellom ny kjeller og ny kulvert. Eksisterende kulvert ble etablert i 1951 med innvendig h\u00f8yde x bredde p\u00e5 1,4m x 2,0m. Deler av kulverten ligger som grovsprengt tunnel. Det er to krysningspunkter mellom kulvert og eksisterende selvfallsledninger som, basert p\u00e5 tilgjengelig informasjon, ligger tett p\u00e5 kulverten (se Figur 1 og Figur 2). I krysningspunktet vist i Figur 1 er det en kommunal vannledning (DN150) og en kommunal avl\u00f8psledning (DN375) som krysser kulverten. I krysningspunktet vist i Figur 2 er det en mindre privat avl\u00f8psledning som krysser kulverten. I perioden 2008-2009 ble deler av kulverten innenfor prosjektomr\u00e5det og videre ut i Tveitevannet lagt om i sammenheng med utbygging av bybanen. Kulverten ble bygget med dimensjon bredde x h\u00f8yde p\u00e5 2,0m x 2,0 m frem til krysningspunkt med eksisterende selvfallsledninger fra Adolph Bergs vei 35 (se Figur 2). Figur 1: Modellert eksisterende situasjon. Tilgjengelig h\u00f8ydegrunnlag fra kummer viser at eksisterende ledninger trolig ligger helt inntil eksisterende kulvert. 10219311-06-RIVA-NOT-006 28. juni 2024/ 0 Side 2 av 7 10219311-06 Fager\u00e5shjemmet, Forprosjekt multiconsult.no Figur 2: Modellert eksisterende situasjon. Viser kulvert fra 2008-2009 og kryssende spillvannsledning. Ramb\u00f8ll har utarbeidet VA-rammeplanen for prosjektet. Planen legger opp til \u00e5 \u00f8ke dimensjonen p\u00e5 kulverten til innvendige dimensjon bredde x h\u00f8yde p\u00e5 2,6m x 2,0m. I l\u00f8pet av forprosjektet har Multiconsult gjort vurderinger av n\u00f8dvendige dimensjoner blant annet ved bruk av hydrologiske simuleringer. Det vises til tidligere oversendte notat 10219311-06-RIVA-NOT-003 og 10219311-06- RIVA-NOT-004 (ogs\u00e5 vedlagt). Det er der konkludert med at eksisterende kulvertdimensjon p\u00e5 1,4m x 2,0m har tilstrekkelig kapasitet for alle gjentaksintervall inkludert klimafaktor, delvis som f\u00f8lge av flaskehalser oppstr\u00f8ms i overvannsnettet. Det ble vurdert som lite hensiktsmessig \u00e5 tilrettelegge for kulvert med st\u00f8rre dimensjoner enn kulverten nedstr\u00f8ms. Multiconsult har vurdert at l\u00f8sningen som er lagt til grunn i VA-rammeplanen f\u00f8rer til ugunstig hydraulikk i kulverten, og at dette gir fare for sedimentering og erosjon. Figur 3 viser hvilken bebyggelse som er knyttet til spillvannsledningene som krysser over eksisterende kulvert. Den kommunale avl\u00f8psledningen i Figur 1 har en estimerte belastning p\u00e5 282 PE og den private avl\u00f8psledningen i Figur 2 har en estimert belastning p\u00e5 114 PE. L\u00f8sningen som presenteres i VA-rammeplanen skaper problemer for kryssende VA-ledninger, ettersom utvidelse i kulvertens h\u00f8yde vil skape kollisjon. Det ser ikke ut til \u00e5 v\u00e6re mulig \u00e5 flytte kryssingene uten \u00e5 f\u00f8re nye tras\u00e9er utenfor plangrensen. Alternativet er \u00e5 etablere pumpel\u00f8sning for spillvann. Dette diskuteres i kapittel 3. Den kommunale vannledningen i Adolph Bergs vei m\u00e5 legges med ca. 1,0 m overdekning dersom kulverten skal etableres med h\u00f8yde 2,0 m. Den vil ogs\u00e5 f\u00e5 et h\u00f8ybrekk over kulverten. 10219311-06-RIVA-NOT-006 28. juni 2024/ 0 Side 3 av 7 10219311-06 Fager\u00e5shjemmet, Forprosjekt multiconsult.no Figur 3: Nedslagsfelt for spillvann som krysser eksisterende kulvert. Multiconsult leverte i forprosjektet en l\u00f8sning som baserer seg p\u00e5 \u00e5 videref\u00f8re dimensjonene som ble benyttet ved fornying i 2008-2009 (bredde x h\u00f8yde p\u00e5 2,0m x 2,0m) der det ikke skaper konflikter med kryssende VA-ledninger. Eksisterende dimensjon p\u00e5 1,4m x 2,0m videref\u00f8res ved krysningspunkter som vist i Figur 1 og Figur 2. Bergen Vann har foresl\u00e5tt endring av p\u00e5koblingspunkt i oppstr\u00f8ms ende til nedstr\u00f8ms krysningspunkt vist i Figur 1. Bergen Vann foresl\u00e5r omlegging av kulverten med dimensjon bredde x h\u00f8yde p\u00e5 2,0m x 2,0m fra der Bybanen avsluttet sin fornying i 2008-2009 og frem til eksisterende kulvert like nedstr\u00f8ms krysningspunkt vist i Figur 1. I p\u00e5f\u00f8lgende kapitler diskuteres fordeler, ulemper og utfordringer med de to alternativene. 10219311-06-RIVA-NOT-006 28. juni 2024/ 0 Side 4 av 7 10219311-06 Fager\u00e5shjemmet, Forprosjekt multiconsult.no 2 Alternativ 1: Overvannskulvert som planlagt i forprosjekt Figur 4: L\u00f8sning som gitt av Multiconsult i forprosjektet. I levert forprosjekt var l\u00f8sningen Multiconsult la til grunn \u00e5 videref\u00f8re kulvertdimensjonen p\u00e5 1,4m x 2,0m. I etterkant av levert forprosjekt har det v\u00e6rt dialog mellom Bergen Vann, byggherre og Multiconsult. Kulverten har n\u00e5 f\u00e5tt dimensjon 2,0m x 2,0m, se Figur 4 og vedlegg 3, mellom de to omtalte kryssingspunktene i Figur 1 og Figur 2. Dette tilsvarer kulvertens dimensjon i nedstr\u00f8ms ende som ble lagt i 2008-2009 i sammenheng med utbygging av bybanen. For \u00e5 unng\u00e5 konflikt med kryssende VA-ledninger er det foresl\u00e5tt \u00e5 etablere ny overvannskulvert med dimensjon 1,4m x 2,0m fra p\u00e5koblingspunkt oppstr\u00f8ms og frem til etter krysning i Adolph Bergs vei (se Figur 1 og Figur 4), hvor det s\u00e5 endres dimensjon til 2,0m x 2,0m. P\u00e5koblingspunkt til eksisterende kulvert nedstr\u00f8ms er foresl\u00e5tt \u00e5 v\u00e6re oppstr\u00f8ms krysning med avl\u00f8psledning fra Adolph Bergs Vei 35 (se Figur 2 og Figur 4). Dette medf\u00f8rer at eksisterende kulvert forblir uendret p\u00e5 denne korte strekningen. P\u00e5koblingspunkt oppstr\u00f8ms er foresl\u00e5tt i veg mellom Adolph Bergs vei 34 og 36. Hensikten med \u00e5 etablere et lengre parti med 1,4m x 2,0m ogs\u00e5 oppstr\u00f8ms krysning med kommunale ledninger er \u00e5 f\u00e5 til en jevn kurvatur for \u00e5 f\u00e5 best mulig hydraulikk og unng\u00e5 sedimentering i kulverten. Sedimentering kan redusere str\u00f8mningstverrsnittet og dermed skape ytterligere problematikk for hydraulikken i kulverten. Man risikerer da \u00f8kte kostnader til drift og vedlikehold. L\u00f8sningen gir ogs\u00e5 st\u00f8rre avstand (ca. 2,0 m) mellom \u00d81000 spillvannsledningen som m\u00e5 legges om og ny kjeller enn alternativ l\u00f8sning. Ulempen med l\u00f8sningen i oppstr\u00f8ms ende er at den gir inngrep utenfor plangrensen. L\u00f8sningen inneb\u00e6rer et vesentlig terrenginngrep p\u00e5 160/660 (Adolph Bergs vei 34), 160/662 (Adolph Bergs vei 36) og 160/172. Tiltaket vil kreve avtaler med disse eiendommene. I nedstr\u00f8ms ende foresl\u00e5r Multiconsult som nevnt \u00e5 koble ny kulvert til eksisterende kulvert, oppstr\u00f8ms krysning med eksisterende avl\u00f8psledning. Fordelen med dette er at Adolph Bergs vei 35 kan beholde dagens selvfallsl\u00f8sning p\u00e5 spillvannsledningen sin. Ulempen er at det gir en kort h\u00f8ydeinnsnevring p\u00e5 kulverten, som kan gi erosjon (som f\u00f8lge av \u00f8kt hastighet), og fare for tilstopping. Kapasiteten til kulverten er vurdert til \u00e5 v\u00e6re tilfredsstillende, delvis som f\u00f8lge av 10219311-06-RIVA-NOT-006 28. juni 2024/ 0 Side 5 av 7 10219311-06 Fager\u00e5shjemmet, Forprosjekt multiconsult.no oppstr\u00f8ms flaskehalser i overvannsnettet, jf. de vedlagte notater. Dersom oppstr\u00f8ms flaskehalser utbedres, m\u00e5 det vurderes om siste del av kanalen skal oppdimensjoneres. 3 Alternativ 2: Justert p\u00e5koblingspunkt Figur 5: Forslag til l\u00f8sning hvor kulverten trekkes tettere p\u00e5 nytt bygg ved \u00e5 endre p\u00e5koblingspunkt i oppstr\u00f8ms ende. Illustrasjonen viser 45-graders avvinkling i oppstr\u00f8ms p\u00e5kobling. Bergen Vann sin foresl\u00e5tte l\u00f8sning er skissert opp p\u00e5 Figur 5 og i vedlegg 4. L\u00f8sningen inneb\u00e6rer endring av p\u00e5koblingspunkt i oppstr\u00f8ms ende til nedstr\u00f8ms krysningspunkt vist i Figur 1. Bergen Vann foresl\u00e5r omlegging av kulverten med dimensjon bredde x h\u00f8yde p\u00e5 2,0m x 2,0m fra der Bybanen avsluttet sin omlegging i 2008-2009 og frem til eksisterende kulvert like nedstr\u00f8ms krysningspunkt vist i Figur 1. Fordelen med Bergen Vann sin foresl\u00e5tte l\u00f8sning i oppstr\u00f8ms ende er at man unng\u00e5r inngrep utenfor plangrensen. Det er to ulemper med l\u00f8sningen. Den ene ulempen er at den gir betydelig krappere retningsforandringer p\u00e5 kulverten og mindre mulighet for jevn kurvatur. Dette gir \u00f8kt fare for sedimentering og erosjon. Den andre ulempen er at b\u00e5de kulverten og \u00d81000 spillvannsledningen blir liggende tettere p\u00e5 ny kjeller. Avstand mellom \u00d81000 spillvannsledning og kjeller blir ca. 55 cm. Overdekningen p\u00e5 ledningen blir ca. 2,3m. I nedstr\u00f8ms ende er fordelen med Bergen Vann sin foresl\u00e5tte l\u00f8sning at h\u00f8ydeinnsnevringen beskrevet i kapittel 2, utg\u00e5r. Konsekvensen, og den st\u00f8rste ulempen, er at spillvannsledningen fra Adolph Bergs vei 35 m\u00e5 endres i forhold til dagens l\u00f8sning, og l\u00f8sning i VA-rammeplanen til Ramb\u00f8ll. P\u00e5 grunn av fall p\u00e5 ledningen er det ikke mulig \u00e5 legge den over kulverten dersom kulverten etableres med h\u00f8yde 2,0m. Det er dermed to mulige alternativ; etablere pumpel\u00f8sning eller lage en parallell tras\u00e9 med kulverten med tilknytningspunkt i kum p\u00e5 Slettemarken, n\u00e6rme Hagerups vei. Adolph Bergs vei 35 har i dag selvfall p\u00e5 spillvannet sitt. Dersom man skal etablere en pumpel\u00f8sning for dem, vil dette gi \u00f8kte drifts- og vedlikeholdskostnader. Dette er ikke lov \u00e5 p\u00e5f\u00f8re en privatperson. Adolph Bergs vei 35 Y er seksjonert til private leiligheter, mens Adolph Bergs vei 35 A- X er kommunalt eid og s\u00e5 vidt vi kjenner til driftet av Etat for bygg og eiendom (EBE) og Etat for forvaltning (EBF). Bergen kommune ved Etat for Utbygging, Bergen Vann, EBE og EBF m\u00e5 sammen vurdere hvem som eventuelt skal v\u00e6re ansvarlig for drift og vedlikehold for en slik pumpel\u00f8sning. En eventuell selvfallsl\u00f8sning m\u00e5 etableres som en parallell ledning med kulverten med tilknytning til eksisterende kum SID 616263 ca. 80 meter nedstr\u00f8ms opprinnelig prosjektavslutning, se Figur 6. 10219311-06-RIVA-NOT-006 28. juni 2024/ 0 Side 6 av 7 10219311-06 Fager\u00e5shjemmet, Forprosjekt multiconsult.no Tras\u00e9en strekker seg like utenfor plangrensen og gir graving og/eller sprenging langs eksisterende overvannskulvert. Spillvannsledningen m\u00e5 ligge med anslagsvis 5 promille fall for \u00e5 klare krysning av overvannskulvert ved til eksisterende kum SID 616263. Figur 6: Mulig l\u00f8sning for spillvannsledning fra Adolph Bergs vei 35 ved bruk av selvfall som alternativ til pumpekum. Dette inneb\u00e6rer i underkant av 80m gr\u00f8ft parallelt med eksisterende kulvert f\u00f8r kryssing og p\u00e5kobling i SID 616263. 4 Vedlegg Vedlegg 1 - 10219311-06-RIVA-NOT-003 - Forslag til plassering og dimensjon for overvannskulvert Vedlegg 2 - 10219311-06-RIVA-NOT-004 - Beregning av 100 \u00e5rs hendelse Vedlegg 3 \u2013 GH010 \u2013 Overvannskulvert-alternativ 1 Vedlegg 4 \u2013 GH011 \u2013 Overvannskulvert alternativ 2 Dette dokumentet har blitt utarbeidet av Multiconsult p\u00e5 vegne av Multiconsult Norge AS eller selskapets klient. Klientens rettigheter til dokumentet er gitt i den aktuelle oppdragsavtalen eller ved anmodning. Tredjeparter har ingen rettigheter til bruk av dokumentet (eller deler av det) uten skriftlig forh\u00e5ndsgodkjenning fra Multiconsult med mindre annet f\u00f8lger av norsk lov. Multiconsult p\u00e5tar seg intet ansvar for bruk av dokumentet (eller deler av det) til andre form\u00e5l, p\u00e5 andre m\u00e5ter eller av andre personer eller enheter enn det som er godkjent skriftlig av Multiconsult. Deler av dokumentet kan v\u00e6re beskyttet av immaterielle rettigheter og/eller eiendomsrettigheter. Kopiering, distribusjon, endring, behandling eller annen bruk av dokumentet er ikke tillatt uten skriftlig forh\u00e5ndssamtykke fra Multiconsult eller annen innehaver av slike rettigheter med mindre annet f\u00f8lger av norsk lov. 10219311-06-RIVA-NOT-006 28. juni 2024/ 0 Side 7 av 7 Bergen Vann Fj\u00f8sangervegen Bergen Att: Solveig Hovland DERES REF: SOLVEIG HOVLAND | V\u00c5R REF: CSB Bergen, 5. desember 2023 DOKUMENTKODE: 10219311-06-RIVA-NOT-003 TILGJENGELIGHET: \u00c5PEN 10219311 FAGER\u00c5SHJEMMET Forslag til plassering og dimensjon for overvannskulvert Viser til VA-rammeplan med ref. nr. 2020/109790 og m\u00f8te den 30. okt. 2023 ved Etat for utbygging. I forprosjektet til byggeprosjekt 10219311 Fager\u00e5shjemmet har det kommet frem et behov for \u00e5 avklare plassering og dimensjon for omlegging av eksisterende overvannskulvert i henhold til uttalelse til VA- rammeplanen, ref. nr. 2020/109790. Det ble derfor avholdt et dialogm\u00f8te med oppdragsgiver og Bergen Vann, hvor forskjellige l\u00f8sningsforslag ble diskutert. Problemstillingen oppst\u00e5r ved at eksisterende bygg skal rives, og det skal bygges nytt sykehjem med 100 nye sengeplasser p\u00e5 omr\u00e5det. Plassering og utforming av bygget samt krav til antall sengeplasser gj\u00f8r at det nye bygget kommer i konflikt med eksisterende overvannskulvert. VA-rammeplanen viser til at eksisterende overvannskulvert m\u00e5 legges om og at dimensjonen b\u00f8r \u00f8kes til 2,0x2,6 meter fra dagens 1,4x2,0 meter, men at dette m\u00e5 beregnes og avklares ytterligere i detaljfasen f\u00f8r endelig plassering og dimensjonering av kulvert, j.fr pkt. 2.2 i VA-rammeplanen. Bybanen har under bygging av tunnel for bybanen i 2008-2009 lagt om kulverten med en dimensjon p\u00e5 2,0x2,0 meter. Avslutningen p\u00e5 denne kulvert er v\u00e5rt tilknytningspunkt nedstr\u00f8ms. I denne fasen har det ogs\u00e5 kommet frem at kryssing av eksisterende offentlig vann- og AF-ledning i Adolph Bergs vei ved nr. 31, gnr/bnr 160/654, setter begrensinger for h\u00f8yden p\u00e5 kulverten. Disse ledninger kan ikke legges om grunnet eksisterende tilknytninger og lavpunkt ved ny sykkel- og gangveg s\u00f8r for det nye sykehjem. I tillegg er det en eksisterende spillvannsledning fra Adolph Bergs veg 34A, gnr/bnr 160/654, som vil komme i konflikt med videref\u00f8ring av kulvert med foresl\u00e5tt dimensjon p\u00e5 2,0x2,6 meter. Overvann fra tette flater og tak fra det nye Fager\u00e5shjemmet (nybygget) h\u00e5ndteres ut p\u00e5 egen tomt og via regnbed med fordr\u00f8yning. Det vil ikke tilf\u00f8res mer overvann til omr\u00e5det eller kulverten enn det som er godkjent i uttalelsen til VA-rammeplanen. Flomveger vil ikke bli endret ved omlegging av overvannskulverten. Flomveger vil fortsatt bli ivaretatt, som foresl\u00e5tt i Va-rammeplanen, p\u00e5 overflaten via ny sykkel- og gangveg og videre til Slettemarken vest j.fr. pkt. 7.5.4 i VA-rammeplanen. I forbindelse med vurdering av dimensjoneringen av kulverten er det fors\u00f8kt \u00e5 innhente faktiske vannm\u00e5linger for aktuell vannf\u00f8ring i kulverten. Dette har ikke v\u00e6rt mulig \u00e5 fremskaffe innenfor gjeldene Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA 10219311-06 Fager\u00e5shjemmet multiconsult.no Forslag til plassering og dimensjon for overvannskulvert fremdriftsplan. Det er da gjennomf\u00f8rt en teoretisk simulering av vannf\u00f8ringen i kulverten og tilst\u00f8tende r\u00f8rsystem. Simuleringen er utarbeidet i programmet SWMM med f\u00f8lgene forutsetninger for simuleringen: \u2022 20 og 200 \u00e5r gjentaksintervall inkl. 40 % klimap\u00e5slag (20 \u00e5r ogs\u00e5 uten klima) \u2022 IVF-kurver fra Sandsli, 1 time varighet, avrenningskoeffisient 0,5 \u2022 H\u00f8yder fra VA kartgrunnlag (Bergen Vann). Manglende h\u00f8yder er antatt basert p\u00e5 terreng. \u2022 Hele oppstr\u00f8ms nedb\u00f8rfelt er tatt med. I realiteten vil vannf\u00f8ringen i ledningsnettet v\u00e6re begrenset av antall sluk og ledningskapasitet i oppstr\u00f8ms nedb\u00f8rfelt. Maks vannf\u00f8ring i kulverten er 10,06 m3/s. Vannf\u00f8ring st\u00f8rre enn dette vil renne ut av ledningsnettet oppstr\u00f8ms kulverten. Vannf\u00f8ring i kulverten er lik ved 20-\u00e5rs og 200- \u00e5rs vannf\u00f8ring (begge med klima). Teoretisk Svmm-modellering av overvannssystemet fra Nattlandsvegen oppstr\u00f8ms og til p\u00e5kobling ny kulvert bygget av bybanen viser at eksiterende overvannskulvert ikke blir fylt ved en 200 \u00e5rs hendelse med klima faktor. Se figur 1 under. Kulvert Figur 1 viser 200 \u00e5rs hendelse med klimafaktor 1,4 Det er utarbeidet to l\u00f8sningsforslag for omlegging av kulverten. Se ogs\u00e5 egne vedlegg. Det f\u00f8rste alternativ (Kulvert_Alt1_NTM) videref\u00f8rer eksisterende dimensjon 2,0x1,4 meter (BXH) i ny trase fra tilknytning av bybane kulverten til kryssing av Adolph Bergs vei til rett f\u00f8r kumgruppen for tilknytning av r\u00f8rledninger. I tillegg legges ny DN1000 spillvannsledning etter separering i Adolph Bergs vei parallelt med kulverten frem til eksisterende kum mot Slettemarken vest. 05. desember 2023 Side 2 av 4 10219311-06 Fager\u00e5shjemmet multiconsult.no Forslag til plassering og dimensjon for overvannskulvert Figur 2 viser plassering av kulvert alt.1 og ny spillvannsledning parallelt. (Kulvert_Alt1_NTM). Det annet alternativ (Kulvert_Alt2_NTM5) videref\u00f8rer dimensjon fra bybane kulverten 2,0x2,0 meter i ny trase fra tilknytning av bybane kulverten til overgang til 2,0x1,4 meter i fortau i Adolph Bergs vei. Kryssing av Adolph Bergs vei under eksisterende vann- og AF-ledning til rett f\u00f8r kumgruppen for tilknytning av r\u00f8rledninger oppstr\u00f8ms vil bli utf\u00f8rt i den eksisterende dimensjon 2,0x1,4 meter (BxH), da det ikke er fall eller h\u00f8yde til \u00e5 endre denne dimensjon. Figur 3 viser plassering av alt.2 med forlengelse av kulverten i dimensjon 2,0x2,0 meter og spillvannsledning parallelt. (Kulvert_Alt2_NTM5). Denne l\u00f8sning kommer i konflikt med eksisterende spillvannsledningen fra Adolph Bergs veg 34A, gnr/bnr 160/654. Denne ledning kan legges om, men det vil bety en lang gr\u00f8ft p\u00e5 ca. 70 meter parallelt med eksisterende kulvert frem til kryssing av kulverten ved Hagerups vei og tilknytting mot kommunal kum SID616263. Alternativt etableres det egen private pumpekum for spillvann for denne eiendom, slik at spillvann pumpes over kulverten i eksisterende krysningspunkt og ned i kum SID616295. 05. desember 2023 Side 3 av 4 10219311-06 Fager\u00e5shjemmet multiconsult.no Forslag til plassering og dimensjon for overvannskulvert Figur 4 viser trase for omlagt private spillvannsledning Oppsummering. Alternativ 1 l\u00f8ser problemstillingen med krav til, og plassering av, det nye sykehjem og ivaretar dagens overvannssituasjon med flomvei p\u00e5 overflaten i henhold til godkjent VA-rammeplan. Alternativ 2 l\u00f8ser ogs\u00e5 problemstillingen med krav til, og plassering av, det nye sykehjem og ivaretar dagens overvannssituasjon med flomvei p\u00e5 overflaten i henhold til godkjent VA-rammeplan. Alt.2 vil kunne \u00f8ke kapasitet p\u00e5 kulverten fra eksisterende kulvert etablert av Bybanen til tilknytning i fortau rett f\u00f8r kryssing av Adolph Bergs vei. Midt i vegen er det en begrensning p\u00e5 h\u00f8yden for kulverten akkurat i krysningspunktet under eksisterende VA-ledninger i Adolph Bergs vei. Her er det ikke mulig \u00e5 \u00f8ke dimensjonen, da det ikke er mulig \u00e5 legge om eksisterende VA-ledninger. I tillegg viser simuleringen at det ikke er n\u00f8dvendig \u00e5 \u00f8ke eller endre dimensjonen p\u00e5 kulverten mellom Bybane kulverten til tilknytting p\u00e5 den andre siden av Adolph Bergs vei. V\u00e5r anbefaling er alternativ 1, da denne l\u00f8sning oppfyller betingelsene for h\u00e5ndtering av overvann i henhold til VA-rammeplanen og avklaringer diskutert i m\u00f8tet den 30. oktober 2023. Denne l\u00f8sning har ogs\u00e5 det minste inngrep i terrenget. Flomvann ivaretas p\u00e5 overflaten i henhold til godkjent VA-rammeplan i begge alternativene. Med vennlig hilsen Multiconsult ___________________ Carsten Skulstad Bay Britt Mo Vedlegg: Kulvert_Alt1_NTM Kulvert_Alt2_NTM5 Kulvert_Alt2_Omlagt SP_NTM5 05. desember 2023 Side 4 av 4 Bergen kommune Etat for utbygging Kaigaten Bergen Att: Dounia Boukhari DERES REF: SOLVEIG HOVLAND | V\u00c5R REF: CSB Bergen, 16. januar 2024 DOKUMENTKODE: 10219311-06-RIVA-NOT-004 TILGJENGELIGHET: \u00c5PEN 10219311 FAGER\u00c5SHJEMMET Beregning av 100 \u00e5rs hendelse Viser til epost datert 5. des. 2023 fra Etat for utbygging. I forprosjektet til byggeprosjekt 10219311 Fager\u00e5shjemmet har det kommet frem et behov for \u00e5 avklare plassering og dimensjon for omlegging av eksisterende overvannskulvert i henhold til uttalelse til VA- rammeplanen, ref. nr. 2020/109790. Det ble derfor avholdt et dialogm\u00f8te med oppdragsgiver og Bergen Vann, hvor forskjellige l\u00f8sningsforslag ble diskutert. Det er utarbeidet et forslag til l\u00f8sning datert 1/12-2023 som er oversendt Bergen Vann for kommentar/godkjenning f\u00f8r prosjektet kan g\u00e5 videre. Etter oversendelsen er det blitt etterspurt ytterligere beregninger og modelleringer med bakgrunn i en 100 \u00e5rs hendelse. I forbindelse med vurdering av dimensjoneringen av kulverten er det fors\u00f8kt \u00e5 innhente faktiske vannm\u00e5linger for aktuell vannf\u00f8ring i kulverten. Dette har ikke v\u00e6rt mulig \u00e5 fremskaffe innenfor gjeldene fremdriftsplan. Det er da gjennomf\u00f8rt en teoretisk simulering av vannf\u00f8ringen i kulverten og tilst\u00f8tende r\u00f8rsystem. Simuleringen er utarbeidet i programmet SWMM med f\u00f8lgene forutsetninger for simuleringen: \u2022 100 \u00e5r gjentaksintervall inkl. klimap\u00e5slag p\u00e5 1,4 \u2022 IVF-kurver fra Sandsli, 1 time varighet, avrenningskoeffisient 0,5 \u2022 H\u00f8yder fra VA kartgrunnlag (Bergen Vann). Manglende h\u00f8yder er antatt basert p\u00e5 terreng samt innm\u00e5linger. \u2022 Hele oppstr\u00f8ms nedb\u00f8rfelt er tatt med. I realiteten vil vannf\u00f8ringen i ledningsnettet v\u00e6re begrenset av antall sluk og ledningskapasitet i oppstr\u00f8ms nedb\u00f8rfelt. Maks vannf\u00f8ring i kulverten er beregnet til 10,06 m3/s. Vannf\u00f8ring st\u00f8rre enn dette vil renne ut av ledningsnettet oppstr\u00f8ms kulverten. Vannf\u00f8ring i kulverten er lik ved 20, 100 og 200 \u00e5rs vannf\u00f8ring (alle med klimafaktor 1,4). Teoretisk Svmm-modellering av overvannssystemet fra Nattlandsvegen oppstr\u00f8ms og til p\u00e5kobling ny kulvert bygget av bybanen viser at eksiterende overvannskulvert ikke blir fylt ved en 100 \u00e5rs hendelse med klima faktor. Se figur 1 under. Multiconsult | Nesttunbrekka 99 | 5221 Nesttun | +47 55 62 37 00 | multiconsult.no NO 918 836 519 MVA 10219311-06 Fager\u00e5shjemmet multiconsult.no Beregning av en 100 \u00e5rs hendelse Figur 1 viser 100 \u00e5rs hendelse med klimafaktor Figur 2 viser kummer som flommer over f\u00f8r kulvert fylles (markert med r\u00f8dt) Figur 3 Beregnet vannf\u00f8ring med ulike gjentaksintervall og 1t varighet 16. januar 2024 Side 2 av 3 10219311-06 Fager\u00e5shjemmet multiconsult.no Beregning av en 100 \u00e5rs hendelse Med vennlig hilsen Multiconsult ___________________ Carsten Skulstad Bay Britt Mo 16. januar 2024 Side 3 av 3 2,00 +55,5 2,40 0 Vedlegg til notat om overvannskulvert 28.06.2024 JMH EsHK BRM Rev. Beskrivelse Dato Tegn. Kontr. Godkj. Fag Format Bergen kommune RIVA A1 Fager\u00e5shjemmet. Forprosjekt Dato 28.06.2024 M\u00e5lestokk Plantegning 1:150 Koordinatsystem Overvannskulvert - Alternativ 1 NTM5 H\u00f8ydesystem NN2000 Status Konstr./Tegnet Kontrollert Godkjent Skisse JMH EsHK BRM Oppdragsnr. Tegningsnr. Rev. www.multiconsult.no 10219311-06 GH010 0 2,00 +55,5 2,40 0 Vedlegg til notat om overvannskulvert 28.06.2024 JMH EsHK BRM Rev. Beskrivelse Dato Tegn. Kontr. Godkj. Fag Format Bergen kommune RIVA A1 Fager\u00e5shjemmet. Forprosjekt Dato 28.06.2024 M\u00e5lestokk Plantegning 1:150 Koordinatsystem Overvannskulvert - Alternativ 2 NTM5 H\u00f8ydesystem NN2000 Status Konstr./Tegnet Kontrollert Godkjent Skisse JMH EsHK BRM Oppdragsnr. Tegningsnr. Rev. www.multiconsult.no 10219311-06 GH011 0 "
}