{
  "dokument_id": "a6bad984-9823-56dc-84ae-4ca1d3c01bee",
  "doc_type": "case_attachment",
  "kommune": 4601,
  "tittel": "Fagnotat, datert 14.10.2024",
  "url": "https://bergen.kommune.no/politikere-utvalg/api/fil/bk360/11315664/Fagnotat-datert-14-10-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2022/20618-56 Sakshandsamar: Lise V\u00e5ge Berge Dato: 14.10.2024 Fr\u00e5 Plan- og bygningsetaten Tilr\u00e5r \u00e5 vedta forslag til detaljregulering Laksev\u00e5g, Gnr. 122, Bnr. 605 m.fl., S\u00e6terdalen g\u00e5rd, Reguleringsplan, Arealplan-ID 70170000 Om planforslaget Arkitektgruppen CUBUS f\u00f8resl\u00e5r p\u00e5 vegne av Bj\u00f8rndal Utbygging AS detaljregulering for eit omr\u00e5de ved krysset mellom Bj\u00f8rndalsbrotet og Bj\u00f8rgeveien i Laksev\u00e5g bydel. Figur 1 Oversiktskart, planomr\u00e5det avmerka i bl\u00e5tt Figur 2 Skr\u00e5foto av planomr\u00e5det, tatt mot nord Intensjonen med planforslaget er \u00e5 legge til rette for 17 bustader som rekkehus og tomannsbustader med tilh\u00f8yrande uteopphaldsareal og infrastruktur p\u00e5 det nedlagte gardsbruket S\u00e6terdalen. Det er f\u00f8resl\u00e5tt \u00e5 bevare v\u00e5ningshuset som bustad og etablere eit tilbygg som eiga bueining. Ei eldre garasje og ei l\u00f8e tilh\u00f8yrande gardsbruket er forutsett rivne. Viktige tema i planprosessen har vore typologi, kulturminne, jordressursar og naturmangfald, uteopphaldsareal, st\u00f8y, mjuke trafikantar og naboomsyn. Planomr\u00e5det er p\u00e5 omlag 8,5 daa. Planforslaget grensar til og overlappar og erstattar delar av reguleringsplan ID 19520000 FV 557 Undergang Bj\u00f8rgeveien, vedtatt 25.09.2019. Riving Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN av l\u00f8e inng\u00e5r ogs\u00e5 i denne planen. Planforslaget overlappar og erstattar delar av reguleringsplan 3370000 Laksev\u00e5g. Del av Gnr. 122, felt DI i planomr\u00e5det Bj\u00f8rndalstr\u00e6- \u00c5sheim, vedtatt 02.01.1974. Planforslaget er ikkje omfatta av forskrift om konsekvensutgreiingar. For utfyllande opplysningar, sj\u00e5 planskildring med vedlegg. Planprosess og medverking Det er gjennomf\u00f8rt medverknad i tr\u00e5d med plan- og bygningslova, og ikkje ut over lova sitt minstekrav. Ytterlegare medverknad har ikkje vore vurdert som naudsynt i denne saka. Merknader og uttaler ved offentleg ettersyn Planforslaget vart sendt p\u00e5 h\u00f8yring og lagt ut til offentleg ettersyn 02.04.2022. H\u00f8yringsfristen var 18.05.2022. Det kom inn tre private merknader og 14 uttalar fr\u00e5 h\u00f8yringsinstansar, inkludert motsegn fr\u00e5 Statsforvalteren. Desse er summert opp og kommentert av forslagsstillar i merknads- og endringsskjema datert 31.10.2023. Materialet er g\u00e5tt gjennom og vurdert som dekkjande. Motsegn: Statsforvalteren fremja motsegn med grunnlag i \u2022 Planomr\u00e5de er utanfor hovudrute for kollektiv og senteromr\u00e5de i Loddefjord \u2022 Nedbygging av dyrkbar mark/matjord \u2022 BYA og tal p\u00e5 bueiningar m\u00e5 reduserast \u2022 Marka og skogen har kvalitetar for born og unge \u2022 Planen vil bryte ned gr\u00f8nstruktur og bryte opp samanhengande gr\u00f8nt drag \u2022 Bustadbygging i raud og gul st\u00f8ysone, kommunen m\u00e5 prioritere mindre st\u00f8yutsette omr\u00e5de ved planlegging av ny bustadutbygging I uttalane og merknadane vert det i hovudtrekk peika p\u00e5 f\u00f8lgjande: \u2022 Trafikksikring. Tilh\u00f8va for mjuke trafikantar m\u00e5 betrast: sikring av snarveg til Bj\u00f8rgeveien og kryssutforming mot Bj\u00f8rndalsskogen \u2022 Byggeh\u00f8gder og volum: reduksjon i etasjar og fotavtrykk for \u00e5 sikre sol i gatetun \u2022 Kulturmilj\u00f8, bevaring og omsyn til det opphavelege gardstunet, v\u00e5ningshus og grindverk til l\u00f8de. \u2022 Naturmangfald m\u00e5 sikrast betre Avgrensa h\u00f8yring Det vart utf\u00f8rt endringar etter offentleg ettersyn og gjennomf\u00f8rt ei avgrensa h\u00f8yring for desse i perioden 23.02.2024-15.03.2024. Planmaterialet er oppdatert i samsvar med endringane. Kort samanfatting av endringane: \u2022 Reduksjon fr\u00e5 19 til 17 bueiningar, samt redusert fotavtrykk p\u00e5 rekkehusa i vest \u2022 Styrking av dei gr\u00f8ne interessene er sikra i plankartet og f\u00f8resegnene \u2022 Plangrense er justert for \u00e5 sikre tilkopling til eksisterande fortau langs Bj\u00f8rgeveien Det kom inn 3 uttalar fr\u00e5 h\u00f8yringsinstansar til denne. Desse er samanfatta og kommentert av plankonsulent i merknads- og endringsskjemaet datert 01.10.2024. H\u00f8yringsinstansane var positive til den f\u00f8reslegne endringa, og Statsforvalteren trakk motsegna p\u00e5 bakgrunn dei f\u00f8reslegne endringane. Saksnummer PLAN-2022/20618 Side 2 av 10 Figur 3 Plankart ved offentleg ettersyn Figur 4 Plankart ved avgrensa h\u00f8yring Vurdering av planforslaget Plan- og bygningsetaten kommenterer dei sentrale problemstillingane i planforslaget, andre tema utanom dette er tilstrekkeleg greidd ut om og l\u00f8yst. Vi sluttar oss til hovudform\u00e5let bustad og det planfaglege grepet i planforslaget. Vi vurderer at forslaget til detaljregulering er tilfredsstillande og tilr\u00e5r vedtak. Forhold til overordna planar Planomr\u00e5det ligg i ytre fortettingssone i Kommuneplanen sin arealdel 2018 (KPA2018). Plan- og bygningsetaten (PBE) vurderer at f\u00f8resl\u00e5tt grad av utnytting p\u00e5 80 \u2013 110% for bustadfelt BF og BK, samt typologi, er i tr\u00e5d med KPA2018. P\u00e5 grunn av prosjektet sin storleik er det ikkje vurdert lokale til frivilligheit. Bukvalitet og uteopphaldsareal Det er f\u00f8resl\u00e5tt rekkehustypologi med felles og privat uteopphaldsareal. PBE vurderer at planforslaget legg opp til familiebustader med god bukvalitet. Rekkehusa har god aksebreidde og er knytt saman med eit bilfritt felles uteareal som legg til rette for tilfeldige m\u00f8ter og trygge leikeareal for born. Planforslaget sikrar opparbeiding av leikeplass med universelt tilgjengeleg leikeapparat, urban dyrking og bevaring av skog og naturleg terreng, noko som gjev tilbod for fleire aldersgrupper. Strekninga langs Bj\u00f8rgeveien er st\u00f8yutsett. St\u00f8y i planomr\u00e5det og tiltak mot st\u00f8y er vurdert og greidd ut om i st\u00f8yrapport datert 08.12.21. Plassering av bygg og oppf\u00f8ring av st\u00f8yskjermar sikrar at st\u00f8yniv\u00e5 p\u00e5 felles og privat uteopphaldsareal er innanfor krava. Plassering av st\u00f8yskjermane er sikra i plankartet. Husrekkene mot aust vil f\u00e5 fasadest\u00f8y opptil grenseverdi for h\u00f8gaste tillate st\u00f8yniv\u00e5, 65 dB. Til offentleg ettersyn vart det foresl\u00e5tt f\u00f8resegn som opna for 1 dB auke i st\u00f8yniv\u00e5 p\u00e5 austre husrekke, denne er no tatt ut og Saksnummer PLAN-2022/20618 Side 3 av 10 st\u00f8yrapporten skal leggast til grunn for prosjektering. \u00c9in privat balkong i nord m\u00e5 ha tett rekkverk p\u00e5 1,2 meter for \u00e5 ha tilfredsstillande st\u00f8yniv\u00e5. Mellom den austre husrekka og Bj\u00f8rgeveien er det felles uteareal med st\u00f8yniv\u00e5 over tillate st\u00f8ygrenser. Desse uteareala kan nyttast som tilleggsareal, og er ikkje rekna inn i minimum uteopphaldsareal. PBE vurderer at st\u00f8ytilh\u00f8va er tilstrekkeleg vurdert og l\u00f8yst for \u00e5 klare kvalitetskrav satt i KPA2018. Naturmangfald Det er utarbeidd eit notat som vurderer naturmangfald for planomr\u00e5det. Rapporten er basert p\u00e5 informasjon i databasar i 2020, og supplert med synfaring og feltkartlegging av naturtypar i juni 2023. Rapporten har ikkje blitt oppdater etter at framandartslista vart oppdatert i august 2023. Det er registrert busker og hageplanter, fleire av desse framande arter med sv\u00e6rt h\u00f8g risiko (SE), som har spreidd seg rundt v\u00e5ningshus og driftsbygningar. Det er funne barlind (raudlista, s\u00e5rbar) i blandingsskogen i vest, og brunskogsnegl (SE) i planomr\u00e5det. Det vart ikkje registrert naturtypar eller utvalde naturtypar i planomr\u00e5det. Aust for planomr\u00e5det er Kanadaskogen som er eit sv\u00e6rt viktig viltomr\u00e5de. Vest for planomr\u00e5det er det registrert fleire fugleartar, mellom anna raudlisteartar. Det er vurdert at skogen i planomr\u00e5det er funksjonsomr\u00e5de for fugl som skjul, mats\u00f8k og mogleg hekking. Dei opne jorda er truleg nytta av gulsporv (s\u00e5rbar). P\u00e5 grunn av bygningar p\u00e5 alle kantar er truleg planomr\u00e5det sin verdi for vilt redusert. Vurdering etter naturmangfaldlova Etter naturmangfaldlova (nml.) \u00a7 7 skal prinsippa i \u00a7\u00a7 8 til 12 leggjast til grunn som retningslinjer ved ut\u00f8ving av offentleg myndigheit. Vidare st\u00e5r det at denne vurderinga skal g\u00e5 frem av avgjerda. Nml. \u00a78 gir f\u00f8ringar for kunnskapsgrunnlaget for offentlege avgjersler som f\u00e5r konsekvensar for naturmangfaldet. PBE vurderer at feltunders\u00f8king og bruk av oppdaterte naturbasar har gitt tilstrekkeleg kunnskapsgrunnlag om naturverdiane i planomr\u00e5det. Nml. \u00a79 gir krav ein f\u00f8re-var-haldning for \u00e5 unng\u00e5 alvorleg eller irreversibel skade p\u00e5 naturmangfaldet. Det er funne raudlisteart i planomr\u00e5det, og skogomr\u00e5det i vest skal bevarast og framleis brukast til skjul og mats\u00f8k for vilt og fugl. Det skal utarbeidast ein matjordplan f\u00f8r igangsetjingsl\u00f8yve, som mellom anna skal innehalde kartlegging og tiltak for fjerning og hindre spreiing av framande artar. Eit stort furutre som skal bevarast er sikra i plankart og f\u00f8resegner. PBE vurderer at f\u00f8re-var-prinsippet er ivaretatt. I vurdering av nml. \u00a710 skal ein p\u00e5verkinga av eit \u00f8kosystem sj\u00e5 p\u00e5 den samla belastninga. Utbygginga vil f\u00f8re til endringar i arealbruken i planomr\u00e5det, samt at store delar av matjorda vil bli fjerna eller omdisponert. I naturmangfaldrapporten er det vurdert at tiltaket ikkje vil auke den samla belastninga p\u00e5 raudlisteartar eller naturtypar. PBE vurderer at avb\u00f8tande tiltak foresl\u00e5tt i naturmangfaldrapporten for \u00e5 redusere dei negative konsekvensane er im\u00f8tekomne, ved sikring av noko av den eksisterande vegetasjonen, ombruk av noko matjord og etablering av ny vegetasjon rundt dei nye bustadane. Nml. \u00a711 seier at kostnad ved milj\u00f8forringing skal b\u00e6rast av tiltakshavar. Tiltakshavar er gjort merksam p\u00e5 dette og forplikta seg gjennom f\u00f8resegner til utf\u00f8re tiltak for \u00e5 hindre Saksnummer PLAN-2022/20618 Side 4 av 10 spreiing av framande artar. Planforslaget varetek naturmangfaldet ved at det er sett krav om fjerning av framande og skadelege arter, samt bevaring av noko vegetasjon. Nml. \u00a712 omhandlar milj\u00f8forsvarlege teknikkar og driftsmetoder. I naturmangfaldvurderinga er det tilr\u00e5dd at det f\u00f8r igangsetjingsl\u00f8yve m\u00e5 lagast ein tiltaksplan for fjerning av framande arter, samt at det b\u00f8r gjennomf\u00f8rast ei supplerande kartlegging av framande arter. Desse tilr\u00e5dingane er sikra i f\u00f8resegnene. PBE f\u00f8resl\u00e5r at det ogs\u00e5 vert sikra at anleggsarbeid vert utf\u00f8rt utanom hekketid, p\u00e5 grunn av skogen og innmarka sin verdi som funksjonsomr\u00e5de for fugl. Vi f\u00f8resl\u00e5r ny f\u00f8resegn: Det tillates ikke anleggsarbeid i perioden i april til juni, av hensyn til hekkende fugl. Jordressurs Planomr\u00e5det omfattar gardstun og delar av innmark p\u00e5 eit nedlagt gardsbruk. Innanfor planomr\u00e5det er om lag 4,1 daa klassifisert som jordbruksareal i AR5-sysytememt. Samla er jordressursane i planomr\u00e5det vurdert til stor verdi som matjord i rapport datert 16.12.2020. Konsekvens av utbygging er at jordressursane vil bli \u00f8ydelagt og dermed betydeleg milj\u00f8skade. I rapporten er det sl\u00e5tt fast at det er naudsynt \u00e5 ta vare p\u00e5 2000 m3 matjord f\u00f8r \u00e5 b\u00f8te p\u00e5 milj\u00f8skaden. Den kan anten flyttast til andre lokasjonar og brukast til jordbruksform\u00e5l, eller mellomlagrast og brukast om att innanfor planomr\u00e5det, slik at transportbehov og tilf\u00f8ringsbehov for jord til omr\u00e5der satt av til gr\u00f8nstruktur i planomr\u00e5det vert minimert. Det skal utarbeidast ein matjordplan f\u00f8r igangsetjingsl\u00f8yve, som greier ut m.a. kor mykje matjord som m\u00e5 flyttast og kor mykje som eventuelt kan vidaref\u00f8rast i planomr\u00e5det. PBE vurderer at gjenbruk og vidaref\u00f8ring av matjord innanfor planomr\u00e5det ikkje er tilstrekkeleg sikra. Vi f\u00f8resl\u00e5r at f\u00f8resegn 2.7.3 om matjordplan m\u00e5 tilf\u00f8rast kulepunkt om at matjord m\u00e5 gjenbrukas innanfor planomr\u00e5det, tilsvarande volum f\u00f8reslege i matjordplan, og settast av eigna areal for mellomlagring: \u2022 Matjord tilsvarende mengden foresl\u00e5tt i jordressursrapport, datert 16.12.2020, skal gjenbrukes innenfor planomr\u00e5det.. \u2022 Det m\u00e5 settes av areal innenfor planomr\u00e5det for mellomlagring av matjord som skal gjenbrukes Kulturminne Det vart utf\u00f8rt arkeologiske unders\u00f8kingar i planomr\u00e5det i samband med oppstart av planarbeid, jf. Kulturminnelova (rapport 34-2021, Vestland Fylkeskommune). Det vart ikkje gjort funn av automatisk freda kulturminne. Det er utarbeidd kulturminnedokumentasjon, datert 14.11.2020, for S\u00e6terdalen gard. I prosessen fram mot offentleg ettersyn har det vore dialog og arbeidsm\u00f8te med Byantikvaren om bevaring og restaurering av v\u00e5ningshuset og det historiske kulturmilj\u00f8et. Det er f\u00f8resl\u00e5tt \u00e5 rive eit nyare tilbygg p\u00e5 v\u00e5ningshuset og tilbakef\u00f8ring til opphaveleg bygningsvolum. V\u00e5ningshuset er sikra med juridisk linje for bevaring av bygg. Det er sikra skifertak, malt trekledning og bevaring av fasadeuttrykk mot nord og aust, men planen opnar for moderne fasadeuttrykk i plassering av vindauge og d\u00f8rer i fasaden mot vest. Saksnummer PLAN-2022/20618 Side 5 av 10 Vidare opnar planen for oppf\u00f8ring av eit nytt tilbygg som separat bueining. Det er sikra at tilbygget skal ta opp hovudforma til v\u00e5ningshuset med saltak og m\u00f8neretning. V\u00e5ningshus og tilbygget har form\u00e5l BF og omsynssone bevaring kulturmilj\u00f8 (H570), med f\u00f8resegn om at det skal takast s\u00e6rleg omsyn til ivaretaking av bygget sin historiefortellande verdi. Figur 4 Forslag til fasade p\u00e5 v\u00e5ningshus. Tilbygget til venstre for v\u00e5ningshuset. B\u00e5de driftsbygning og vognskjul er f\u00f8resett riven, noko PBE vurderer er akseptabelt, d\u00e5 driftsbygning er allereie vedtatt riven i planID 19520000, og vognskjul ligg i tilkomstomr\u00e5de for f\u00f8resl\u00e5tt bustadomr\u00e5de. PBE vurderer at kulturmilj\u00f8 og kulturminne er ivaretatt gjennom kartlegging og dokumentering av gardsbruket, arkeologisk kartlegging i planprosessen, og gjennom rehabilitering og vidare bruk av v\u00e5ningshuset p\u00e5 garden. Arkitektur PBE bad om innspel gjennom offentleg ettersyn p\u00e5 utforming av tilbygg til v\u00e5ningshuset og \u00f8nske om modernisering av fasaden til v\u00e5ningshuset. Byarkitekten gav positive uttaler til forslag til bevaring av v\u00e5ningshus og tilbygg v\u00e5ningshuset, i tillegg til foresl\u00e5tt rekkehustypologi, volum, skala og takform. Saltak, m\u00f8neretning, og sprang i fasadar er sikra i f\u00f8resegner. Det har vore god dialog om arkitektur i planprosessen og PBE vurderer at planforslaget har gode arkitektoniske kvalitetar. Avk\u00f8yrsle fr\u00e5 planomr\u00e5det og trafikksikring for mjuke trafikantar Utforming og plassering av avk\u00f8yrsle fr\u00e5 kommunal veg Bj\u00f8rndalsbrotet til nytt bustadomr\u00e5de har vore eit gjennomg\u00e5ande tema i planprosessen. B\u00e5de VLFK og BME har uttrykt \u00f8nske i planprosessen om at avk\u00f8yrsla b\u00f8r ligg heilt vest planomr\u00e5det, men BME aksepterte dagens plassering tidleg i planprosessen. I trafikkanalysen datert 18.12.2021 er det greidd ut om vurderinga bak plasseringa av avk\u00f8yrsla. Saksnummer PLAN-2022/20618 Side 6 av 10 Figur 5 Foresl\u00e5tt regulering av veg og avk\u00f8yrsle Trafikk fr\u00e5 avk\u00f8yrsla vil ha vikeplikt for trafikken i Bj\u00f8rndalsbrotet og vil soleis ikkje f\u00f8re til at gjennomg\u00e5ande trafikk i Bj\u00f8rndalsbrotet vil m\u00e5tte stoppe. Det kan vere tilfelle der bilar til planomr\u00e5det m\u00e5 gje fr\u00e5 seg sin fork\u00f8yrsrett inn til planomr\u00e5det, som n\u00e5r renovasjonsbil k\u00f8yrer ut etter t\u00f8mming. Det vil d\u00e5 vere plass til 7 bilar i k\u00f8 bak mot Bj\u00f8rgeveien, p\u00e5 ei strekning p\u00e5 om lag 50 m. Det er rekna som l\u00e5gt sannsyn for ein slik situasjon og problemstillinga er rekna som lite aktuell. Plasseringa av avk\u00f8yrsle f\u00f8rer til eit n\u00e6r X-kryss, der avk\u00f8yrsla inn mot Bj\u00f8rndalsbrotet, som f\u00f8rer vidare til barneskule og barnehage, ligg p\u00e5 motsett side av Bj\u00f8rndalsbrotet. Eksisterande tilbod for mjuke trafikantar er overgangsfelt i krysset til Bj\u00f8rgeveien og fortau langs s\u00f8rsida av Bj\u00f8rndalsbrotet for mjuke trafikantar fr\u00e5 aust. P\u00e5 grunn av planforslaget si tilrettelegging for familiebustader, samt snarveg gjennom planomr\u00e5det, er det venta mjuke trafikantar som vil krysse direkte over Bj\u00f8rndalsbrotet fr\u00e5 planomr\u00e5det. Trygg kryssing av Bj\u00f8rndalsbrotet og antatt kryssingspunkt har blitt diskutert gjennom prosessen, og forslag til l\u00f8ysing er avklart med VLFK og BME. Rekkef\u00f8lgjekrav til opparbeiding av fortau er sikra i f\u00f8resegner. P\u00e5 grunn av fartsgrense p\u00e5 40 km/t i Bj\u00f8rndalsbrotet skal det ikkje vere overgangsfelt. Renovasjon F\u00f8resegnomr\u00e5de #5 p\u00e5 felles parkeringsplass f_PP er sett av til felles renovasjonspunkt for dei nye bustadane. Renovasjonsl\u00f8ysinga er skildra i renovasjonsteknisk plan 12.10.2021. Renovasjonsl\u00f8ysinga er godkjent av BIR p\u00e5 visse vilk\u00e5r, ref. uttale datert 21.10.2021. Plasseringa av renovasjon er n\u00e6r nabo p\u00e5 gnr. 122, bnr. 598, f\u00f8rer til at hekken som nabo har etablert mellom eigedomane m\u00e5 fjernast. Det er sikra i f\u00f8resegner at forslagstillar skal plante ny hekk, vintergr\u00f8n og minst 2 m p\u00e5 plantetidspunktet, for \u00e5 sikre visuell skjerming mellom parkeringsplassen og nabo. Klima, energi og milj\u00f8 I klimagassberekning datert 21.12.2021 er det ikkje vurdert l\u00e5gutsleppsmateriale for nybygga i prosjektet, men bevaring og gjenbruk av eksisterande v\u00e5ningshus er sikra i planforslaget og Saksnummer PLAN-2022/20618 Side 7 av 10 f\u00f8rer til at prosjektet f\u00e5r noko l\u00e5gare utslepp samanlikna med riving. Transport til og fr\u00e5 bustadane i driftsfase st\u00e5r for ein stor del av klimagassutsleppet til prosjektet, og det vert peika p\u00e5 tilrettelegging for f\u00e6rre parkeringsplassar eller bildeling, som kan redusere utsleppet betrakteleg. Det er foresl\u00e5tt \u00e9in parkeringsplass per bueining, i tillegg til to handikap-parkeringsplassar og ein gjesteparkeringsplass. Dette er i tr\u00e5d med parkeringskrav i KPA2018 for byggesonen. Det er god frekvens p\u00e5 kollektivtransport i n\u00e6romr\u00e5det, samt n\u00e6rleik til b\u00e5de skular, barnehage og butikk. PBE vurderer det som positivt at fleire daglege m\u00e5lpunkt for ein familie ligg i g\u00e5-avstand fr\u00e5 bustadane, og at ein soleis kan redusere parkeringsdekning, men har likevel forst\u00e5ing for at det er attraktivt for kj\u00f8pargruppa med \u00e9in parkeringsplass per bueining. I klimagassberekninga er det foresl\u00e5tt \u00e5 sj\u00e5 p\u00e5 val av materiale og energil\u00f8ysingar som kan vere med p\u00e5 \u00e5 redusere klimagassavtrykket for prosjektet. Dette er sikra i f\u00f8resegner, ved at nye bygg skal utf\u00f8rast med milj\u00f8venleg materiale, hovudsakleg i tre. PBE oppfordrar ogs\u00e5 \u00e5 vurdere solenergi til d\u00f8mes integrert i taktekkinga, i byggesak. PBE tilr\u00e5r ogs\u00e5 at forslagsstillar m\u00e5 vurdere fossilfri anleggsplass. Barn og unge I barnetrakk utf\u00f8rt i 2018 for Loddefjord er det ikkje registrert at barn og unge brukar planomr\u00e5det, det var kommentert at omr\u00e5det hadde eit \u00f8yde hus og stor ledig plen med potensiale, men kjennes skummelt og ein unng\u00e5r \u00e5 vere der. Det er dermed ikkje vurdert at det er naudsynt med erstatningsareal for tap av leikeomr\u00e5de. PBE vurderer at planforslaget tek omsyn til barn og unge gjennom \u00e5 legge til rette for familiebustadar med bilfritt fellesareal i tilknyting til inngangsomr\u00e5da til bustadane, gangavstand til barneskule og barnehage, og bevaring av skogen i vest for leik i natur. Det er barnehageplass til 93% av borna i Laksev\u00e5g bydel i 20221, dekningsgraden vil auke noko dei neste par \u00e5ra, f\u00f8r den vil minke igjen til manglande kapasitet i 2026. Barnehagebruksplanen foresl\u00e5r at det m\u00e5 s\u00f8kast etter eigna barnehagetomter i Bj\u00f8rndalsskogen skulekrins. I denne planen har ikkje skule- og barnehagedekning vore tema. ROS I ROS-rapport (datert 10.12.2021) er det identifisert 3 hendingar med uakseptabel risiko der det er naudsynt med risikoreduserande tiltak, i tillegg til 16 u\u00f8nskte hendingar der tiltak m\u00e5 vurderast ut fr\u00e5 kost/nytte. Uakseptabel risiko er knytt til moglegheit for omr\u00e5deskred, aktsemdomr\u00e5de for h\u00f8g radonstr\u00e5ling fr\u00e5 grunnen og fare for trafikkulykker for mjuke trafikantar i anleggsfase p\u00e5 grunn av n\u00e6rleik til barneskule og barnehagar. Tiltak mot radonstr\u00e5ling er ivaretatt i TEK17 (byggteknisk forskrift). I vurdering av omr\u00e5deskred, datert 06.07.23, vert det konkludert med at det ikkje er fare for omr\u00e5deskred i planomr\u00e5det. Trafikk er omtalt i eige avsnitt. PBE vurderer at risiko for u\u00f8nskte hendingar er ivaretatt i planforslaget. Forhold til reguleringsplan planID 19520000, vedtatt 2019 Planforslaget overlappar og delvis erstattar plan 19520000, som regulerer gang- og sykkelveg langs fv. 557 Bj\u00f8rgeveien, samt undergang under fylkesvegen. D\u00e5 denne planen 1 Bergen kommune - Barnehagebruksplan 2022-2035 Saksnummer PLAN-2022/20618 Side 8 av 10 ikkje er realisert har tilpassing av planforslaget til b\u00e5de eksisterande og regulert situasjon vore viktige tema, samt ivaretaking av mellombels rigg- og anleggsomr\u00e5de. Gangveg f_GG2 fr\u00e5 felt BK er sikra tilkopling til eksisterande fortau langs Bj\u00f8rgeveien, og ved realisering av gang- og sykkelveg vil delen av gangveg f_GG2 overlappe med o_SF i planID 19520000. L\u00f8ysinga er utarbeidd i dialog med Vestland fylkeskommune (VLFK). Vegbreidde p\u00e5 kommunal veg o_KV1 og o_KV2 f\u00f8lgjer regulert vegbreidde i planID 19520000, som er eksisterande situasjon. Sidan eksisterande undergang er sv\u00e6rt ulik regulert ny undergang, m\u00e5 realisering av fortau o_FO3 og o_KV2 vente til ny undergang er bygd. Mellombels tilpassing av o_KV2 f\u00f8r realisering av planID 1952000 er sikra i planen, etter dialog med Bymilj\u00f8etaten (BME). PBE vurderer at forholdet til naboplan planID 1952000 er godt tilpassa, og vil ivareta tilh\u00f8va for mjuke trafikantar og bilistar b\u00e5de f\u00f8r og etter realisering av ny gang- og sykkelveg, samt undergang. Anbefalt vedtak: 1. Med heimel i plan- og bygningsloven \u00a7\u00a7 12-12, jf. 12-11, vedtar ein f\u00f8lgjande forslag til detaljregulering a. Laksev\u00e5g, Gnr. 122, Bnr. 605 m.fl., S\u00e6terdalen g\u00e5rd, arealplan-ID 70170000 vist p\u00e5 plankart, sist datert 11.09.2024 b. Tilh\u00f8yrande f\u00f8resegner, sist datert 01.10.2024 2. Med f\u00f8lgjande endringar: a. F\u00f8resegn 2.8.3 supplerast med kulepunkta i. Matjord tilsvarende mengden foresl\u00e5tt i jordressursrapport, datert 16.12.2020, skal gjenbrukes innenfor planomr\u00e5det.. ii. Det m\u00e5 settes av areal innenfor planomr\u00e5det for mellomlagring av matjord som skal gjenbrukes b. Ny f\u00f8resegn i. Det tillates ikke anleggsarbeid i perioden i april til juni, av hensyn til hekkende fugl. Plan- og bygningsetaten Tarje Wanvik Etatsdirekt\u00f8r Aslaug Aalen Avdelingsleiar Dette dokumentet er godkjent elektronisk. Saksnummer PLAN-2022/20618 Side 9 av 10 Vedlegg: 1. Plankart, datert 11.09.2024 2. Bestemmelser, datert 01.10.2024 3. Planbeskrivelse datert 20.08.2024 4. Merknadsskjema offentlig ettersyn, datert 31.10.2023 5. Merknadsskjema begrenset h\u00f8ring, datert 01.10.2024 6. Illustrasjonsplan, datert 29.04.204 7. Perspektiver, datert 24.08.2023 8. Snitt, datert 24.08.2024 9. Sol- og skyggeillustrasjoner, datert 21.08.2024 10. ROS-analyse, datert 10.12.2024 11. VA-rammeplan, datert 22.01.2021 12. Renovasjonsteknisk plan, datert 12.10.2021 13. Uttale til VA-rammeplan, datert 23.02.2021 14. Uttale til renovasjonsteknisk plan, datert 21.10.2021 15. St\u00f8yrapport, datert 18.12.2021 16. Arkeologisk rapport, datert 31-2021 17. Kulturminnedokumentasjon, datert 14.10.2022 18. Notat vurdering av naturmangfold, datert 07.07.2023 19. Klimagassregnskap, datert 20.12.2021 20. Konsekvensar for landbruk og jordvern, datert 16.12.2020 21. Vurdering av omr\u00e5destabilitet, datert 06.07.2023 22. Trafikkanalyse, datert 18.12.2021 Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20618 Saksnummer PLAN-2022/20618 Side 10 av 10 "
}