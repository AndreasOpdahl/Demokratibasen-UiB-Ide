{
  "dokument_id": "1ece3dd4-6d9e-52ab-9b18-51642931893d",
  "doc_type": "case_presentation",
  "kommune": 5501,
  "tittel": "Etablering av Reisem\u00e5lsledelse",
  "url": "https://innsyn.tromso.kommune.no/application/getMoteDokument?dokid=2001578887",
  "tekst": "Arkivsaksnr. 23/18271-2 Saksbehandler Kristin Lindberg Saksgang M\u00f8tedato Milj\u00f8-, idrett-, kultur- og 24.01.2024 samfunnsutviklingsutvalget Etablering av Reisem\u00e5lsledelse Kommunedirekt\u00f8rens innstilling til vedtak: 1. MIKS-utvalget gir administrasjonen fullmakt til \u00e5 g\u00e5 videre med etablering av Reisem\u00e5lsledelse Mari Enoksen Hult Grete Sterri Kristoffersen Kst. Kommunedirekt\u00f8r Direkt\u00f8r for samfunn og n\u00e6ring 1 Hva saken gjelder Viser til sak 23/18271-1 Etablering av Reisem\u00e5lsledelse, i Milj\u00f8- idrett-, kultur- og samfunnsutvalget 06.12.23. Utvalgets vedtak var at saken sendes tilbake til administrasjonen, og behandles i januarm\u00f8tet. I henhold til saksprotokoll (arkivsaknr. 23/19148) ble ingen \u00f8vrige voteringer gjort. Som vedlegg til denne saken f\u00f8lger \u00abReglement for reisem\u00e5lsledelsen i Troms\u00f8\u00bb. Dette er oppdatert etter sakens behandling 06.12.23 med innspill og svar til sp\u00f8rsm\u00e5l gitt i m\u00f8te. I dette saksfremlegget gir vi fokus p\u00e5 informasjonen som ble etterspurt; prim\u00e6rt knyttet til mandat og \u00f8konomi. Saksutredning Hvorfor man b\u00f8r etablere reisem\u00e5lsledelse Troms\u00f8 har en sterk posisjon nasjonalt og internasjonalt som reisem\u00e5lsdestinasjon med storsl\u00e5tt og uber\u00f8rt natur, kombinert med by og kultur. En velfungerende reisem\u00e5lsledelse er en forutsetning for \u00e5 beholde og utvikle dette omd\u00f8mmet og samtidig sikre en b\u00e6rekraftig utvikling p\u00e5 lokalsamfunnets premisser. Reiselivsutvikling er samfunnsutvikling; vi planlegger for de lokale, og dimensjonerer for de bes\u00f8kende. I dag er det f\u00e5 norske reisem\u00e5l som har etablert en helhetlig reisem\u00e5lsledelse i ovennevnte betydning. NOU 2023:10 Leve og oppleve, foresl\u00e5r \u00e5 utarbeide en nasjonal veileder som skal v\u00e6re styrende for form\u00e5let, rollene og prosessen med reisem\u00e5lsledelse. I p\u00e5vente av denne tar Troms\u00f8 Kommune initiativ til etablering. Vi \u00f8nsker \u00e5 v\u00e6re i forkant. Den ekspansive utviklingen av bes\u00f8kende til regionen v\u00e5r, videref\u00f8ringen av Merket for B\u00e6rekraftig Reisem\u00e5l og sannsynligheten for snarlig innf\u00f8ring av bes\u00f8ksbidrag er sentrale argumenter for at det ikke er et sp\u00f8rsm\u00e5l om etablering av reisem\u00e5lsledelse, snarere hvordan og p\u00e5 hvilken m\u00e5te denne skal etableres og driftes. Etablering av reisem\u00e5lsledelse kan derfor anses \u00e5 v\u00e6re nybrottsarbeid. Troms\u00f8 kommune ved seksjon for Samfunn, innovasjon og n\u00e6ring har med bakgrunn i dette gjort et grundig forarbeid. \u00abReglement for reisem\u00e5lsledelsen i Troms\u00f8\u00bb (vedlagt) har v\u00e6rt p\u00e5 h\u00f8ring hos et femtitalls interessenter, og har f\u00e5tt sv\u00e6rt positive tilbakemeldinger. I tillegg har tidligere dokumenter og evalueringer fra Destinasjonsledelse blitt gjennomg\u00e5tt. Mandat og \u00f8konomi Reisem\u00e5lsledelsen skal definere, koordinere og ut\u00f8ve. Beslutninger fattes som hovedregel i de etablerte politiske beslutningsorganene i Troms\u00f8 kommune. Hvorvidt beslutninger vil bli gjort i reisem\u00e5lsledelsen eller lagt til politisk behandling avhenger av sak, omfang og \u00f8konomi, og besluttes av reisem\u00e5lsledelsens leder, i samr\u00e5d med politisk sekretariat og/eller politisk utvalg. I henhold til Delegasjonsreglementet kan kommunestyret gi utvalg avgj\u00f8relsesmyndighet i alle saker hvor ikke annet f\u00f8lger av lov, jmfr. Kommunelovens \u00a7 5-7. Vi antar de fleste av reisem\u00e5lsledelsens saker f\u00f8rst vil fremmes for Milj\u00f8- idrett-, kultur- og samfunnsutvalget. Etter kap. 3.2 i nevnte reglement kan \u00abden som har f\u00e5tt delegert myndighet overlate til overordnet organ \u00e5 ta avgj\u00f8relse n\u00e5r spesielle forhold tilsier det\u00bb. Kostnader knyttet til m\u00f8tevirksomhet og sekretariatsfunksjon tas av relevant budsjett. Medlemmer av utviklingslag mottar honorar for deltakelse. Finansiering av dagsaktuelle saker som m\u00e5 l\u00f8ses, tas av driftsbudsjett til de relevante seksjonene i Troms\u00f8 kommune. 2 Ved innf\u00f8ring av bes\u00f8ksavgift er intensjonen at reisem\u00e5lsledelsen skal forvalte denne og sikre riktig fordeling til finansiering av fellesgoder, basert p\u00e5 politiske vedtak. Sammensetning av medlemmer til reisem\u00e5lsledelsen Erfaringer fra tidligere Destinasjonsledelse er at man ikke b\u00f8r ha en ledelse best\u00e5ende av for mange deltakere \u2013 det p\u00e5virker relevansen og gjennomf\u00f8ringsevnen til organet (eller reisem\u00e5lsledelsen). Administrasjonen anbefaler derfor at reisem\u00e5lsledelsen maksimalt best\u00e5r av 8 medlemmer. I tillegg til selve Reisem\u00e5lsledelsen, vil det v\u00e6re samlinger 2 ganger i \u00e5ret hvor et bredt utvalg av akt\u00f8rer vil bli invitert, for \u00e5 sikre involvering og forankring i arbeidet til Reisem\u00e5lsledelsen. Konklusjon Reisem\u00e5lsledelsen skal definere, koordinere og ut\u00f8ve. Reisem\u00e5lsledelsen har ansvaret for operasjonalisering av vedtatt strategi, og politisk ledelse involveres ved strategiske og/eller \u00f8konomiske beslutninger. Vedtakskompetanse Milj\u00f8-, idrett-, kultur- og samfunnsutviklingsutvalget. Vedlegg Reglement for reisem\u00e5lsledelsen i Troms\u00f8 - MIKS 240124 3 "
}