{
  "dokument_id": "c549b61f-a411-5edc-a71c-0b1e7ce868bf",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 47 fra Katrine N\u00f8dtvedt (MDG) om bybaneutbygging vestover - UMBY",
  "url": "https://bergen.kommune.no/politikere-utvalg/api/fil/bk360/9541978/Svar-pa-skriftlig-sporsmal-nr-47-fra-Katrine-Nodtvedt-MDG-om-bybaneutbygging-vestover-UMBY",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2023/275363-3 Saksbehandler: Malene Nesse Gr\u00f8nningen Fra Dato: 14. desember 2023 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 47 fra Katrine N\u00f8dtvedt (MDG) om bybaneutbygging vestover - UMBY Bakgrunn: Tematisk kommunedelplan for kollektivsystem mellom Bergen sentrum og Bergen vest ligger p\u00e5 byr\u00e5dens bord. Videre arbeid med bybanen vestover beror p\u00e5 rask behandling av saken. I sin plattform peker byr\u00e5det p\u00e5 at rask saksbehandling er noe de er sv\u00e6rt opptatt av, og byr\u00e5det har forbilledlig sagt i sin plattform at de vil \u00abAvklare kollektivtrase p\u00e5 Laksev\u00e5g, slik at byutviklingen kan komme i gang\u00bb. Plattformen er dog taus om hva byr\u00e5det faktisk vil. Arbeidet med KDP Vest har v\u00e6rt p\u00e5 h\u00f8ring, og v\u00e6rt godt kjent i bystyret og i offentligheten gjennom flere saker i b\u00e5de bystyret og p\u00e5 h\u00f8ring. Sp\u00f8rsm\u00e5l til byr\u00e5den: N\u00e5r planlegger byr\u00e5det \u00e5 legge frem saken for bystyret? Hva mener byr\u00e5det om videre bybaneutbygging vestover, er man positivt innstilt? Svar fra byr\u00e5den: Saken ligger til behandling i byr\u00e5dsavdelingen og vil videre g\u00e5 til behandling i byr\u00e5det. Byr\u00e5det er for et godt utbygd kollektivnett. Saken vil diskuteres i byr\u00e5d, hvoretter det blir besluttet n\u00e5r sak fremmes for bystyret. Christine Kahrs - Byr\u00e5d for byutvikling Dokumentet er godkjent elektronisk. "
}