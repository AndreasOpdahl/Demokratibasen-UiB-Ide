{
  "dokument_id": "cc8c30fc-74f5-55d9-9ad0-db1433516e14",
  "doc_type": "case_presentation",
  "kommune": 5501,
  "tittel": "Etablering av reisem\u00e5lsledelse - versjon 2",
  "url": "https://innsyn.tromso.kommune.no/application/getMoteDokument?dokid=2001615240",
  "tekst": "Arkivsaksnr. 23/18271-4 Saksbehandler Kristin Lindberg Saksgang M\u00f8tedato Milj\u00f8-, idrett-, kultur- og 21.02.2024 samfunnsutviklingsutvalget Etablering av Reisem\u00e5lsledelse Kommunedirekt\u00f8rens innstilling til vedtak: 1. Reisem\u00e5lsledelsens reglement vedtas. 2. Administrasjonen kan igangsette etablering av Reisem\u00e5lsledelse. Mari Enoksen Hult Grete Sterri Kristoffersen Kst. Kommunedirekt\u00f8r Direkt\u00f8r for samfunn og n\u00e6ring 1 Hva saken gjelder Reiselivsutvikling m\u00e5 ses i sammenheng med samfunnsutvikling, og Troms\u00f8 kommune har en viktig rolle for \u00e5 sikre en b\u00e6rekraftig utvikling av reisem\u00e5let Troms\u00f8. Dette gj\u00f8r vi blant annet ved at det etableres en Reisem\u00e5lsledelse. Etableringen skjer etter anbefaling fra NOU 2023:10, Leve og Oppleve, som oppfordrer til \u00f8kt offentlig styring av denne viktige n\u00e6ringen. Dette ble ogs\u00e5 gjengitt i \u00abVeikart for reiselivsn\u00e6ringen\u00bb, utarbeidet av N\u00e6rings- og fiskeridepartementet, og presentert p\u00e5 pressekonferanse den 06.02.24 av n\u00e6ringsminister Jan Christian Vestre. Troms\u00f8 og regionen har hatt en sterk vekst i reiselivsn\u00e6ringen, og veksten vil trolig vedvare. I 2023 hadde Troms\u00f8regionen over 1 million kommersielle overnattinger, i 2011 var tallet 531 787. I 2023 var det 4 092 som jobbet i n\u00e6ringen i Troms\u00f8 kommune, og i 2011 var tilsvarende tall 1 420.1 Veksten i reiselivet er i all hovedsak sv\u00e6rt positivt, men f\u00f8rer ogs\u00e5 til utfordringer. Av utfordringer nevnes veksten i AirBnB, som f\u00f8rer til press i boligmarkedet, behovet for infrastruktur, som toaletter og parkeringsplasser i og rundt Troms\u00f8 by, press p\u00e5 naturen, sikkerhet, samt manglende reguleringer. Et eksempel p\u00e5 sistnevnte er at en ansl\u00e5r det finnes 1 200 turoperat\u00f8rer som tilbyr sine tjenester i h\u00f8ysesong. Kun 20% av disse er organisert i enten NHO, Virke eller hos destinasjonsselskapet. 80% vet vi lite eller ingenting om. Ovennevnte kan v\u00e6re utfordringer som Reisem\u00e5lsledelsen kan bidra til \u00e5 h\u00e5ndtere. NOU 2023:10 Leve og Oppleve (side 12) har noen klare anbefalinger til kommunene og etablering av Reisem\u00e5lsledelse: \u2022 Kommunen(e) m\u00e5 ta initiativet til \u00e5 etablere en Reisem\u00e5lsledelse sammen med lokale akt\u00f8rer. Reisem\u00e5lsledelsen m\u00e5 v\u00e6re bredt sammensatt med deltagere fra privat, offentlig og frivillig sektor og eventuelt andre akt\u00f8rer i lokalsamfunnet. \u2022 Reisem\u00e5lsledelsen skal sammen utarbeide m\u00e5l, strategier og prioriteringer for utviklingen av reisem\u00e5let, som ser n\u00e6ringsutvikling, bes\u00f8ksforvaltning og lokalsamfunnsutvikling i sammenheng. Det juridiske fundamentet er kommunale vedtak etter plan- og bygningsloven. \u2022 Utvalget peker p\u00e5 at kommunene gjennom plan- og bygningsloven er gitt myndighet til \u00e5 avveie ulike samfunnsinteresser og legge planer for utviklingen av samfunnet. Utvalget mener derfor at kommunene i st\u00f8rre grad m\u00e5 ta ansvar for en strategisk utvikling av reisem\u00e5let. Det er tre hoved\u00e5rsaker til at Troms\u00f8 kommune n\u00e5 etablerer en Reisem\u00e5lsledelse: 1. Troms\u00f8 trenger \u00e5 h\u00e5ndtere den voksende turismen p\u00e5 en b\u00e6rekraftig m\u00e5te. Dette arbeidet krever samarbeid og koordinert innsats fra ulike sektorer, inkludert privat, offentlig og frivillig sektor, samt andre akt\u00f8rer i lokalsamfunnet. Etablering av en bredt sammensatt Reisem\u00e5lsledelse vil bidra til \u00e5 sikre at vi planlegger for de lokale og dimensjonerer for bes\u00f8kende. Reisem\u00e5lsledelsen skal bidra til \u00e5 optimalisere turistopplevelsene, samt adressere utfordringer knyttet til infrastruktur, milj\u00f8p\u00e5virkning og turismens p\u00e5virkning p\u00e5 lokalsamfunnet. 2. Vi styrker v\u00e5re muligheter til \u00e5 bli pilotkommune for bes\u00f8ksbidrag. N\u00e6rings- og fiskeridepartementet har annonsert at de arbeider aktivt med etablering av 1 ssb/www.nhoreiseliv.no 2 ordninger for bes\u00f8ksbidrag.2 NOU 2023:10, Leve og Oppleve (side 68) understreker f\u00f8lgende: \u00ab..ordningen b\u00f8r innrettes slik at den gir insentiver til \u00e5 utvikle en velfungerende Reisem\u00e5lsledelse p\u00e5 norske reisem\u00e5l. Dette kan oppn\u00e5s ved at det, som en betingelse for \u00e5 kunne f\u00e5 tildelt midler over ordningen, skal v\u00e6re etablert en Reisem\u00e5lsledelse p\u00e5 reisem\u00e5let\u00bb. Troms\u00f8 kommune har over lengre tid arbeidet, b\u00e5de politisk og administrativt, for \u00e5 bli pilotkommune for bes\u00f8ksbidrag (arkivsaksnr: 23/02407-1). Gjennom h\u00f8ringsinnspillet til NOU 2023:10 Leve og oppleve, arkivsaksnr: 23/08355-1, bekrefter ogs\u00e5 Troms\u00f8 kommune at man er positiv til etablering av Reisem\u00e5lsledelse. 3. Merkeordningen \u00abB\u00e6rekraftig Reisem\u00e5l\u00bb legger til grunn at man har en Reisem\u00e5lsledelse. Troms\u00f8 kommune var den f\u00f8rste byen i Norge som ble sertifisert som B\u00e6rekraftig Reisem\u00e5l gjennom Innovasjon Norges merkeordning i 2019. I 2023 ble vi re-sertifisert. For \u00e5 bli sertifisert legges det til grunn at man enten har Reisem\u00e5lsledelse, eller er p\u00e5 vei til \u00e5 etablere en Reisem\u00e5lsledelse. Om reiselivet og verdiskaping Norske myndigheter erkl\u00e6rer reiselivet en av v\u00e5re viktigste framtidsn\u00e6ringer, og har ambisjon om \u00e5 utvikle verdens mest b\u00e6rekraftige reiseliv. Ambisjonen er et mer l\u00f8nnsomt, gr\u00f8nnere og lokalt b\u00e6rekraftig reiseliv.3 Reiselivet er ingen entydig n\u00e6ring, men et system av ulike tilbud og funksjoner, som sammen gir den reisende en opplevelse. De mest sentrale akt\u00f8rene innenfor reiselivet er overnattings- og serveringsvirksomheter, transportbedrifter, attraksjoner, aktiviteter, kultur og opplevelser. Sammen med fylkeskommuner og kommuner, samt fellesorganisasjonene innen reiselivet, bidrar disse til at reiselivet som system fungerer.4 Troms\u00f8 og regionen har forsterket sin posisjon som arktisk reisem\u00e5l, spesielt innenfor vinterturisme. Over 220 000 utenlandske gjester bes\u00f8kte Troms\u00f8-regionen vinteren 2022/23. Regionen oppleves som et attraktivt reisem\u00e5l. \u00c5rsaker til dette er nordlyset (aurora borealis), det oppleves som et trygt reisem\u00e5l, samt kombinasjonen av pulserende by kombinert med natur og vakre omgivelser. Troms\u00f8 som by er en destinasjon i seg selv, men ogs\u00e5 en viktig inngangsport for bes\u00f8kende til hele landsdelen. I 2023 er det 18 direkte internasjonale flyavganger til Troms\u00f8, januar 2024 forventes dette \u00e5 stige til 21. Den totale verdiskaping p\u00e5 reiselivet i Nord-Norge ansl\u00e5s \u00e5 v\u00e6re mer enn 10 milliarder kroner.5 Reiselivet er viktig for kommunens bostedsattraktivitet og sysselsetting. Kommunale inntekter fra personskatt fra sysselsatte innen reiselivsn\u00e6ringen var 100,9 mill kroner i 2022. Tilsvarende tall for sj\u00f8matn\u00e6ringen er 120,8 mill.6 N\u00e6ringen sysselsetter mange unge arbeidstakere (33% under 24 \u00e5r) og mange med utenlandsk bakgrunn (41%).7 En nylig gjennomf\u00f8rt innbyggerunders\u00f8kelse i Troms\u00f8, utarbeidet av Nordnorsk Reiseliv, viser at 56% av innbyggere er positive til reiselivet der de bor. 4 av 10 mener turismen gj\u00f8r det 2 Presenterer mulig l\u00f8sning for bes\u00f8ksbidrag - regjeringen.no 3 Veikart for reiselivsn\u00e6ringen 06.02.24, pressekonferanse Bergen v/n\u00e6ringsminister Jan Christian Vestre. 4 NHO Reiseliv, nordnorsk reiselivsstatistikk 2022 5 ssb/www.nhoreiseliv.no 6 www.nhoreiseliv.no 7 Reiselivsstrategi for Troms\u00f8 Kommune 3 interessant \u00e5 bo der de bor. Andelen som er bekymret for at turismen skal \u00f8delegge for deres verdi av \u00e5 bo der de bor er 34%, mens 27 % er helt ubekymret. Planverk Satsing p\u00e5 reiseliv er forankret i KPS (Kommuneplanens samfunnsdel med arealstrategi 2020- 2032). Det overordnede m\u00e5let frem mot 2032 er et b\u00e6rekraftig Troms\u00f8. Vi skal jobbe for et sosialt, milj\u00f8messig og \u00f8konomisk b\u00e6rekraftig samfunn, og har ambisjoner om \u00e5 finne en god balanse mellom samfunnsm\u00e5lene og de ressursene vi har til r\u00e5dighet. Til tross for avstanden til verdensmarkedene, skaper vi store verdier med utgangspunkt i v\u00e5re naturgitte fortrinn, deriblant reiseliv. KPS viser til \u00f8kt press p\u00e5 arealressursene som utfordringer vi m\u00e5 h\u00e5ndtere. Fram mot 2032 m\u00e5 planlegging, utvikling og utbygging av Troms\u00f8samfunnet legge f\u00f8re-var-prinsippet til grunn, noe etablering av Reisem\u00e5lsledelsen bidrar positivt til. Fellesgoder og bes\u00f8ksbidrag N\u00e6rings- og fiskeridepartementet arbeider med etablering av ordninger for bes\u00f8ksbidrag.8 Troms\u00f8 kommune har over lengre tid arbeidet, b\u00e5de politisk og administrativt, for \u00e5 bli pilotkommune for bes\u00f8ksbidrag (arkivsaksnr: 23/02407-1). Etablering av Reisem\u00e5lsledelse vil v\u00e6re med \u00e5 styrke v\u00e5rt kandidatur som pilotkommune. Om det \u00e5pnes opp for innkreving av bes\u00f8ksbidrag m\u00e5 Troms\u00f8 kommune forholde seg til de nasjonale f\u00f8ringene for dette. Ved innf\u00f8ring av bes\u00f8ksbidrag m\u00e5 reglementet for Reisem\u00e5lsledelsen oppdateres, og tilpasses. Dette m\u00e5 vedtas politisk. En mulig modell er f\u00f8lgende: \u2022 Det er naturlig \u00e5 anta at disse midlene skal portef\u00f8ljestyres, p\u00e5 lik modell som Tenk Troms\u00f8. Portef\u00f8ljestyringen inneb\u00e6rer \u00e5 velge og prioritere prosjekter, samt s\u00f8rge for at portef\u00f8ljen blir dimensjonert til den faktiske inntektstr\u00f8mmen. \u2022 Arbeidet med portef\u00f8ljestyringen kan skje gjennom \u00e5rlig rullering av et fire\u00e5rig handlingsprogram med hovedvekt p\u00e5 m\u00e5l- og resultatstyring, og vedtas politisk. I samarbeid med Reisem\u00e5lsledelsen, og etter innspill fra reiselivsn\u00e6ringen, innbyggere og \u00f8vrige samfunnsakt\u00f8rer, utarbeider sekretariatet for Reisem\u00e5lsledelsen forslag til dette, som sendes til politisk behandling via administrasjonen. Innkreving av bes\u00f8ksbidrag skal g\u00e5 til finansiering av fellesgoder (NOU: Leve og oppleve). \u00d8kt ferdsel p\u00e5 popul\u00e6re attraksjoner skaper konsekvenser for s\u00e5rbare natur- og kulturomr\u00e5der. Midlene fra bes\u00f8ksbidrag kan blant annet g\u00e5 til tilrettelagte friluftsomr\u00e5der og renovasjonstiltak p\u00e5 utfartsomr\u00e5der. Konklusjon Troms\u00f8 kommune etablerer Reisem\u00e5lsledelse, i henhold til vedlagte reglement. Ved eventuell innf\u00f8ring av bes\u00f8ksbidrag m\u00e5 reglementet for Reisem\u00e5lsledelsen oppdateres og tilpasses. Oppdatert reglement m\u00e5 vedtas i Utvalg for Milj\u00f8-, idrett-, klima og samfunn. 8 Presenterer mulig l\u00f8sning for bes\u00f8ksbidrag - regjeringen.no 4 Vedtakskompetanse Saken legges til Utvalg for Milj\u00f8-, idrett-, klima og samfunn Vedlegg Reglement for Reisem\u00e5lsledelsen 5 "
}