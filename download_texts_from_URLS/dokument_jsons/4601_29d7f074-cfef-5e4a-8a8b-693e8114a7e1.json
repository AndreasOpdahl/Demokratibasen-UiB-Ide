{
  "dokument_id": "29d7f074-cfef-5e4a-8a8b-693e8114a7e1",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-sak 328/24. \u00c5sane, gnr. 191, bnr. 5, Heiane 80 og Dalavegen 120. Klage p\u00e5 vedtak om fr\u00e5deling av bustadparsell ",
  "url": "https://bergen.kommune.no/politikere-utvalg/api/fil/bk360/11146076/TILLEGGSNOTAT-TIL-UMBY-sak-328-24-Asane-gnr-191-bnr-5-Heiane-80-og-Dalavegen-120-Klage-pa-vedtak-om-fradeling-av-bustadparsell-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2024/103641-21 Postboks 7700 Saksbehandler: J\u00f8rgen Alr\u00e6k 5020 BERGEN Dato: 18. september 2024 Deres ref.: TILLEGGSNOTAT TIL UMBY-sak 328/24. \u00c5sane, gnr. 191, bnr. 5, Heiane 80 og Dalavegen 120. Klage p\u00e5 vedtak om fr\u00e5deling av bustadparsell F\u00f8lgende sp\u00f8rsm\u00e5l er meddelt i sak 328/24: Det vises til deputasjonsinnleggene i saken i g\u00e5r. Klager hevdet at siden Statforvalter hadde avsl\u00e5tt s\u00f8knad om deling etter jordloven \u2013 s\u00e5 burde ikke s\u00f8knad om fradeling etter plan- og bygningsloven bli realitetsbehandlet. PBEs konklusjon er at s\u00f8ker har rettskraftig dom p\u00e5 eierskapet til eiendommen som er oms\u00f8kt fradelt. Plan- og bygningslovens \u00a7 21-6 lyder: \u00a7 21-6.Privatrettslige forhold Med mindre annet f\u00f8lger av loven her, skal bygningsmyndighetene ikke ta stilling til privatrettslige forhold ved behandling av s\u00f8knad om tillatelse. En s\u00f8knad skal avvises dersom det fremst\u00e5r som \u00e5penbart for bygningsmyndighetene at tiltakshaver ikke har de privatrettslige rettigheter s\u00f8knaden forutsetter. Dette gjelder likevel ikke n\u00e5r det er reist sak for jordskifteretten om det privatrettslige forholdet. Tillatelse etter denne lov inneb\u00e6rer ingen avgj\u00f8relse av privatrettslige forhold. Kommunen kan fastsette frist for supplering av s\u00f8knaden. Forvaltningsloven kapittel VI om klage og omgj\u00f8ring gjelder ikke for bygningsmyndighetenes avgj\u00f8relser om ikke \u00e5 ta stilling til privatrettslige forhold. I lys av at s\u00f8ker har rettskraftig dom p\u00e5 eierskapet til tomten kan det vanskelig ses at det skulle v\u00e6re \u00e5penbart at s\u00f8ker mangler de privatrettslige rettighetene s\u00f8knaden forutsetter. Likevel plikter UMBY \u00e5 utrede saken s\u00e5 grundig som mulig f\u00f8r vedtak treffes. I hvilken grad saksbehandling etter jordloven f\u00e5r konsekvenser for saksbehandling etter plan- og bygningslov b\u00f8r derfor klarlegges s\u00e5 godt som mulig. Det henstilles derfor om at byr\u00e5den/byr\u00e5dsavdelingen eller kommuneadvokaten gj\u00f8r en vurdering av holdbarheten til de anf\u00f8rsler klager har fremmet. Svar: Byr\u00e5den forst\u00e5r ovennevnte slik at det stilles sp\u00f8rsm\u00e5l ved om s\u00f8knaden skulle v\u00e6rt realitetsbehandlet b\u00e5de som f\u00f8lge av de privatrettslige forhold og som f\u00f8lge av status p\u00e5 s\u00f8knad om fradeling etter jordloven. Privatrettslige forhold Bygningsmyndighetene skal i utgangspunktet ikke ta stilling til privatrettslige forhold med mindre annet f\u00f8lger av plan- og bygningslovgivningen, jf. pbl. \u00a7 21-6. Ved innvendinger p\u00e5 Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 privatrettslig grunnlag, f\u00e5r bygningsmyndighetene likevel en begrenset unders\u00f8kelsesplikt. Dersom det fremst\u00e5r som \u00ab\u00e5penbart\u00bb at tiltakshaveren ikke har rett til \u00e5 gjennomf\u00f8re tiltaket, skal s\u00f8knaden avvises. I dette tilfellet har fagetaten lagt til grunn at tiltakshaver kan s\u00f8ke om fradeling av oms\u00f8kte parsell med henvisning til dom fra Gulating lagmannsrett. Fagetaten har med andre ord vurdert og konkludert med at det ikke er \u00ab\u00e5penbart\u00bb at tiltakshaver mangler de privatrettslige rettighetene som s\u00f8knaden forutsetter. Videre f\u00f8lger det av nytt annet ledd i pbl. \u00a7 21-6 at forvaltningslovens bestemmelser om klage og omgj\u00f8ring ikke gjelder for bygningsmyndighetens avgj\u00f8relser om ikke \u00e5 ta stilling til privatrettslige forhold. Dette betyr at fagetatens avgj\u00f8relse om ikke \u00e5 avvise s\u00f8knaden p\u00e5 bakgrunn av anf\u00f8rsler om privatrettslige forhold, ikke skal overpr\u00f8ves i klageomgangen. Byr\u00e5den p\u00e5peker at ovennevnte ikke inneb\u00e6rer en avklaring av eventuell privatrettslig tvist, og at vedtaket heller ikke kan benyttes som ledd i avklaringen av privatrettslige sp\u00f8rsm\u00e5l. Tiltakshaver har ansvaret og risikoen for at de n\u00f8dvendige rettigheter som s\u00f8knaden forutsetter foreligger. Uenighet om privatrettslige forhold m\u00e5 l\u00f8ses av partene selv eller ved hjelp av domstolene. Forholdet mellom jordloven og pbl. Et tiltak som skal behandles b\u00e5de etter jordloven og pbl., krever tillatelse etter begge regelverk. Generelt er det da strengt tatt ingenting til hinder for \u00e5 behandle s\u00f8knad om fradeling etter plan- og bygningslovgivningen, selv om det foreligger avslag etter jordloven. Fradelingen vil i tilfellet likevel ikke kunne gjennomf\u00f8res som f\u00f8lge av manglende tillatelse etter s\u00e6rlovgivningen. Byr\u00e5den p\u00e5peker likevel at tillatelse etter pbl. i denne sak (datert 07.06.2024) ble utstedt p\u00e5 tidspunktet det forel\u00e5 tillatelse etter jordloven. Statsforvalterens omgj\u00f8ringsvedtak er datert 05.09.2024. Konklusjon: Byr\u00e5den noterer seg at Statsforvalteren i Vestland har kommet til at tiltakshavers rett til \u00e5 overta en del av klagers eiendom er falt bort, og at s\u00f8knad om deling etter jordloven dermed ikke skulle v\u00e6rt realitetsbehandlet. Dette forhold er imidlertid uten betydning for klagesaksbehandlingen etter pbl., da en ikke skal ta stilling til privatrettslige forhold, jf. pbl. \u00a7 21-6 annet ledd. Med hilsen Christine Kahrs Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 2 "
}