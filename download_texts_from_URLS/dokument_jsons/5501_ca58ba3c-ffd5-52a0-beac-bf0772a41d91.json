{
  "dokument_id": "ca58ba3c-ffd5-52a0-beac-bf0772a41d91",
  "doc_type": "case_presentation",
  "kommune": 5501,
  "tittel": "Plan 1975 - Detaljregulering for Meierikvartalet - Til offentlig ettersyn",
  "url": "https://innsyn.tromso.kommune.no/application/getMoteDokument?dokid=2001946188",
  "tekst": "Arkivsak-dok. PLAN-23/00073-38 Saksbehandler Anniken Romuld Saksgang M\u00f8tedato Kommune- og byutviklingsutvalget Plan 1975 - Detaljregulering for Meierikvartalet - Til offentlig ettersyn Kommunedirekt\u00f8rens innstilling: Forslag til detaljreguleringsplan 1975 \u2013 Meierikvartalet, gbnr 200/1488 m.fl., med plankart av 02.01.2025 og planbestemmelser av 18.12.2024, sendes p\u00e5 h\u00f8ring og legges ut til offentlig ettersyn i seks uker. Oppheving av plan 1703 \u2013 Detaljregulering for Meierikvartalet sendes p\u00e5 h\u00f8ring og legges ut til offentlig ettersyn i seks uker. Vedtaket er hjemlet i plan- og bygningsloven \u00a7 12-10. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder Hensikten med planen er \u00e5 oppdatere planen til eksisterende hotellbebyggelse i Gr\u00f8nnegata 29, utvide eksisterende hotellbygning mot \u00f8st, samt knytte hotelldriften til Storgata 32-40. Vernet bebyggelse vil restaureres og tas i bruk sammen med ny bebyggelse. Utbyggingen vil tillate samme form\u00e5l som finnes i kvartalet i dag, samtidig som foresl\u00e5tt tomteutnyttelse vil bli lavere enn det som er tillatt i gjeldende plan 1703. Eldre to-etasjes trehusbebyggelse i Storgata 34, 38 og 40 skal restaureres, mens nyere treetasjes bygg i Storgata 32 og 36 vil bli erstattet av ny bebyggelse i samme h\u00f8yde som verneverdige bygg. Hotellrom-delen bak Storgata 32-40 bygges i samme h\u00f8yde som eksisterende hotell (Comfort Hotel Xpress) i en bredde p\u00e5 6,5m ut fra dagens bygningsvolum. Maksimal byggeh\u00f8yde i kvartalet \u00f8kes ikke og er i tr\u00e5d med h\u00f8ydebestemmelsene i forslag til sentrumsplan 2022- 2034 (heretter forslag KDP). Eksisterende bestemmelser for vernede bygninger videref\u00f8res i revidert plan. Figur 1: Illustrasjon av planlagt bebyggelse sett fra Storgata, mot nord. Vurdering Foresl\u00e5tt hotellbebyggelse inng\u00e5r i eksisterende sentrumsstruktur og tilpasses allerede oppf\u00f8rt hotell i Gr\u00f8nnegata 29. Nytt hotell tar i bruk vernet bebyggelse i Storgata, og behandler overgangen mellom eksisterende og nytt p\u00e5 en respektfull m\u00e5te. Planforslaget vurderes \u00e5 oppgradere dagens situasjon. Meierikvartalet ligger midt i sentrum, mellom de viktigste transport\u00e5rene i sentrum; Gr\u00f8nnegata og Storgata. N\u00e6rmeste offentlige byrom er Strandtorget som har historisk tilknytning til det opprinnelige Meieriet i kvartalet. Den nordlige delen av kvartalet ligger innenfor kulturmilj\u00f8 og landskap av nasjonal interesse (tidligere NB-omr\u00e5de). Det vurderes som positivt at hotellprosjektet inng\u00e5r i eksisterende bebyggelsesstruktur, og at vernede enkeltbygninger tas i bruk i og ses i sammenheng i planforslaget. Henvendelse, utforming av hovedinngang og aktivisering av Storgata vurderes som et godt grep. Planforslaget er i tr\u00e5d med overordnede m\u00e5l om at sentrum skal ha en hensiktsmessig h\u00f8y arealutnyttelse, og er ogs\u00e5 i tr\u00e5d med kommunens m\u00e5l om \u00e5 im\u00f8tekomme behovet for \u00f8kt hotellkapasitet. Det kan l\u00f8ftes fram at de st\u00f8rste utviklingskonfliktene knyttet til nye hotellbygg dreier seg om skala, h\u00f8yder og lokalisering langs havnebassenget. Prosjektforslaget utfordrer ingen av konfliktpunktene, men fremst\u00e5r mer som en \u00abbyreparasjon\u00bb i et nedslitt omr\u00e5de av sentrum. Eksisterende verneverdige bygg p\u00e5 eiendommen rehabiliteres. Forhold for fotgjengere og kollektiv-reisende forbedres. Anbefaling Planforslaget anbefales lagt ut til offentlig ettersyn. 2 Saksdokumenter 01 Plankart 02.01.2025 02 Bestemmelser 18.12.2024 03 Planbeskrivelse 19.12.2024 04 Uteromsplan 1:500 17.09.2024 05 a-c VAO-rammeplan/ oversiktstegninger/ overvanns- og fordr\u00f8yningsberegninger 16.08.2024 06 Akseptbrev for VAO rammeplan 16.09.2024 07 OSG-rammeplan 17.09.2024 08 ROS-analyse 17.09.2024 09 Geoteknisk vurdering \u2013 omr\u00e5destabilitet 31.05.2024 10 Brannstrategi \u2013 forprosjekt 25.04.2024 11 Brannskisse 25.04.2024 12 Trafikknotat 08.05.2024 13 Kulturhistorisk vurdering 13.06.2024 14 Tilstandsvurdering 19.05.2022 15 Kopi av varslingsannonse og brev til partene - 16 Kopi av alle innspill og forh\u00e5ndsuttalelser - 17 Oppstartsm\u00f8tereferat 17.10.2023 Ber\u00f8rte planer og planstrategiske dokument 01 Kommuneplanens arealdel 2017-2026 (KPA) 02 Kommuneplanens samfunnsdel (KPS) 03 Kommunedelplan for Troms\u00f8 sentrum (KDP sentrum) 2007-2018 04 Kommunedelplan for Troms\u00f8 sentrum (forslag KDP) 05 Plan 1703 \u2013 detaljreguleringsplan for Meierikvartalet 28.04.2010 Planfakta Tall og faktaopplysninger om plan \u2022 Gjeldende planstatus: KDP sentrum: sentrumsform\u00e5l / plan 1703: \u2022 Foresl\u00e5tt reguleringsform\u00e5l: Forretning, tjenesteyting, religionsut\u00f8velse, kontor, hotell og bevertning \u2022 Planomr\u00e5dets st\u00f8rrelse: ca. 7,7 daa \u2022 Foresl\u00e5tte byggeh\u00f8yde: maks k +30 m \u2022 BRA forretning/hotell: 13.500 m2 \u2022 Parkering: 0 Beskrivelse av planprosessen 01. Oppstartsm\u00f8te 17.10.2023 02. Nabom\u00f8te 30.08.2023 03. Oppstartvarsel 28.10.2023 04. Komplett planforslag oversendt administrasjonen 17.09.2024 Planprosessens spesielle sider Hensyn til kulturmilj\u00f8 - Forh\u00e5ndsmerknad fra Troms Fylkeskommune Fylkeskommunen har kommet med en merknad til varsel om oppstart av planarbeidet d. 13.12.2023, hvor de stiller seg kritisk til \u00e5 utfordre h\u00f8yder i sentrum, og at det ikke er \u00f8nskelig med h\u00f8yhus i sentrumskjernen. Fylkeskommunen har innsigelse til sentrumsplanens forslag til fellesbestemmelser 5.5 om h\u00f8yhus. Troms Fylkeskommune har betenkeligheter rundt h\u00f8yder og utnyttelse er ivaretatt i planforslaget. Maksimal byggeh\u00f8yde i kvartalet \u00f8kes ikke, og er i tr\u00e5d med h\u00f8ydebestemmelsene i forslag KDP. Nytt hotellbygg tilpasses h\u00f8yder p\u00e5 allerede oppf\u00f8rt hotell, og for bebyggelsen langs Storgata reduseres hele trehusrekka til maks to etasjer. Foresl\u00e5tt tomteutnyttelse vil bli lavere enn det som er tillatt i gjeldende plan. 3 Oppheving av plan 1703 \u2013 Detaljreguleringsplan for Meierikvartalet, vedtatt 28.04.2010 Detaljreguleringsplan 1975 vil erstatte plan 1703 for Meierikvartalet. Nytt planforslag vil tillate samme form\u00e5l som gjeldende plan 1703. Ny plan vil tillate til sammen 13.700 m2 T-BRA, noe som er lavere enn plan 1703, som tillater 16.240 m2 T-BRA. Maksimal byggeh\u00f8yde \u00f8kes ikke i forhold til eksisterende bebyggelse i kvartalet. Oppheving av plan 1703 inng\u00e5r i planprosessen for plan 1975 for Meierikvartalet. Ny detaljregulering vurderes \u00e5 v\u00e6re en forbedring ift. gjeldende plan. Plan 1975 ivaretar forholdet mellom ny og eldre vernet trehusbebyggelse p\u00e5 en ryddig og god m\u00e5te. Eksisterende bestemmelser for vernede bygninger videref\u00f8res i revidert plan. For oppheving av planer gjelder samme regler som for ny plan, jf. plan- og bygningsloven \u00a7 12-14. Oppheving av plan 1703 anbefales sendt p\u00e5 h\u00f8ring og offentlig ettersyn. Figur 13: O.v: Eksisterende / O.h: Gjeldende reguleringsplan 1703 (lilla). Bakg\u00e5rder (ogs\u00e5 ved meieriet) er i vesentlig grad gjenbygd / N.v: Sammenstilling av plan 1703 og nytt planforslag / N.h: Prosjektforslag (oransje) som minimerer utbyggingsvolumet og fristiller bygningsrekka langs Storgata - Ill: 70oN arkitektur Hotellform\u00e5l i Gr\u00f8nnegata 39, Meieriet 2-4 etasje i Gr\u00f8nnegata 39 \u00f8nskes endret fra kontor til ubetjent leilighetshotell. 1. etasje vil fortsatt v\u00e6re restaurant. Bruksendringen er innenfor tillatte form\u00e5l i gjeldende plan, for \u00e5 unng\u00e5 dispensasjoner tilpasses planen \u00f8nskede fasadeendringer mot bakg\u00e5rd. Planavgrensning Det er ikke avdekket behov for \u00e5 ta med et st\u00f8rre areal enn hva som naturlig f\u00f8lger av plantiltaket. Planavgrensning er i samsvar med tiltakets omfang. Figur 2: Plan 1975 \u2013 Plankart, nord > 4 Saksutredning Eksisterende arealbruk Planomr\u00e5det ligger i s\u00f8ndre del av Troms\u00f8 sentrum, mellom Gr\u00f8nnegata / Storgata / Fiskergata / Strandskillet, og inng\u00e5r i planomr\u00e5det for forslag KDP. Bebyggelsen i kvartalet best\u00e5r av eldre sm\u00e5hus i to etasjer pluss loft, 2 murbygninger i tre etasjer og en hotellbygning i syv etasjer med flatt tak. Bygningen benyttes til sentrumsfunksjoner; serveringssteder, fris\u00f8r, kontor og hotell. I tillegg er det et kirkebygg i nord\u00f8stre hj\u00f8rne av kvartalet. Tilst\u00f8tende arealer best\u00e5r av lignede arealbruk, men arealene mot s\u00f8r og vest inneholder ogs\u00e5 boliger. Figur 3: Tilgrensende reguleringsplaner Forhold til overordnede planer KPA og KDP sentrum I Kommuneplanens arealdel 2016-2027, ID 0142, er omr\u00e5det avsatt til sentrumsform\u00e5l. Deler av kvartalet omfattes av hensynssonene Bevaring av kulturmilj\u00f8 og Brannfare (trehusbebyggelsen). Omr\u00e5de og hensynssone er sammenfallende med Sentrumsplanen, ID 0225, og Riksantikvarens NB-omr\u00e5de i \u00abRegister for kulturmilj\u00f8 og nasjonal interesse i byer og tettsteder\u00bb. Gjeldende KDP sentrum har bestemmelse om maks. 50% BYA i kvartalet. I forslag KDP er kvartalet avsatt til sentrumsform\u00e5l med hensynssoner Brannfare og Bevaring av kulturmilj\u00f8. Vestre del av kvartalet er definert som \u00abomdanningsomr\u00e5de\u00bb mens \u00f8stlige del av kvartalet er definert som \u00abinfillomr\u00e5de\u00bb, hvor ny bebyggelse skal tilpasses omgivelsene og underordne seg etablert h\u00f8yder. Planforslaget vurderes \u00e5 v\u00e6re i tr\u00e5d med KPA, samt gjeldende og fremtidig KDP sentrum n\u00e5r det gjelder krav til maksimal h\u00f8yde. Plan 1703 \u2013 Detaljreguleringsplan \u2013 Meierikvartalet, vedtatt 28.04.2010 Planen tillater til sammen 16.240 m2 T-BRA innenfor kvartalet. St\u00f8rste tillatte byggeh\u00f8yde midt i kvartalet er k+30,0 m som trapper seg ned mot eldre bebyggelse langs Storgata. Reguleringsform\u00e5l er forretning/tjenesteyting (hotell), i tillegg til bevertningssteder og kirke med eksisterende bolig i Strandskillet 2. Gjeldende reguleringsplan har definert hensynssone (A) for Strandskillet, begrunnet i arkitektonisk kvalitet. Videre er Storgata 30 definert med arkitekturhistorisk kvalitet. Hensynssone (B) omfatter bevaring av Storgata 34, 38, 40 og 42, begrunnet i at byggene tilh\u00f8rer den eldre trehusbebyggelsen i Troms\u00f8. Videre skal Gr\u00f8nnegata 37-39 hensyntas p\u00e5 grunn av spor med industriell betydning. 5 Tilgrensende planer Tilgrensende planer tillater i hovedsak n\u00e6ringsbebyggelse i \u00f8st (forretning, kontor, tjenesteyting og hotell). Mot s\u00f8r og vest er det innslag av boligform\u00e5l. Det er stor variasjon av byggeh\u00f8yder i n\u00e6romr\u00e5det, de h\u00f8yeste p\u00e5 k+34,8 (Grand hotell), k+29,5 (Gr\u00f8nnegata 38-46) og k+29,17 (Storgata 25). Kulturminner, kulturmilj\u00f8 og byform Hovedutfordring i planen er forholdet mellom bevaring og utvikling. Fylkeskommunen har kommet med en merknad til varsel om oppstart av planarbeidet datert 13.12.2024, hvor de stiller seg kritisk til \u00e5 \u00abutfordre h\u00f8yder i sentrum, og at det ikke er \u00f8nskelig med h\u00f8yhus i sentrumskjernen. Fylkeskommunen har innsigelse til sentrumsplanens forslag til fellesbestemmelse 5.5 om h\u00f8yhus, se vedlegg 13 Kulturhistorisk vurdering. Statsforvalteren har i sin innsigelse til forslag KDP uttalt at de vil anbefale Troms\u00f8 kommune \u00e5 avklare f\u00f8rende prinsipper for utnyttelsesgrad, byggeh\u00f8yder og forhold mellom ny og gammel bebyggelse i p\u00e5g\u00e5ende prosess med KDP sentrum. Statsforvalteren har innsigelse til h\u00f8yder og utnyttelsesgrad for sentrum nord for Mack-kvartalet, hvor det \u00e5pnes for 8. etasjer. Figur 4: Utsnitt fra gjeldende KDP sentrum (til venstre)/ Utsnitt fra vedlegg til planen som viser bevaringsverdig bygningsmilj\u00f8 og bygninger (til h\u00f8yre) Figur 5: Eksisterende bebyggelse innenfor planomr\u00e5det / Figur 4: Storgata 32 og 36 rives. Figur 6: Ill: 70oN arkitektur Fylkeskommunen mener i sin merknad at gjeldende \u00abplan 1703 for Meierikvartalet hensyntar bevaringsverdiene i Troms\u00f8 sentrum p\u00e5 en bedre m\u00e5te enn hva foresl\u00e5tt ny regulering gj\u00f8r. Nytt forslag inneb\u00e6rer en helt ny struktur i det gamle kvartalet\u00bb. Et hovedpoeng for Fylkeskommunen er at opprinnelig parsellstruktur i kvartalet med gatebebyggelse og bakenforliggende bakg\u00e5rder skal v\u00e6re gjeldende for videre utvikling. I dag er det bare Storgata 34, 38 og 40 som har rester av gammel eiendomsstruktur med bakg\u00e5rder. Felles for kvartalet er at dagens 6 bakg\u00e5rder har blitt transformert og er uten opprinnelige bakg\u00e5rdsbygg (sj\u00e5er) og funksjoner. Omdanningen av kvartalet fra parsellstruktur med bakg\u00e5rder og gatebebyggelse startet allerede p\u00e5 slutten av 1800-tallet og har hatt st\u00f8rst virkning i perioden 1960-2008. I DIVE-analysen utf\u00f8rt i forbindelse med planarbeidet med plan 1703 beskrives situasjonen ved at \u00abn\u00e6ringsbygg fra etterkrigstiden preger deler av kvartalet. Felles for disse er gjenbygging av hele g\u00e5rdsrommet\u00bb. Rapporten dr\u00f8fter videre to alternativer for utvikling av kvartalet: 1) \u00e5 forsterke den historiske g\u00e5rdstrukturen 2) \u00e5 \u00e5pne for \u00e5 bebygge det indre kvartalet og knytte historien til kvartalets ytre I ettertid er st\u00f8rstedelen av kvartalet gjenbygget (hotell Comfort Express). I planforslaget argumenteres det for at den historiske referansen prim\u00e6rt ivaretas p\u00e5 kvartals- og bygningsniv\u00e5 og at spor etter tidligere eiendomsstrukturer (bakg\u00e5rder) ivaretas i bygningens nye interi\u00f8r. Grad av utnytting / overordnede planer Gjeldende sentrumsplan tillater maks 50% BYA i kvartalet. Gjeldende reguleringsplan 1703 tillater en samlet bebyggelse p\u00e5 ca 89% BYA i kvartalet, og den faktiske bebyggelsen i kvartalet utgj\u00f8r i dag en samlet BYA p\u00e5 81%, og avviker vesentlig fra begge planer. Figur 7: Gjeldende reguleringsplan, Plan 1703 \u2013 Meierikvartalet Bebyggelsesstruktur Kvartalet best\u00e5r i dag av variert sentrumsbebyggelse med ulik alder og typologi. Storgata og Gr\u00f8nnegata er begge viktige sentrumsgater med mye gjennomg\u00e5ende trafikk. Strandskillet forbinder kvartalet med Strandtorget og sundet. Bebyggelsen langs Storgata er preget av delvis forfall. Figur 8: Temakart Bebyggelsesstruktur fra bestemmelsene til forslag KDP 2022-2026. Meierikvartalet vises som fylt kvartal (se markering). 7 Gjennom planprosessen er planforslaget endret i positiv retning, og administrasjonen vil anbefale planforslaget som det n\u00e5 foreligger. Endringene gjelder f\u00f8rst og fremst at ny hotelldel direkte knyttet til eksisterende hotell i Gr\u00f8nnegata er gjort s\u00e5 smalt som mulig for \u00e5 samtidig skape et mer gener\u00f8st \u00abmellomrom\u00bb mellom ny og gammel bebyggelse. Planforslaget vurderes \u00e5 v\u00e6re i tr\u00e5d med overordnede planer. Hotellrom Hotellresepsjon Caf\u00e9 Restaurant Butikker Figur 9: O.v: Eksisterende bebyggelse innenfor planomr\u00e5det / O.h: Storgata 32 og 36 rives N.v: Funksjoner p\u00e5 gateplan / N.h: Samlet bebyggelse. Ill: 70oN arkitektur H\u00f8yder og avstand til verneverdig bebyggelse Ny bebyggelse f\u00f8lger eksisterende h\u00f8yder p\u00e5 bakenforliggende bebyggelse (Comfort Express). Nytt volum er gjort s\u00e5 smalt som mulig for \u00e5 kunne fylle sin funksjon som hotell, med ny fl\u00f8y p\u00e5 ca. 6,5m dybde fra eksisterende hotellbygning. Figur 10: Uteromsplan, ill: 70oN arkitektur / > Nord 8 Avstand fra verneverdig bebyggelse (plan 2 og 3) vil v\u00e6re p\u00e5 ca. 4m. Sammenbindingen mellom ny og eksisterende bebyggelse vil forbindes med glasstak, og ny felles resepsjon og heis vil foreg\u00e5 fra inngangsniv\u00e5 fra Storgata. \u00abMellomrommet\u00bb mellom bebyggelsen mot Storgata og det nye hotellet kan ses som en fortolkning av tidligere bakg\u00e5rdsstruktur, som et \u00e5pent smug gjennom kvartalet. For \u00e5 oppn\u00e5 et h\u00f8yt, lyst og luftig rom og opprettholde den visuelle sammenhengen mellom veggliv og tak, er glasstaket p\u00e5 niv\u00e5 med m\u00f8ne p\u00e5 eksisterende trebebyggelse. Figur 11: Interi\u00f8r i glassg\u00e5rd mellom ny og vernet bebyggelse og glasstak forbundet ved m\u00f8ne. Ill: 70oN arkitektur 9 Volum og fasader Nytt hotellvolum og ny fasade vurderes som en oppgradering av eksisterende fasade p\u00e5 hotellet, som i dag er en lukket fasade med simpel fasadekledning. Dette forventes \u00e5 gi h\u00f8yere arkitektonisk kvalitet, uten at volumet blir mer dominerende i bybildet enn i dag. Nytt volum er gjort s\u00e5 slankt som mulig, og trekker seg unna verneverdig bebyggelse slik at denne fremheves visuelt. H\u00f8yder for ny bebyggelse langs Storgata vil senkes for \u00e5 tilpasses verneverdig bebyggelse. Bevaring av Storgata 32 og 36 (1960-tallsbebyggelse) har v\u00e6rt vurdert, men lot seg ikke gjennomf\u00f8re pga. driftsmessige ulemper. Bevaring vil ogs\u00e5 vanskeliggj\u00f8re forbedring av inngangssituasjonen mot Storgata. De to bygningene har i dag fullt utbygget bakg\u00e5rd, som vil bli \u00e5pnet i nytt prosjekt. Nye h\u00f8yder blir to etasjer pluss loft fra Storgata, og et bakenforliggende volum p\u00e5 5 og 8 etasjer, som i dag. Figur 12: 3D-modell 70oN arkitektur Byform, h\u00f8yder og avstand til verneverdig bebyggelse Ny bebyggelse f\u00f8yer seg inn i eksisterende kvartalsstruktur med bakenforliggende bebyggelse i h\u00f8yde med eksisterende hotellbygg, og verneverdig bebyggelse langs Storgata. Fylkeskommunen har innsigelse mot h\u00f8yhus til forslag KDP sentrum, hvor det sies at h\u00f8yhus ikke kan tillates innenfor planomr\u00e5det. Dagens bebyggelse i kvartalet er visuelt dominert av Comfort Express, som har en h\u00f8yde p\u00e5 7 etasjer fra Gr\u00f8nnegata/ 8 etasjer fra Storgata. Dette er i utgangspunktet ikke regnet som h\u00f8yhus, og nytt prosjektforslag g\u00e5r ingen steder over h\u00f8yden p\u00e5 eksisterende bakenforliggende hotellbygning. Figur 13: Terrengsnitt A-A (se figur 10) som viser nytt hotell i sammenheng med eksisterende hotell i Gr\u00f8nnegata 29 og verneverdig bebyggelse langs Storgata. Maks. byggeh\u00f8yde for hotellfl\u00f8y vist. Ill.: 70oN arkitektur 10 Figur 14: Terrengsnitt B-B (se figur 10) som viser nytt hotell i sammenheng med eksisterende hotell i Gr\u00f8nnegata 29 og verneverdig bebyggelse langs Storgata. Ill.: 70oN arkitektur Byform, estetikk og kulturell verdi Eksisterende verneverdig bebyggelse vil bli istandsatt og f\u00e5 ny bruk. St\u00f8rre bygningsvolum vil v\u00e6re tilbaketrukket fra Storgata slik at den ikke blir dominerende i gatel\u00f8pet. Figur 15: Venstre: dagens gatel\u00f8p sett fra krysset Storgata-Strandskillet mot s\u00f8r / H\u00f8yre: Planlagt situasjon Ill: 70oN arkitektur Figur 16: Fjernvirkning fra Strandtorget, venstre: f\u00f8r og h\u00f8yre: n\u00e5. Ill: 70oN arkitektur Solforhold Planforslaget vil medf\u00f8re en mindre vesentlig \u00f8kning av skyggelegging av Storgata. Viktige byrom, her; Strandtorget, vil ikke f\u00e5 \u00f8kt skyggevirkning. Omkringliggende boliger vil ikke f\u00e5 \u00f8kt skyggelegging. 11 Fasader og materialbruk Fasade i eksisterende vernet bebyggelse skal restaureres etter antikvariske prinsipper i tr\u00e5d med uttrykk funnet i eldre fotografier (1930-tallet). Nye bygg i Storgata 32 og 38 planlegges med trekledning. Arker/takflater vil utf\u00f8res i glass for godt dagslysinnfall. Ny hotellfl\u00f8y som utvidelse av eksisterende hotell planlegges utf\u00f8rt som strukturglass der fasadekledning er hvitt glass. Valg av fasademateriale f\u00f8lger intensjonen om at fasaden vil reflektere himmelen og bringe lys ned i gatel\u00f8pet. Forbindelsen mellom bebyggelsen langs Storgata og ny hotellfl\u00f8y vil utf\u00f8res som glasstak. Glasstaket er tenkt plassert p\u00e5 h\u00f8yde med eldre bebyggelses m\u00f8ne for \u00e5 f\u00e5 mest mulig dagslys og opplevelse av \u00e5penhet mellom bygningene. F\u00f8rste etasje mot Storgata planlegges med materialbruk som bidrar til \u00e5 indikere en fortsettelse av byens offentlige gulv. Store vindusflater og inntrukket inngangsparti mot Storgata er grep som bidrar positivt og inviterende. Trafikk Trafikkforhold Det forventes noe \u00f8kning av g\u00e5ende til kvartalet. Antall vareleveranser forventes ogs\u00e5 \u00e5 \u00f8ke noe, men samlet trafikk\u00f8kning vurderes \u00e5 v\u00e6re ubetydelig. Kollektivtilbud Storgata er kollektivtras\u00e9, og det er busstopp for rutebuss like utenfor Storgata 34, og del av planlagt bebyggelse. Busstoppet er i dag for busser i retning s\u00f8r og mot Gi\u00e6verbukta. Flybussen kj\u00f8rer ogs\u00e5 Storgata, men har stopp lengre nord. Vegbredden i Storgata er noe variert, og p\u00e5 det smaleste vil den v\u00e6re noe under anbefalt vegbredde for kollektivtrafikk. Fortausbredde p\u00e5 3m prioriteres da kj\u00f8rebredde likevel vurderes som tilstrekkelig. Turistbusser, drosjer og varelevering Eksisterende varelevering fra Fiskergata til bakg\u00e5rd beholdes. Det tillates ikke oppstillingsplasser for turistbusser eller drosjer fra Storgata og Fiskergata. N\u00e6rmeste stopp for turistbuss legges til Havneterminalen p\u00e5 Prostneset. Fortau Det stilles rekkef\u00f8lgekrav til opparbeiding av fortau, inkludert belysning, langs Storgata i tr\u00e5d med kommunalteknisk norm. Kravet omfatter areal rundt hj\u00f8rnet mot Fiskergata og Strandskillet, t.o.m. gangfelt. Trafikksikkerhet Fortau rundt hele kvartalet skal opparbeides i 3m bredde med betongheller og gatevarme iht. kommunal standard. Bredden p\u00e5 Storgata er p\u00e5 enkelte steder mindre enn hva kommunalteknisk norm anbefaler. Bredde p\u00e5 fortau prioriteres foran kj\u00f8rebredde for \u00e5 sikre trygg ferdsel for myke trafikanter. St\u00f8y Planomr\u00e5det vil stort sett v\u00e6re under grenseverdi til gul st\u00f8ysone. Dette forutsetter at trafikken ikke \u00f8ker vesentlig og at fartsgrense forblir lav (30 km/t eller mindre). Krysset Mellomvegen-Mus\u00e9gata samt deler av parkomr\u00e5det i vest vil ligge i gul st\u00f8ysone. Etablering av landskapsvoller mot vei planlegges som avb\u00f8tende tiltak for parken. Uteoppholdsareal innenfor eiendommen vil ligge godt under grenseverdi, delvis grunnet skjerming fra boligbyggene. Parkering Planomr\u00e5det ligger i sentrumssone for parkering, dvs. maksimumskrav for bilparkering og sykkelplasser. Det tillates ikke parkeringsplasser for privatbiler innenfor planomr\u00e5det. 12 ROS-analyse Brannkonsept Brannsikkerhet i tett trehusbebyggelse ivaretas ved at det etableres brannvegger mellom nytt hotell mot eldre nabobygg; Storgata 30 og 42. Verneverdig bebyggelse som inng\u00e5r i hotellprosjektet sikres med sprinkling. Andre tiltak for brannbeskyttelse av verneverdig bebyggelse som inng\u00e5r i nytt hotell forutsettes utredet i byggesaken. Birdstrike Det er krav om lukket avfallsh\u00e5ndtering, ytterligere tiltak mot \u00abbirdstrike\u00bb dokumenteres ved rammetillatelse. Overvann Kvartalet vil f\u00e5 \u00f8kt andel av tette flater og kommunalt nett har begrenset kapasitet for p\u00e5slipp av overvann. For \u00e5 redusere toppbelastning p\u00e5 kommunalt avl\u00f8psnett m\u00e5 vann fra nye takflater fordr\u00f8yes f\u00f8r p\u00e5slipp p\u00e5 kommunalt nett. Urbane flomveger Det er \u00f8nskelig \u00e5 lede flomvann i Strandskillet til sj\u00f8 heller enn s\u00f8rover i Storgata. VAO rammeplan foresl\u00e5r at fallforhold i Strandskillet tilpasses slik at man unng\u00e5r flomveg langs Storgata. Stormflo/ havnivn\u00e5stigning F\u00f8rste etasje vil ligge p\u00e5 kote +3,7m. Nederste kjeller vil ligge p\u00e5 k+0,2. KPA har krav om tiltak for etasjer lavere enn k+3,0. VAO rammeplan konkluderer med at avl\u00f8p fra etasjer lavere enn k+3,7 m\u00e5 pumpes. Folkehelse Gr\u00f8nnstruktur Kvartalet er i dag tett bebygd og alle ledige flater er i bruk. Det vil ikke v\u00e6re rom for etablering av ny gr\u00f8nnstruktur mellom bebyggelsen. Tilliggende gater vurderes som for smale til innslag av tr\u00e6r eller annen gr\u00f8nnstruktur uten at det g\u00e5r p\u00e5 bekostning av framkommelighet. I forslag KDP er \u00f8vre del av Strandskillet, utenfor planomr\u00e5det, foresl\u00e5tt med st\u00f8rre innslag av gr\u00f8nt. St\u00f8y Omkringliggende gater til Meierikvartalet ligger i r\u00f8d/gul st\u00f8ysone for vegtrafikk. Universell utforming Planforslaget legger til grunn at fortau oppgraderes med universell utforming og utf\u00f8relse iht. kommunal teknisk norm., dvs. granittbelegg, gatevarme, ledelinjer, nedsenket kantstein m.m. All ny bebyggelse f\u00e5r universell utforming. Teknisk infrastruktur OSG \u2013 rammeplan / Bl\u00e5gr\u00f8nn struktur I forslag til ny sentrumsplan er \u00f8vre del av Strandskillet utenfor planomr\u00e5det foresl\u00e5tt med st\u00f8rre innslag av gr\u00f8nt. For del av Strandskillet som inng\u00e5r i planen vil tilsvarende l\u00f8sning komme i konflikt med lomme foran Grand hotell. Da kvartalet vil bli tettbygd og alle ledige flater er i bruk vil det ikke v\u00e6re rom for \u00e5 etablere nye gr\u00f8nnstruktur mellom bebyggelsen. Tilliggende gater er ogs\u00e5 for smale til st\u00f8rre innslag av tr\u00e6r eller annen gr\u00f8nnstruktur uten at det g\u00e5r p\u00e5 bekostning av framkommelighet. Energiforsyning Det vil bli stilt krav om tilkobling til fjernvarmeanlegg. Det er estimert behov for ny nettstasjon i planlagt hotell. Lys Det b\u00f8r etableres nye lysmaster i Storgata og i Strandskillet. Kommunal standard tilsier at master etableres i m\u00f8bleringssone langs kantstein. Det b\u00f8r ellers etterstrebes \u00e5 f\u00e5 belysning integrert i bygningenes inngangsparti eller andre steder det er naturlig. 13 VAO rammeplan Det er tilstrekkelig kapasitet p\u00e5 vannforsyning, slokkevann og avl\u00f8psnett uten tiltak p\u00e5 offentlig nett. Overvann m\u00e5 fordr\u00f8yes f\u00f8r p\u00e5slipp p\u00e5 offentlig nett. Rekkef\u00f8lgekrav Det stilles rekkef\u00f8lgekrav knyttet til: - Fortau langs Storgata - Offentlige samferdselsanlegg og teknisk infrastruktur - L\u00f8sninger for vann og avl\u00f8p, overvann samt slokkevann iht. VAO-rammeplan - Restaurering av bebyggelse innenfor hensynssone H570_3-5 - Etablering av sykkelparkering Rekkef\u00f8lgekravene knyttet til offentlig fortau, kollektivholdeplass og opparbeiding av kj\u00f8reveg vurderes alle som n\u00f8dvendige tiltak knyttet til nytt tiltak i Meierikvartalet. Det stilles krav til opparbeiding og utvidelse av fortauet langs Storgata som i dag er smalere enn kravet i kommunalteknisk norm. Det er stor ferdsel av myke trafikanter i omr\u00e5det i dag, samtidig som dagens kollektivholdeplass utenfor Storgata 34 skal opprettholdes og ny hovedinngang til hotellet vil v\u00e6re fra Storgata. Kravet om utvidelse og opparbeiding av fortau omfatter ogs\u00e5 areal rundt hj\u00f8rnet mot Fiskergata og Strandskillet, t.o.m. gangfelt for \u00e5 sikre en sammenhengende gangforbindelse langs hele strekket. Opparbeiding av kj\u00f8reveg er tilknyttet utvidelse av fortauet ut i vegbanen. Opparbeiding av kollektivholdeplass vil v\u00e6re iht. kommunalteknisk norm. Forh\u00e5ndsmerknader Oppstart av reguleringsplanarbeidet ble annonsert i Nordlys 24.10.2023 og iTroms\u00f8 28.10.2023. Naboer og offentlige h\u00f8ringsinstanser ble varslet elektronisk 25.10.2023. Det kom inn 8 merknader. Merknadene fra Statsforvalteren og Troms fylkeskommune er dr\u00f8ftet under avsnittet om Kulturminner og kulturmilj\u00f8 i saksfremlegget. For gjennomgang av forh\u00e5ndsmerknadene, se vedlegg 15. Konklusjon Administrasjonen stiller seg positiv til planlagt utvikling av Meierikvartalet. Planforslaget er i tr\u00e5d med overordnete f\u00f8ringer for arealutnyttelse i sentrum, og kommunens m\u00e5l om \u00f8kt hotellkapasitet som forutsetter ytterligere utbygging av hotellkapasitet. Videre har planforslaget ingen vesentlige negative virkninger p\u00e5 offentlige-, private- eller naturinteresser. Planforslaget legger til rette for oppgradering av offentlige fortau og istandsetting av verneverdig bebyggelse i en del av sentrum som i dag er preget av forfall. Oppgradering av bebyggelsen i kvartalet vil bidra positivt for omgivelsene, samt at et tilbaketrukket inngangsparti til hotellet vil gi en bedre situasjon for fotgjengere langs Storgata, ventende busspassasjerer og hotellgjester. Planforslaget anbefales lagt ut til offentlig ettersyn. Vedtakskompetanse Kommune- og byutviklingsutvalget 14 Vedlegg 02. Bestemmelser 01. Plankart_20241126 03. Planbeskrivelse 04. Uteromsplan 1:500 07. ROS analyse 20240917 05 a. VAO-rammeplan 05 b. Oversiktstegning VAO 05 c. Overvanns- og fordr\u00f8yningsmagasinberegning 06. Aksept av VAO-rammeplan 08. OSG rammeplan 20240917 09. Geoteknisk notat 10. Brannskisse Forprosjekt RIBr 11. Brannskisse 12. Trafikknotat Meierikvartalet 13. kulturhistorisk vurdering 14. Tilstandsvurdering Storgata 34-38-40 15.Kopi av varslingsannonse og brev til partene 16. Kopi av innspill og forh\u00e5ndsuttalelse 17. Meierikvartalet \u2013 Oppstartsm\u00f8tereferat 3d-modell: Meierikvartalet 15 "
}