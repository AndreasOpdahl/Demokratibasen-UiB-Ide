{
  "dokument_id": "e0935e15-20bc-544c-80ab-ee8222dc239d",
  "doc_type": "case_attachment",
  "kommune": 5501,
  "tittel": "22 Vurdering av nullvekstm\u00e5l",
  "url": "https://innsyn.tromso.kommune.no/application/getMoteDokument?dokid=2001897987",
  "tekst": " Kortversjon: Vurdering av nullvekst i forslag til detaljregulering Solneset Byplan 4. oktober 2024 tromso.kommune.no Innholdsfortegnelse 1. Nullvekstm\u00e5let .......................................................................................................4 2. Hovedkriteriet: Avstand til sentrum .......................................................................4 3. Kriterier for \u00e5 prioritere mellom omr\u00e5der i utkanten av byomr\u00e5det ........................4 3.1. Avstand til kollektivtilbud ...........................................................................................4 3.2. Avstand til senterfunksjoner ......................................................................................4 4. Sjekk mot virkeligheten .........................................................................................4 5. Avb\u00f8tende tiltak? ..................................................................................................5 6. Oppsummering og konklusjon ...............................................................................5 1. Nullvekstm\u00e5let Nullvekstm\u00e5let inneb\u00e6rer at for byomr\u00e5dene skal klimagassutslipp, luftforurensing og st\u00f8y reduseres gjennom effektiv arealbruk og ved at veksten i persontransporten skal tas med kollektivtransport, sykkel og gange. Troms\u00f8 kommune har forpliktet seg til \u00e5 n\u00e5 nullvekstm\u00e5let gjennom Byvekstavtalen med Staten: \u00abM\u00e5let (0-vekst) skal n\u00e5s i l\u00f8pet av avtaleperioden noe som inneb\u00e6rer at personbiltrafikken ved utl\u00f8pet av avtaleperioden (2032) skal v\u00e6re p\u00e5 samme niv\u00e5 eller lavere enn i referanse\u00e5ret 2019\u00bb. 2. Hovedkriteriet: Avstand til sentrum N\u00e5r det gjelder effektiv arealbruk s\u00e5 er det viktigste kriteriet for \u00e5 vurdere om et boligomr\u00e5de vil v\u00e6re positivt eller negativt med tanke p\u00e5 \u00e5 bygge opp under nullvekstm\u00e5let avstanden til byens opprinnelige sentrum. Allerede ved avstand over 2,5 km fra sentrum er turer med bil i flertall. Ogs\u00e5 lokalisering i tilknytning til store knutepunkt som Breivika og Langnes vil gi mer biltrafikk enn bygging sentrumsn\u00e6rt, men mindre enn lokalisering i resten av kommunen. Solneset ligger langt over 2,5 km fra sentrum og er i utgangspunktet et tiltak som er negativt i forhold til \u00e5 n\u00e5 nullvekstm\u00e5let. 3. Kriterier for \u00e5 prioritere mellom omr\u00e5der i utkanten av byomr\u00e5det I praktisk arealplanlegging og -politikk vil det v\u00e6re vanskelig \u00e5 oppn\u00e5 en \u00abideell\u00bb arealutvikling. Det m\u00e5 derfor tas h\u00f8yde for at en andel av utbyggingen ogs\u00e5 vil skje lengre fra sentrum. For \u00e5 skille mellom og prioritere mellom omr\u00e5der lengre fra sentrum er det to andre kriterier som m\u00e5 vurderes, nemlig n\u00e6rhet til et godt busstilbud med h\u00f8y frekvens, og gangavstand til senterfunksjoner i n\u00e6rmilj\u00f8et. 3.1. Avstand til kollektivtilbud N\u00e5r det gjelder Solneset og avstand til busstilbud med h\u00f8y frekvens vil gangavstanden mellom Solneset langs ordin\u00e6rt vegnett variere fra n\u00e6rmere 500 meter og opp mot 800 meter, og det er en betydelig h\u00f8ydeforskjell involvert. Langs teoretiske snarveger vil lengden kunne forkortes noe, men disse snarvegene skal forsere stigninger p\u00e5 mellom 14 og 20 % noe som er langt over for eksempel kravet for universell utforming p\u00e5 5 %, og vil i beste fall v\u00e6re utfordrende med tanke p\u00e5 drift. Legger man til grunn en ganghastighet p\u00e5 5 km/t vil det v\u00e6re snakk om gangtider p\u00e5 fra 4,5 til over 9 minutter dersom man ikke tar hensyn til stigning, og fra 7,5 til over 13 minutter dersom man skal ta hensyn til stigning. Alt dette er betydelig over dagens gjennomsnittlige gangtid til holdeplasser i Troms\u00f8 p\u00e5 3 minutter, og gjennomsnittlig gangtid til holdeplasser i Oslo og Akershus p\u00e5 4,65 minutter. Busstilbudet langs Ringvegen har heller ikke noen avgangshyppighet (frekvens) som bidrar positivt med et utgangspunkt i s\u00e5 lange gangavstander. 3.2. Avstand til senterfunksjoner N\u00e5r det gjelder Solneset og avstand til senterfunksjoner vil gangavstandene v\u00e6re mye de samme som for buss, men kanskje noe lengre avhengig av hva man definerer som et tyngdepunkt. Solneset vil i beste fall v\u00e6re i ytterkant av hva som er anbefalt som avstander til bydelssenter/dagligvarebutikk. 4. Sjekk mot virkeligheten I tillegg til kriterier og definisjoner kan man ogs\u00e5 ta utgangspunkt i tallfakta. Den faktiske reisemiddelfordelingen for bydelen Hamna viser et bilde som er mye likt andre bydeler utenfor det sentrale omr\u00e5det, med relativt h\u00f8ye andeler bilbruk og lavere andeler kollektiv, sykkel og gange. Her vil det spille negativt inn at Solneset vil ha en av de d\u00e5rligste plasseringene i forhold til kollektivtilbudet i Hamna hvor eksisterende bebyggelse i stor grad er bygd opp omkring kollektivnettet. 5. Avb\u00f8tende tiltak? Finnes det tiltak som kan gj\u00f8re at Solneset blir positivt med tanke p\u00e5 nullvekst? Kort oppsummert er svaret nei. \u2022 Via eventuelle snarveier gjennom marka vil avstandene fortsatt bli for store til at det pavirker reisemiddelfordelingen vesentlig. Det er allerede omrader i dag i Hamna som har ganske direkte og delvis tilrettelagte forbindelser mot campus og sykehuset uten at det har slatt synlig inn i reisemiddelfordelingen. \u2022 Solneset ligger i sone 4 i parkeringsnormen, og her er det minimumskrav for parkering som gjelder. Minimumskrav tar h\u00f8yde for at det skal v\u00e6re tilstrekkelig med parkering til at man unngar villparkering for eksempel langs boligveger, pa fortau og gs-veger, pa friomrader, lekeplasser og innfallsporter til marka. Parkering som virkemiddel har st\u00f8rst effekt ved typiske malpunkter som sentrumsomrader, handelsparker og arbeidsplasser. \u2022 Det finnes unders\u00f8kelser som tyder pa at dersom det er trivelig a ga til og fra bussen sa vil folk akseptere a ga en lengre distanse. Dette er ikke en urimelig betraktning, men det er vanskelig a se at det er ting ved Solneset som skal gj\u00f8re det mer attraktivt a ga til og fra bussen enn andre steder i Troms\u00f8. \u2022 Det komprimerte utbyggingsomradet kan tenkes flyttet n\u00e6rmere Ringvegen som en del av en videreutvikling av nabolagssenteret. Dette vil bidra til at tiltaket blir mindre negativt i forhold til nullvekst. 6. Oppsummering og konklusjon Forslaget til detaljregulering for Solneset inneb\u00e6rer en komprimering av hva som ligger i Plan 1571 Omr\u00e5deregulering for Solneset boligomr\u00e5de, noe som i utgangspunktet er et positivt grep. Oppsummert er det er imidlertid ingenting som tyder p\u00e5 at en utvikling som vist forslaget til detaljregulering for Solneset vil v\u00e6re gunstig med tanke p\u00e5 nullvekst. For \u00e5 sette det p\u00e5 spissen, dersom planforslaget p\u00e5 Solneset skal karakteriseres som gunstig med tanke p\u00e5 nullvekst er det ingen utbygging av arealer innenfor byomr\u00e5det i Troms\u00f8 som ikke er gunstige med tanke p\u00e5 nullvekst. Sannheten er nok heller det motsatte, at forslag til detaljregulering for Solneset er blant de minst gunstige plasseringene i Troms\u00f8s byomr\u00e5de med tanke p\u00e5 nullvekst. Planomr\u00e5det ligger for langt oppe i lia, i et omr\u00e5de av byen hvor det ikke er og ikke kan forventes reiseandeler som bidrar til nullvekst. Det er ingen avb\u00f8tende tiltak som kan gj\u00f8re tiltaket positivt med tanke p\u00e5 nullvekst. "
}