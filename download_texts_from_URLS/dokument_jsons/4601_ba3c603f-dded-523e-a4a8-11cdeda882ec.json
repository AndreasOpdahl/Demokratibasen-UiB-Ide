{
  "dokument_id": "ba3c603f-dded-523e-a4a8-11cdeda882ec",
  "doc_type": "case_presentation",
  "kommune": 4601,
  "tittel": "Lungeg\u00e5rdskaien 26, oppf\u00f8ring av sikringsgjerder med blomsterkasser",
  "url": "https://bergen.kommune.no/politikere-utvalg/api/fil/bk360/10052803/Framstilling-Lungegardskaien-26-oppforing-av-sikringsgjerder-med-blomsterkasser",
  "tekst": "Bergen kommune ADRESSE COWI AS Kobberslagerstredet 2 Plan og bygningsetaten Kr\u00e5ker\u00f8y Postboks 123 1601 Fredrikstad TLF +47 214 97 688 WWW cowi.no S\u00f8knad om tillatelse til tiltak DATO 26. januar 2024 Tiltakshaver: Bane NOR SIDE 1/7 Ansvarlig s\u00f8ker: COWI AS REF ACKR OPPDRAGSNR A118439 Saksnr.: BYGG-2023/15063 Tiltak: Sikringsgjerder med blomsterkasser p\u00e5 Bergen jernbanestasjon og godsterminal Adresse: Bergen godsterminal, Lungeg\u00e5rdskaien 26, 5015 Bergen Gnr./bnr.: 166/952 COWI s\u00f8ker p\u00e5 vegne av Bane NOR, jf. plan- og bygningsloven \u00a7 20-3, om tiltaket sikringsgjerder med blomsterkasser p\u00e5 Bergen jernbanestasjon og godsterminal. Tiltaket inneb\u00e6rer at de midlertidige oppf\u00f8rte sikringsgjerdene skal oms\u00f8kes til permanente sikringsgjerder. Samtidig s\u00f8ker vi om \u00e5 tilf\u00f8re visuelle og gr\u00f8nne kvaliteter til sikringsgjerdene innenfor bestemmelser i reguleringsplanen Bergenhus gnr 166 bnr 952 mfl., Bergen godsterminal Nyg\u00e5rdstangen med plannummer: 64820000 (kraftdato: 21.06.2017). Det er for tiltaket gjennomf\u00f8rt en forh\u00e5ndskonferanse med byggesaksavdelingen i Bergen kommune, referatet fra forh\u00e5ndskonferansen har saksnummer: BYGG-2023/15063 og er vedlagt s\u00f8knaden. Sikringsgjerder med blomsterkasser var ett av flere tiltak det ble forespurt om under forh\u00e5ndskonferansen. De \u00f8vrige tiltakene mobilitetspunkt og redningsplass oms\u00f8kes separat. Plangrunnlaget i tiltaksomr\u00e5det Tiltaksomr\u00e5det har i kommuneplanens arealdel 2018 med plannummer: 65270000 (kraftdato: 19.06.2019) arealform\u00e5let: Bane J. I Kommunedelplan Bergenhus KDP sentrum med plannummer: 15590000 (ikraftdato: 10.12.2001) er arealform\u00e5let: annet byggeomr\u00e5de - Byutviklingsomr\u00e5der inkludert delomr\u00e5der med \u00e5pent blandingsform\u00e5l (72,2 %). Tiltaksomr\u00e5det har i kommunedelplan Bergenhus KDP Store Lungeg\u00e5rdsvann s\u00f8ndre del med: 15590000 (kraftdato: 10.12.2001) arealform\u00e5l: Jernbaneareal (14,1 %). I reguleringsplanen Bergenhus gnr 166 bnr 952 mfl., Bergen godsterminal Nyg\u00e5rdstangen med plannummer: 64820000 (kraftdato: 21.06.2017) er arealform\u00e5let: stasjons-, terminalbygg SST og trase - Jernbane STJ 1. Tiltaket er i tr\u00e5d med de gjeldende arealform\u00e5lene. NO 979 364 857 MVA SIDE 2/7 Tiltaket er i tr\u00e5d med plassering av sikringsgjerder og bestemmelser i reguleringsplanen Bergenhus gnr 166 bnr 952 mfl., Bergen godsterminal Nyg\u00e5rdstangen med plannummer: 64820000 (kraftdato: 21.06.2017): \u00a7 1.5.2 Sikringsgjerdet skal tilfredsstille sikkerhetskrav knyttet til bruken som terminal/ jernbaneomr\u00e5de, men samtidig gis en solid og estetisk utforming for den delen som vender ut mot omgivelsene utenfor godsterminalen. I utformingen skal det vektlegges at sikringsgjerdet skal ha en variert utforming. Mot Lungeg\u00e5rdskaien, og nytt bybanestopp, skal vektlegges en bymessig utforming, mot Store Lungeg\u00e5rdsvann skal vektlegges en utforming som samspiller med utforming av parken (jf landskapsplan for parken). Eventuelle st\u00f8yskjermer p\u00e5 deler av strekningen langs parken ved Store Lungeg\u00e5rdsvannet skal vurderes. Gjerdet er s\u00f8knadspliktig, jf \u00a7 2.6. \u00a7 1.5.3 St\u00f8ttemur og sikringsgjerde skal plasseres som vist p\u00e5 reguleringsplanen. Der sikringsgjerde krysser over frisikt for bybanen (hensynssone 140) skal sikringsgjerdet s\u00f8kes utformet for \u00e5 sikre frisikt. Dersom dette ikke er mulig vil plassering av sikringsgjerde gjelde foran kravet til frisikt. Det vises til \u00a7 7.1. \u00a7 7.1 Sikringssone (pbl. \u00a7 11-8 a) Frisikt (140) I frisiktsonene skal det til enhver tid v\u00e6re fri sikt 0,5 meter over tilst\u00f8tende veiers plan. Enkeltst\u00e5ende hindringer med bredde mindre enn 0,3 meter, som 7 av 13 f.eks. lyktestolper, kan aksepteres innenfor siktomr\u00e5dene. Ellers gjelder siktkrav i henhold til gjeldende vegnormal. Der sikringsgjerde krysser frisikt for bybane skal sikringsgjerdet s\u00f8kes utformet for \u00e5 sikre frisikt. Dersom dette ikke er mulig vil plassering av sikringsgjerde gjelde foran kravet til frisikt, jf \u00a7 1.5.3. Bakgrunn for tiltaket Bane NOR har engasjert COWI til \u00e5 gjennomf\u00f8re en mulighetsstudie for gr\u00f8nn utforming og tilf\u00f8ring av visuelle kvaliteter til omr\u00e5det rundt godsterminalen i Bergen. Ambisjonen er at godsterminalen skal oppgraderes med et gr\u00f8nt uttrykk som ivaretar terminalens merkevare om b\u00e6rekraftig utvikling. Beskrivelse av tiltaket I forbindelse med byggingen av Bybanen ved Bergen godsterminal ble det i 2020 til 2021 oppf\u00f8rt midlertidige sikringsgjerder. Sikringsgjerdene er plassert mellom terminalomr\u00e5det og Bybanen samt mot tilgrensende gangvei. Deler av strekningen med sikringsgjerder var en reetablering av gjerder som m\u00e5tte rives under anleggsarbeidene, og delvis en supplering med nye strekninger. Sikringsgjerdet best\u00e5r av 2 til 2,4 meter h\u00f8yt flettverksgjerde. Langs Lungeg\u00e5rdskaien ved plantekassene planlegges det en p\u00e5skj\u00f8ting av flettverksgjerde for \u00e5 hindre overklatring, total h\u00f8yde p\u00e5 gjerdet blir da her 2,7 meter. Stolpene i sikringsgjerdene er i galvanisert st\u00e5l med gr\u00f8nt flettverk mellom. Langs sikringsgjerdet p\u00e5 siden mot godsterminalen ved Lungeg\u00e5rdskaien plasseres det plantekasser enkeltst\u00e5ende i seks grupperinger. Hver gruppering best\u00e5r av to til fire plantekasser (tilsvarer fra 2,7 til 5,7 meter mellomrom mellom plantekassene). Variasjon i bredde og mellomrom mellom plantekassene skaper et spennende uttrykk sett fra avstand. Klatreplantene vil gi tilbake til byrommet p\u00e5 n\u00e6rt hold og kommer ikke i konflikt med viktige siktlinjer. Langs sikringsgjerdet p\u00e5 siden mot godsterminalen ved Amalie Skram videreg\u00e5ende skole plasseres plantekasser enkeltst\u00e5ende i fire grupperinger. Hver gruppering best\u00e5r av tre til fem plantekasser (tilsvarer 4,2 til 7,2 meter). Avstanden mellom grupperingene varierer. Det gr\u00f8nne uttrykket vil harmonere godt med eksisterende gr\u00f8nnstruktur langs Bybanen. Variasjon i lengde, mellomrom bryter ned gjerdets monotone uttrykk og skaper spenning og variasjon SIDE 3/7 for menneskene som ferdes langs banen. Kassene plasseres parallelt med eksisterende sikringsgjerde. Plantekassene plasseres bak flettverk mellom gjerde-s\u00f8yler, hvor de ikke blokkeres av eksempelvis s\u00f8yler. Plantekassene har et enkelt og elegant design med et luftig espalje som ikke hindrer sikt. Plantekassene skal v\u00e6re i galvanisert st\u00e5l som sandbl\u00e5ses og vil tilf\u00f8re farge til gr\u00e5 omr\u00e5der uten \u00e5 gi sterk kontrast dersom plantekassene blir skitne. Plantekassene er 120 cm lange, 40 cm brede og 40 cm h\u00f8ye. Total h\u00f8yde inkludert espalje er 175 cm. Espaljeet lages med felter p\u00e5 10 x 10 centimeter og farges sort/gr\u00e5 for et transparent uttrykk. Det er valgt forskjellige klatreplanter for \u00e5 bedre sikre \u00f8nsket vekst og uttrykk for hver plantekasse. Plantekasser er planlagt langs sikringsgjerder hvor det ellers ikke er eksisterende gr\u00f8nnstruktur. Plantekassene plasseres der hvor de ikke kommer i konflikt med sikkerhet og drift av godsterminalen og frisiktsone til veg og bane. Figur 1: utsnitt fra tegning NBF-10-O-10004.pdf - Visualisering sikringsgjerde med plantekasser Visualiseringen i figur 1 viser plassering av plantekasser inntil sikringsgjerdet langs Lungeg\u00e5rdskaien. Plantekassene vil bryte opp den lange distansen og bidra til \u00e5 skape en positiv opplevelse for g\u00e5ende, syklende og reisende med Bybanen. Sikringsgjerdene er tegnet inn som eksisterende sikringsgjerde i tegningen NBF-10-O-10003 og i situasjonsplan 3. Utformingen av sikringsgjerdet er angitt i detaljtegning sikringsgjerde. Plantekasser inntil sikringsgjerder er videre beskrevet i tegningene; NBF-10-O-10001, NBF-10- O-10002, NBF-10-O-10003, situasjonplan 2 og NBF-10-O-10004. Samhandling med Byarkitekten og R\u00e5det for byforming og arkitektur 19. september 2023 ble det gjennomf\u00f8rt et m\u00f8te mellom tiltakshaver, prosjekterende og byarkitekten (BYA), m\u00f8tereferatet er vedlagt s\u00f8knaden. Byarkitektens kommentarer er oppsummert nedenfor: \"S\u00e6rpreget for byrommet og landskapsrommet i omr\u00e5det er den \u00e5pne flaten mellom Lungeg\u00e5rdsvannet og fjellsiden, bebyggelsen og trafikken og aktiviteten p\u00e5 godsterminalen. SIDE 4/7 Denne \u00e5penheten er det f\u00e5 steder av i Bergen, og den b\u00f8r bevares. M\u00e5let er \u00e5 beholde stedlig karakter, og togtrafikken er en stor del av den stedlige karakteren. Flettverksgjerdet som er der i dag oppleves som transparent og hindrer ikke kontakten mellom fjell, bebyggelse, jernbanevirksomhet og fremtidig bypark. BYA \u00f8nsker \u00e5 \u00f8ke beplantningen eksempelvis med klatreplanter, ivareta frodigheten og spille p\u00e5 variasjon mellom elementene. Estetikken i omr\u00e5det er knyttet til det gr\u00f8nne. Flettverksgjerdet b\u00f8r beholdes slik det st\u00e5r i dag, og det b\u00f8r s\u00f8kes etter omr\u00e5der innenfor og/eller utenfor gjerdet, hvor det kan vokse gr\u00f8nt. Dette vil v\u00e6re dekkende for \u00e5 im\u00f8tekomme reguleringskravet. Ref. Arkitektur- og byformingsstrategien til Bergen kommune med 4 hovedpunkt; vakker, inkluderende, s\u00e6rpreget og gr\u00f8nn by\". R\u00e5det for byforming og arkitektur (RBA) uttalte seg i etterkant av m\u00f8tet per epost: \"Reguleringsbestemmelsen punkt 2.6 stiller krav til at R\u00e5det for byforming og arkitektur skal uttale seg til s\u00f8knaden. Det som er viktig, er \u00e5 forst\u00e5 intensjonen i planen, og det er at det skal settes opp et sikringsgjerde rundt jernbaneomr\u00e5det. Det st\u00e5r ikke noe om at dette skal v\u00e6re tett, eller at det skal skjerme innsyn. Ordlyden \"en solid og estetisk utforming for den delen som vender ut mot omgivelsene utenfor godsterminalen\" kan tolkes p\u00e5 flere m\u00e5ter. \"Mot Lungeg\u00e5rdskaien, og nytt bybanestopp, skal vektlegges en bymessig utforming\". Det som er viktig her overordnet sett, er \u00e5 ivareta stedets kvaliteter langs Lungeg\u00e5rdskaien og foran Bybanestoppet p\u00e5 en best mulig m\u00e5te. Her er sikten opp til Seiersbjerget og Fjellsiden avgj\u00f8rende, slik at g\u00e5ende og syklende f\u00e5r ta del i de opplevelseskvalitetene som ligger i \u00e5penheten som flettverksgjerdet i kombinasjon med beplanting gir i dag. Dersom gjerdet fremst\u00e5r som tett i en h\u00f8yde p\u00e5 3.2 meter, forsvinner disse kvalitetene, og det blir mindre attraktivt \u00e5 sykle eller g\u00e5, noe som er grunnleggende i strid med intensjonen bak G\u00e5byen Bergen\". Det fremkommer av reguleringsplanbestemmelser og uttalelser fra Byarkitekten og R\u00e5det for byforming og arkitektur at det er \u00f8nskelig med fokus p\u00e5 estetiske kvaliteter og beplantning. For \u00e5 im\u00f8tekomme Byarkitektens innspill ble tiltaket omprosjektert fra opprinnelig l\u00f8sning med kunstplater i st\u00e5l festet p\u00e5 sikringsgjerdet til plantekasser inntil sikringsgjerdet. Uttalelse fra andre myndigheter Ved behov for eventuelle formelle uttalelser fra R\u00e5det for byforming og arkitektur, Byantikvaren eller Byarkitekten, \u00f8nsker vi at dere innhenter dette etter samordningsplikten i plan- og bygningsloven \u00a7 21-5. Nabovarsel Tiltaket sikringsgjerder med plantekasser ble 30. november 2023 nabovarslet felles med mobilitetspunkt, frist for \u00e5 gi merknader var 14. desember 2023. Med bakgrunn i tilbakemelding fra plan- og bygningsetaten med deres saksnummer: BYGG-2023/18092-3, ble det 4. januar 2024 gjennomf\u00f8rt en utvidet nabovarsling med frist for \u00e5 gi merknader 18. januar 2024. Vi mottok ingen merknader til tiltaket i nabovarslene. Nabovarslene og kvittering for nabovarslene er vedlagt. Gjennomf\u00f8ringsplan COWI er prosjekterende for landskapsutformingen av plantekasser inntil sikringsgjerdene, COWI er ogs\u00e5 ansvarlig s\u00f8ker. GARDA SIKRING AS (Heldal Gjerdenett f\u00f8r oppkj\u00f8pet av GARDA SIKRING AS) er prosjekterende og utf\u00f8rende for sikringsgjerdene. Samtlige ansvarsomr\u00e5der er vurdert til tiltaksklasse 1. Gjennomf\u00f8ringsplanen og ansvarsretterkl\u00e6ringer er vedlagt s\u00f8knaden. Tiltaket med oppsetting av plantekasser planlegges gjennomf\u00f8rt v\u00e5ren 2024. Tiltaksplan forurenset grunn Det er utarbeidet en milj\u00f8teknisk rapport og tiltaksplan hvor tiltaksomr\u00e5det er inkludert, siste revisjon av tiltaksplanen ble godkjent av dere i saksnummer: BYGG-2022/18259. Milj\u00f8teknisk SIDE 5/7 rapport og tiltaksplan er vedlagt s\u00f8knaden. Sluttrapport for avfall og sluttrapport for masser leveres samlet for hele NBF14-prosjektet n\u00e5r det er ferdig. Dispensasjoner Dispensasjon fra jernbaneloven \u00a7 10 Sikringsgjerdene er plassert n\u00e6rmere enn 30 meter fra n\u00e6rmeste spors midt hvilket inneb\u00e6rer behov for dispensasjon fra jernbaneloven \u00a7 10. Det er for tiltaket innhentet tillatelser fra Bybanen og Bane NOR, tillatelsene er vedlagt. Dispensasjon fra vegloven \u00a7 29 Sikringsgjerdene er plassert n\u00e6rmere enn 15 meter fra n\u00e6rmeste kj\u00f8rebanes senter, og medf\u00f8rer ogs\u00e5 behov for dispensasjon fra vegloven \u00a7 29 og byggegrenser p\u00e5 henholdsvis 15 meter fra kommunal veg og 50 meter fra riks- og fylkesveg. Tiltakshaver har innhentet tillatelser fra vegmyndigheter, tillatelsene er vedlagt s\u00f8knaden. Dispensasjon fra plan og bygningsloven Sikringsgjerdene er p\u00e5 det n\u00e6rmeste plassert i eiendomsgrensen til nabo. I henhold til plan og bygningsloven \u00a7 29-4 tredje ledd bokstav b, kan kommunen godkjenne at \u00ablignende mindre tiltak\u00bb plasseres n\u00e6rmere nabogrensen enn 4 meter. Vi anser oms\u00f8kt tiltak som \u00e5penbart et \u00abmindre tiltak\u00bb. Tiltaket er volummessig og i form, enda mindre enn andre \u00abmindre tiltak\u00bb slik som garasjer p\u00e5 50 m2 med mer. Naboeiendommer inntil sikringsgjerdene er veg- og baneeiere som alle har gitt tillatelse til tiltaket. Plantekassene plasseres for \u00f8vrig p\u00e5 Bane NORs side av sikringringsgjerdene. I henhold til plan og bygningsloven \u00a7 19-2 kan kommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet. Redegj\u00f8relse for dispensasjoner Sikringsgjerder er et helse-, milj\u00f8 og sikkerhetstiltak for \u00e5 hindre at forbipasserende bevisst eller ubevisst g\u00e5r inn p\u00e5 banearealet. Sikringsgjerder er med det et samfunnsnyttig tiltak. Vi vurderer tiltaket som \u00abmindre tiltak\u00bb med mindre konstruksjoner som ikke vil komme i konflikt med de hensyn bestemmelsene er ment \u00e5 ivareta. Sikringsgjerdet er transparent og er et p\u00e5krevd element for \u00e5 sikre omr\u00e5det. Valgte plassering av gjerde gir en naturlig avgrensning av terminal- og jernbaneomr\u00e5det mot omgivelsene. Plasseringen av sikringsgjerdene er i tr\u00e5d med reguleringsbestemmelser. En plassering i tr\u00e5d med avstandskravene ville gitt en stor begrensning p\u00e5 bruken av omr\u00e5det og ville ikke v\u00e6rt gjennomf\u00f8rbart i praksis. For \u00e5 utvikle omr\u00e5det i tr\u00e5d med gjeldende regulering anser vi dispensasjonsforholdene som n\u00f8dvendige \u00e5 innvilge. Vi mener f\u00f8lgelig at det er en overvekt av fordeler ved \u00e5 innvilge dispensasjon. SIDE 6/7 Med vennlig hilsen Ann-Charlott Kristiansen COWI AS SIDE 7/7 Vedlegg: \u203a NBF-10-O-10001 - Design plantekasse \u203a NBF-10-O-10002 - Oppriss sikringsgjerde \u203a NBF-10-O-10003 - Plantegning sikringsgjerde \u203a NBF-10-O-10004 - Visualisering sikringsgjerde \u203a Situasjonsplan 2 - Sikringsgjerde plantekasser \u203a Situasjonsplan 3 - Sikringsgjerde \u203a Detaljtegning sikringsgjerde \u203a Tillatelse fra Bane NOR \u203a Tillatelse fra Bybanen \u203a Tillatelse fra Statens vegvesen \u203a Tillatelse fra Vestland fylkeskommune \u203a Tillatelse fra Bergen kommune \u203a 20230919 m\u00f8te med BYA \u203a Nabovarsel \u203a Kvittering for nabovarsel \u203a Gjennomf\u00f8ringsplan \u203a Ansvarsretterkl\u00e6ringer "
}