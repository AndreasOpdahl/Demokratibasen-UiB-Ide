{
  "dokument_id": "89f19cb6-9b70-5120-b74b-7ae7b5fb748b",
  "doc_type": "case_presentation",
  "kommune": 5501,
  "tittel": "Fordeling av tilskudd kulturminnevern og lokalhistorie 2024",
  "url": "https://innsyn.tromso.kommune.no/application/getMoteDokument?dokid=2001628035",
  "tekst": "Arkivsaksnr. 24/03307-1 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 06.03.2024 samfunnsutviklingsutvalget Fordeling av tilskudd kulturminnevern og lokalhistorie 2024 Kommunedirekt\u00f8rens innstilling til vedtak: S\u00f8knad fra Norsk Arkeologisk studentkonferanse im\u00f8tekommes med kr 5 000,- S\u00f8knad fra Captain Adrian Jacobsen Society im\u00f8tekommes med kr 25 000, - S\u00f8knad fra Euoropafilm Distribusjon AS avsl\u00e5s S\u00f8knad fra Fortidsminneforeningen Troms\u00f8 lokallag im\u00f8tekommes med kr 30 000,- S\u00f8knad fra Trond Arne Paulsen im\u00f8tekommes med kr 30 000,- S\u00f8knad fra Siri Skogstad Berntsen avsl\u00e5s S\u00f8knad fra Troms\u00f8 bys Vel im\u00f8tekommes med kr 30 000,- S\u00f8knad fra Troms\u00f8 Forsvarsmuseum im\u00f8tekommes med 100 000,- S\u00f8knad fra Troms\u00f8 Veteranvognklubb im\u00f8tekommes med 30 000,- S\u00f8knad fra Gun Margret Utsi im\u00f8tekommes med 20 000,- Mari Enoksen Hult Kari Henriksen Konstituert kommunedirekt\u00f8r Direkt\u00f8r Avdeling for oppvekst, utdanning og kultur 1 Hva saken gjelder S\u00f8knadsordningen kulturminnevern og lokalhistorie hadde frist den 1. desember, 2023, og skal n\u00e5 fordeles. Det har kommet 10 s\u00f8knader, og det er s\u00f8kt om 579 500,- i tilskudd, og det er satt av 270 000,- til fordeling. Det er forholdsvis lite midler tilgjengelig p\u00e5 denne s\u00f8knadsordningen i forhold til tiltakene som det s\u00f8kes om. I vurderingen vektlegges det blant annet om tiltaket kommer allmenheten til gode. Det er en stor variasjon i s\u00f8knadene, som formidling, arrangement, kulturminneregistrering, museum, og ulike bevaringsprosjekter. S\u00f8ker S\u00f8knadssum Innstilling til vedtak Norsk Arkeologisk 10 000,- 5 000,- studentkonferanse Captain Adrian Jacobsen 50 000,- 25 000,- Society Euoropafilm Distribusjon AS 150 000,- 0 Fortidsminneforeningen 45 000,- 30 000,- Troms\u00f8 lokallag Trond Arne Paulsen 50 000,- 30 000,- Siri Skogstad Berntsen 35 000,- 0 Troms\u00f8 bys vel 34 500,- 30 000,- Troms\u00f8 Forsvarsmuseum 100 000,- 100 000,- Troms\u00f8 Veteranvognklubb 75 000.- 30 000,- Gun Margret Utsi 30 000,- 20 000,- SUM 579 500,- 270 00,- Saksutredning Form\u00e5let med s\u00f8knadsordningen er \u00e5 fremme lokalhistorie og stimulere til at kulturminner blir tatt vare p\u00e5 og gjort kjent/tilgjengelig for alle. Form\u00e5let skal ogs\u00e5 komme allmennheten til gode. Troms\u00f8 kommune gir st\u00f8tte til blant annet: Vern, sikring og reparasjon av kulturminner og kulturmilj\u00f8er. Tilrettelegging av kulturminner for allmennheten. Informasjon og fysisk tilrettelegging. Dokumentasjon, publikasjoner og arrangementer om lokalhistorie som kommer allmennheten til gode. 2 Det er avsatt 275 000,- og det settes av 5 000,- fra denne s\u00f8knadsordningen til Stiftelsen Jan Baalsrud som et fast tilskudd som tas fra denne tilskuddsordningen. Siden dette er et fast tilskudd, er ikke denne s\u00f8knaden en del av saksfremlegget, og tildelingsbel\u00f8pet justeres til 270 000,- S\u00f8knader 1) Norsk Arkeologisk Student Konferanse (Nask) har s\u00f8kt om 10 000,- til gjennomf\u00f8ring av en studentkonferanse. De viser til i sin s\u00f8knad at konferansen skal gjennomf\u00f8res den 23.-24. Februar 2024 der arkeologistudentene ved UiT arrangerer norsk arkeologisk studentkonferanse. Denne konferansen har blitt arrangert i mange \u00e5r og arrang\u00f8r rulleres mellom UiT, UiB, UiO og NTNU. \u00c5rets tema vil v\u00e6re \"Det arkeologiske Nord/ Davvin Arkeologija/ Arkeolooginen Pohjainen\". Der m\u00e5let v\u00e5rt er \u00e5 \u00f8ke kunnskapen om nordnorsk, samisk og kvensk kulturhistorie hos fremtidige arkeologer fra hele Norge. Foredrag vil bli holdt av n\u00e5v\u00e6rende og tidligere studenter fra UiT, studenter fra UiO, UiB og NTNU som \u00f8nsker \u00e5 formidle noe, og eventuelt personer fra fagmilj\u00f8et ved f\u00e5 studentdeltager. De fremhever at de \u00f8nsker \u00e5 spre kunnskap om nord-norsk, samisk og kvensk kulturhistorie til arkeologistudenter i hele landet. P\u00e5 lengre sikt h\u00e5per vi at dette gj\u00f8r at flere velger \u00e5 ta MA p\u00e5 UiT og kunnskapen om Nord-Norsk, samisk og kvensk kulturhistorie vil \u00f8ke hos en rekke fremtidige arkeologer. Vurdering: Det er positivt at Norsk Arkeologisk studentkonferanse arrangeres i Troms\u00f8, og at de \u00f8nsker at andre arkeologistudenter i Norge skal f\u00e5 kunnskap om Nord-Norge, og samisk og kvensk kulturhistorie. Innstilling til vedtak: S\u00f8knad fra Norsk Arkeologisk Studentkonferanse sin s\u00f8knad im\u00f8tekommes med 5 000,- 2) Captain Adrian Jacobsen Society As s\u00f8ker om 50 000,- i tilskudd til en videreutvikling av nettstedet om Kaptein Johan Adrian Jacobsen (1853-1947) fra Troms\u00f8. Johan Adrian Jacobsen var en norsk oppdagelsesreisende og etnograf f\u00f8dt og oppvokst p\u00e5 Ris\u00f8ya utenfor Troms\u00f8. Fra han var 24 \u00e5r, ledet Jacobsen ekspedisjoner til blant annet Gr\u00f8nland, Finnmark, Labrador, Nord-Amerika, Sibir og Indonesia. Jacobsens kj\u00f8pte inn over 14 000 gjenstander i Nord Amerika for sin tyske oppdragsgiver. Disse bidro til at det kongelige museum i Berlin ble bygget i 1886. i 2022 \u00e5pnet det nye museet i Berlin, Humboldt Forum. Her er det to haller som er viet til gjenstandene Jakobsen samlet og sendte til Tyskland. Flere av disse gjenstandene er i dag hovedattraksjoner ved museet. P\u00e5 bakgrunn av sin innsats, ble Jacobsen tildelt St. Olavs Orden i 1890 og Kongens Fortjenestemedalje i gull i 1908. Han dokumenterte sine ekspedisjoner 3 grundig, og beskrev hvordan han levde, jaktet og fisket sammen med de innf\u00f8dte p\u00e5 sine mange reiser. Til tross for sine bidrag, fikk Jacobsen aldri den stillingen han var lovet ved museet i Berlin. I dag anerkjennes Jacobsen av mange som en etnograf i verdensklasse skriver Captain Adrian Jacobsen Society AS i sin s\u00f8knad. Vurdering: Det er positivt at det er lagd en nettside for formidling av historier knyttet til Kaptein Johan Adrian Jacobsen (1853-1947) fra Troms\u00f8. Det er imidlertid lite tilgjengelige midler p\u00e5 denne s\u00f8knadsordningen til at hele bel\u00f8pet det s\u00f8kes om kan tildeles. Innstiling til vedtak: S\u00f8knaden fra Captain Adrian Jacobsen Society AS im\u00f8tekommes med 25 000,- til utvikling av nettsiden. 3) Europafilm Distribusjon As s\u00f8ker om 150 000,- i tilskudd til Historie- og livsfortellingsutveksling mellom unge og eldre og filmvisning av \"Lengsel etter n\u00e5tid\" med regibes\u00f8k av Knut Erik Jensen (og eventuelt produsent Aleksander Olai Korsnes) De viser til at de har v\u00e6rt i kontakt med skoleklasser og at det har v\u00e6rt stor interesse. Eldre (fortrinnsvis de over 80 som har opplevd krigen) + skoleungdom 12-19. Det fremheves f\u00f8lgende i s\u00f8knaden: Varighet: Filmens lendge 1 t o g 54 m + Filmstudieark + foredrag/innledning og Q &A fra formidlere Formidlere (Det legges opp til forskjellige alternativer utifra Troms\u00f8 kommunens \u00f8nske, men regiss\u00f8r kan delta p\u00e5 samtlige visninger da han bor i Troms\u00f8): Regiss\u00f8rinnledning + Q & A (eventuelt produsent) Formidler av lokalhistorie - lokalt historielag/museumsformidler Ekstra historie- og livsfortellingsmedvirkende gjennom lokale deltagere fra Den kulturelle spaserstokken over 80 \u00e5r, som var barn under krigen/etterkrigstiden. I 2024 er det 80 \u00e5r siden tvangsevakueringen og nedbrenningen av Finnmark og Nord-Troms, som sendte en hel landsdel p\u00e5 flukt i eget land. Vurdering: S\u00f8knaden retter seg mot b\u00e5de ungdom og eldre, og det vises til at det her v\u00e6rt en stor interesse for filmen. Deler av handlingen i filmen er lagt til Troms\u00f8. S\u00f8knadsbel\u00f8pet er h\u00f8yt, og tilskuddsordningen er ikke tilpasset s\u00e5 store bel\u00f8p. Med utgangspunkt i dette foresl\u00e5s det \u00e5 avsl\u00e5 s\u00f8knaden Innstilling til vedtak: S\u00f8knaden fra Europafilm Distribusjon AS avsl\u00e5s 4 4. Fortidsminneforeningen for Troms\u00f8 og Omegn har sendt to s\u00f8knader, en s\u00f8knad p\u00e5 30 000,- i tilskudd til \u00e5 gjennomf\u00f8re kurs i gamle maleteknikker, og en s\u00f8knad p\u00e5 15 000,- til gjennomf\u00f8ring av kurs i t\u00f8rrmuring. Kurs i maleteknikker Kurset tar for deg gamle malingsteknikker. Instrukt\u00f8r er Wenke Wedvik Hagen fra Wedvik Dekormaling AS. Kurset vil g\u00e5 over 21 timer og har plass til 6 (maks 8) deltakere. 2-3 deltakerplasser vil reserveres lokalt n\u00e6ringsliv/h\u00e5ndverkere. I nordnorge er det s\u00e5 godt som ingen handverkere som er i stand til \u00e5 bruke gamle teknikker for \u00e5 restaurere og rekonstruere malte overflater i verneverdige og fredede bygninger. Kurset vil ta for seg bakgrunnshistorie og beskrivelser av metoder, men meste parten av kurset vil best\u00e5 av demonstrasjoner og praktiske \u00f8velser. Herunder 2 ulike marmoreringsteknikker, 3 \u00e5dringsteknikker, strekmetoder og sjablongmaling. For \u00e5 holde kostnadene ned planlegges kurset avholdt p\u00e5 \u00c5sg\u00e5rdtunet hvor har vi har tilgang egnede lokaler og flere bygningsdetaljer hvor gamle malingsteknikker har v\u00e6rt benyttet. Kurs i t\u00f8rrmuring Et m\u00e5l med dette kurset er \u00e5 hjelpe folk med \u00e5 ta vare p\u00e5 gamle t\u00f8rrsteinsmurer i hagen og husmurer. M\u00e5lgruppa for dette kurset er kulturminneinteresserte og de som eier gamle hus. Kurset er tenkt arrangert p\u00e5 Troms\u00f8 Gravlund hvor deltagere f\u00e5r l\u00e6re i teori og praksis hvordan t\u00f8rrmurer bygges og istandsettes. Vurdering: Kurs i gamle maleteknikker, og kurs i t\u00f8rrmuring er viktige tiltak for \u00e5 videref\u00f8re kunnskap om gamle maleteknikker og kunnskap om t\u00f8rrmuring. Tiltakene bidrar til \u00f8kt kompetanse. Innstilling til vedtak: S\u00f8knadene fra Fortidsminneforeningen im\u00f8tekommes med 30 000,- 5. Trond Arne Paulsen s\u00f8ker om 50 000,- i tilskudd til vern, sikring og istandsetting av kai p\u00e5 Handelsstedet Tulleng som er et autentisk Handelssted fra ca ar 1900. Form\u00e5let er at Handelstedet Tulleng blir tatt vare p\u00e5 for kommende generasjoner og for \u00e5 fremme lokalhistorie og kystkultur. Dette er et autentisk kaianlegg/bryggemilj\u00f8/handelssted med ekte rorbu, krambu, brygger, kai fra ca ar 1900 samt det gamle v\u00e5ningshuset p\u00e5 oversiden av veien fra ca ar 1886. Vurdering: Det er positivt at Trond Arne Paulsen \u00f8nsker \u00e5 bevare og sikre et kulturminne, gjennom vern, sikring og istandsetting av ei kai p\u00e5 Handelsstedet Tulleng. Innstilling til vedtak: S\u00f8knaden fra Trond Arne Paulsen im\u00f8tekommes med 30 000,- 5 6. Siri Skogstad Berntsen s\u00f8ker om 35 000, - i tilskudd til utvikling av historisk litteraturprosjekt. S\u00f8knaden gjelder utvikling av prosjekt som kan f\u00f8re til utgivelse av en og kanskje flere historiske romaner fra 1700- tallets Nord-Norge. Materialet og prosjektet er av lokal, regional, nasjonal og europeisk interesse; ved tidsperioden, de spesielle omstendigheter og viktigheten historisk for Troms\u00f8 og Nord-Norge. Materialet vil bidra til \u00e5 \u00f8ke kunnskap om tidsperioden lokalt og nasjonalt, og bidra med ressurser til v\u00e5rt historiske kildemateriale om 1700- tallet. Vurdering: S\u00f8knaden vurderes \u00e5 falle utenfor tilskuddsordningen, da s\u00f8knaden dreier seg om \u00e5 skrive en roman. Med utgangspunkt i dette foresl\u00e5s det \u00e5 avsl\u00e5 s\u00f8knaden Innstilling til vedtak: S\u00f8knaden fra Siri Skogstad Berntsen avsl\u00e5s 7. Troms\u00f8 Bys Vel \u2013 Skilt komit\u00e9en s\u00f8ker om 34 500,- i tilskudd til produksjon av fire opplysningsskilt. Troms\u00f8 Bys Vel har siden 1994 satt opp 73 kulturhistoriske skilt som synliggj\u00f8r byens historie. Skiltene har blitt en positiv del av byidentiteten, og har de siste \u00e5rene blitt brukt aktivt i undervisning b\u00e5de p\u00e5 Kval\u00f8ysletta- og Breivang vgs. P\u00e5 Breivang har de brukt skiltene til \u00e5 synliggj\u00f8re viktigheten av byens historie i reiselivssammenheng. Arbeidet til Troms\u00f8 bys vel er basert p\u00e5 frivillighet og er avhengig av \u00f8konomiske bidrag utenfra. Hvert skilt har en pris p\u00e5 kr 8650. En del g\u00e5rdeiere betaler, men flere skilt m\u00e5 dekkes av Troms\u00f8 bys vel. Det er fortsatt et stort antall bygninger, steder og hendelser som venter p\u00e5 \u00e5 bli skiltet. Vurdering: S\u00f8knaden fra Troms\u00f8 bys vel kommer allmenheten til gode, og dreier seg om \u00e5 formidle lokal kulturhistorie som er tilgjengelig for alle. Opplysningsskiltene benyttes blant annet i skolesammenheng for skoleelever p\u00e5 videreg\u00e5ende skole. Innstilling til vedtak: S\u00f8knaden fra Troms\u00f8 bys vel im\u00f8tekommes med 30 000,- 8. Troms\u00f8 Forsvarsmuseum s\u00f8ker om 100 000,- i tilskudd til \u00e5 ivareta Forsvarets historie i kommunen med vekt p\u00e5 2. verdenskrig. I l\u00f8pet av sesongen deltar ca. 30 personer som museumsvakter i \u00e5pningstiden. All deltagelse rundt utstillingene er frivillig arbeid. Basert p\u00e5 de utgiftene museet har til str\u00f8m og leie av lokaler er vi avhengige av \u00e5 f\u00e5 tilskudd fra Troms\u00f8 museum for \u00e5 drive museet. Troms\u00f8 Forsvarsmuseum har i l\u00f8pet av 2023 g\u00e5tt gjennom et st\u00f8rre arbeid med planlegging av utbygging av museet, dette med \u00f8remerkede midler fra Troms\u00f8 kommune og Troms og Finnmark fylkeskommune. Dette arbeidet er ikke sluttf\u00f8rt. Form\u00e5let med museet er \u00e5 drive opplysning om det som foregikk i Troms\u00f8 og Nord-Norge i perioden 1940-45, men ogs\u00e5 tidligere forsvars-historie for Troms\u00f8 er tatt med i utstillingene. En stor del av utstillingen er viet det tyske slagskipet Tirpitz. M\u00e5lgruppa for Troms\u00f8 6 Forsvarsmuseum er, byens befolkning, turister og skolelever/studenter. Museet har \u00e5pent p\u00e5 f\u00f8lgende tidspunkt, klokka 12-16 etter f\u00f8lgende plan: Mai: Kun s\u00f8ndager juni, juli og august: L\u00f8rdager og s\u00f8ndager September: Kun s\u00f8ndager I tillegg kan det avtales visninger for grupper av turister og skoleelever/studenter. Vurdering: Troms\u00f8 Forsvarsmuseum er et viktig lokalt museum som blant annet ivaretar og formidler historie knyttet til 2. verdenskrig. Museets m\u00e5lgruppe er b\u00e5de skoleelever, studenter, befolkningen og turister. Innstilling til vedtak: S\u00f8knaden fra Troms\u00f8 Forsvarsmuseum im\u00f8tekommes med 100 000,- 9. Troms\u00f8 Veteranvognklubb s\u00f8ker om 75 000,- i tilskudd til ulike aktiviteter i 2024. Gjennom ulike aktiviteter \u00f8nsker de \u00e5 stimulere interessen for \u00e5 ta vare p\u00e5 og restaurere gamle, historiske kj\u00f8ret\u00f8yer i Troms\u00f8-omr\u00e5det, slik at disse blir bevart for ettertiden og kan vise det kj\u00f8ret\u00f8y-historiske mangfoldet som har v\u00e6rt i byen. Klubben fors\u00f8ker n\u00e5 \u00e5 f\u00e5 restaurert en gammel b\u00e5revogn som fra ca. 1930 - 1960 tilh\u00f8rte vognmann Kristian Olsen i Troms\u00f8, men som dessverre ble mye fors\u00f8mt og skadet mens den var lagret av Troms\u00f8 kommune. Vognen tilh\u00f8rer n\u00e5 Perspektivet Museum i Troms\u00f8. For \u00e5 fremme interessen for gamle kj\u00f8ret\u00f8yer vil klubben i 2024 arrangere 2 utstillinger av historiske kj\u00f8ret\u00f8yer i Troms\u00f8, som er \u00e5pne og gratis for publikum. Videre fors\u00f8ker klubben \u00e5 verve eiere av historiske kj\u00f8ret\u00f8yer til \u00e5 bli medlemmer i klubben, for p\u00e5 den m\u00e5ten \u00e5 p\u00e5virke eierne til \u00e5 t a vare p\u00e5 kj\u00f8ret\u00f8yene. De planlegger \u00e5 arrangere to utstillinger av veterankj\u00f8ret\u00f8yer ved Pyramiden kj\u00f8pesenter i Tromsdalen i l\u00f8pet av v\u00e5 r/ sommer/ h\u00f8st 2024. Videre har klubben m\u00e5nedlige medlemsm\u00f8ter, samt at klubbens medlemmer deltar p\u00e5 en rekker ulike \"treff' / utstillinger andre steder i Nord-Norge i l\u00f8pet av sesongen. Klubben er ogs\u00e5 representert p\u00e5 nord-norske og landsomfattende m\u00f8ter for veteranvognklubben, hvor relevante temaer og strategier tas opp. Til restaurering av b\u00e5revognen vil det v\u00e6re behov for \u00e5 f\u00e5 laget nye hjul, rustfjerning fra alt metall (fj\u00e6ring, stag, akslinger m.m.), kj\u00f8p av materialer, samt betaling for restaurering hos profesjonell snekker. Vurdering: Troms\u00f8 Veteranvognklubb ivaretar veterankj\u00f8ret\u00f8y, og \u00f8nsker ogs\u00e5 \u00e5 formidle dette til allmenheten. Det er imidlertid lite tilgjengelige midler p\u00e5 s\u00f8knadsordningen for at hele bel\u00f8pet kan innvilges. Innstilling til vedtak: S\u00f8knaden fra Troms\u00f8 Veteranvognklubb im\u00f8tekommes med 30 000,- 10. Gun Margret Utsi s\u00f8ker om 30 000,- i tilskudd til dokumentasjon av samiske kulturminner p\u00e5 Stormheimen ved Breivikeidet. Sammen med kunstner Lena Stenberg og en arkeolog ved Sametinget planlegges det nye registreringer i Stormheimen. Det finnes gammetufter som ikke er registrert. Det bodde mange reindriftssamiske familier ved Stormheimen som var folkbokf\u00f8rte 7 i Sverige, og dette omr\u00e5de er blitt bortgj\u00f8mt og bortglemt. Derfor er det av stor viktighet \u00e5 l\u00f8fte fram den del av den reindriftsamiske historien. Mange ble igjen der, og ble bofaste. Et m\u00e5l med prosjektet er \u00e5 synliggj\u00f8re samisk bosetting i omr\u00e5det. M\u00e5lgruppa for prosjektet er alle, og for eksempel skoler og ulike foreninger som har interesse for omr\u00e5dets historie fremhever Gun Margret Utsi i sin s\u00f8knad. Vurdering: Kulturminneregistrering og dokumentasjon av samiske gammetufter ved Stormheimen i Troms\u00f8 er et viktig tiltak b\u00e5de n\u00e5r det gjelder bevaring, dokumentasjon og formidling. Slike bevaringstiltak fremheves ogs\u00e5 i Sannhets- og forsoningsrapporten som viktige tiltak. Innstilling til vedtak: S\u00f8knaden fra Gun Margret Utsi im\u00f8tekommes med 20 000,- Konklusjon Kommunedirekt\u00f8ren anbefaler fordelingen av tilskudd slik det fremkommer i denne saksutredningen Vedtakskompetanse Klikk her og skriv vedtakskompetanse. Vedlegg s\u00f8knader kulturminnevern og lokalhistorie 8 "
}