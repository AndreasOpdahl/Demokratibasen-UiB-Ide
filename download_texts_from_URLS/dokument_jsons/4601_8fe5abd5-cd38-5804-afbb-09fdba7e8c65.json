{
  "dokument_id": "8fe5abd5-cd38-5804-afbb-09fdba7e8c65",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra Utdanningsforbundet Bergen - Revidert forskrift om skolekretsgrenser i Bergen kommune fra og med skole\u00e5ret 2024-2025",
  "url": "https://bergen.kommune.no/politikere-utvalg/api/fil/bk360/9647358/Horingsinnspill-fra-Utdanningsforbundet-Bergen-Revidert-forskrift-om-skolekretsgrenser-i-Bergen-kommune-fra-og-med-skolearet-2024-2025",
  "tekst": " V\u00e5r dato V\u00e5r referanse V\u00e5r saksbehandler Telefon E-post 05.01.24 24/00008 MHH/IJHG 23 13 86 00 Bergen@udf.no Til Bergen Kommune Byr\u00e5dsavdeling for barnehage og skole H\u00f8ringssvar fra Utdanningsforbundet Bergen Sak 2023/253827 H\u00f8ring til revidert forskrift om skolekretsgrenser i Bergen Kommune fra og med skole\u00e5ret 2024 \u2013 2025 Utdanningsforbundet Bergen har blitt invitert til \u00e5 komme med h\u00f8ringsinnspill til \u00abRevidert forskrift om skolekretsgrenser i Bergen kommune fra og med skole\u00e5ret 2024 \u2013 2025. Under f\u00f8lger v\u00e5re merknader. Kyrkjekrinsen skole og Mj\u00f8lker\u00e5en skole, ungdomstrinnet Skolekretsgrensen for ungdomstrinnet mellom Kyrkjekrinsen skole og Mj\u00f8lker\u00e5en skole foresl\u00e5s endret ved at elever med adresse Hylkjelia 25, 27, 29, 37 og 39 f\u00e5r Mj\u00f8lker\u00e5en skole som ny skolekrets. Etter v\u00e5rt syn er Bergen kommunes forslag form\u00e5lstjenlig. Vi kan ikke se at dette vil f\u00f8re til vesentlig ulempe for Mj\u00f8lker\u00e5en skole. Hordvik skole og Hauk\u00e5s skole Skolekretsgrensen mellom Hordvik skole og Hauk\u00e5s skole foresl\u00e5s endret ved at elever med adresse Hylkjelia 25, 27, 29, 37 og 39 f\u00e5r Hordvik skole som my skolekrets. Dette vil v\u00e6re i tr\u00e5d med elevenes rett til \u00e5 g\u00e5 p\u00e5 n\u00e6rskolen. Utdanningsforbundet Bergen st\u00f8tter denne endringen. Kj\u00f8kkelvik skole og Olsvik skole, ungdomstrinnet Skolekretsgrensen mellom Kj\u00f8kkelvik skole og Olsvik skole foresl\u00e5s endret ved at elever som bor i Alv\u00f8veien b\u00f8r f\u00e5 Olsvik skole som sin n\u00e6rskole. Det er kortere geografisk avstand til Olsvik skole enn til Kj\u00f8kkelvik skole, s\u00e5 Utdanningsforbundet Bergen ser p\u00e5 denne endringen som positiv for elevene. Lyshovden oppveksttun skole og Fjellsdalen skole Skolekretsgrensen mellom Lyshovden Oppveksttun skole og Fjellsdalen skole foresl\u00e5s endret for elever med adresse Br\u00e5tet Terasse nr. 4,6,8,10,12,14-32 og Br\u00e5tet nr. 120,122,124,126,128,130,132,134,136 og 138. Disse h\u00f8rer i dag til Fjellsdalen skole, men foresl\u00e5s flyttet til Lyshovden Oppveksttun. Lyshovden Oppveksttun har god kapasitet, og denne endringen er i tr\u00e5d med n\u00e6rskoleprinsippet. Utdanningsforbundet Bergen st\u00f8tter denne endringen. Adresse Bes\u00f8ksadresse E-post/Internett Telefon Org.nr. Postboks 1951 Nordnes Strandgt. 198 bergen@utdanningsforbundet.no 23 13 86 00 971 561 785 5817 Bergen 5004 Bergen www.utdanningsforbundet.no/bergen Side 2 Ortun skole og Storetveit skole Elever som bor i en liten del av Kr\u00e5kenes sokner i dag til Ortun skole. FAU ved B\u00f8nes skole \u00f8nsker at ogs\u00e5 disse skal sokne til Storetveit skole. FAU mener Ortun skole ikke fremst\u00e5r som en naturlig del av barna sitt n\u00e6rmilj\u00f8 sett opp mot Storetveit skole. Utdanningsforbundet Bergen har stor forst\u00e5else for FAU ved B\u00f8nes skole sitt innspill. Samtidig ser vi at det vil v\u00e6re hensiktsmessig \u00e5 avvente en helhetlig vurdering av dette i og med at begge skolene enten er inne i en rehabiliteringsprosess eller skal i gang med en rehabilitering i n\u00e6rmeste fremtid. R\u00e5 skole og Ortun skole Skolekretsgrensene i omr\u00e5det rundt Straums\u00e5sen er komplekse og utfordrende. Dagens skolekretsgrenser er ikke godt nok ivaretatt og avklart i forhold til elevenes rett til \u00e5 g\u00e5 p\u00e5 sin n\u00e6rskole. B\u00e5de R\u00e5 skole og Ortun skole har i dag kapasitetsutfordringer, men dette forventes forbedret n\u00e5r ny ungdomsskole p\u00e5 S\u00f8reide blir bygget. Vi ser frem til en helhetlig gjennomgang og vurdering av skolekretsgrensene for ungdomsskole mellom S\u00f8reide ungdomsskole og Ortun skole og for barneskolekretsene mellom S\u00f8reide skole og Varden skole. Disse b\u00f8r vurderes samtidig. I h\u00f8ringsutkastet, blir det ekstra p\u00e5pekt at det er mulig \u00e5 s\u00f8ke om opptak p\u00e5 en annen skole enn n\u00e6rskolen, og at det kan vises til vennskap og tilknytning til elever som har R\u00e5 som n\u00e6rskole. Dette mener vi er en uheldig presisering, da R\u00e5 skole allerede har kapasitetsutfordringer. En slik oppfordring kan f\u00f8re til merarbeid for R\u00e5 skole, samt ytterligere misn\u00f8ye blant beboerne i Straums\u00e5sen. Trengereid oppveksttun skule og Garnes skule Trengereid oppveksttun skule er vedtatt nedlagt. Garnes skule er det mest aktuelle alternativene for elevene fra Trengereid. Utdanningsforbundet Bergen st\u00f8tter denne endringen. Bergen, 5. januar 2024 Utdanningsforbundet Bergen v/Isabel Jensen Hem-Grindheim, Marit Helen Hindenes "
}