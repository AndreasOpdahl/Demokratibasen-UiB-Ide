{
  "dokument_id": "08759872-f78a-5b0e-aa1c-b2bbdb644357",
  "doc_type": "case_attachment",
  "kommune": 4601,
  "tittel": "Fagnotat datert 09.12.2024",
  "url": "https://bergen.kommune.no/politikere-utvalg/api/fil/bk360/11689748/Fagnotat-datert-09-12-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/18166-3 (Arbeidssted) Saksbehandler: Daniel Holm\u00e5s Aalerud Dato: 09.12.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 174/5/0/0 Heiavegen 12. Klage p\u00e5 avslag. Dispensasjoner Tiltakshaver Alver Bolig 2 AS v/ Daglig leder Nesheim i brev datert Hvem klager? 02.12.2024. S\u00f8knad om dispensasjoner for riving av eksisterende enebolig og Tiltaket oppf\u00f8ring av 5 nye eneboliger med utomhusarealer. Vedtak datert 05.11.2024 avsl\u00e5r s\u00f8knaden om dispensasjon fra KPA2018 Vedtaket \u00a7 3.1 vedr. plankrav, KPA2018 \u00a7 4.3.2 om rekkef\u00f8lgekrav og \u00a7 26.5.1 om vesentlig nybygging jf. pbl. \u00a7 19-2. Eiendommen er uregulert. KPA2018 viser eiendommen som \u00f8vrig Planstatus byggesone. Klager er gjennomg\u00e5ende uenig i vurderingene som ligger til grunn for Klagegrunner kommunens dispensasjonsvurderinger. Nei Behov for ytterligere saksbehandling ved eventuell omgj\u00f8ring Vedtak datert 05.11.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om dispensasjon er avsl\u00e5tt ved vedtak av 11.11.2024. Vedtaket er p\u00e5klaget den 02.12.2024. S\u00f8knad om oppf\u00f8ring av fem eneboliger p\u00e5 eiendommen er tidligere avvist grunnet manglende dispensasjoner fra KPA2018 \u00a7 3.1 om plankrav og \u00a7 4.3.2 om rekkef\u00f8lgekrav knyttet til utbedring av E39 nord for Eik\u00e5stunnelen.1 1.2. Opplysninger av vesentlig betydning for behandling av klagen Merk at vedtaket er datert 05.11.2024. Dette er imidlertid ekspedert den 11.11.2024. Klagen er derfor rettidig mottatt. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Statens Vegvesen har gitt uttalelse datert 04.10.2024. Her frar\u00e5des det at dispensasjon innvilges av hensyn til trafikksikkerhet og t\u00e5leevne for E39 ved tiltaket. Det framkommer at: \u00abDet argumenteres i dispensasjonss\u00f8knaden at konsekvensen av en dispensasjon vil v\u00e6re liten, siden \u00f8kningen i trafikk kun vil v\u00e6re 14 biler i d\u00f8gnet ut p\u00e5 en veg med en \u00c5DT p\u00e5 nesten 20000. Statens vegvesen st\u00f8tter ikke denne argumentasjonen. E39 p\u00e5 denne strekningen er allerede overbelastet og enhver \u00f8kning av trafikk vil gi negative konsekvenser b\u00e5de for trafikksikkerhet og for framkommelighet. Dagens veg er ikke dimensjonert for den trafikkmengden den har, det er derfor viktig at det ikke tilf\u00f8res ny trafikk. Det er ingen spesielle hensyn i denne saken som taler for dispensasjon fra rekkef\u00f8lgekrav ...\u00bb Vestland Fylkeskommune v/ avd. INV har gitt uttalelse datert 02.10.2024. Her framkommer at: \u00abFem nye boenheter kan ha vesentlige virkninger for milj\u00f8 og samfunn, og vil generere mer trafikk som p\u00e5virker infrastrukturen i n\u00e6romr\u00e5det. I dette tilfellet mener fylkeskommunen at omfanget av oms\u00f8kt tiltak tilsier at det b\u00f8r foreligge reguleringsplan for \u00e5 kartlegge omr\u00e5det og se om eventuelle rekkef\u00f8lgekrav er n\u00f8dvendig. Form\u00e5let med rekkef\u00f8lgekrav er at tiltakene i planomr\u00e5det skal skje p\u00e5 en koordinert og hensiktsmessig m\u00e5te. Bilbasert utbygging strider i mot nullvekstm\u00e5let og som p\u00e5pekt i KPA m\u00e5 hensynet til myke trafikanter og trygg skoleveg vektlegges.\u00bb Vestland Fylkeskommune v/ avd. KOF har gitt uttalelse datert 02.10.2024 og 07.11.2024. Her meddeles at det er gjennomf\u00f8rt arkeologisk synfaring i omr\u00e5det, og det er ikke funnet automatisk fredede kulturminner. Bymilj\u00f8etatens naturforvaltning har gitt uttalelse datert 10.10.2024. Her framkommer at: \u00abUnder forutsetning av at tiltakshaver retter seg etter Bymilj\u00f8etatens krav om kartlegging og ivaretakelse av bevaringsverdige tr\u00e6r p\u00e5 eiendommen, vil vi ikke frar\u00e5 at det gis dispensasjon for det oms\u00f8kte tiltaket. Vi vil likevel rette fokus p\u00e5 at det er planlagt for h\u00f8y arealutnyttelse p\u00e5 1 Sak 202202776/9 Saksnummer KLAGE-2024/18166 Side 2 av 6 eiendommen som med stor sannsynlighet vil komme i konflikt med bevaringsverdige tr\u00e6r. Dersom planlagt utnyttelse ikke er forenelig med bevaring av tr\u00e6rne ber vi PBE sette krav til en revidering av planen som resulterer i en reell ivaretakelse av tr\u00e6rne\u00bb 2. Om klagen Klager er gjennomg\u00e5ende uenig i fagetatens vurderinger. Hva gjelder avslag p\u00e5 s\u00f8knad om dispensasjon fra plankrav jf. KPA2018 \u00a7 3.1 motsetter klagen seg at tiltaket skal gi vesentlige konsekvenser for trafikk. Klager fremmer at tiltaket ikke vil gi noen presedens for etterf\u00f8lgende saker. Klager motsetter seg behovet for en naturfaglig kartlegging av eiendommen. Videre motsetter klager seg at overvannsproblematikk krever videre vurderinger. Det fremmes at nasjonale interesser ikke vil tilsidesettes ved en dispensasjon. Klagen viser ogs\u00e5 til fordeler ved en dispensasjon da den vil sysselsette personer i bygg- og anleggsbransjen, videre utbedring av privat vei med kryss mot kommunal vei som f\u00f8lge av tiltaket. Klager fremmer at det etter overordnet plan er \u00f8nsket med utbygging i omr\u00e5det. Det fremmes at etaten legger til grunn en for streng tolkning av plankravet. Det fremmes at tiltaket tilfredsstiller vilk\u00e5rene for unntak. Vedr\u00f8rende dispensasjon fra KPA2018 \u00a7 26.5.1 om vesentlig nybygging er klager uenig i at omr\u00e5det har et utbyggingspotensiale og et infrastrukturbehov som utfordrer hensynene bak bestemmelsen. Vedr\u00f8rende rekkef\u00f8lgekrav til utbedring av E39 etter KPA2018 \u00a7 4.3.2 fremmer klagen at vegvesenets innspill i saken ikke bygger p\u00e5 en tilstrekkelig detaljert gjennomgang av veiens t\u00e5legrense og omr\u00e5dets utbyggingspotensial. Det fremmes at trafikkbelastningen fra tiltaket ikke vil v\u00e6re tilstrekkelig til \u00e5 ha betydning for tilkomstveienes t\u00e5leevne. Tiltakshaver beklager seg ogs\u00e5 over tid- og ressursbruken som kreves for \u00e5 gjennomf\u00f8re s\u00f8knadsprosessen og anmoder at sakens utfall endres av hensyn til videre ressursbruk. 3. Vurdering av klagen Saken her gjelder kun dispensasjoner. Det er s\u00f8kt om dispensasjon fra KPA2018 \u00a7\u00a7 3.1, 26.5.1 og 4.3.2 for etablering av fem nye boliger med tilh\u00f8rende utomhusanlegg. Det framg\u00e5r av plan- og bygningslovens \u00a7 19-2 at dispensasjon \u00abkan\u00bb innvilges dersom hensynene bak bestemmelsen det dispenseres fra, hensynene bak lovens form\u00e5lsbestemmelse, eller hensynet til nasjonale eller regionale interesser ikke tilsidesettes i vesentlig grad. Videre m\u00e5 det foreligge kvalifisert overvekt av fordeler ved \u00e5 innvilge dispensasjon. Hva gjelder dispensjon fra plankrav jf. KPA2018 \u00a7 3.1, er det vurdert at en dispensasjon i vesentlig grad vil tilsidesette hensynene bak plankravet. Videre kan vi ikke se at det ville foreligge kvalifisert overvekt av fordeler ved en dispensasjon. Plankravet skal sikre en bred og helhetlig vurdering av utbyggingen i Bergen kommune. Kravet skal s\u00f8rge for at utbygging foreg\u00e5r forutsigbart og etter innspill fra alle ber\u00f8rte parter. Vurderingen bygger i vesentlig grad p\u00e5 to forhold. For det f\u00f8rste har b\u00e5de statlige og regionale interesser med ansvar for trafikk og framkommelighet motsatt seg at det innvilges dispensasjon, da det etter disses syn er vesentlige forhold av betydning for trafikksikkerhet og Saksnummer KLAGE-2024/18166 Side 3 av 6 mobilitet som b\u00f8r avklares gjennom et planarbeid. Dette da den fylkeskommunale tilkomstveien m\u00e5 f\u00e5 kartlagt oppgraderings- og utbedringsbehov f\u00f8r det vedtas noen utbygging som gir ytterligere belastning i veien, samt at riksveien E39 alt belastes med h\u00f8yere trafikkmengder enn den er dimensjonert for. Det framst\u00e5r da tydelig at b\u00e5de regionale og statlige myndigheters interesser vil tilsidesettes ved en dispensasjon. Omr\u00e5det hvor tiltaket plasseres er avsatt til \u00ab\u00f8vrig byggesone\u00bb i KPA2018. Det er da avklart at det kan gjennomf\u00f8res reguleringsplaner for boligtiltak p\u00e5 eiendommen, gitt at vilk\u00e5rene ellers i kommuneplanens arealdel er oppfylt. N\u00e6romr\u00e5det til tiltaket er imidlertid gr\u00f8ntpreget og \u00e5pent. Det er ikke klart at tiltaket som her er oms\u00f8kt vil f\u00e5 en tilstrekkelig avklart plassering og innpassing mot omgivelsene. Videre framst\u00e5r det uklart om tiltaket overhodet kan oppn\u00e5 tilstrekkelig infrastrukturdekning etter dagens krav jf. uttalelser fra Vestland Fylkeskommune og Statens vegvesen. Det er ogs\u00e5 uklart i hvilken grad en utbygging av omr\u00e5det forutsetter oppgradering av infrastruktur for overvann, vann og avl\u00f8p. Dette er forhold som vurderes inng\u00e5ende i en planprosess. Det framst\u00e5r da tydelig at hensynene bak plankravet tilsidesettes i vesentlig grad ved en dispensasjon. Fordelene ved en dispensasjon er konsentrert rundt en realisering av nye boliger som svarer til et behov for \u00e5 l\u00f8se et underskudd p\u00e5 tilgjengelige boliger. Dette momentet avpasses imidlertid mot beliggenheten i \u00f8vrig byggesone hvor \u00abvesentlig\u00bb utvikling av boliger iht. gjeldende KPA skal unng\u00e5s jf. \u00a7 26.5.1. Bakdelene ved en dispensasjon er knyttet til behovet for en bredere avklaring av arealbruken i omr\u00e5det, her s\u00e6rlig behovet for en helhetlig vurdering av infrastrukturbehov for vei, vann og avl\u00f8p. Det vises ogs\u00e5 til at omr\u00e5det bak tiltaket er avsatt til industri og lagerform\u00e5l i KPA. Innpassing av boligeiendommer mot slike omr\u00e5der fordrer s\u00e6rlige vurderinger av boligkvalitet, da s\u00e6rlig med tanke p\u00e5 st\u00f8y- og st\u00f8vbelastning som slik n\u00e6ring kan produsere overfor boligene. En planprosess ville v\u00e6re egnet til \u00e5 fange opp og fastsl\u00e5 avb\u00f8tende tiltak for slike ulemper, da man her kan se den \u00f8nskede utviklingen i omr\u00e5det under ett. Saksnummer KLAGE-2024/18166 Side 4 av 6 Anf\u00f8rsler om at tiltaket kan unntas fra plankrav kan ikke tas til f\u00f8lge da tiltaket ikke er \u00abi samsvar med kommuneplanens arealdel for \u00f8vrig\u00bb jf. KPA2018 \u00a7 3.3.2 jf. KPA2018 \u00a7\u00a7 26.5.1 og 4.3.2. Hva gjelder dispensasjon fra KPA2018 \u00a7 26.5.1 om vesentlig nybygging, har fagetaten kommet til at vilk\u00e5rene for \u00e5 dispensere ikke er oppfylt. Det framg\u00e5r av bestemmelsen at \u00abI \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt\u00bb. S\u00f8knaden her gjelder dispensasjon for oppf\u00f8ring av fem nye eneboliger. KPA2018 bygger p\u00e5 et system hvor nye boligprosjekter i st\u00f8rst mulig grad skal plasseres sentrumsn\u00e6rt, eller i identifiserte fortettingssoner. Dette gir blant annet forutsigbarhet ved \u00e5 samordne framtidig infrastrukturbehov rundt identifiserte knutepunkter. Omr\u00e5det har et utbyggingspotensiale som burde avklares under ett, av hensyn til behovet for en samtidig oppgradering av veinett. Det har de siste \u00e5rene blitt fremmet planinitiativ for boligutbygginger i omr\u00e5det2. Prosjektene her har v\u00e6rt noe st\u00f8rre og lagt opp til om lag 20 boliger per plan. Planene har ikke blitt videref\u00f8rt av forslagsstiller. I de innledende sondringene som er foretatt i plansakene er det avklart at utbyggingene vil utl\u00f8se rekkef\u00f8lgekrav knyttet til utbedring av tilkomstveier. Det er alts\u00e5 et identifisert behov for oppgraderinger av infrastrukturen i omr\u00e5det, dersom det \u00f8vrige utbyggingspotensialet her skal utnyttes. Terskelen \u00abvesentlig\u00bb m\u00e5 forst\u00e5s i lys av den belastning en utbygging av eiendommen som forutsatt av s\u00f8knaden ville p\u00e5f\u00f8re omgivelsene. Det framst\u00e5r da at en utbygging som ikke samtidig tar hensyn til infrastrukturbelastningen som p\u00e5f\u00f8res omr\u00e5det tydelig tilsidesetter hensynet bak bestemmelsen det s\u00f8kes dispensasjon fra. Hva gjelder sp\u00f8rsm\u00e5let om dispensasjon fra KPA2018 \u00a7 4.3.2, motsetter klagersiden seg at tiltaket skulle gi en selvstendig belastning som utfordrer kapasiteten i tilkomstveien. Det fremmes ogs\u00e5 at vegmyndighetene innsigelse mot byggeplanene framst\u00e5r lite detaljert. Det framg\u00e5r av bestemmelsen i KPA2018 \u00a7 4.3.2 at \u00abOmr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder for gjennomf\u00f8ring av nye reguleringspliktige tiltak\u00bb. Oppf\u00f8ring av 5 nye eneboliger er klart reguleringspliktig, og bestemmelsen sperrer da for gjennomf\u00f8ring av tiltaket f\u00f8r veiutbedringen er gjennomf\u00f8rt. Klagens merknader til kommunens vektlegging av uttalelsen bygger i det vesentlige p\u00e5 at denne framst\u00e5r grovkornet ved at utbyggingspotensialet i omr\u00e5det ikke spesifiseres, videre at trafikkskapingen fra den \u00f8nskede utbyggingen (14 \u00c5DT) er relativt begrenset. Det helt vesentlige for fagetaten, er at det allerede er avklart at E39 per dags dato h\u00e5ndterer st\u00f8rre trafikkmengder enn hva veien er dimensjonert for. Rekkef\u00f8lgekravet ivaretar hensynet til en effektiv og fungerende infrastruktur, og det er derfor vurdert at en trafikk\u00f8kning i veien, selv om denne m\u00e5tte v\u00e6re begrenset, vil tilsidesette hensynene bak bestemmelsen i vesentlig grad n\u00e5r det ikke eksisterer reservekapasitet overhodet. Klagersidens merknader om at tiltaket ikke vil gi tilstrekkelig trafikkskaping for en 2 Sak 201512412 og 20132031 Saksnummer KLAGE-2024/18166 Side 5 av 6 selvstendig tilsidesettelse av framkommeligheten p\u00e5 E39, tas da til orientering, men er ikke egnet til \u00e5 endre fagetatens vurdering. 4. Konklusjon Vedtak datert 05.11.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 05.11.2024 5. Klage datert 02.12.2024 6. Dispensasjonss\u00f8knad 7. Uttalelse fra Bymilj\u00f8etaten datert 10.10.2024 8. Uttalelse fra Statens Vegvesen datert 04.10.2024 9. Uttalelse fra Vestland Fylkeskommune, avd. Infrastruktur og veg datert 02.10.2024 10. Uttalelser fra Vestland Fylkeskommune, avd. Kultur og folkehelse datert 02.10.2024 og 07.11.2024 11. Perspektivtegning Saksnummer KLAGE-2024/18166 Side 6 av 6 "
}