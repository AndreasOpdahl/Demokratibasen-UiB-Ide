{
  "dokument_id": "719be6f4-4542-5a72-b528-678e1520ee61",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til s\u00f8knad om tillatelse etter forurensningsloven for anleggsarbeider i Apeltunelva knyttet til bygging av sykkelvegbru i Bergen kommune",
  "url": "https://bergen.kommune.no/politikere-utvalg/api/fil/bk360/10939714/Framstilling-Horingsuttalelse-til-soknad-om-tillatelse-etter-forurensningsloven-for-anleggsarbeider-i-Apeltunelva-knyttet-til-bygging-av-sykkelvegbru-i-Bergen-kommune",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/111304-5 H\u00f8ringsuttalelse til s\u00f8knad om tillatelse etter forurensningsloven for anleggsarbeider i Apeltunelva knyttet til bygging av sykkelvegbru i Bergen kommune Hva saken gjelder: Saken gjelder h\u00f8ring av s\u00f8knad om tillatelse etter forurensningsloven for anleggsarbeider i Apeltunelva knyttet til bygging av sykkelvegbru. Statens vegvesen skal bygge ny bro over Apeltunelven, og i den forbindelse s\u00f8kes det om utslippstillatelse hos Statsforvalter som forurensningsmyndighet. H\u00f8ringsfrist: 19.08.2024. Bergen kommune er gitt utsatt h\u00f8ringsfrist til 05.09.2024. Tema for saken Statens vegvesen har gangsatt prosjektering av ny sykkelstamvei i Bergen. I den forbindelse skal sykkelveien som i dag g\u00e5r parallelt med Osbanen over Apeltunelven utvides. Arbeidene inneb\u00e6rer aktiviteter som peling, fjerning av eksisterende konstruksjoner og andre tiltak n\u00e6r elven. Dette kan f\u00f8re til midlertidig negativ p\u00e5virkning av vannkvaliteten. Tiltaket vil if\u00f8lge Statens vegvesen ligge like nedstr\u00f8ms elvens utl\u00f8p fra Apeltunvannet f\u00f8r den renner inn i en ca 112 meter lang kulvert og videre ned mot Nord\u00e5svatnet. Anleggsarbeidene for prosjektet starter h\u00f8sten 2024 og skal v\u00e6re ferdigstilt innen 16. august 2026. Grunnlag Eiendommen omfattes av reguleringsplan nummer 62870000, Osbanen og Fanavegen, sykkelstamveg Bergen, delstrekning 2, stadfestet 21.11.18 og er regulert til sykkelveg med fortau, og tilh\u00f8rende anlegg. Kommuneplanens arealdel viser eiendommen som byfortettingssone - ytre fortettingssone og gr\u00f8nnstruktur og den ligger innenfor hensynssonene st\u00f8ysone r\u00f8d og gul \u2013 veist\u00f8y, konsesjonsomr\u00e5de for fjernvarme, historisk veifar, faresone flom. Andre overordnete registreringer: Apeltunvassdraget er en av de mest produktive omr\u00e5dene for sj\u00f8\u00f8rret i Bergensregionen i dag, og har potensiale for st\u00f8rre produksjon; jfr. LFI Uni Milj\u00f8 201 \u00abSj\u00f8aurebekker i Bergen og omegn\u00bb. Innspill fra fagetat (-er): Bymilj\u00f8etaten har vurdert tiltakets konsekvenser for natur og biologisk mangfold. Bymilj\u00f8etaten vurderer det som positivt at anleggsarbeidene n\u00e6r vassdraget skal utf\u00f8res i perioden mai-september, som er tidsrommet hvor fisken er minst s\u00e5rbar. S\u00f8knad med risikovurdering og avb\u00f8tende tiltak vurderes som god og dekkende. Det vurderes ogs\u00e5 1 som sv\u00e6rt positivt at ferskvannsbiolog skal delta i oppf\u00f8lgingen av vassdraget. Som s\u00f8knaden beskriver, blir det viktig \u00e5 f\u00f8lge opp partikkelforurensning og eventuell forurensing fra betongarbeider. Forurensingen av partikler eller betongslam kan medf\u00f8re skader og \u00f8kt d\u00f8delighet for ungfisk og gytefisk. Vi oppfordrer derfor til at prosjektet har et ekstra fokus p\u00e5 \u00e5 unng\u00e5 forurensning av betongslam og partikler i anleggsgjennomf\u00f8ringen. Byr\u00e5dens vurdering og forslag til h\u00f8ringsuttalelse: Byr\u00e5det har foretatt en vurdering av saksforholdet, og stiller seg positiv til s\u00f8knaden om tillatelse etter forurensningsloven for anleggsarbeider i Apeltunelva knyttet til bygging av sykkelvegbru. Byr\u00e5det viser i den forbindelse til uttalelse fra Bymilj\u00f8etaten, og stiller seg bak vurderingen i sin helhet. Byr\u00e5det viser i tillegg til relevante foto som vist i s\u00f8knaden: Tiltaksomr\u00e5det: Tiltaket: Det vises for \u00f8vrig til bilder og skisseringer i s\u00f8knaden. Vedtakskompetanse: Det g\u00e5r fram av byr\u00e5dets fullmakter \u00a7 6 at: \u00abByr\u00e5det avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Forretningsutvalget kan p\u00e5 vegne av bystyret avgj\u00f8re hvorvidt en 2 h\u00f8ringsuttalelse inneholder prinsipielle avveininger og m\u00e5 fremsendes til behandling i bystyret\u00bb Ordf\u00f8rer p\u00e5 sommerfullmakt tok stilling til saken i m\u00f8te den 11.07.2024, og avgjorde at: \u00abByr\u00e5det avgir eventuelt h\u00f8ringssvar til \u00abH\u00f8ring - Anleggsarbeider i sj\u00f8 for N\u00f8stet Sj\u00f8front AS - h\u00f8ring av s\u00f8knad om tillatelse etter forurensningsloven\u00bb p\u00e5 vegne av Bergen Kommune\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til S\u00f8knad om tillatelse etter forurensningsloven for anleggsarbeider i Apeltunelva knyttet til bygging av sykkelvegbru i Bergen kommune slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 10. september 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: 1. H\u00f8ringsbrev: S\u00f8knad om tillatelse etter forurensningsloven for anleggsarbeider i Apeltunelva knyttet til bygging av sykkelvegbru i Bergen kommune 2. S\u00f8knad: S\u00f8knad om utslippstillatelse til Apeltunvassdraget i forbindelse med bygging av Apeltun II bru (sykkelvegbru). 3. Innspill fra Bymilj\u00f8etaten 3 "
}