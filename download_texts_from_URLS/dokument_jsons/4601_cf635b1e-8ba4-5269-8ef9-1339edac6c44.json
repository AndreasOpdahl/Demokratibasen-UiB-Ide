{
  "dokument_id": "cf635b1e-8ba4-5269-8ef9-1339edac6c44",
  "doc_type": "case_attachment",
  "kommune": 4601,
  "tittel": "H\u00f8ringsinnspill fra Harris Advokatfirma AS",
  "url": "https://bergen.kommune.no/politikere-utvalg/api/fil/bk360/10954308/Horingsinnspill-fra-Harris-Advokatfirma-AS",
  "tekst": "Bergen kommune Plan- og bygningsetaten V\u00e5r referanse: Ansvarlig advokat: Dato: 101197/2978244 Eiendomsavdelingen 15. august 2024 MERKNAD TIL PLANPROGRAM FOR KPS Det vises til h\u00f8ring for planprogram til KPS, med merknadsfrist i dag, 15.08.2024. KPS er en viktig premiss for arbeidet med KPA. Harris bist\u00e5r en rekke grunneiere, tiltakshavere, plankonsulenter, naboer m.v. i plan- og byggesaker. Erfaring fra disse oppdragene viser at noen tema/bestemmelser i KPA anses problematiske, og vi inngir derfor en kort, generell merknad som anmoder til synliggj\u00f8ring av fokusomr\u00e5der i KPA tidlig i prosessen. Planprogrammet skal fremheve hvilke tema kommunen vil konsentrere seg om ved revisjonen, avklare n\u00f8dvendige utredninger for langsiktig arealbehov, og synliggj\u00f8re strategiske plangrep for at politiske prioriteringer /satsningsomr\u00e5der skal komme tydelig frem1. I h\u00f8ringsforslaget er det fremhevet 5 temaer (i planprogrammet for KPS punkt 8.2). Vi har ikke merknad til disse, utover at det tydeligere kunne v\u00e6rt angitt en overordnet visjon for hva Bergen skal v\u00e6re. - Bergen har f.eks. utfordringer med utflytting til nabokommunene, og at de andre store byene Stavanger og Trondheim vokser raskere. Bergen kan ha en tydelig posisjon som utfordrer til Oslo. Bergen er f.eks. en sv\u00e6rt attraktiv studentby. Kan det tilrettelegges bedre for bolig- og arbeidsmarked generelt / for at studentene blir v\u00e6rende i byen? KPS b\u00f8r gi overordnede prinsipper ift. slike m\u00e5l, og noen f\u00f8ringer for hvordan dette skal materialisere seg i KPA. I KPS som ble vedtatt i 2015 var byutvikling og den kompakte byen helt sentralt. KPS fra 2015 var sv\u00e6rt f\u00f8rende for KPA vedtatt i 2019. Det er ingen tvil om at gjeldende KPA har v\u00e6rt krevende \u00e5 jobbe etter, b\u00e5de for grunneiere, utbyggere og kommunen selv. Byutvikling synes likevel ikke \u00e5 st\u00e5 sentralt i det planprogrammet som n\u00e5 er presentert. Vi foresl\u00e5r at - byutvikling l\u00f8ftes h\u00f8yere opp i KPS, og at - KPS blir tydelig/konkret nok n\u00e5r det gjelder kommunens prioriteringer for byutvikling i den kommende KPA-rulleringen, til at ber\u00f8rte parter kan forutse hvilke grep kommunen vurderer \u00e5 gj\u00f8re. Dette for \u00e5 sikre mulighet for reell medvirkning og tilrettelegging for en offentlig debatt om sentrale grep f\u00f8r arbeidet med ny KPA kommer for langt 1 jf. milj\u00f8verndepartementets veileder til samfunnsdelen Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 101197/2978244 harris.no Side 1 av 2 Hvilken retning \u00f8nsker kommunen at arealplanleggingen skal ta? Har kommunen overordnede tanker om utforming av soner i plankartet og hvilke tema i bestemmelsene som blir fokusomr\u00e5der? Hvordan skal en f\u00e5 til vekst i en klima- og naturkrise? Man vet i langt st\u00f8rre grad hvor skoen trykker n\u00e5 og hvor krevende dette er, enn ved forrige rullering, og kan derfor g\u00e5 dypere inn i dette enn i gjeldende KPS og KPA. Tema vi etterlyser er for eksempel: - Tydeligere f\u00f8ringer for n\u00e6ringsutvikling (for eksempel lokalisering av n\u00e6ring i byen som er i tr\u00e5d med samfunnsutviklingen) - Fleksibilitet fremfor detaljstyring i plangrunnlagene (hvor detaljert skal bestemmelsene v\u00e6re, at det tilrettelegges for fleksibilitet for fremtidig bruk av n\u00e6ringslokaler mv) - Grep for \u00e5 effektivisere saksbehandlingen og redusere dispensasjonsbehovet (f.eks. ved et videre unntak fra plankravet, og at man vurderer lovligheten/hensiktsmessigheten av at reguleringsplaner eldre enn 1985 kreves erstattet av ny plan) - Forenkling av transformasjonsprosesser - Tilpassede krav til boligtype/-st\u00f8rrelse ut ifra dagens behov (reduserte boligst\u00f8rrelser for studenter (fokus p\u00e5 studenthybler) /1-personhusholdninger, st\u00f8rre fleksibilitet i sone 4 mv.) - Vurdering av sone 4 i lys av regulering i tilgrensende nabokommuner (mobilitetshensyn ved utflytting \u2013 b\u00f8r det i st\u00f8rre grad differensieres i sone 4 / \u00e5pnes mer opp i noen omr\u00e5der for \u00e5 unng\u00e5 utflytting?). Vi kommer tilbake med ytterligere merknader senere i prosessen. Med vennlig hilsen Harris Advokatfirma AS Avdeling for Eiendomsutvikling 101197/2978244 harris.no Side 2 av 2 "
}