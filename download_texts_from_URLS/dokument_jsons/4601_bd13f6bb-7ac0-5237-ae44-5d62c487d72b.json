{
  "dokument_id": "bd13f6bb-7ac0-5237-ae44-5d62c487d72b",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - H\u00f8ring av melding om midlertidig stenging av fiskevandring fra Fanaelven til Stendavatnet",
  "url": "https://bergen.kommune.no/politikere-utvalg/api/fil/bk360/11796346/Framstilling-Horingsuttalelse-Horing-av-melding-om-midlertidig-stenging-av-fiskevandring-fra-Fanaelven-til-Stendavatnet",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/182744-8 H\u00f8ringsuttalelse - H\u00f8ring av melding om midlertidig stenging av fiskevandring fra Fanaelven til Stendavatnet Hva saken gjelder: Bergen kommune mottok 28.11.2024 brev fra Noregs vassdrags- og energidirektorat (NVE) ang\u00e5ende melding fra Eviny Fornybar AS, datert 26.06.2024, om forh\u00e5ndsvurdering av konsesjonsplikt for midlertidig stenging av fiskevandring fra Fanaelven til Stendavatnet. Meldingen er vedlagt. Meldingen skal behandles etter vannressursloven \u00a7 18, og vurderes etter vannressursloven \u00a7\u00a7 8 og 10. NVE skal p\u00e5 bakgrunn av meldingen vurdere om tiltaket kan f\u00f8re til skader og ulemper av et slikt omfang for allmenne interesser at det oppst\u00e5r konsesjonsplikt etter vannressursloven. Eviny Fornybar har identifisert en utfordring knyttet til utvandring av \u00e5l fra Stendavatnet i Bergen kommune. \u00c5len kan vandre fra Fanaelven til Stendavatnet via overf\u00f8ringskanal, og derfra vandre inn i inntaket og turbinen ved Stend kraftverk (r\u00f8d pil i figur 1). For \u00e5 hindre at \u00e5len vandrer inn i Stendavatnet \u00f8nsker Eviny Fornybar midlertidig stenging for fiskevandring i kanalen (ut 2026). Stengingen vil hindre \u00e5l \u00e5 vandre inn i Stendavatnet, og videre mot inntaket ved kraftverket. \u00c5l som allerede er i Stendavatnet blir ikke sikret mot \u00e5 vandre mot inntaket. Kanalen er t\u00f8rr ved lite nedb\u00f8r. Figur 1: Kanalen med overf\u00f8ring fra Fanaelven (ved Konowstemma) til Stendavatnet er markert med svart linje. R\u00f8d pil viser utl\u00f8psbekken fra Stendavatnet og avl\u00f8pet fra Stend kraftverk. Bl\u00e5 pil viser utl\u00f8pet av Fanaelven. 1 Bergen kommune er bedt om \u00e5 komme med faktaopplysninger om kjente allmenne interesser som blir p\u00e5virket av tiltaket. Dette kan v\u00e6re friluftslivsinteresser, kulturminner, verdifulle naturtyper, r\u00f8dlistede arter og informasjon om vilt. Videre skriver NVE at det ogs\u00e5 er av interesse \u00e5 bli informert om planstatus, status i forhold til vannforskriften, eksisterende vannuttak eller andre aktiviteter i vassdraget. NVE ber ogs\u00e5 h\u00f8ringsparter om \u00e5 vurdere om stenging av kanalen kan p\u00e5virke flomvannstanden i Fanavassdraget. H\u00f8ringsfrist: Bergen kommune er innvilget utsatt frist til 31.01.2025. Innspill fra fagetater: Bymilj\u00f8etaten, Bergen Vann og Byantikvaren har levert faglig innspill i saken. Innspillet er vedlagt i sin helhet, og oppsummert under. Innspill fra Bymilj\u00f8etaten Det er f\u00e5 registrerte natur- og friluftsverdier langs kanalen. Ask og gr\u00f8nnfink er registrert som r\u00f8dlistearter i omr\u00e5det, men kan ikke knyttes til selv kanalen. Jubileumsstien krysser kanalen, men opplevelsen av traseen vil ikke endres vesentlig selv om vannet i kanalen forsvinner. Kalandsvassdraget er kjent leveomr\u00e5de for \u00e5l. Bymilj\u00f8etaten kjenner ikke til omfanget av \u00e5levandring fra Fanaelven til Stendavatnet. Det vurderes som positivt at vandringsmuligheten stenges av for \u00e5 hindre at \u00e5l g\u00e5r i turbinen ved Stend kraftverk. En midlertidig stenging av kanalen vil ikke p\u00e5virke m\u00e5let om god \u00f8kologisk og kjemisk status etter vannforskriften, da dette er en kunstig kanal som uansett g\u00e5r t\u00f8rr i perioder med lav vannf\u00f8ring. Bymilj\u00f8etaten viser til at det ble satt ut elvemusling i Fanaelven i 2024 for \u00e5 pr\u00f8ve \u00e5 reintrodusere en utd\u00f8dd art i vassdraget. Det er sv\u00e6rt viktig \u00e5 ta hensyn til elvemuslingen ved eventuelle fremtidige tiltak ved Konowstemma i Fanaelven. Tiltaket p\u00e5virker ikke elvemuslingen. Det vises til opplysninger fra Kalandsvatnets grunneigarlag om sv\u00e6rt lite fall mellom Kalandsvatnet og Konowstemma. I kartet ligger begge p\u00e5 kote 53 moh. Grunneierlaget hevder at stemma og overf\u00f8ringen via kanalen til Stendavatnet p\u00e5virker vannstanden i Kalandsvatnet. Skisse som illustrerer flomkapasiteten ved stemma er vedlagt. Innspill fra Byantikvaren Byantikvaren har opplyst generelt om tekniske kulturminner og anlegget ved Stend M\u00f8lle og kraftstasjonen. Kanalen er bygget som en overf\u00f8ringskanal for vann for utvidelse av m\u00f8llevirksomheten og etablering av ulike industrivirksomheter. Overf\u00f8ringskanalen er registrert som et teknisk kulturminne i Askeladden, Riksantikvarens kulturminnedatabase (Kulturminne-ID 243574) og i Kulturmilj\u00f8kartet til Kulturmilj\u00f8plan for Bergen. Kanalen er et teknisk anlegg best\u00e5ende av ulike reguleringsanordninger, murer og brokonstruksjoner. Stenging av kanalen for fiskevandring vil ikke medf\u00f8re fysiske inngrep i konstruksjonene. Byantikvaren kan ikke se at tiltaket vil gi varige negative konsekvenser for kulturmilj\u00f8verdiene, og har ingen ytterligere merknader. Innspill fra Bergen Vann Dersom stenging av kanalen mellom Fanaelva og Stendavatnet resulterer i redusert avrenning, kan dette bety \u00f8kt oppstuing i Kalandsvatnet. Dette kan f\u00f8re til skade p\u00e5 eiendom og infrastruktur. Oppstuing skjer ogs\u00e5 i dag og stenging av kanalen kan \u00f8ke sannsynligheten for at det skjer. En forutsetning for \u00e5 stenge kanalen m\u00e5 v\u00e6re at dagens samlede vannf\u00f8ringskapasitet gjennom kanalen og dammen i Fanaelva blir videref\u00f8rt. For \u00e5 oppn\u00e5 dette er det mulig at tappekapasiteten i dammen m\u00e5 \u00f8kes. 2 Byr\u00e5dens vurdering og forslag til h\u00f8ringsuttalelse: Byr\u00e5d for byutvikling anbefaler at Bergen kommunes h\u00f8ringsuttalelse omhandler etterspurte faktaopplysninger om omr\u00e5det/tiltaket, og lyder som f\u00f8lger: \u00abBergen kommune viser til H\u00f8ring av melding om midlertidig stenging av fiskevandring fra Fanaelven til Stendavatnet. Kommunen er bedt om \u00e5 vurdere om kjente allmenne interesser blir p\u00e5virket av tiltaket, herunder friluftsliv, kulturminner, verdifulle naturtyper, r\u00f8dlistede arter, vilt. Videre er kommunen bedt om \u00e5 opplyse om planstatus, status i forhold til vannforskriften, aktiviteter i vassdraget, mulig p\u00e5virkning ved stenging av kanalen p\u00e5 flomvannstanden i Fanavassdraget. Under f\u00f8lger opplysninger p\u00e5 det etterspurte fra Bergen kommune. Planstatus Kanalen er omfattet av f\u00f8lge arealform\u00e5l i gjeldende kommuneplan, KPA 2018: \u2022 \u00d8vrig byggesone \u2022 LNF \u2022 Gr\u00f8nnstruktur \u2022 Grav- og urnelund Kanalen ligger innenfor hensynssone for kulturmilj\u00f8, H570_5 Hensynssone kulturmilj\u00f8 Fana- Stend. En mindre del av kanalen er ogs\u00e5 omfattet av hensynssone for st\u00f8y (gul sone), H220_3. Figur 2: Utsnitt av KPA 2018 Vestlige del av kanalen er grenser til og overlapper med reguleringsplan for utvidelse av gravplass: Fana. Gnr 96 Bnr 147 og 315, Presteg\u00e5rden, utvidelse gravplass, arealplan-ID 4601_3220000, vedtatt 1976. Kanalen krysser ogs\u00e5 reguleringsplan for E39 Svegatj\u00f8rn-R\u00e5dal Fana. E 39 Svegatj\u00f8rn \u2013 R\u00e5dal, Detaljregulering, arealplan-ID 4601_61990000, vedtatt 2012. Areal under grunnen, regulert til Annen veigrunn, tekniske anlegg. \u00d8stlige del av kanalen grenser til reguleringsplan for vei og boliger: Fana. Gnr 96 Bnr 45, 211, Nordheimsvegen, bebyggelsesplan, arealplan-ID 4601_15225000, vedtatt 1996. 3 Figur 3: Reguleringsplaner i omr\u00e5det Naturverdier Det er f\u00e5 registrerte natur- og friluftsverdier langs kanalen. Ask og gr\u00f8nnfink er registrert som r\u00f8dlistearter i omr\u00e5det, men kan ikke knyttes til selv kanalen. Jubileumsstien krysser kanalen, men opplevelsen av traseen vil ikke endres vesentlig selv om vannet i kanalen forsvinner. Kalandsvassdraget er kjent leveomr\u00e5de for \u00e5l. Bergen kommune kjenner ikke til omfanget av \u00e5levandring fra Fanaelven til Stendavatnet. Det vurderes som positivt at vandringsmuligheten stenges av for \u00e5 hindre at \u00e5l g\u00e5r i turbinen ved Stend kraftverk. En midlertidig stenging av kanalen vil ikke p\u00e5virke m\u00e5let om god \u00f8kologisk og kjemisk status etter vannforskriften, da dette er en kunstig kanal som uansett g\u00e5r t\u00f8rr i perioder med lav vannf\u00f8ring. Vi viser til at det ble satt ut elvemusling i Fanaelven i 2024 for \u00e5 pr\u00f8ve \u00e5 reintrodusere en utd\u00f8dd art i vassdraget. Det er sv\u00e6rt viktig \u00e5 ta hensyn til elvemuslingen ved eventuelle fremtidige tiltak ved Konowstemma i Fanaelven. Tiltaket p\u00e5virker ikke elvemuslingen. Kulturminner Kanalen er bygget som en overf\u00f8ringskanal for vann for utvidelse av m\u00f8llevirksomheten og etablering av ulike industrivirksomheter. Overf\u00f8ringskanalen er registrert som et teknisk kulturminne i Askeladden, Riksantikvarens kulturminnedatabase (Kulturminne-ID 243574) og i Kulturmilj\u00f8kartet til Kulturmilj\u00f8plan for Bergen. Kanalen er et teknisk anlegg best\u00e5ende av ulike reguleringsanordninger, murer og brokonstruksjoner. Stenging av kanalen for fiskevandring vil ikke medf\u00f8re fysiske inngrep i konstruksjonene. Bergen kommune kan ikke se at tiltaket vil gi varige negative konsekvenser for kulturmilj\u00f8verdiene, og har ingen ytterligere merknader knyttet til kulturminner/kulturmilj\u00f8. Flom og overvann Dersom stenging av kanalen mellom Fanaelva og Stendavatnet resulterer i redusert avrenning, kan dette bety \u00f8kt oppstuving i Kalandsvatnet. Dette kan f\u00f8re til skade p\u00e5 eiendom og infrastruktur. Oppstuving skjer ogs\u00e5 i dag og stenging av kanalen kan \u00f8ke sannsynligheten for at det skjer. Det m\u00e5 v\u00e6re en forutsetning for stenging av kanalen at 4 dagens samlede vannf\u00f8ringskapasitet gjennom kanalen og dammen i Fanaelva blir videref\u00f8rt. For \u00e5 oppn\u00e5 dette er det mulig at tappekapasiteten i dammen m\u00e5 \u00f8kes. Det vises til opplysninger fra Kalandsvatnets grunneigarlag om sv\u00e6rt lite fall mellom Kalandsvatnet og Konowstemma. I kartet ligger begge p\u00e5 kote 53 moh. Grunneierlaget hevder at stemma og overf\u00f8ringen via kanalen til Stendavatnet p\u00e5virker vannstanden i Kalandsvatnet. Skisse som illustrerer flomkapasiteten ved stemma er vedlagt. Bergen kommune har ikke verifisert deres p\u00e5stander.\u00bb Skisse fra Kalandsvatnet grunneigarlag legges ved uttalelsen. Vedtakskompetanse: Byr\u00e5dets fullmakter pkt. 2.11.1 vedtatt av Bergen bystyre 27. november 2024 i sak 462/24: 2.10 H\u00f8ringsuttalelser 2.10.1. Byr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. Forretningsutvalget har i m\u00f8te 10.12.2024 i sak 407/24 fattet f\u00f8lgende vedtak: Byr\u00e5det avgir eventuell h\u00f8ringsuttalelse til NVE sin h\u00f8ring av melding om midlertidig stenging av fiskevandring fra Fanaelven til Stendavatnet Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til H\u00f8ring av melding om midlertidig stenging av fiskevandring fra Fanaelven til Stendavatnet slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 28. januar 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: H\u00f8ringsbrev \u2013 H\u00f8yring av melding om mellombels stenging av fiskevandring fr\u00e5 Fanaelva til Stendavatnet \u2013 Bergen kommune, Vestland Eviny Fornybar ber om vurdering av konsesjonsplikt for mellombels stenging av fiskevandring Bymilj\u00f8etatens innspill Skisse fra Kalandsvatnet grunneigarlag Byantikvarens innspill Bergen Vanns innspill 5 "
}