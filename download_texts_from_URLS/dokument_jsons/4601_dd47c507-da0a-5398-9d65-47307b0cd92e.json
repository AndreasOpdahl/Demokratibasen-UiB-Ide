{
  "dokument_id": "dd47c507-da0a-5398-9d65-47307b0cd92e",
  "doc_type": "case_attachment",
  "kommune": 4601,
  "tittel": "Fagnotat datert 15.05.2024",
  "url": "https://bergen.kommune.no/politikere-utvalg/api/fil/bk360/10469135/Fagnotat-datert-15-05-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12300-3 (Arbeidssted) Saksbehandler: Daniel Holm\u00e5s Aalerud Dato: 15.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 216/84/0/0 Fagerbakken 9. Avslag p\u00e5 s\u00f8knad om etablering av st\u00f8ttemur, avkj\u00f8rsel og parkeringsplasser. Adwisorwest AS v/ ans. S\u00f8k Aaseb\u00f8 p\u00e5 vegne av tiltakshaver Tor Ivar Hvem klager? Anthony Tysse ved brev datert 03.04.2024. Etablering av st\u00f8ttemur, 18 meter. Tiltaket Etablering av ny avkj\u00f8rsel med parkering p\u00e5 egen eiendom. Vedtak datert 13.03.2024 avsl\u00e5r tiltaket jf. pbl. \u00a7 19-2 jf. byggegrense Vedtaket langs kommunal vei. Eiendommen er i KPA2018 vist som \u00d8vrig byggesone. Planstatus Eiendommen er regulert i PlanID 5079000, som boligbebyggelse. Klager fremmer at vilk\u00e5rene for \u00e5 dispensere er oppfylt. Klagegrunner Det m\u00e5 innhentes avkj\u00f8ringstillatelse for etablering av avkj\u00f8rsel til Behov for ytterligere kommunal vei jf. pbl. \u00a7 27-4. saksbehandling ved eventuell omgj\u00f8ring Vedtak datert 13.03.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om etablering av st\u00f8ttemurer, avkj\u00f8rsel og parkeringsplasser er avsl\u00e5tt ved vedtak datert 13.03.2024. Vedtaket er p\u00e5klaget den 03.04.2024. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Bymilj\u00f8etaten har gitt uttalelse datert 24.01.2024. Det framg\u00e5r her at \u00abBymilj\u00f8etaten har gitt en positiv uttale til endret bruk av avkj\u00f8rsel, datert 07.12.2020, med dokumentnummer 2020/36099-6. Denne er gitt med grunnlag i tegninger innsendt 15.07.2020. Vi kan ikke se at de nylige innsendte tegningene samsvarer med det vi har gitt uttale til i 2020. V\u00e5r tidligere positive uttale til endret bruk av avkj\u00f8rsel er derfor ikke gyldig for denne byggesaken. Vi ber om at det sendes inn oppdatert tegningsgrunnlag for avkj\u00f8rsel, som viser at krav til blant annet frisikt, overvannsh\u00e5ndtering og snu- og man\u00f8vreringsareal p\u00e5 egen eiendom, er ivaretatt. Dersom det viser seg vanskelig \u00e5 oppfylle enkelte krav, m\u00e5 s\u00f8ker begrunne hvordan veginteressene ivaretas p\u00e5 andre m\u00e5ter.\u00bb 2. Om klagen Klager viser til Bymilj\u00f8etatens tidligere positive uttalelse av desember 2020. Det fremmes at det kun er gjort marginale endringer i tiltaket fra dette tidspunkt, slik at det etter s\u00f8kesidens syn ikke er grunnlag for den negative uttalelsen av 24.01.2024. Det redegj\u00f8res ogs\u00e5 for at det er avholdt m\u00f8ter mellom s\u00f8ker, Plan- og bygningsetaten og Bymilj\u00f8etaten, samt avholdt befaring med Bymilj\u00f8etaten. Det fremmes at Bymlj\u00f8etatens negative innstilling ikke er fremmet her. Det er vedlagt historiske bilder som viser hvordan tilkomsten til eiendommen tidligere er l\u00f8st. Det fremmes ogs\u00e5 at vilk\u00e5rene for \u00e5 dispensere i saken er oppfylt, da klagersiden ikke kan se behovet for \u00e5 sikre hensynene bak byggegrensen, herunder muligheten for utvidelser av veien i denne saken. Det vises ogs\u00e5 til at kommunen er i en p\u00e5g\u00e5ende prosess for \u00e5 vedlikeholde en kommunal st\u00f8ttemur p\u00e5 klagers eiendom. Det framg\u00e5r av klagen at denne er ment fristavbrytende. Noen suppleringer foreligger imidlertid ikke. Det framg\u00e5r av v\u00e5r bekreftelse p\u00e5 mottatt klage at \u00abDet er i klagen opplyst at utfyllende klage vil bli ettersendt. Det er ikke innvilget utsatt klagefrist og det inneb\u00e6rer at klagesaken kan tas under behandling n\u00e5r klagefristen er ute med de opplysninger som foreligger p\u00e5 det tidspunktet.\u00bb Klagefristen er utl\u00f8pt, klagen tas til behandling som den foreligger. Det vises til klagen i sin helhet. 3. Vurdering av klagen Tiltaket er avhengig av dispensasjon fra byggegrense mot kommunal vei. Eiendommen inng\u00e5r i reguleringsplan med ikrafttredelsesdato 27.10.1961. Det er byggegrensen som gjaldt p\u00e5 planens vedtakstidspunkt som danner grunnlaget for vurderingen. Denne er p\u00e5 7,5 meter fra vegkant. Plan- og bygningsmyndigheten skal ved behandling av s\u00f8knader \u00abp\u00e5se at veglovas bestemmelser om byggegrense og frisikt blir fulgt\u00bb jf. pbl. \u00a7 29-4. Saksnummer KLAGE-2024/12300 Side 2 av 4 Dispensasjon fra planen kan ikke innvilges dersom hensynene bak bestemmelsen det s\u00f8kes dispensasjon fra tilsidesettes i vesentlig grad. Fordelene med \u00e5 dispensere m\u00e5 ogs\u00e5 v\u00e6re st\u00f8rre enn ulempene jf. pbl. \u00a7 19-2. Byggegrensen langs veien skal ivareta veiinteressen, herunder krav til frisikt, og vegmyndighetens mulighet for \u00e5 foreta utvidelser av veien eller oppgraderinger av teknisk anlegg og veieiers interesse i drift- og vedlikehold av veianlegget. I vurderingen av dispensasjonen har kommunen lagt vesentlig vekt p\u00e5 vegmyndighetenes uttalelse. Det m\u00e5 forutsettes at den kommunale vegmyndigheten st\u00e5r n\u00e6rmest til \u00e5 vurdere om et tiltak vil ber\u00f8re deres interesser i veien. Bymilj\u00f8etaten fremmer at innsendt dokumentasjon ikke gjenspeiler den faktiske situasjonen p\u00e5 eiendommen, og viser her til at tiltenkt biloppstillingsplass er plassert p\u00e5 et omr\u00e5de hvor det i dag ligger en rekke st\u00f8rre steiner. Disse steinene har en b\u00e6rende funksjon for veien, tiltaket vil da f\u00f8re til at veien blir s\u00e5rbar for utglidninger, hvilket helt tydelig er egnet til \u00e5 tilsidesette hensynet til drift- og vedlikehold av veianlegget. \u00d8nsket situasjon framg\u00e5r av kartutsnittet til h\u00f8yre. Vi kan se at denne gir en bedre utnyttelse av eiendommen ved at parkering kan l\u00f8ses p\u00e5 egen grunn. Eiendommen har i dag verken avkj\u00f8rsel eller parkeringsplass. Det vil da v\u00e6re selvstendige fordeler for eiendommen ved en dispensasjon. Vi kan imidlertid ikke se at l\u00f8sningen som her presenteres medf\u00f8rer at fordelene er i kvalifisert overvekt. Bakdelene ved dispensasjonen slik som saken foreligger n\u00e5 konsentrerer seg rundt en forverring av sikkerhetssituasjonen for den kommunale veien, ved at stabiliteten i veilegemet utfordres ved valgt l\u00f8sning. De kumulative vilk\u00e5rene i pbl. \u00a7 19-2 er alts\u00e5 ikke oppfylt, og en dispensasjon som oms\u00f8kt kan derfor ikke innvilges. Som det framg\u00e5r av s\u00f8knaden, har ikke eiendommen tidligere etablert avkj\u00f8rsel fra den kommunale veien. Det er heller ikke regulert noen l\u00f8sning for avkj\u00f8rsel i gjeldende plangrunnlag. Tiltaket er derfor avhengig av at det foreligger vedtak om avkj\u00f8ringstillatelse fra den kommunale vegmyndigheten. Dette f\u00f8lger av vegl. \u00a7 40 hvor det framg\u00e5r at \u00abAvkj\u00f8rsle fr\u00e5 offentleg veg m\u00e5 berre byggjast (...) etter reguleringsplan (...)\u00bb. Dersom \u00abplanen ikkje omfattar avkj\u00f8rsle, m\u00e5 avkj\u00f8rsle fr\u00e5 offentleg veg ikkje byggjast eller nyttast utan l\u00f8yve fr\u00e5 vegstyresmakta\u00bb. Saksnummer KLAGE-2024/12300 Side 3 av 4 Plan- og bygningslovens \u00a7 27-4 krevet at \u00abAvkj\u00f8rsel fra offentlig veg m\u00e5 v\u00e6re godkjent av vedkommende vegmyndighet\u00bb f\u00f8r byggetiltaket blir godkjent. Under henvisning til at Bymilj\u00f8etaten har innstilt negativt til oms\u00f8kt l\u00f8sning, foreligger heller ikke noe vedtak om avkj\u00f8ringstillatelse i saken. Kommunen kan ikke gi tillatelse til etablering av avkj\u00f8rsel og parkeringsplass f\u00f8r dette foreligger. 4. Konklusjon Vedtak datert 13.03.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 13.03.2024 5. Klage datert 03.04.2024 med vedlegg 6. Dispensasjonss\u00f8knad 7. Uttalelse fra Bymilj\u00f8etaten datert 07.12.2020 8. Uttalelse fra Bymilj\u00f8etaten datert 24.01.2024 9. Tegninger Saksnummer KLAGE-2024/12300 Side 4 av 4 "
}