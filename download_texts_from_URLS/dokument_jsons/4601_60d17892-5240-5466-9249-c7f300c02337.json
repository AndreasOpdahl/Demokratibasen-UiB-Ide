{
  "dokument_id": "60d17892-5240-5466-9249-c7f300c02337",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/11982734/Soknad",
  "tekst": "Plan- og bygningsetaten Bergen kommune Postboks 7700 5020 Bergen Vedlegges elektronisk s\u00f8knad Bergen, den 5. juli 2024 V\u00e5r ref: 10355 Deres ref.: S\u00d8KNAD OM DISPENSASJON \u2013 SVANEVIKSVEIEN 82 Eiendom: Gnr. 159 bnr. 231 Tiltakets adresse: Svaneviksveien 82 Tiltakets art: Tilbygg bolig, oppdeling boenheter m.v. Tiltakshaver: Svaneviksveien 82 AS 1. INNLEDNING Eiendommen gnr. 159 bnr. 231 boligeiendom bebygd med en flermannsbolig. Det er planlagt s\u00f8knad om oppf\u00f8ring av tilbygg med eksisterende bolig p\u00e5 tre etasjer, riving av eksisterende anneks, og oppdeling av eksisterende bolig. Det s\u00f8kes med dette om dispensasjoner som er n\u00f8dvendig i nevnte s\u00f8knad. Tiltaket omfatter for det f\u00f8rste endringer i eksisterende bolig, hvor det skal s\u00f8kes om opprettelse av boenhet i kjeller samt oppdeling av 1. etasje til to boenheter slik at det blir totalt fem boenheter i eksisterende bolig. Oms\u00f8kte tilbygg omfatter fire boenheter hvorav de to \u00f8verste leilighetene g\u00e5r over to plan. Etter endringen vil det v\u00e6re totalt 9 boenheter p\u00e5 eiendommen. Eksisterende anneks, registrert som egen boenhet, skal rives i forbindelse med tiltaket. I forbindelse med tiltaket s\u00f8kes det om dispensasjon fra: - KPA2018 \u00a7 3.1 Plankrav - KPA2018 \u00a7 17 Parkering - Veglova \u00a7 29 Byggegrense mot kommunal veg 2. GENERELT I henhold til plan- og bygningsloven \u00a7 19-2 kan det i s\u00e6rlige tilfeller gis dispensasjon dersom hensynene bak bestemmelsen det dispenseres fra, eller hensynene i lovens form\u00e5lsbestemmelse ikke blir vesentlig Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det skal legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. Det er med andre ord to vilk\u00e5r som m\u00e5 v\u00e6re oppfylt for at det skal kunne gis dispensasjon. For det f\u00f8rste m\u00e5 dispensasjonen ikke inneb\u00e6re at hensynene bak bestemmelsen det dispenseres fra eller lovens form\u00e5lsbestemmelse blir \u00abvesentlig tilsidesatt\u00bb. For det andre m\u00e5 fordelene ved dispensasjon v\u00e6re \u00abklart st\u00f8rre\u00bb enn ulempene. I tillegg skal det legges s\u00e6rlig vekt p\u00e5 konsekvenser for helse, milj\u00f8, jordvern, sikkerhet og tilgjengelighet. 3. KPA2018 \u00a7 3.1 \u2013 PLANKRAV 3.1 Innledning Etter KPA2018 \u00a7 3.1 stilles det krav om at de oms\u00f8kte tiltak inng\u00e5r i en reguleringsplan vedtatt i medhold av plan- og bygningsloven av 1985 eller nyere (plankrav). Den oms\u00f8kte eiendom er ikke gjenstand for slik nyere detaljregulering. Det s\u00f8kes derfor om dispensasjon fra plankravet for tiltaket p\u00e5 oms\u00f8kte eiendom jf. pbl. \u00a7 19-2. 3.2 Vurdering av hensyn Hensynet bak plankravet er \u00e5 ivareta behovet for en planmessig utbygging av omr\u00e5der hvor en sikrer en bred, helhetlig og grundig vurdering av arealbruken i et omr\u00e5de, samt behov for vurdering av hvordan utbygging av infrastruktur, gr\u00f8ntomr\u00e5der og andre overordnede forhold skal ivaretas. Videre skal plankravet s\u00f8rge for at det ikke gis tillatelse til tiltak som kan vanskeliggj\u00f8re en fremtidig regulering. De omkringliggende arealer fremst\u00e5r som fullt utbygd og del av et etablert boligomr\u00e5de, herunder er oms\u00f8kte eiendom bebygget med boligbygninger. Slike omr\u00e5der er i kjernen av saker hvor det er aktuelt med dispensasjon fra plankrav. Som f\u00f8lge av at eksisterende anneks skal rives, vil endring av BYA som f\u00f8lge av oms\u00f8kt tiltak kun utgj\u00f8re 2%, hvor eksisterende BYA er 18% og oms\u00f8kt tiltak medf\u00f8rer 20% BYA. Tiltaket medf\u00f8rer s\u00e5ledes kun en forholdsmessig mindre \u00f8kning av eksisterende boligbygning p\u00e5 eiendommen, i tr\u00e5d med gjeldende arkitektur og byggeh\u00f8yde p\u00e5 eiendommen. Det inneb\u00e6rer at tiltaket f\u00e5r mindre betydning for bebyggelses karakter og arealbruken i et omr\u00e5de. Tiltaket er videre ikke i seg selv av slik art eller st\u00f8rrelse at det utl\u00f8ser et krav om eller n\u00f8dvendiggj\u00f8r en overordnet og bred vurdering av de hensyn plankravet skal ivareta. Videre oppfyller tiltaket hovedsakelig krav etter gjeldende arealplaner med unntak av krav til minste parkering og byggegrense mot veg. Det inneb\u00e6rer blant annet at krav til gr\u00f8ntomr\u00e5der vil v\u00e6re ivaretatt i tiltaket. 2 Naboer og ber\u00f8rte offentlige myndigheter gis anledning til \u00e5 uttalelse seg om dispensasjonss\u00f8knaden og vil gis anledning til \u00e5 uttale seg gjennom en byggesaksprosess. Vi kan ikke se at det er innkommet merknader fra naboer som tilsier at det m\u00e5 gjennomf\u00f8res en planprosess for \u00e5 ivareta n\u00f8dvendige avklaringer til tiltaket. Eiendommen inng\u00e5r ikke i noen hensynssone som tilsier behov for ytterligere utredning av tiltaket. Tiltaket inng\u00e5r i sone for luftkvalitet \u2013 r\u00f8d sone, H390_1, Konsesjonsomr\u00e5de fjernvarme, H410_1 og vei- st\u00f8y \u2013 gul sone, H220_3 samt hensynssone kulturmilj\u00f8 Minde-Nymark. I tr\u00e5d KPA2018 \u00a7 23 vil tiltaket planlegges slik luftkvaliteten inne og ute blir tilfredsstillende, jf. \u00a7 33.10, som f\u00f8lge av eiendommens plassering i r\u00f8d sone for luftkvalitet. Tiltaket utl\u00f8ser ikke tilknytningsplikt for konsesjonsvarme ettersom tiltaket er under 500 m2 BRA, og ikke er en del av et st\u00f8rre fremtidig prosjekt, jf. \u00a7 34.1. Videre er kun deler av eiendommen i gul st\u00f8ysone langs den vestlige del av eiendommen. Det planlagte tiltaket er i sin helhet utenfor gul st\u00f8ysone, og hensynet gj\u00f8r seg dermed ikke gjeldende p\u00e5 en slik m\u00e5te at det ikke kan ivaretas under vanlig byggesaksbehandling. Figur 1 - Utklipp fra byggesakskart - Bergen kommune 14.05.2024 N\u00e5r det gjelder hensynssonen for kulturmilj\u00f8 vil krav til visuelle kvaliteter og forholdet til hensynssonen fullt ut kunne ivaretas gjennom en byggesaksprosess og uttalelse fra Byantikvaren. I utfyllende informasjon til H570 Kulturmilj\u00f8 til KPA2018 er det for det aktuelle kulturomr\u00e5det Minde-Nymark er det vist til helt konkrete strukturer og kvaliteter ved bebyggelsen som tiltak m\u00e5 vurderes opp imot, slik at det ikke er behov for mer omfattende prosess for \u00e5 avklare kulturhistoriske verdier. 3 Det m\u00e5 ogs\u00e5 vektlegges at det p\u00e5 grunnlag av reguleringsplan er oppf\u00f8rt blokkbebyggelse med moderne utforming tilgrensende oms\u00f8kte eiendom. Videre er tiltaket utformet av arkitekt basert p\u00e5 eksisterende bebyggelse og omkringliggende bygningsmilj\u00f8, samt med gode kvaliteter. Det s\u00f8kes slik det fremkommer om tillatelse til dispensasjon fra krav til etablering av parkering. Tiltaket er imidlertid beliggende n\u00e6r bybane og annen kollektivtilbud, samt sykkelstamvei. Det vises for \u00f8vrig til s\u00f8knad om dispensasjon fra parkeringskrav. Oms\u00f8kt tiltak vurderes til \u00e5 ikke gi slike vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier sml. KPA \u00a7 3.3.1 at det ikke kan ivaretas gjennom en byggesaksprosess. Man kan videre ikke se at en \u00f8kning av BYA p\u00e5 eiendommen vil vanskeliggj\u00f8re en fremtidig regulering da tiltaket innordner seg eksisterende bebyggelse. Samlet sett aktualiserer ikke tiltaket behov for en helhetlig avklaring av ulike interesser og konsekvenser, utover det som er egnet til \u00e5 bli ivaretatt gjennom en byggesaksprosess. Etter dette kan vi ikke se at en dispensasjon i saken vil vesentlig tilsidesette hensynet bak plankravet eller hensyn bak form\u00e5lsbestemmelsen for \u00f8vrig. 3.3 Vurdering av fordeler og ulemper Fordelen med tiltaket er at tiltakshaver f\u00e5r utnyttet potensiale p\u00e5 eiendommen, og videre nyttiggj\u00f8re seg av arealet p\u00e5 en mer effektiv m\u00e5te ved at \u00f8kning i BYA kun utgj\u00f8r 2%, samtidig som antall boenheter \u00f8kes med 4. Tiltaket er s\u00e5ledes ogs\u00e5 i tr\u00e5d med \u00f8nske om fortetting i tr\u00e5d med gjeldende arealpolitikk og kommuneplanens arealdel. Boenhetene er egnet for familier som f\u00f8lge av st\u00f8rrelse og utforming, som er i tr\u00e5d med politisk \u00f8nske for byfortettingssone som fremg\u00e5r av \u00a7 9.3. Tiltakets tilrettelegging for familieboliger skal tillegges spesiell vekt, og utgj\u00f8r en fordel ved tiltaket. Samlet sett vil tiltaket medf\u00f8re en hensiktsmessig og effektiv arealbruk, uten \u00e5 m\u00e5tte bruke store ressurser p\u00e5 en planprosess. All den tid naboer og offentlige etater f\u00e5r uttale seg gjennom en byggesaksprosess, kan vi ikke se at det er s\u00e6rlige ulemper tilknyttet en dispensasjon fra plankravet i saken. En reguleringsplanprosess for tiltaket vil ogs\u00e5 medf\u00f8re un\u00f8dvendig bruk av kommunens og den private parts ressurser, da tiltaket ikke vurderes til \u00e5 ha slike konsekvenser som forutsetter en reguleringsplanprosess. Etter dette kan vi ikke se at en dispensasjon fra plankravet vil medf\u00f8re relevante ulemper, alle den tid tiltaket vurderes \u00e5 ikke medf\u00f8re behov for utredninger og slike vurderingsgrunnlag en planprosess normalt skal ivareta. 4 3.4 Konklusjon P\u00e5 denne bakgrunn kan vi ikke se at en dispensasjon fra plankravet for det oms\u00f8kte tiltak vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. Etter dette er vilk\u00e5rene i \u00a7 19-2 etter v\u00e5r vurdering oppfylt for s\u00f8knad om dispensasjon fra plankravet i KPA2018 \u00a7 3.1. 4. KPA2018 \u00a7 17 PARKERING 4.1 Innledning Etter KPA2018 \u00a7 17 er det for oms\u00f8kt tiltak krav om 0,6 \u2013 1,2 parkeringsplasser for bil pr. 100 kvm BRA bolig. Tiltaket omfatter totalt 419 m2 BRA, nytt og bruksendret areal, som gir et krav om etablering av 3 parkeringsplasser for bil i tiltaket. I dag eksisterer det en parkeringsplass p\u00e5 eiendommen i eksisterende garasje. Det skal ikke etableres nye parkeringsplasser i forbindelse med tiltaket. Det s\u00f8kes derfor om dispensasjon fra kravet til bilparkering. 4.2 Vurdering av hensyn Hensynet til kravet til etablering av bilparkering er \u00e5 s\u00f8rge for at det er tilstrekkelig antall parkeringsplasser for \u00e5 dekke parkeringsbehovet tilknyttet tiltaket. Videre bidrar parkeringskravet til \u00e5 unng\u00e5 at gater og torg blir overfylt med parkerte biler ettersom biler har parkering p\u00e5 egen eiendom. Begrensning i antall tillatte parkeringsplasser har ogs\u00e5 en side til reduksjon av biltrafikk og oppmuntring til bruk av mer milj\u00f8vennlige transportformer som sykling og kollektivtransport. Oms\u00f8kt eiendom ligger i gangavstand 150 meter fra bybanestoppet p\u00e5 linje 1 p\u00e5 Wergeland, hvor det ogs\u00e5 er bussholdestopp. Mot Bybanestopp i Kanalveien p\u00e5 linje 2 er det 426 meters gange. Tiltakseiendommen har kort gangavstand til begge bybanelinjene. Videre har eiendommen gode sykkelforbindelser med kort avstand til hovedsykkelruter mot sentrum, s\u00f8r og til Fyllingsdalen. Tiltakseiendommen er dermed godt egnet for beboelse uten n\u00f8dvendighet for bil. Hensynet til dekning av parkeringsbehovet vil dermed ikke vesentlig tilsidesettes ved en dispensasjon. Videre er hensynet til reduksjon av biltrafikk ivaretatt ved en dispensasjon, samtidig som det er et uttrykt politisk \u00f8nske \u00e5 begrense biltrafikken i fortettingsomr\u00e5dene, og stimulere til \u00f8kt bruk av kollektivtransport og sykkel som alternative fremgangsm\u00e5ter. 5 Under Arendalsuka den 17. august f.\u00e5., deltok Etatsdirekt\u00f8r for plan- og bygningsetaten i Bergen, Tarje Iversen Wanvik, i debatt1 om blant annet bil og parkering. I debatten ber han innstendig om at utbyggere lager reguleringsplaner uten parkering, nettopp fordi det er i tr\u00e5d med det politiske \u00f8nsket om reduksjon i biltrafikk. Videre dro han frem omr\u00e5de Mindemyren, som tiltaket befinner seg i, som eksempel p\u00e5 hvor det er stort press p\u00e5 biltrafikk, og det ikke er \u00f8nskelig med ytterligere parkeringsplasser. Etter dette kan man ikke se at tiltaket vil vesentlig tilsidesette hensynet bak bestemmelsen, eller lovens form\u00e5lsbestemmelse for \u00f8vrig. 4.3 Vurdering av konsekvenser Fordelen med en dispensasjon fra parkeringskravet er at tiltakshaver f\u00e5r etablert flere boenheter og effektivisert arealbruken p\u00e5 eiendommen. Videre er det en fordel for naboene i umiddelbar n\u00e6rhet at biltrafikken ikke \u00f8ker selv om antall beboere \u00f8kes, noe som vil redusere den andelsmessige bilbruken. Det er ogs\u00e5 en fordel for omr\u00e5det som helhet at man kan gjennomf\u00f8re fortetting p\u00e5 eiendommer hvor det er hensiktsmessig, uten at det utl\u00f8ser en \u00f8kning i trafikksituasjonen for omr\u00e5det. En dispensasjon fra kravet til parkering vil dermed b\u00e5de bidra til fortetting, og samtidig redusere andel trafikk pr. beboer i omr\u00e5det, samtidig som det stimuleres til \u00f8kt bruk av kollektivtransport og alternative fremkomstmidler. Ulempen med manglende parkering p\u00e5 eiendommen m\u00e5 anses som relativt liten, b\u00e5de med hensyn til parkeringsmuligheter i gate i omr\u00e5det omkring eiendommen, men s\u00e6rlig med hensyn til gode kollektivmuligheter i gangavstand fra eiendommen. Etter dette vurderes fordelene med tiltaket klart \u00e5 overstige ulempene etter en samlet vurdering. 4.4 Konklusjon Etter dette kan vi ikke se at en dispensasjon fra krav til biloppstillingsplasser vil medf\u00f8re vesentlig tilsidesettelse av hensynet bak bestemmelsene eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. 1 PBE-sjefen: \u2013 V\u00e6r s\u00e5 snill, lag en plan som har null parkering - Estate Vest 6 5. VEGLOVA \u00a7 29 \u2013 BYGGEGRENSE MOT VEG 5.1 Innledning Etter veglova \u00a7 29 er det fra kommunale veger en byggegrense p\u00e5 15 meter fra midtlinje av veien. Eksisterende bolig som s\u00f8kes bruksendret og oppdelt er plassert 4,8 meter fra midtlinjen til den kommunale vegen Svaneviksveien. Det s\u00f8kes derfor om dispensasjon fra bestemmelsen. 5.2 Vurdering av hensyn Hensyn bak bestemmelse om byggegrense mot veg er sikkerhet, herunder avstand mellom bygninger og konstruksjoner for \u00e5 unng\u00e5 farlige situasjoner og hindringer i siktlinjer, samt beskyttelse av fotgjengere. Videre er siktforhold vesentlig for bilf\u00f8rere som kommer ut fra eiendommer eller kj\u00f8rer i omr\u00e5der med bebyggelse. S\u00e6rlig gj\u00f8r dette seg gjeldende ved kryss og avkj\u00f8rsler. Byggegrense mot veg hensyntar ogs\u00e5 fremtidig veiutvidelse og infrastruktur som gir en fleksibilitet for \u00e5 kunne ivareta fremtidige behov for veiutvidelser eller infrastrukturprosjekter. Tiltakseiendommen er plassert mot enden av en blindvei slik at det oms\u00f8kte tiltaket ikke medf\u00f8rer tap av sikt eller for\u00e5rsaker hindringer i eksisterende siktlinjer mot vegen. Tiltaket er derfor ikke kryssende med hensynet til sikkerhet bak bestemmelsen. Hensynet til tilgjengelighet for offentlige veier ber\u00f8res ikke av tiltaket, da det ikke gj\u00f8res en utvidelse av eksisterende bygningsmasse mot vegen. Plasseringen av tiltaket vil heller ikke kunne komme i konflikt med en eventuell utvidelse av veien. Oppdelingen av eksisterende bolig skjer innenfor allerede godkjent bolig, og vil ikke ytterligere p\u00e5virke veiinteressene ut over det som allerede er godkjent. Etter dette kan man ikke se at tiltaket vil vesentlig tilsidesette hensynet bak bestemmelsen, eller lovens form\u00e5lsbestemmelse for \u00f8vrig. 5.3 Vurdering av konsekvenser Fordelen med en dispensasjon er at omr\u00e5det som eiendommen befinner seg i tilf\u00f8res boenheter, som er i tr\u00e5d med \u00f8nsket arealpolitikk om fortetting. Videre er det en fordel at eiendommen som er egnet til st\u00f8rre utnyttelse, gis mulighet til dette, til tross for byggegrense mot kommunal veg. Man oppn\u00e5r dermed en hensiktsmessig og arealeffektiv bruk av eksisterende bygningsmasse. All den tid avstand til eksisterende godkjent bebyggelse forblir uendret, kan vi ikke se at en dispensasjon medf\u00f8rer en ulempe i denne saken. 7 Hensynet bak byggegrense mot veg er up\u00e5virket av tiltaket. Etter dette vurderes derfor fordelene med tiltaket klart \u00e5 overstige ulempene etter en samlet vurdering. 5.4 Konklusjon Etter dette kan vi ikke se at en dispensasjon fra bestemmelsen byggegrense mot veg vil medf\u00f8re vesentlig tilsidesettelse av hensynet bak bestemmelsen eller lovens form\u00e5lsbestemmelse for \u00f8vrig. Videre overstiger fordelene med en dispensasjon i saken klart ulempene etter en samlet vurdering. Vi kan ikke se at en dispensasjon i saken har konsekvenser for helse, milj\u00f8, jordvern, sikkerhet og tilgjengelighet. 6. AVSLUTNING Etter tiltakshavers vurdering er det basert p\u00e5 ovennevnte gode grunner for \u00e5 innvilge dispensasjoner som oms\u00f8kt samt at vilk\u00e5rene i pbl. \u00a7 19-2 er oppfylt slik at oms\u00f8kte dispensasjoner kan og b\u00f8r innvilges. 7. NABOMERKNADER 7.1 Innledning S\u00f8knad om dispensasjon ble nabovarslet den 14. april d.\u00e5. Det er innkommet flere merknader til nabovarsel vedr\u00f8rende s\u00f8knad om dispensasjon. Det er innkommet merknader fra f\u00f8lgende naboer og velforening; - Eirik og Jorid F. Skare, nabo i gnr. 159 bnr. 493 snr. 2 - Bj\u00f8rn Rikhard Simonsen, nabo i gnr. 159 403 snr. 1 - Kristine Nordvik Sohlberg nabo i gnr. 159 bnr. 402 - B\u00e5rd-Espen B\u00f8e nabo i gnr. 159 bnr. 406 - Leaparken velforening Merknadene vil gjengis tematisk med kommentar fra ansvarlig s\u00f8ker. For \u00f8vrig henvises det til merknadene i sin helhet. 7.2 Krav til regulering Nabo Eirik og Jorid F. Skare (gnr. 159, bnr. 493, seksjon nr. 2), Leaparken velforening, samt nabo Bj\u00f8rn Rikhard Simonsen, (gnr. 159 bnr. 403, seksjon nr. 1) har p\u00e5pekt at tiltaket ikke burde gis dispensasjon fra 8 krav om reguleringsplan, jf. KPA2018 \u00a7 3.1, i hovedsak som f\u00f8lge av tiltakets st\u00f8rrelse, brytning av takform, tomteutnyttelse og byggeh\u00f8yder. Vedr\u00f8rende tiltakets st\u00f8rrelse vises det til at tiltakets p\u00e5bygg har et st\u00f8rre BRA enn dagens godkjente bolig p\u00e5 eiendommen samt terrenginngrep p\u00e5 flere meter. Videre gis det uttrykk for at str\u00f8kets egenart blir forringet, og at n\u00e6rmilj\u00f8et mister mer av sin typiske stil. Det henvises til nabomerknader for \u00f8vrig. Ansvarlig s\u00f8kers kommentar Eiendommen inng\u00e5r i byfortettingssone, hvor det er lagt til grunn en h\u00f8y utnytting. Tiltaket vurderes \u00e5 v\u00e6re i samsvar med gjeldende krav til arealutnyttelse. Vedr\u00f8rende tiltakets st\u00f8rrelse, s\u00e5 vil BYA kun ha en prosentvis \u00f8kning p\u00e5 2% sammenlignet med dagens godkjente situasjon. Byggeh\u00f8yde for tilbygget er underordnet gjeldende byggeh\u00f8yder i omr\u00e5det, med en takh\u00f8yde p\u00e5 8,6 m, hvor eksisterende godkjent bolig har en m\u00f8neh\u00f8yde p\u00e5 10,9 m. Ansvarlig s\u00f8ker kan ikke se at str\u00f8kets egenart blir forringet ved tiltaket, snarere tvert imot. Tiltaket gir et arkitektonisk l\u00f8ft i omr\u00e5det samtidig som det tilpasser seg eksisterende omgivelser og arkitektur. Som nevnt medf\u00f8rer tiltaket kun en \u00f8kning av 25 kvm. BYA ved grad av utnytting av tomten, slik at merknad til tomteutnyttelse m\u00e5 tillegges liten vekt. Videre er tiltaket av slik art og omfang at det i tr\u00e5d med kommunens praksis kan ivaretas gjennom en byggesaksprosess. Det vises for \u00f8vrig til begrunnelse for s\u00f8knad om dispensasjon fra plankrav. 7.3 Fortetting Nabo Eirik og Jorid F. Skare (gnr. 159, bnr. 493, snr. 2) og Leaparken velforening har bemerket at fortetting b\u00f8r gj\u00f8res sk\u00e5nsomt, og at oms\u00f8kte tiltak medf\u00f8rer en ytterligere belastning i et allerede sv\u00e6rt presset omr\u00e5de. Videre henvises det til tidligere utf\u00f8rt fortetting i omr\u00e5det, og at dette m\u00e5 hensyntas. Ansvarlig s\u00f8kers kommentar Det planlagte tiltaket vil medf\u00f8re en tilf\u00f8rsel av boenheter i omr\u00e5det. Samtidig vil dispensasjon fra parkeringskravet avhjelpe trafikkbelastningen i omr\u00e5det, et omr\u00e5de hvor det er god tilgang til kollektivtrafikk, n\u00e6rhet til sentrum og gode sykkelveier. Merknadshaver har ikke vist til objektive momenter som tilsier at fortetting i omr\u00e5det har n\u00e5dd et punkt hvor ytterligere fortetting medf\u00f8rer en belastning. Ansvarlig s\u00f8ker kan ikke se at det foreligger holdepunkter for \u00e5 si at tiltaket medf\u00f8rer en fortetting som utgj\u00f8r en belastning som s\u00e5dan. 9 Blant annet trekkes Falsens vei 67-69 frem som et eksempel p\u00e5 fortetting som har medf\u00f8rt negativ belastning p\u00e5 omr\u00e5det, og som ligger like ved tiltakseiendommen, og som burde ha v\u00e6rt p\u00e5lagt krav om regulering. Prosjektet kan ikke sammenlignes med tiltaket i denne saken da det gjaldt oppf\u00f8ring av et st\u00f8rre leilighetskompleks med langt flere boenheter. I v\u00e5r sak er det tale om en 2% \u00f8kning av eksisterende BYA og en \u00f8kning p\u00e5 4 boenheter fra godkjent situasjon. Videre ble det i motsetning til merknadshavers p\u00e5stand, utarbeidet en reguleringsplan for det prosjektet. Den fortetting som tiltaket medf\u00f8rer er ikke belastende, men i tr\u00e5d med politisk \u00f8nske om fortetting i sentrumsn\u00e6re boligomr\u00e5der, som ogs\u00e5 fremg\u00e5r av KPA2018. Videre kan man ikke se at tiltaket etter sin art og omfang vil medf\u00f8re aktuelle ulemper for naboene. Det m\u00e5 videre anses forventelig for naboer med fortetting i omr\u00e5der avsatt til fortettingssone. 7.4 Solforhold og u\u00f8nsket innsikt Nabo Eirik og Jorid F. Skare (gnr. 159, bnr. 493, snr. 2), Kristine Nordvik Sohlberg (gnr. 159 bnr. 231), Leaparken velforening og Bj\u00f8rn Rikhard Simonsen, (gnr. 159 bnr. 403, seksjon nr. 1) har alle p\u00e5pekt tiltakets konsekvenser for solforhold og u\u00f8nsket innsikt til de respektive leiligheter. Ansvarlig s\u00f8kers kommentar Tiltakshaver har ved utformingen av oms\u00f8kt tiltak fors\u00f8kt \u00e5 hensynta solforhold og skjermet innsyn. Det er likevel slik at med politisk \u00f8nske om fortetting m\u00e5 det ogs\u00e5 t\u00e5les de konsekvenser som fortetting medf\u00f8rer, blant annet noe tap av sol og noe \u00f8kt innsyn. Oms\u00f8kt tiltak er i tr\u00e5d med plan- og bygningslovens krav til avstand til nabogrense og h\u00f8yde p\u00e5 byggverk, jf. \u00a7 29-4 annet ledd, slik at tiltaket er innenfor de preaksepterte kravene til h\u00f8yde og avstand. Hva gjelder innsyn s\u00e5 er tiltaket utformet slik at innsynet er begrenset, og ikke noe mer enn hva enhver beboer m\u00e5 t\u00e5le i et fortettingsomr\u00e5de. Videre bygges det familieboliger, slik antallet mennesker ikke er h\u00f8yt sammenlignet med om det var bygd hybler. Videre f\u00f8lger det indirekte av kommuneplanens arealdel at det i byfortettingssonen er akseptert med tap av sol og utsikt i relativt stor utstrekning, og klart st\u00f8rre utstrekning enn det tiltaket vil medf\u00f8re. Dette fremkommer i bestemmelsene til kommuneplanen ved at det for ytre fortettingssone og \u00f8vrig byggesone er n\u00e6rmere angitt begrensninger for hvilke konsekvenser tiltak kan ha for sol- og utsiktsforhold for eksisterende boliger (se KPA2018 \u00a7\u00a7 26.4.7 og 26.5.4). 7.5 Utsikt Nabo Eirik og Jorid F. Skare (gnr. 159, bnr. 493, snr. 2) har p\u00e5pekt at tiltaket vil frata dem utsikt mot L\u00f8vstakken som ved dagens situasjon er synlig gjennom tiltakshavers tomt. 10 Ansvarlig s\u00f8kers kommentar I byfortettingssonen er det p\u00e5regnelig og tillatt med tap av utsikt som f\u00f8lge av nye byggetiltak. Det er ansvarlig s\u00f8kers oppfatning at grunneiers utnyttelse av egen tomt i tr\u00e5d med gjeldende arealpolitikk som vedtatt i KPA2018 som foreligger i omr\u00e5det m\u00e5 vektes tyngre enn naboers rett til utsikt over tomten. I likhet med kommentar til solforhold og u\u00f8nsket innsikt er det en del av \u00e5 bo i et fortettingsomr\u00e5de at bebyggelse og areal omkring vil innsnevres og v\u00e6re gjenstand for fortetting med de naturlige konsekvenser det medf\u00f8rer. Videre f\u00f8lger det indirekte av kommuneplanens arealdel at det i byfortettingssonen er akseptert med tap av sol og utsikt i relativt stor utstrekning, og klart st\u00f8rre utstrekning enn det tiltaket vil medf\u00f8re. Dette fremkommer i bestemmelsene til kommuneplanen ved at det for ytre fortettingssone og \u00f8vrig byggesone er n\u00e6rmere angitt begrensninger for hvilke konsekvenser tiltak kan ha for sol- og utsiktsforhold for eksisterende boliger (se KPA2018 \u00a7\u00a7 26.4.7 og 26.5.4). 7.6 Avstand til nabogrense Nabo Eirik og Jorid F. Skare (gnr. 159, bnr. 493, snr. 2) har p\u00e5pekt at tiltaket er planlagt 4 meter fra nabogrensen, og at deres bygg som er bygget 1 meter fra grensen etter samtykke i tidligere byggesak lider av avstanden p\u00e5 5 meter som blir mellom byggene. Nabo ber om at tiltaket p\u00e5 bakgrunn av dette trekkes lenger unna nabogrensen. Ansvarlig s\u00f8kers kommentar Ettersom nabo har plassert bebyggelse 1 meter fra nabogrensen medf\u00f8rer det ogs\u00e5 risiko for at naboeiendommen som vedkommende nabo har bygget 1 meter unna, lovlig f\u00f8rer opp bebyggelse som har konsekvenser for solforhold og innsyn. Ansvarlig s\u00f8ker kan derfor ikke se at nabo kan ha en berettiget forventning til at deres bolig skal skjermes fra innsyn eller bebyggelse som fratar dem noe solforhold n\u00e5r egen bebyggelse er 1 meter fra nabogrensen og ulempene i stor grad skyldes egen plassering av bolig n\u00e6r nabogrensen. S\u00e6rlig gjelder det n\u00e5r tiltaket som i denne saken er i tr\u00e5d med gjeldende regler om avstand fra nabogrensen. 7.7 Forhold til KPA2018/arealplan Nabo Eirik og Jorid F. Skare (gnr. 159, bnr. 493, snr. 2) har gjort gjeldende at tiltaket bryter med KPA2018 med hensyn til egne utearealer, hvor det hevdes at arealer er \u00abinneklemt\u00bb mellom murer og bygningskropper. Videre gj\u00f8res gjeldende at tiltaket vil forringe kvaliteten p\u00e5 fellesarealer p\u00e5 nabotomten gnr. 159, bnr. 493. I tillegg bemerkes det at bygningsformen bryter med stedets bebyggelsesstruktur, og at tiltaket 11 ikke kan vurderes isolert fra sine omgivelser, jf. planbeskrivelse fra KPA2018. Nabo Bj\u00f8rn Rikhard Simonsen, (gnr. 159 bnr. 403, seksjon nr. 1) har gitt uttrykk for tilsvarende sistnevnte merknad. Ansvarlig s\u00f8kers kommentar Ansvarlig s\u00f8ker er uenige i merknadene tilknyttet tiltakets forhold til KPA2018. Tiltaket er utformet for \u00e5 passe inn i bebyggelsen. Dette kan ikke v\u00e6re ensbetydende med at utformingen skal v\u00e6re identisk med omkringliggende arkitektoniske l\u00f8sninger, men lage et samspill som fungere for uttrykket i omr\u00e5det. God arkitektur er ikke ensartet med kopier, snarere tvert imot. Ansvarlig s\u00f8ker mener at det nabovarslede tiltak gj\u00f8r nettopp dette. I tillegg til \u00e5 v\u00e6re arkitektonisk tilpasset bebyggelsen i n\u00e6romr\u00e5det har det ogs\u00e5 en effektiv arealutnyttelse p\u00e5 tomten, samt byggets utforming som tillater et st\u00f8rre bruksareal enn dersom tiltaket skulle v\u00e6rt utformet med saltak. Det er i tr\u00e5d med det overordnede m\u00e5let om fortetting at ogs\u00e5 bebyggelsen gj\u00f8res arealeffektiv i sitt utnyttelsespotensiale, hvor flate tak \u00e5pner opp for st\u00f8rre bruksareal enn saltak. N\u00e5r dette i tillegg kan gj\u00f8res p\u00e5 en m\u00e5te som tilf\u00f8rer arkitektoniske kvaliteter og skaper et spill i n\u00e6rmilj\u00f8ets arkitektur kan vi ikke se at tiltaket bryter med plan for omr\u00e5det. 7.8 Anneks Nabo Eirik og Jorid F. Skare (gnr. 159, bnr. 493, snr. 2) har gjort gjeldende at eksisterende anneks som s\u00f8kes om \u00e5 rives ikke er godkjent, men trolig har en kulturhistorisk verdi da det er \u00absv\u00e6rt gammelt og spesielt\u00bb, og at dette burde unders\u00f8kes med aktuelle myndigheter gjennom en reguleringsplan. Ansvarlig s\u00f8kers kommentar Etter det opplyst er eiendommen opprettet i 1911, og bebyggelsen oppf\u00f8rt senere. Annekset er ikke SEFRAK-registrert, som videre gjelder bygninger i all hovedsak oppf\u00f8rt tidligere enn 1900-tallet. Ansvarlig s\u00f8ker kan derfor ikke se at annekset har noen kulturhistorisk verdi. 7.9 Parkering Nabo Eirik og Jorid F. Skare (gnr. 159, bnr. 493, snr. 2) med flere har gitt uttrykk for at det ikke burde gis dispensasjon fra parkeringskravet. Blant annet bemerkes det at veien opp til eiendommen er smal og ikke egnet fra trafikk, samt at dette er et omr\u00e5de med stort parkeringspress. Videre trekkes det frem fra Leaparken velforening at \u00f8kt parkering i omr\u00e5det ikke er \u00f8nskelig, men samtidig b\u00f8r ikke prosjektet f\u00e5 dispensasjon fra parkeringsnormen i KPA2018. Ansvarlig s\u00f8kers kommentar Vedr\u00f8rende kommentar til nabomerknader knyttet til parkering viser ansvarlig s\u00f8ker i all hovedsak til s\u00f8knad om dispensasjon fra parkeringskravet i KPA2018. 12 Det er uttalt fra etatsdirekt\u00f8r i plan- og bygningsetaten at det er \u00f8nskelig med reguleringsplaner uten parkering i nettopp det omr\u00e5det tiltaket er plassert p\u00e5 grunn av de gode kollektivmuligheter som finnes i n\u00e6romr\u00e5det. Om det skal foreligge incentiv til \u00e5 benytte seg av disse m\u00e5 det ogs\u00e5 tillates oppf\u00f8rt boliger uten parkering. Tvert imot kan den utfordrende parkeringssituasjonen i omr\u00e5det stimulere til \u00f8kt bruk av kollektivtransport, og det burde av den \u00e5rsak gis dispensasjon fra parkeringskravet. 8. OPPSUMMERING Etter gjennomgang av nabomerknader kan ansvarlig s\u00f8ker ikke se at det er grunn for \u00e5 endre s\u00f8knad om dispensasjon. Merknadene belyser forhold som allerede er vurdert av ansvarlig s\u00f8ker og tiltakshaver. Det vises for \u00f8vrig til nabomerknader i sin helhet. Ansvarlig s\u00f8ker ber om at s\u00f8knad om dispensasjon innvilges. Med vennlig hilsen Advokatfirmaet Landsvik & Larsen AS Kari Seglem Larsen Advokat M.N.A. e-post: kari@llco.no mobil: 930 48 286 13 "
}