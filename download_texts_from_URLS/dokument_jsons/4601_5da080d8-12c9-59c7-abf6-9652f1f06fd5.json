{
  "dokument_id": "5da080d8-12c9-59c7-abf6-9652f1f06fd5",
  "doc_type": "case_attachment",
  "kommune": 4601,
  "tittel": "Fagnotat datert 11.10.2024",
  "url": "https://bergen.kommune.no/politikere-utvalg/api/fil/bk360/11327542/Fagnotat-datert-11-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15081-3 (Arbeidssted) Saksbehandler: Anita Reimers Dato: 11.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 13/1155/0/0 Statsminister Michelsens Veg. Klage p\u00e5 avslag. Nybygg boligblokk Hvem klager? H\u00e5kon Nesheim for tiltakshaver Desyvfjell AS i klage av 17.07.2024. Nybygg av lavblokk p\u00e5 2 etasjer, med tilh\u00f8rende utomhusanlegg, Tiltaket herunder ogs\u00e5 ny avkj\u00f8rsel til privat del av Statsminister Michelsens veg. 6 boenheter, totalt BRA oppgitt til 508,8m2. Avslag av 26.06.2024 jf. gjeldende reguleringsplan nummer 62570000 med hensyn til regulert arealform\u00e5l, samt plan- og bygningsloven \u00a7 28-7 om krav til uteareal og parkering, jf. reguleringsplan nummer 62570000 \u00a7 Vedtaket 5.2.1 og \u00a7 5.3.7 og plan- og bygningsloven \u00a7 27-4 med hensyn til adkomst, jf. reguleringsplaner nummer 62570000 og 65180000. Det er s\u00f8kt og avsl\u00e5tt 4 dispensasjoner jf. pbl. \u00a7 19-2. Se punkt 1.1 Kommuneplanens arealdel (KPA2018), arealform\u00e5l sentrumsform\u00e5l, byfortettingssone (BY). Kommunedelplan FANA. KDP NY-PARADIS, HOP, NESTTUN, NESTTUN VEST, plannr. 15700000, arealform\u00e5l Planstatus fremtidig boligomr\u00e5de og landbruks- natur og friluftsomr\u00e5der. Detaljreguleringsplan Fana, Gnr. 13, Bnr. 54, 68 m.fl, Ny-Paradis/Paradis, felt KB4, plannr. 62570000, arealform\u00e5l bolig \u2013 Konsentrert sm\u00e5husbebyggelse- felt BKS3. Adkomst er regulert i plan 65180000. Klage mottatt 17.07.2024. Det er opplyst at supplerende klage ville bli Klagegrunner sendt innen 31.07.2024. Dette er ikke mottatt. Behov for ytterligere Ja. Kommuneplanens \u00a7 17.3.4 med hensyn til krav om at gangadkomst til saksbehandling ved parkeringsplasser skal v\u00e6re universelt utformet. Dette er ikke oms\u00f8kt. eventuell omgj\u00f8ring Anbefalt vedtak Vedtak av 26.06.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble mottatt s\u00f8knad om nybygg av lavblokk p\u00e5 2 etasjer, med tilh\u00f8rende utomhusanlegg, herunder ogs\u00e5 ny avkj\u00f8rsel til privat del av Statsminister Michelsens veg. 6 boenheter, totalt BRA oppgitt til 508,8m2 den 26.01.2024. Tilleggsdokumentasjon ble mottatt tilleggsdokumentasjon som mottatt 05.04.2024 og 23.05.2024. Det er ogs\u00e5 s\u00f8kt f\u00f8lgende dispensasjoner: \u2022 Reguleringsplan nummer 62570000 med hensyn til etablering av lavblokk innenfor arealform\u00e5let konsentrert sm\u00e5husbebyggelse, felt BKS3 (regulert til kjedet enebolig, rekkehus eller lignende) \u2022 Reguleringsplan nummer 62570000 \u00a7 5.2.1 med hensyn til oms\u00f8kte l\u00f8sning for fordeling av privat- og felles uteoppholdsareal \u2022 Reguleringsplan nr. 62570000 \u00a7 5.3.1 med hensyn til redusert parkeringsdekning for bil, for felt BKS3, fra 1,2 til 0,6 pl. per 100 m2BRA \u2022 Reguleringsplan nummer 62570000 \u00a7 5.3.7 med hensyn til krav om at parkering skal skje p\u00e5 egen tomt, da det s\u00f8kes om \u00e5 benytte to parkingsplasser i fellesanlegg for felt BB2 og BB3, ved eiendom 13/1146. \u2022 Reguleringsplan nr. 62570000 \u00a7 5.3.1 med hensyn til ytterligere redusert parkeringsdekning for bil, for feltene BB2 og BB3, som f\u00f8lge av at 4 parkeringsplasser i felles garasjeanlegg under BB3 overdras til hhv. felt BKS3 og BB5 (2 hver). Parkeringsdekning i BB2 og BB3 reduseres da fra 1,06 til 0,91 pl. per 100 m2BRA. \u2022 Reguleringsplan nummer 62570000 \u00a7 5.1.2 med hensyn til krav om at terreng mur m\u00e5 ha minste avstand p\u00e5 1 meter til eiendomsgrense, for plassering av mur under 1 meter fra felles adkomstvei regulert som f_SV2 i plan nr. 65180000. \u2022 Kommuneplanens arealdel \u00a7 26.3.7 med hensyn til krav om at minimum 10 % av boenhetene skal ha minst 80 m2 bruksareal og direkte tilgang til uteareal (krav til at boenheten m\u00e5 ligge i f\u00f8rste etasje med direkte utgang til uteareal). Det ble 26.06.2024 fattet f\u00f8lgende vedtak: S\u00f8knad om rammetillatelse til tiltak som oms\u00f8kt og listet under punkt 1 over, avsl\u00e5s, jf. gjeldende reguleringsplan nummer 62570000 med hensyn til regulert arealform\u00e5l, samt plan- og bygningsloven \u00a7 28-7 om krav til uteareal og parkering, jf. reguleringsplan nummer 62570000 \u00a7 5.2.1 og \u00a7 5.3.7 og plan- og bygningsloven \u00a7 27-4 med hensyn til adkomst, jf. reguleringsplaner nummer 62570000 og 65180000. F\u00f8lgende s\u00f8knader om dispensasjon avsl\u00e5s, jf. plan- og bygningsloven \u00a7 19-2: Saksnummer KLAGE-2024/15081 Side 2 av 14 \u2022 S\u00f8knad om dispensasjon fra reguleringsplan nummer 62570000 med hensyn til etablering av lavblokk innenfor arealform\u00e5let konsentrert sm\u00e5husbebyggelse, felt BKS3 (regulert til kjedet enebolig, rekkehus eller lignende). \u2022 S\u00f8knad om dispensasjon fra reguleringsplan nummer 62570000 \u00a7 5.2.1 med hensyn til oms\u00f8kte l\u00f8sning for fordeling av privat- og felles uteoppholdsareal. \u2022 S\u00f8knad om dispensasjon fra reguleringsplan nummer 62570000 \u00a7 5.3.7, med hensyn til krav om at parkering skal skje p\u00e5 egen tomt, for \u00e5 benytte to parkingsplasser i fellesanlegg tilh\u00f8rende felt BB2 og BB3, ved eiendom 13/1146. \u2022 S\u00f8knad om dispensasjon fra reguleringsplaner nummer 62570000 og 65180000 med hensyn til endret plassering av avkj\u00f8rsel i strid med plankart. Vi har i dette tilfellet valgt \u00e5 ikke behandle de \u00f8vrige dispensasjonene, da vi kunne v\u00e6re positivt innstilt til disse hadde tiltaket ellers im\u00f8tekommet avslagsgrunnene. Se under punkt 3.2.6. Klage ble mottatt 17.07.2024. Supplerende klage skulle bli sendt innen 31.07.2024. Fagetaten har ikke mottatt supplerende klage. Den ble etterspurt i e-post 07.10.2024, med kort frist, uten \u00e5 f\u00e5 svar. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Vi finner at det mangler nabovarsling av f\u00f8lgende dispensasjonss\u00f8knader som inngitt ved supplering 23.05.2024: \u2022 Reguleringsplan nummer 62570000 \u00a7 5.3.7 med hensyn til krav om at parkering skal skje p\u00e5 egen tomt, da det s\u00f8kes om \u00e5 benytte to parkingsplasser i fellesanlegg for felt BB2 og BB3, ved eiendom 13/1146. \u2022 Reguleringsplan nr. 62570000 \u00a7 5.3.1 med hensyn til ytterligere redusert parkeringsdekning for bil, for feltene BB2 og BB3, som f\u00f8lge av at 4 parkingsplasser i felles garasjeanlegg under BB3 overdras til hhv. felt BKS3 og BB5 (2 hver). Parkeringsdekning i BB2 og BB3 reduseres da fra 1,06 til 0,91 pl. per 100 m2BRA. \u2022 Kommuneplanens arealdel \u00a7 26.3.7 med hensyn til krav om at minimum 10 % av boenhetene skal ha minst 80 m2 bruksareal og direkte tilgang til uteareal (krav til at boenheten m\u00e5 ligge i f\u00f8rste etasje med direkte utgang til uteareal). Statens Vegvesen har gitt uttale datert 12.04.2024. Det fremg\u00e5r at Statens Vegvesen savner at dispensasjonss\u00f8knaden beskriver hva oms\u00f8kte dispensasjoner fra regulert bygningstypologi og parkeringsdekning ventes \u00e5 bety for trafikkomfanget. De har ellers ikke motforestillinger til at dispensasjonene innvilges. Saksnummer KLAGE-2024/15081 Side 3 av 14 Bergen Kommune v/Bymilj\u00f8etaten seksjon for veiforvaltning har gitt uttale datert 22.04.2024. Av mottatte uttale fremg\u00e5r det at Bymilj\u00f8etaten i forbindelse med vurderingen av dispensasjon fra regulert krav til parkeringsdekning, blant annet anbefaler at en \u00f8kt andel sykkelparkering b\u00f8r skje innend\u00f8rs bak l\u00e5sbar d\u00f8r. Det b\u00f8r sikres ferdig opparbeidet privat gangvei med tilstrekkelig belysning f\u00f8r boligene tas i bruk. Ift. oms\u00f8kte dispensasjon for ny plassering av avkj\u00f8rsel anbefaler Bymilj\u00f8etaten at det avsettes snu- og man\u00f8vreringsareal p\u00e5 egen eiendom for at tiltaket ikke skal g\u00e5 p\u00e5 bekostning av trafikksikkerheten i veien. Ift oms\u00f8kte dispensasjon for etablering av terreng mur under 1 meter fra regulert kj\u00f8revei, anbefaler Bymilj\u00f8etaten at det vurderes hvorvidt behovet for tilstrekkelig sideareal langs veibanen for hhv. sn\u00f8 opplag, drenering, samt areal for belysning og skilt mv. faktisk er ivaretatt ved oms\u00f8kte plassering av terreng mur. Ut over dette har ikke Bymilj\u00f8etaten v/veiforvaltningen fremmet merknader til s\u00f8knaden. Bergen Kommune v/Bymilj\u00f8etaten seksjon for natur- og milj\u00f8forvaltning har gitt uttale i epost datert 23.04.2024. Av uttalen fremg\u00e5r det at det er registrert et asketre i randsonen til eiendommen og Bymilj\u00f8eten ber derfor om at en arborist eller trepleier gj\u00f8r en tilstandsvurdering av treet og dets rotsone. Dette med bakgrunn i at Ask er et sterkt truet treslag som f\u00f8lge av askesyke, jf. norsk r\u00f8dliste 2023. Bergen Kommune v/ Byantikvaren har gitt uttale datert 02.05.2024. Av uttalen fremg\u00e5r at Byantikvaren har gitt en vurdering av det aktuelle kulturmilj\u00f8et i sak 2023/259851-14. Byantikvaren anf\u00f8rer ogs\u00e5 at de ikke har ytterligere kommentarer til s\u00f8knaden den tid tiltaket etableres innenfor rammene av gjeldende reguleringsplan. Fagetatens kommentar: OBS! Merk at Byantikvaren har lagt feil faktum til grunn, da de har tatt utgangspunkt i at tiltaket etableres innenfor rammene i gjeldende reguleringsplan, noe som ikke er tilfelle, ref. oms\u00f8kte dispensasjoner og v\u00e5rt h\u00f8ringsbrev datert 26.03.2024. Videre viser de til en sak hvor det ble gitt negativ innstilling til oms\u00f8kte nybygg av boligblokk innenfor eiendom 13/1156, planes felt BB5. 2. Om klagen Klager tar i klagen med et punkt om historikk og bakgrunn for bygges\u00f8knaden. Klager mener at det b\u00f8r vektlegges at Statsforvalteren i behandlingen til reguleringsplan 65270000 i 2015 var kritisk til sm\u00e5husbebyggelse og ville prim\u00e6rt at det skulle bygges tettere. Det klages p\u00e5 avslag p\u00e5 s\u00f8knad om dispensasjon fra reguleringsplan nummer 62570000 med hensyn til etablering av lavblokk innenfor arealform\u00e5let konsentrert sm\u00e5husbebyggelse, felt BKS3 (regulert til kjedet enebolig, rekkehus eller lignende). Bygningskroppen det er s\u00f8kt om er tilsvarende volum som f\u00f8lger av vedtatt reguleringsplan, men tar bedre hensyn til naboer, visuelle kvaliteter med gr\u00f8nt tak og er en mindre bilbasert l\u00f8sning. Klager vil fremheve at det ikke er naboklager. Det klages p\u00e5 avslag p\u00e5 s\u00f8knad om dispensasjon fra reguleringsplan nummer 62570000 \u00a7 5.2.1 med hensyn til oms\u00f8kte l\u00f8sning for fordeling av privat- og felles uteoppholdsareal. 4 av 6 leiligheter tilfredsstiller kravene. Dersom det legges til grunn KPA sine bestemmelser s\u00e5 er disse ogs\u00e5 tilfredsstillende. Saksnummer KLAGE-2024/15081 Side 4 av 14 Videre klages det p\u00e5 avslag p\u00e5 s\u00f8knad om dispensasjon fra reguleringsplan nummer 62570000 \u00a7 5.3.7, med hensyn til krav om at parkering skal skje p\u00e5 egen tomt, for \u00e5 benytte to parkingsplasser i fellesanlegg tilh\u00f8rende felt BB2 og BB3, ved eiendom 13/1146. Det oms\u00f8kte tiltak vil henvende seg til markedet som ikke har behov for bil. Det er imidlertid lagt HC p\u00e5 egen tomt og ytterligere 2 PP kan disponeres i nabobygget BB3. Det er s\u00f8kt om endret avkj\u00f8rsel fra plankart da mur i grensen mellom BKS 3 og BB4 (13/155 og 13/105) ble regulert som verneverdig i reguleringsplan 65180000. H\u00f8yden p\u00e5 den verneverdige mur medf\u00f8rer at sikt fra regulert avkj\u00f8rsel ikke blir tilfredsstillende. Bebyggelsen vil bli liggende i enden av en blindvei med sv\u00e6rt lite biltrafikk. I reguleringsplan 65180000 er trafikk i omr\u00e5det ytterligere redusert i henhold til vedtatt reguleringsplan 65270000. (Renovasjonsl\u00f8sning er flyttet vekk fra omr\u00e5det BKS 2/BKS 3.) Klager mener at den foresl\u00e5tte utkj\u00f8rsel ivaretar kravet om \u00e5 ivareta den verneverdige mur, bedre sikt samt at deres forslag til mindre bilbasert bebyggelse vil i seg selv begrense trafikken. Vi viser til klagen i sin helhet. 3. Vurdering av klagen 3.1 Innledning Fagetaten er ikke negativ til at det bygges p\u00e5 eiendommen, men kan ikke gi en tillatelse til tiltaket slik det n\u00e5 foreligger. Dette er ogs\u00e5 i tr\u00e5d med de skriftlige anbefalingene som er gitt tidligere, b\u00e5de i forh\u00e5ndskonferanse og oppf\u00f8lgingsm\u00f8te. Hovedproblemstillingen er at tiltaket slik vi ser det sprenger rammene for eiendommen. En lavblokk med 6 boenheter blir her i meste laget. Dette m\u00e5 blant annet ses i sammenheng med at tiltaket hverken klarer et lempet krav til parkering og/eller gjesteparkering eller snuareal p\u00e5 egen eiendom. Videre er det heller ikke s\u00e6rlig kvalitet i- eller st\u00f8rrelse p\u00e5 private uteareal, hvor disse er sv\u00e6rt smale og plassert tett opp mot vei. Vi anser at det er en direkte sammenheng mellom disse utfordringene og valgte bygningsvolum / antall boenheter. Etter en totalvurdering er det derfor etatens oppfatning at bygningsvolumet b\u00f8r krympes, og antallet boenheter reduseres, slik at man i st\u00f8rre grad kan ivareta dette. I denne saken har man til tross for disse tilbakemeldingene valgt \u00e5 utforme s\u00f8knaden p\u00e5 en slik m\u00e5te som man her har gjort, og dermed ogs\u00e5 valgt \u00e5 g\u00e5 imot fagetatens klare anbefalinger. Etaten har videre gitt tiltakshaver anledning til \u00e5 trekke s\u00f8knaden, samt gitt tilbud om veiledning ved en eventuell revisjon av tiltaket. Dette har ikke v\u00e6rt \u00f8nskelig fra tiltakshaver side. 3.2 Dispensasjoner 3.2.1 Innledning Det s\u00f8kes om Nybygg av lavblokk p\u00e5 2 etasjer, med tilh\u00f8rende utomhusanlegg, herunder ogs\u00e5 ny avkj\u00f8rsel til privat del av Statsminister Michelsens veg. Saksnummer KLAGE-2024/15081 Side 5 av 14 En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, barn og unges oppvekstmilj\u00f8, s\u00e5 vel som omgivelsenes estetiske utforming. Loven skal fremme en b\u00e6rekraftig utvikling, samt sikre at forholdet til likeverd og forsvarlighet er ivaretatt. Som det fremg\u00e5r av s\u00f8knaden og vedtak, bryter oms\u00f8kte tiltak med gjeldene plan p\u00e5 flere punkter. Tiltaket er avhengig av hele 8 dispensasjoner, hvorav syv av disse er oms\u00f8kt. Det \u00e5 fravike gjeldende plangrunnlag i et s\u00e5nn omfang som her er oms\u00f8kt, for \u00e5 tillate et helt annet tiltak enn det planen legger opp til, vil uten tvil svekke forutsigbarheten av hva som kan p\u00e5regnes etablert innenfor planomr\u00e5det. 3.2.2 Arealform\u00e5l Tiltaket er i strid med s\u00f8knad om dispensasjon fra reguleringsplan nummer 62570000 med hensyn til etablering av lavblokk innenfor arealform\u00e5let konsentrert sm\u00e5husbebyggelse, felt BKS3 (regulert til kjedet enebolig, rekkehus eller lignende). Klager anf\u00f8rer at bygningskroppen det er s\u00f8kt om er tilsvarende volum som f\u00f8lger av vedtatt reguleringsplan, men tar bedre hensyn til naboer, visuelle kvaliteter med gr\u00f8nt tak og er en mindre bilbasert l\u00f8sning. Konsentrert sm\u00e5husbebyggelse er iht. departementets veileder Grad av utnytting, sm\u00e5hus, sammenbygd i kjeder eller rekker, med inntil tre m\u00e5lbare plan, der bygningens h\u00f8yde faller innenfor h\u00f8ydene som er angitt i plan- og bygningsloven. Dette vil typisk v\u00e6re kjedete eneboliger og/eller rekkehus p\u00e5 inntil tre etasjer. Rekkehus er iht. samme veileder definert som en bygning med tre eller flere selvstendige boenheter bygd i en sammenhengende rekke, hvor det er vertikale skiller mellom de enkelte boenhetene, og hvor hver boenhet har egen inngang. Kjedete boliger er p\u00e5 sin side definert som bygninger hvor to eller flere selvstendige boenheter er bygget sammen med mellombygg, som regel garasje/carport, utebod e.l. Saksnummer KLAGE-2024/15081 Side 6 av 14 I dette tilfellet s\u00f8kes det om oppf\u00f8ring av en lavblokk, med seks boenheter, i ett og samme bygg. Blokken g\u00e5r over to etasjer, og har en h\u00f8yde som ligger godt innenfor lovens rammer. Leilighetene p\u00e5 bakkeplan er gitt egne innganger, mens det for leiligheter i andre etasje benyttes felles halvklimatisert trappeoppgang. Boligblokken har alts\u00e5 flere fellestrekk med regulert bygningstypologi, uten at den er direkte sammenlignbar. Vi er enig med klager at den gitte utformingen er med p\u00e5 \u00e5 nedskalere, og \u00e5 dele opp bygningsvolumet, blant annet ved valgte material- og fargebruk. Alt dette er med p\u00e5 \u00e5 redusere opplevelsen av bygningskroppen som blokkbebyggelse. Vi er derfor p\u00e5 mange m\u00e5ter positive til grepene som her er gjort, men er ogs\u00e5 bevist p\u00e5 at valgte bygningstypologi bryter med vedtatte reguleringsplan, og at det i dette tilfellet s\u00f8kes om \u00e5 etablere dobbelt s\u00e5 mange boenheter ift. det som har lagt til grunn for planen, jf. planbeskrivelsens pkt. 8.3 mv. Vi viser til at planen har tatt utgangspunkt i 3 boenheter, mens s\u00f8knad gjelder 6 boenheter. Etableringen av en boligblokk hvor antallet boenheter er doblet, betyr i dette tilfellet at tiltaket endrer opp med \u00e5 sprenge rammene for eiendommen. Vi viser til at tiltaket ikke engang klarer \u00e5 im\u00f8tekomme et halvert krav til parkeringsdekning, slik det er s\u00f8kt om dispensasjon for. Planen setter for det aktuelle bygget krav til 6 parkingsplasser for bil, mens det p\u00e5 andre siden bare er s\u00f8kt om tillatelse til \u00e5 etablere 3 plasser, og hvorav kun 1 av disse er lokalisert p\u00e5 eiendommen. Man fors\u00f8ker her \u00e5 omg\u00e5 regulert utnyttelsesgrad ved \u00e5 plassere parkeringsareal utenfor eiendommen, for s\u00e5 \u00e5 erstatte dette med boligareal. Dette gj\u00f8res til tross for at planen eksplisitt har tatt stilling til at parkering skal skje lokalt innenfor felt BKS3, ogs\u00e5 dette et forhold det er s\u00f8kt om dispensasjon fra. Videre medf\u00f8rer st\u00f8rrelsen p\u00e5 bygningskroppen, og valgte utforming at det ogs\u00e5 oppst\u00e5r arealknapphet p\u00e5 bakkeplan. Dette f\u00f8rer i sin tur til at det ikke er avsatt plass for gjesteparkering eller til snuareal for bil ved eiendommen. Dette langs en vei uten fortau eller regulert gateparkering. Forholdet vil utvilsomt g\u00e5 p\u00e5 bekostning av trafikksikkerheten. Ved siden av dette mangler man ogs\u00e5 areal til \u00e5 etablere gode og forsvarlige uteoppholdsarealer. Behovet for uteoppholdsareal \u00f8ker med antallet boenheter, noe som betyr at det vil v\u00e6re lettere \u00e5 etablere gode utearealer jo f\u00e6rre boenheter som bygges. Ved \u00e5 bygge en lavblokk, og s\u00e5ledes doble antallet boenheter, skapes derfor en arealknapphet p\u00e5 bakkeplan. Selv ved en dispensasjon som i realiteten mer enn halverer st\u00f8rrelsen p\u00e5 private uteoppholdsareal, ender man opp med \u00e5 etablere disse (inkl. murer osv.) innenfor byggegrensen mot vei. Igjen skjer dette fordi valg av bygningstypologi og antall boenheter trumfer ivaretakelse av kvalitet i bebyggelsen. Med bakgrunn i de samme forhold reduseres ogs\u00e5 bruksarealet per boenhet. Dette for \u00e5 f\u00e5 flest mulig boenheter inn i blokken, uten \u00e5 overskride regulert utnyttelse. Noe som igjen f\u00f8rer til at tiltaket heller ikke im\u00f8tekommer kommuneplanens krav om minimum 10% leiligheter over 80m2BRA plassert p\u00e5 bakkeplan. Et krav som blant annet er viktig for \u00e5 sikre boliger tilpasset sm\u00e5barnsfamilier. Hensikten med \u00e5 regulere eiendommen til konsentrert sm\u00e5husbebyggelse har v\u00e6rt \u00e5 definere omr\u00e5dekarakter, skape en variasjon i skala, \u00e5 sikre en tilpasning til eksisterende Saksnummer KLAGE-2024/15081 Side 7 av 14 bebyggelse og landskap. Rekkehus eller kjedet bebyggelse er typisk mindre urban, og har en st\u00f8rre privat \u00absf\u00e6re\u00bb, med st\u00f8rre hageareal enn eksempelvis blokkbebyggelse. Denne typen bebyggelse opptrer her i stor grad som en \u00abmekler\u00bb mellom eksisterende og fremtidig situasjon, hvor det som er/ har v\u00e6rt et sentrumsn\u00e6rt villaomr\u00e5de med store hageanlegg, sakte skal transformeres til et helt nytt boligomr\u00e5de best\u00e5ende av en kombinasjon av rekkehus og blokkbebyggelse. Med sentrumsn\u00e6rt omr\u00e5de, menes her n\u00e6rheten til Paradis bydelssentrum. En slik boligmiks som det reguleringsplanen her legger opp til, har i lang tid v\u00e6rt typisk for \u00absentrumsn\u00e6r\u00bb bebyggelse, og er \u00e5 gjenfinne i Bergen helt fra midten av 1900 tallet og frem til i nye prosjekter som bygges og reguleres den dag i dag. Ved \u00e5 tillate etableringen av oms\u00f8kte boligblokk innenfor eiendommen, reduseres denne boligmiksen, og litt av den tiltenkte omr\u00e5dekarakteren forsvinner. Etter dette finner vi at hensynet bak bestemmelsen det dispenseres fra er vesentlig tilsidesatt, og at tiltaket bryter med kravene i pbl. \u00a7 29-2 visuelle kvaliteter. 3.2.2 Krav til fordeling av privat- og felles uteoppholdsareal Tiltaket er i strid med reguleringsplanens \u00a7 5.2.1 som fastsetter konkrete minimumskrav til st\u00f8rrelse og fordeling av private og felles uteoppholdsarealer. Klager skriver at forslaget som er fremmet med 6 leiligheter, hvorav 4 av disse er ca. 50 m2, tilfredsstiller kravene til b\u00e5de privat og felles uteoppholdsareal for reguleringsplan 62570000. Dersom det legges til grunn KPA sine bestemmelser s\u00e5 er disse ogs\u00e5 tilfredsstillende. Samlet avsatt privat og felles areal for BKS 3 inklusiv f-lek 1 utgj\u00f8r i overkant av 300 m2. Det tilsvarer at sum felles uteoppholdsareal og privat tilsvarer ca. 80 % av leilighetsareal p\u00e5 ca. 370 m2. Hovedhensynet bak bestemmelsen er \u00e5 sikre at bebyggelsen etableres med de uteoppholdsarealene som er n\u00f8dvendig for \u00e5 opprettholde god bokvalitet for alle aldersgrupper og funksjonsniv\u00e5er. Utearealene skal gjennom sin st\u00f8rrelse, plassering og utforming gis gode kvaliteter for \u00e5 sikre tilfredsstillende arealer for opphold-, lek- og rekreasjon. I dette tilfellet er det i reguleringsplanen tatt konkret stilling til minimums-mengden av privat- og felles uteoppholdsareal for bebyggelsen. For omr\u00e5der med konsentrert sm\u00e5husbebyggelse, slik som for BKS3, er minimumskravet satt til 25m2 privatareal og 15 m2 fellesareal per boenhet. For blokkbebyggelse er det derimot satt et minimumskrav til privatareal p\u00e5 7 m2, mens kravet til fellesareal st\u00e5r uforandret. Det er alts\u00e5 en sammenheng mellom regulert bygningstypologi, og krav til uteoppholdsareal. Dette henger naturlig nok sammen med at privatareal p\u00e5 boligblokker som oftest l\u00f8ses som balkonger og terrasser, mens det for rekkehusbebyggelse og kjedete boliger vil v\u00e6re naturlig med tilh\u00f8rende hageareal. Saksnummer KLAGE-2024/15081 Side 8 av 14 Eiendommen er forutsatt etablert med st\u00f8rre private utearealer p\u00e5 minimum 25m2. For utover det at utearealene skal st\u00e5 i stil til bygningstypologien, skal utearealene ogs\u00e5 st\u00e5 i stil til str\u00f8kskarakteren. Og i dette tilfellet er str\u00f8kskarakteren nettopp st\u00f8rre utearealer og hageanlegg. Viktigheten av \u00e5 bevare denne karakteren er uttrykkelig nedfelt i reguleringsplanens \u00a7 5.2.4. Vi mener at tiltaket slik det er oms\u00f8kt bryter med dette. De oms\u00f8kte uteoppholdsarealene er relativt smale og har sv\u00e6rt begrenset brukskvalitet. Reelt sett er det sv\u00e6rt begrenset hvilken bokvalitet arealene tilf\u00f8rer ettersom bruksverdien m\u00e5 sies \u00e5 v\u00e6re relativt lav. Dette da store deler av arealene har dybde p\u00e5 under 2 meter. Denne dybden vanskeliggj\u00f8r b\u00e5de m\u00f8blering og annen bruk av arealet. Det vil v\u00e6re begrenset i hvilken grad arealene vil oppleves som tilfredsstillende oppholds-, lek- og rekreasjonsareal for alle aldersgrupper og funksjonsniv\u00e5. Videre er det uheldig at uteoppholdsarealene plasseres s\u00e5 n\u00e6rme b\u00e5de vei og avkj\u00f8rsel til eiendommen. Utearealer p\u00e5 bakkeplan etableres utenfor byggegrensen ved hjelp av en dispensasjonsavhengig plassering av forst\u00f8tningsmur som ligger i eiendomsgrense, 1 meter fra veikant. Det er derfor sv\u00e6rt uheldig at privatarealene er gitt en slik eksponert plassering mot veien, i tillegg til egen avkj\u00f8rsel og parkering. Det vil heller ikke v\u00e6re mulig \u00e5 skjerme arealene i s\u00e6rlig grad grunnet behovet for \u00e5 ivareta krav til frisikt fra egen avkj\u00f8rsel. Det som fremst\u00e5r positivt, er at tiltaket tilrettelegger for et felles uteoppholdsareal p\u00e5 eiendommen, til tross for at fellesarealet tilh\u00f8rende BKS3 er ivaretatt innenfor f_LEK1 jf. planbeskrivelses pkt. 8.5, og planens \u00a7 3.6. Dette gj\u00f8res som et bytte mot manglende st\u00f8rrelse ved private utearealer. Selv om dette arealet gjerne fremst\u00e5r attraktivt ved f\u00f8rste \u00f8yekast, er arealet i virkeligheten relativt lite og ligger sv\u00e6rt tett p\u00e5 boligblokken. Det vil v\u00e6re begrenset i hvilken grad arealet Saksnummer KLAGE-2024/15081 Side 9 av 14 lar seg skjerme fra privat uteareal i front av blokken, og i hvilken grad arealet da blir opplevd som tilgjengelig. Etter dette finner vi at hensynet bak bestemmelsen det dispenseres fra er vesentlig tilsidesatt. Vi mener ogs\u00e5 at tiltaket ikke im\u00f8tekommer pbl. sitt krav om at det skal sikres n\u00f8dvendig uteareal til bebyggelsen jf. \u00a7 28-7. 3.2.3 Krav til at parkering skal skje p\u00e5 egen eiendom Reguleringsplanens \u00a7 5.3.7 fastsetter at parkering for boliger innenfor felt BKS3 m.fl., skal skje i garasje p\u00e5 egen tomt. Klager opplyser at Desyvfjell AS s\u00f8kte i 2016 \u00e5 redusere parkeringsdekning i garasje p\u00e5 BB3 fra 33 til 25 i henhold til reguleringsplan. Det ble innvilget reduksjon til 29 plasser. (1.5 PP pr boenhet.) Desyvfjell AS disponerer 4 PP da beboerne i BB2/BB3 ikke har behov for alle PP som er bygget. Det oms\u00f8kte tiltak vil henvende seg til markedet som ikke har behov for bil. Det er imidlertid lagt HC p\u00e5 egen tomt og ytterligere 2 PP kan disponeres i nabobygget BB3. Hovedhensynet bak bestemmelsen er \u00e5 sikre at parkering tilh\u00f8rende bebyggelsen l\u00f8ses innenfor eiendommen, som en integrert del av bebyggelsen. Dette bidrar til \u00e5 sikre n\u00e6rhet til egne parkeringsplasser, s\u00e5 vel som at parkeringsl\u00f8sningen harmonerer med bygningstypologien og str\u00f8kskarakteren. I denne saken s\u00f8kes det for det f\u00f8rste om tillatelse til \u00e5 halvere parkeringsdekningen i forhold til kravet som f\u00f8lger av reguleringsplanen, fra 1,2 til 0,6 plasser for bil per 100 kvm bolig. Dette betyr i praksis at tiltaket g\u00e5r fra \u00e5 m\u00e5tte omfatte seks parkeringsplasser for bil, ned til tre. Vi er i utgangspunktet ikke negativt innstilt, men mener det da burde v\u00e6re en selvf\u00f8lge at man klarer \u00e5 l\u00f8se en halvert parkeringsdekning innenfor eiendommen, noe som her ikke er tilfelle. Det s\u00f8kes ogs\u00e5 om tillatelse til \u00e5 etablere 2 av de totalt 3 parkeringsplassene utenfor egen eiendom, i et garasjeanlegg ved eiendom 13/1146. Garasjeanlegget ligger ca. 100 meters gange fra adkomst og parkering p\u00e5 egen tomt, og tilh\u00f8rer allerede etablert blokkbebyggelse innenfor planens felt BB2 og BB3. Gangadkomsten mellom eiendommene inneholder en lengre trapp, og er derfor utformet i strid med regelverket. Vi viser til at det i kommuneplanens \u00a7 17.3.4 er fastsatt et konkret krav til at slik gangadkomst til parkering skal v\u00e6re universelt utformet. Dette kravet harmonerer ogs\u00e5 med kravene som gis av byggteknisk forskrift \u00a7\u00a7 8-4 f\u00f8rste ledd, 8-5 f\u00f8rste ledd, og 8-8 tredje ledd med veiledning. Det er ikke s\u00f8kt om dispensasjon for det aktuelle forholdet, og vi mener at oms\u00f8kte l\u00f8sning ikke er tilfredsstillende. For det f\u00f8rste er den skisserte gangtraseen i sin helhet privat, hvor det typisk ogs\u00e5 er d\u00e5rlig vintervedlikehold. Det \u00e5 skulle legge opp til \u00e5 m\u00e5tte b\u00e6re med seg varer og barnevogn mv., vil v\u00e6re utfordrende nok i seg selv, men n\u00e5r gangtrasen er n\u00e6rmere 100 meter lang og inneholder et langt og smalt trappeparti p\u00e5 3-4 h\u00f8ydemeter, blir dette ikke bare en d\u00e5rlig-, men ogs\u00e5 en uforsvarlig l\u00f8sning. Spesielt med tanke p\u00e5 at egen eiendom (13/1155) ikke er planlagt med parkeringslomme eller tilsvarende. Parkeringslommer, hvor det er mulig med biloppstilling for kortere perioder, vil kunne v\u00e6re aktuelt for \u00e5 avlevere varer etter Saksnummer KLAGE-2024/15081 Side 10 av 14 dagligvarehandel /shopping, henting/avlevering av personer, f.eks. ved oppstilling for drosje osv. I alle slike tilfeller er man avhengig av \u00e5 ha en egnet oppstillingsplass for bil, noe oms\u00f8kte tiltak ikke har tatt tilstrekkelig h\u00f8yde for. Klager skriver at det er lagt HC parkering p\u00e5 egen eiendom. Avkj\u00f8rselen som betjener parkeringsplassen, er utformet med en utflytende overgang til kj\u00f8reveien. Det vil derfor v\u00e6re mulig \u00e5 stille opp en bil delvis inn i avkj\u00f8rselen. \u00c5 skulle parkere i avkj\u00f8rselen anses som en d\u00e5rlig l\u00f8sning, da man b\u00e5de blokkerer for bruk av parkeringsplassen, men ogs\u00e5 vanskeliggj\u00f8r adkomst til boligene, ettersom gangadkomst skjer sammen med kj\u00f8readkomst. Noe som ogs\u00e5 er en d\u00e5rlig l\u00f8sning trafikksikkerhetsmessig. Det at det etableres kun en HC-plass ved eiendommen ikke er tilstrekkelig. I tillegg er denne planlagt uten snumulighet, hvor man legger opp til at man m\u00e5 rygge ut i en kj\u00f8revei, hvor det hverken er tilbud om fortau eller gang-/sykkelvei for myke trafikanter. Dette er en sv\u00e6rt uheldig l\u00f8sning, noe ogs\u00e5 Bymilj\u00f8etaten har p\u00e5pekt i deres uttale. Videre er det ogs\u00e5 lagt opp til at avkj\u00f8rselen blir liggende tvers ovenfor samlet avkj\u00f8ring fra feltene BB6 og BKS4. Ved parkering delvis inn i egen avkj\u00f8rsel, vil man kunne skape en uoversiktlig og trafikkfarlig situasjon ved samtidig trafikk fra BB6/BKS4 sammen med m\u00f8tende trafikk langs veien. Dimensjonerende st\u00f8rrelse for personbil er 1,9 meter bredde, mens den private kj\u00f8reveien som er regulert uten fortau eller annet brukbart sideareal, har en bredde p\u00e5 3,5 meter. Det vil v\u00e6re problematisk med gateparkering, selv for en kortere periode. Dette er ogs\u00e5 sv\u00e6rt uheldig med tanke p\u00e5 antallet boenheter som veien skal betjene, og antallet fotgjengere og andre myke trafikanter som ikke har tilbud om fortau eller gangvei, men vil v\u00e6re tvunget ut i veibanen. Basert p\u00e5 dette anses ikke tiltaket \u00e5 im\u00f8tekomme plan- og bygningsloven krav om at det skal sikres n\u00f8dvendig areal til parkering, jf. \u00a7 28-7. Etter dette finner vi at hensynet bak bestemmelsen det dispenseres fra er vesentlig tilsidesatt. 3.2.4 Plassering av avkj\u00f8rsel Reguleringsplaner nummer 62570000 og 65180000 viser regulert plassering av avkj\u00f8rsel til eiendom 13/1155 (felt BKS3). Avkj\u00f8rselen s\u00f8kes i denne saken plassert i strid med gjeldende plankart. Klager skriver at det er s\u00f8kt om endret avkj\u00f8rsel fra plankart da mur i grensen mellom BKS 3 og BB4 (13/155 og 13/105) ble regulert som verneverdig i reguleringsplan 65180000. H\u00f8yden p\u00e5 den verneverdige mur medf\u00f8rer at sikt fra regulert avkj\u00f8rsel ikke blir tilfredsstillende. Bebyggelsen vil bli liggende i enden av en blindvei med sv\u00e6rt lite biltrafikk. I reguleringsplan 65180000 er trafikk i omr\u00e5det ytterligere redusert i henhold til vedtatt reguleringsplan 65270000. (Renovasjonsl\u00f8sning er flyttet vekk fra omr\u00e5det BKS 2/BKS 3.) Den foresl\u00e5tte utkj\u00f8rsel ivaretar kravet om \u00e5 ivareta den verneverdige mur, bedre sikt samt at forslag til mindre bilbasert bebyggelse vil i seg selv begrense trafikken. Saksnummer KLAGE-2024/15081 Side 11 av 14 Hovedhensynet bak regulert plassering av avkj\u00f8rsel er \u00e5 sikre eiendommen trafikksikker og egent adkomst til form\u00e5let. I denne saken s\u00f8kes det om \u00e5 flytte plasseringen av avkj\u00f8rselen ca. 6 meter mot vest. Ny plassering medf\u00f8rer blant annet at avkj\u00f8rselen til BKS3 blir liggende direkte ovenfor regulert felles avkj\u00f8rsel tilh\u00f8rende feltene BB6 og BKS4. R\u00e5dgivende firma Haugen VVA har utarbeidet et trafikkfaglig notat ang\u00e5ende avkj\u00f8rselen hvor de har vurdert l\u00f8sningen som trafikksikker. Videre har heller ikke veifaglige myndigheter hatt merknader til det konkrete forholdet ved h\u00f8ring. Men Haugen kommer med flere anbefalinger. Det anbefales at kj\u00f8ret\u00f8y i avkj\u00f8rsel til felt BKS3 rygger inn p\u00e5 eiendommen, fra felles privat atkomstveg. Dermed benyttes b\u00e5de avkj\u00f8rsel og atkomstveg som snuareal for kj\u00f8ret\u00f8y. For \u00e5 benytte dette kj\u00f8rem\u00f8nsteret er det viktig at frisikt i avkj\u00f8rsel er tilstrekkelig. Kj\u00f8rem\u00f8nster i felles private veger kan defineres av vegeiere, s\u00e5 lenge det ikke oppst\u00e5r trafikkfarlige situasjoner. For best mulig utnyttelse av vegarealet i boligfeltet anbefales det at felles kj\u00f8reveg blir benyttet som man\u00f8vreringsareal for inn-/utkj\u00f8ring i delfelt BKS3. Videre anbefales at veg f_V6 ogs\u00e5 benyttes som avkj\u00f8rsel til felt BB6. Dermed vil antall avkj\u00f8rsler fra atkomstvegen reduseres. Dette vil v\u00e6re et trafikksikringstiltak som reduserer antall krysningspunkt. Isolert sett mener vi at endret plassering av avkj\u00f8rsel burde kunne gis dispensasjon forutsatt at ny plassering og utforming ivaretar alle n\u00f8dvendige krav til trafikksikkerhet, og gir en egent adkomst til form\u00e5let. P\u00e5 den annen side deler vi Bymilj\u00f8etaten bekymring om manglende snuareal for bil ved eiendommen. Vi mener at tiltaket slik det er oms\u00f8kt ikke har vist at aktuelle plassering av avkj\u00f8rsel er egnet som adkomst til form\u00e5let, ut over det \u00e5 oppfylle tekniske krav til utforming av selve avkj\u00f8rselen, herunder krav til friskt. (Det er for oss uklart hvorvidt forhold til bredde, svingradius og lengdeprofil er ivaretatt). Vi viser til at avkj\u00f8rselen i kombinasjon med oms\u00f8kt bebyggelse ved BKS3 ikke har tilrettelagt for n\u00f8dvendig parkering, (herunder ogs\u00e5 gjesteparkering) og/eller snuareal ved egen eiendom. Det er derfor ikke synliggjort at adkomsten til form\u00e5let, (herunder parkering) lar seg l\u00f8se med oms\u00f8kte plassering av avkj\u00f8rsel. Tvert imot, viser s\u00f8knaden etter v\u00e5r mening at oms\u00f8kt l\u00f8sning ikke er tilfredsstillende jf. v\u00e5r dr\u00f8ftelse om adkomstforhold under 3.2.3. Etter dette finner vi at hensynet bak bestemmelsen det dispenseres fra er vesentlig tilsidesatt. Vi finner ogs\u00e5 at oms\u00f8kte tiltak heller ikke tilfredsstiller krav til adkomst, som gitt i plan- og bygningsloven \u00a7 27-4. 3.2.5 Om fordelene ved \u00e5 dispensere er klart st\u00f8rre enn ulempene Vilk\u00e5rene i \u00a7 19-2 er kumulative, og det er derfor ikke n\u00f8dvendig \u00e5 ta stilling til om fordelene ved en dispensasjon er klart st\u00f8rre enn ulempene. Vi kan likevel ikke se at det i denne saken er klart st\u00f8rre fordeler enn ulemper. Vi har forst\u00e5else for tiltakshavers praktiske behov, men personlige interesser vektlegges ikke. Bakgrunnen for dette er at eierforhold vil v\u00e6re skiftende over tid, mens plan- og bygningsmyndighetene skal styre arealbruken i kommunen i et langsiktig perspektiv, jf. Ombudsmannens uttalelse 26. januar 2016 (SOM-2014-3266). Saksnummer KLAGE-2024/15081 Side 12 av 14 Det f\u00f8lger av forarbeidene at det bare er i tilfeller der det foreligger \u00abhelt spesielle sosialmedisinske, personlige og menneskelige hensyn\u00bb at personlige interesser kan tillegges vekt, samt at slike hensyn \u00abnormalt ikke har avgj\u00f8rende vekt i dispensasjonssaker etter plan- og bygningsloven\u00bb jf. Ot-prp.nr 32 (2007-2008) s. 242. Fagetaten kan ikke se at det foreligger slike hensyn i denne saken. I dette tilfellet anses fordelene ved \u00e5 dispensere i hovedsak \u00e5 v\u00e6re knyttet opp mot at tiltakshaver f\u00e5r etablere tiltaket slik som oms\u00f8kt. Det er ogs\u00e5 fordelaktig dersom det kan etableres flere boliger innenfor et sentrumsn\u00e6rt omr\u00e5de, uten at dette g\u00e5r p\u00e5 bekostning av gode bo- og milj\u00f8kvaliteter. P\u00e5 den andre siden vil det v\u00e6re til vesentlig ulempe for fremtidige beboere, \u00e5 tillate etablering av boliger som hverken har tilfredsstillende st\u00f8rrelse eller kvalitet i uteareal, eller n\u00f8dvendig areal til parkering. Det vil v\u00e6re til vesentlig ulempe for b\u00e5de omr\u00e5det og beboerne, b\u00e5de visuelt og trafikksikkerhetsmessig, dersom resultatet blir gateparkering i mangel av tilstrekkelig parkering ved egen eiendom. Manglende snuareal p\u00e5 egen eiendom vil ogs\u00e5 utgj\u00f8re en vesentlig ulempe for den lokale trafikksikkerheten. Etter en samlet vurdering mener vi at ulempe ved \u00e5 innvilge oms\u00f8kt dispensasjoner vil v\u00e6re klart st\u00f8rre enn fordelene. 3.2.6 Dispensasjoner som ikke er behandlet Vi har i dette tilfellet valgt \u00e5 ikke behandle de \u00f8vrige dispensasjonene, da vi isolert sett ville v\u00e6rt positivt innstilt til disse, hadde tiltaket ellers im\u00f8tekommet avslagsgrunnene. Dette gjelder: \u2022 Reguleringsplan nr. 62570000 \u00a7 5.3.1 med hensyn til redusert parkeringsdekning for bil, for felt BKS3, fra 1,2 til 0,6 pl. per 100 m2BRA. Vi kunne v\u00e6rt positiv til en redusert parkeringsdekning, forutsatt at den faktiske dekningen er forsvarlig, og at denne lar seg l\u00f8se p\u00e5 egen eiendom. Den tid tiltaket m\u00e5 omprosjekteres m\u00e5 det p\u00e5 nytt tas stilling til hva som er forsvarlig og hensiktsmessig dekningsgrad. Det er ikke gitt at denne ved omprosjektering ville v\u00e6rt 0,6 pl. per 100 m2BRA. \u2022 Reguleringsplan nr. 62570000 \u00a7 5.3.1 med hensyn til ytterligere redusert parkeringsdekning for bil, for feltene BB2 og BB3, som f\u00f8lge av at 4 parkingsplasser i felles garasjeanlegg under BB3 overdras til hhv. felt BKS3 og BB5 (2 hver). Parkeringsdekning i BB2 og BB3 reduseres da fra 1,06 til 0,91 pl. per 100 m2B Bebyggelse innenfor BB2 og BB3 har 19 boenheter som til sammen disponerer 29 parkeringsplasser for bil. Vi anser det forsvarlig \u00e5 kunne gi dispensasjon, slik at 4 av de ordin\u00e6re parkeringsplassene i garasjeanlegget kan overdras bebyggelse innenfor BB5 og BKS3. Men vi anser at n\u00f8dvendig parkering for bebyggelsen m\u00e5 l\u00f8ses innenfor de enkelte feltene. Dette fordi l\u00f8sningen blant annet bryter med krav til gangadkomst. Vi mener derfor at Saksnummer KLAGE-2024/15081 Side 13 av 14 en slik parkering kun kan v\u00e6re et supplement til n\u00f8dvendig parkering plassert p\u00e5 egen eiendom. \u2022 Reguleringsplan nummer 62570000 \u00a7 5.1.2 med hensyn til krav om at terrengmur m\u00e5 ha minste avstand p\u00e5 1 meter til eiendomsgrense, for plassering av mur under 1 meter fra felles adkomstvei regulert som f_SV2 i plan nr. 65180000 Bymilj\u00f8etaten har i uttale av 22.04.2024 anbefalt at det m\u00e5 gj\u00f8res en n\u00e6rmere vurdering av om oms\u00f8kte mur vil komme i konflikt med behovet for tilstrekkelig sideareal langs vegbanen. Dette for \u00e5 ivareta hensyn til blant annet frisikt, sn\u00f8 opplag, drenering, samt arealbehov for belysning og skilt. Dispensasjonss\u00f8knaden m\u00e5 derfor suppleres med n\u00f8dvendig informasjon, og det m\u00e5 gj\u00f8res en konkret vurdering av hvorvidt tiltaket tilsidesetter de hensyn byggegrensen skal ivareta. Forutsatt at relevante hensyn ivaretas, vil vi kunne v\u00e6re positivt innstilt til en dispensasjon, gitt at \u00f8vrige avslagsgrunner ellers im\u00f8tekommes. Herunder at utearealene f\u00e5r bedre kvalitet med mulighet for skjerming. \u2022 Kommuneplanens arealdel \u00a7 26.3.7 med hensyn til krav om at minimum 10 % av boenhetene skal ha minst 80 m2 bruksareal og direkte tilgang til uteareal (krav til at boenheten m\u00e5 ligge i f\u00f8rste etasje med direkte utgang til uteareal). Selv om det ikke er ideelt at tiltaket kun har mindre leiligheter p\u00e5 bakkeplan, (under 80 m2BRA) er det ikke kritisk, da den nye bebyggelsen innenfor planomr\u00e5det for \u00f8vrig har en dekning p\u00e5 rundt 20%, medregnet bygget og godkjent utbygging iht. planen. Sett i lys av at tiltaket slik det er oms\u00f8kt, etter v\u00e5rt syn ikke har greid \u00e5 l\u00f8se atkomstsituasjon med parkerings- og snuareal, og heller ikke private uteoppholdsareal, er det tydelig at utomhusanlegget i sin helhet, og situasjon p\u00e5 bakkeplan m\u00e5 omarbeides. Og da dette ogs\u00e5 henger tett sammen med oms\u00f8kte bebyggelsestypologi, som p\u00e5 bakgrunn av nevnte utfordringer avsl\u00e5s, er det f\u00f8lgelig heller ikke hensiktsmessig \u00e5 realitetsbehandle den aktuelle dispensasjonss\u00f8knaden. 4. Konklusjon Vedtak av 26.06.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Flyfoto 3. Situasjonsplan 4. Klage 5. Vedtak 6. Tegninger 7. Nye tegninger 8. Vegteknisk vurdering avkj\u00f8rsel 9. Uttale fra Bymilj\u00f8etaten \u2013 veiforfaltning 10. Uttale fra Bymilj\u00f8etaten \u2013 Naturforvaltning 11. Uttale fra Statens vegvesen 12. Uttalelse fra Byantikvaren Saksnummer KLAGE-2024/15081 Side 14 av 14 "
}