{
  "dokument_id": "c9a62acb-7414-5212-8e75-70b9915c5bc3",
  "doc_type": "case_attachment",
  "kommune": 4601,
  "tittel": "Statsforvalteren stadfester. Gnr 287 Bnr 217 Arnatveitvegen 137. Etablering av parkeringsplass",
  "url": "https://bergen.kommune.no/politikere-utvalg/api/fil/bk360/11946844/Statsforvalteren-stadfester-Gnr-287-Bnr-217-Arnatveitvegen-137-Etablering-av-parkeringsplass",
  "tekst": " V\u00e5r dato: V\u00e5r ref: 10.01.2025 2024/14591 Deres dato: Deres ref: MALVIN KLEMENTSEN Saksbehandler, innvalgstelefon \u00d8vre Seimsmark 55 David Larsen, 55 57 20 16 5264 GARNES Bergen kommune \u2013 gnr. 287, bnr. 217, Arnatveitvegen 137. Etablering av parkeringsplass Vi viser til klage datert 13. oktober 2024 og oversendelse av klagesak fra Bergen kommune i brev datert 2. oktober 2024. Vedtak Klagen tas ikke til f\u00f8lge. Statsforvalteren stadfester Bergen kommunes vedtak datert 29. september 2024, referanse BYGG-2022/23139-30, om avslag p\u00e5 s\u00f8knaden om etablering av parkeringsplass. Sakens bakgrunn Vi forutsetter at sakens bakgrunn er kjent og gir derfor kun et kortfattet sammendrag. Som f\u00f8lge av ulovlighetsoppf\u00f8lging fra Bergen kommune, ble det i 2022 s\u00f8kt om tillatelse til etablering av 18 parkeringsplasser p\u00e5 ovennevnte eiendom. Det ble samtidig s\u00f8kt om dispensasjon fra plankravet i kommuneplanens arealdel \u00a7 3.1. Kommunen mottok s\u00f8knad om endret bruk av avkj\u00f8rsel til kommunal vei i revidert s\u00f8knad datert 16. mai 2023. Til den reviderte s\u00f8knaden uttalte Vestland fylkeskommune i brev datert 21. juni 2023: \u00abVi meiner kommunen ikkje b\u00f8r godkjenne forslaget som f\u00f8religg og at det m\u00e5 teiknast ut ei ny l\u00f8ysing. Difor kan vi ikkje behandle s\u00f8knad om dispensasjon fr\u00e5 byggegrense for plassering av parkeringsplassar, f\u00f8r avk\u00f8yrsle og kryssl\u00f8ysingar er avklart.\u00bb I h\u00f8ringsuttalelsen fra Bymilj\u00f8etaten datert 26. juni 2023 g\u00e5r det frem at Bymilj\u00f8etaten trenger flere opplysninger for \u00e5 kunne behandle saken som veimyndighet: \u00abBymilj\u00f8etaten har gjennomg\u00e5tt s\u00f8knaden og ser at vi trenger ytterligere opplysninger/dokumentasjon for \u00e5 kunne ta stilling til s\u00f8knaden. \uf02d Krysset mellom kommunal og fylkeskommunal veg m\u00e5 utformes i henhold til h\u00e5ndb\u00f8ker fra Statens vegvesen. Situasjonsplanen har kun tatt hensyn til avkj\u00f8rsel fra ovennevnte E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 eiendom til kommunal veg. Vestland fylkeskommune er overordnet vegmyndighet og eier derfor krysset (til og med gangfelt). \uf02d Det m\u00e5 ogs\u00e5 sendes inn kantsteinstegninger og detaljering av eventuell anlegging av brostein\u00bb E-post fra kommunen til s\u00f8ker datert 13. september 2023 beskriver saksforholdet ytterligere, samt hvorfor kommunen valgte \u00e5 ta saken til realitetsbehandling fremfor \u00e5 la saken ligge i bero enda lenger: \u00abViser til mottatt s\u00f8knad vedr\u00f8rende tiltak p\u00e5 gnr 287 bnr 217, samt foresp\u00f8rsel om \u00e5 stille s\u00f8knad i bero mottatt 09.09.2023. Vi har gjort f\u00f8lgende vurdering av mottatt henvendelse om \u00e5 stille s\u00f8knad i bero: \u2022 S\u00f8knad om anlegging av parkeringsplasser ble mottatt 13.05.2022, p\u00e5 bakgrunn av negativ uttale fra veimyndigheter sommeren 2022, ble det gitt anledning til \u00e5 bearbeide mottatt s\u00f8knad med frist til 01.09.2022. Denne fristen ble forlenget 3 ganger (til 01.11.2022, 01.03.2023 og til slutt 15.05.2023). Vi mottok s\u00e5 revidert s\u00f8knad 16.05.2023 som ble sendt til ny h\u00f8ringsuttalelse fra veimyndihetene. P\u00e5 bakgrunn av ny negativ uttale fra veimyndighetene fikk dere en ny mulighet til \u00e5 innhente positiv uttalel fra Veimyndighetene, men en endelig frist til 10.09.2023. Det er innen den endelige fristen ikke mottatt et bearbeidet tiltak som er akseptert av de ber\u00f8rte veimyndighetene. Etter v\u00e5r vurdering har vi i denne saken strukket oss veldig langt for \u00e5 gi dere mulighet for \u00e5 bearbeide tiltaket. N\u00e5r man n\u00e5 har g\u00e5tt over 1 \u00e5r fra s\u00f8knaden ble mottatt og med en rekke fristforlengelser, mener vi at ytterligere fristforlengelse ikke b\u00f8r gis. Vi vil derfor ta s\u00f8knaden til behandling slik s\u00f8knaden foreligger.\u00bb Kommunen avslo s\u00f8knaden i vedtak datert 29. september 2023. Begrunnelsen for avslaget er at eiendommen ikke er sikret lovlig adkomst etter plan- og bygningsloven (pbl.) \u00a7 27-4 f\u00f8rste avsnitt. Avslaget ble p\u00e5klaget av ansvarlig s\u00f8ker p\u00e5 vegne av tiltakshaver Arna Bruk AS i brev datert 13. oktober 2023. Klagen er i hovedsak begrunnet med at tiltakshaver \u00f8nsker \u00e5 innhente godkjenning fra veimyndigheten for adkomst til eiendommen: \u00ab[D]ette er en sak under arbeid, vi er i dialog med Multiconsult for \u00e5 finne en l\u00f8sning fylkeskommunen kan godkjenne. Men som samtidig ivaretar brukarene av Arna Bruk sine interesser, derav st\u00f8rre kj\u00f8ret\u00f8y som skal inn og ut av krysset fra fylkesvei til Arna Bruk.\u00bb Kommunens politiske utvalg for milj\u00f8 og byutvikling befarte eiendommen 8. februar 2024 og traff vedtak i m\u00f8te 15. februar 2024 om \u00e5 returnere saken til byr\u00e5det for \u00e5 unders\u00f8ke \u00abom samhandlingen mellom plan- og bygningsmyndighet og vegmyndighet har v\u00e6rt i samsvar med kommunens prosedyre.\u00bb I m\u00f8te 19. september 2024 vedtok utvalget \u00e5 ikke ta klagen til f\u00f8lge. Saken ble deretter sendt til oss for endelig avgj\u00f8relse. Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra Kommunal- og distriktsdepartementet. Side: 3/4 Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. Krav til adkomst Pbl. \u00a7 27-4 lyder slik: \u00abF\u00f8r opprettelse eller endring av eiendom til bebyggelse eller oppf\u00f8ring av bygning blir godkjent, skal byggetomta enten v\u00e6re sikret lovlig atkomst til veg som er \u00e5pen for alminnelig ferdsel eller ved tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende. Avkj\u00f8rsel fra offentlig veg m\u00e5 v\u00e6re godkjent av vedkommende vegmyndighet, jf. veglova \u00a7\u00a7 40 til 43.\u00bb Statsforvalterens vurdering Saken gjelder klage p\u00e5 Bergen kommunes vedtak om avslag p\u00e5 s\u00f8knad om etablering av parkeringsplass p\u00e5 ovennevnte eiendom. Det rettslige utgangspunktet er at n\u00e5r en s\u00f8knad er fullstendig, plikter kommunen \u00e5 gi tillatelse dersom tiltaket ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt f\u00f8rste setning. Dersom tiltaket er i strid med denne lovgivningen, skal s\u00f8knaden derimot avsl\u00e5s. Det er verken tvilsomt eller omstridt at innvilgelse av s\u00f8knaden er avhengig av tillatelse til utvidet bruk av avkj\u00f8rsel. Veiloven \u00a7 40 lyder slik: \u00abLigg det ikkje f\u00f8re nokon reguleringsplan som nemnd, eller planen ikkje omfattar avkj\u00f8rsle, m\u00e5 avkj\u00f8rsle fr\u00e5 offentleg veg ikkje byggast eller nyttast utan l\u00f8yve fr\u00e5 vegstyremakta.\u00bb Omr\u00e5det er ikke regulert, og det er tale om avkj\u00f8rsel til Arnatveitlia, som er en kommunal vei. Avkj\u00f8rselstillatelse fra vedkommende veimyndighet er derfor n\u00f8dvendig, se pbl. \u00a7 27-4 f\u00f8rste avsnitt siste setning. Det er p\u00e5 det rene at det ikke foreligger avkj\u00f8rselstillatelse fra Bymilj\u00f8etaten, som er aktuell veimyndighet for kommunale veier. Ettersom det ikke er avgj\u00f8rende for v\u00e5r konklusjon, er det ikke n\u00f8dvendig for oss \u00e5 ta stilling til om tillatelse ogs\u00e5 forutsetter tillatelse fra fylkeskommunen som veimyndighet for fylkeskommunale veier, i dette tilfellet Arnatveitvegen. Lovens krav til adkomst i pbl. \u00a7 27-4 f\u00f8rste avsnitt er etter dette ikke oppfylt. Det er ikke s\u00f8kt om dispensasjon fra denne bestemmelsen. Tiltaket er dermed i strid med plan- og bygningslovgivningen og m\u00e5 derfor avsl\u00e5s, se pbl. \u00a7 21-4 f\u00f8rste avsnitt f\u00f8rste setning. At \u00abdette er en sak under arbeid\u00bb, hvor dere \u00aber i dialog med Multiconsult for \u00e5 finne en l\u00f8sning fylkeskommunen kan godkjenne\u00bb, forandrer ikke ved v\u00e5r konklusjon. Slik saken st\u00e5r, er det ikke rettslig adgang til \u00e5 gi tillatelse til tiltaket. Avslutning Vi har vurdert klagegrunnene og kommet til klagen ikke skal tas til f\u00f8lge. Side: 4/4 V\u00e5rt vedtak p\u00e5 side 1 er endelig og kan ikke p\u00e5klages, se fvl. \u00a7 28 tredje avsnitt. Med hilsen Stine Ross Ids\u00f8 David Larsen seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN JIBO CONSULT JOHN INGVALD \u00d8KLAND Klasatj\u00f8nnveien 15 5172 LODDEFJORD ARNA BRUK AS Postboks 6134 5892 BERGEN "
}