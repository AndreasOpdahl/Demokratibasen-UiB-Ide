{
  "dokument_id": "377684d2-0887-5719-9ceb-ad8457b44485",
  "doc_type": "case_attachment",
  "kommune": 5501,
  "tittel": "Vedlegg 13 NINA Rapport 2145. Fugl i Gi\u00e6verbukta ifm VAO l\u00f8sning",
  "url": "https://innsyn.tromso.kommune.no/application/getMoteDokument?dokid=2001676154",
  "tekst": "2145 Vurdering av konsekvensene for fugl i Gi\u00e6verbukta i Troms\u00f8 med skissert VAO l\u00f8sning Karl-Otto Jacobsen NINAs publikasjoner NINA Rapport Dette er NINAs ordin\u00e6re rapportering til oppdragsgiver etter gjennomf\u00f8rt forsknings-, overv\u00e5kings- eller utredningsarbeid. I tillegg vil serien favne mye av instituttets \u00f8vrige rapportering, for eksempel fra seminarer og konferanser, resultater av eget forsknings- og utredningsarbeid og litteraturstudier. NINA Rapport kan ogs\u00e5 utgis p\u00e5 engelsk, som NINA Report. NINA Temahefte Heftene utarbeides etter behov og serien favner sv\u00e6rt vidt; fra systematiske bestemmelsesn\u00f8kler til informasjon om viktige problemstillinger i samfunnet. Heftene har vanligvis en popul\u00e6rvitenskapelig form med vekt p\u00e5 illustrasjoner. NINA Temahefte kan ogs\u00e5 utgis p\u00e5 engelsk, som NINA Special Report. NINA Fakta Faktaarkene har som m\u00e5l \u00e5 gj\u00f8re NINAs forskningsresultater raskt og enkelt tilgjengelig for et st\u00f8rre publikum. Faktaarkene gir en kort framstilling av noen av v\u00e5re viktigste forskningstema. Annen publisering I tillegg til rapporteringen i NINAs egne serier publiserer instituttets ansatte en stor del av sine forskningsresultater i internasjonale vitenskapelige journaler og i popul\u00e6rfaglige b\u00f8ker og tidsskrifter. Vurdering av konsekvensene for fugl i Gi\u00e6verbukta i Troms\u00f8 med skissert VAO l\u00f8sning Karl-Otto Jacobsen Norsk institutt for naturforskning NINA Rapport 2145 Jacobsen, K.-O. 2022. Vurdering av konsekvensene for fugl i Gi\u00e6verbukta i Troms\u00f8 med skissert VAO l\u00f8sning. NINA Rapport 2145. Norsk institutt for naturforskning. Troms\u00f8, juni 2022 ISSN: 1504-3312 ISBN: 978-82-426-4935-5 RETTIGHETSHAVER \u00a9 Norsk institutt for naturforskning Publikasjonen kan siteres fritt med kildeangivelse TILGJENGELIGHET \u00c5pen PUBLISERINGSTYPE Digitalt dokument (pdf) KVALITETSSIKRET AV Sveinn Are Hanssen ANSVARLIG SIGNATUR Forskningssjef Cathrine Henaug (sign.) OPPDRAGSGIVER(E)/BIDRAGSYTER(E) Statens Vegvesen OPPDRAGSGIVERS REFERANSE 20/18287 KONTAKTPERSON(ER) HOS OPPDRAGSGIVER/BIDRAGSYTER \u00d8yvind Haugland FORSIDEBILDE Parti fra innerste delen av Gi\u00e6verbukta hvor opptil 200 stokkender overvintrer. \u00a9 Karl-Otto Jacobsen N\u00d8KKELORD Troms\u00f8 kommune, Troms Fylke, Gi\u00e6verbukta, Fugleliv, Stokkand, Konsekvensvurdering, Vei, VAO, Flyplass, Fly/fugl KEY WORDS Troms\u00f8 Municipality, Troms County, Gi\u00e6verbukta, Birdlife, Mallard, Impact assessment, Road, VAO, Airport, Birdstrikes KONTAKTOPPLYSNINGER NINA hovedkontor NINA Oslo NINA Troms\u00f8 NINA Lillehammer NINA Bergen Postboks 5685 Torgarden Sognsveien 68 Postboks 6606 Langnes Vormstuguvegen 40 Thorm\u00f8hlens gate 55 7485 Trondheim 0855 Oslo 9296 Troms\u00f8 2624 Lillehammer 5006 Bergen Tlf: 73 80 14 00 Tlf: 73 80 14 00 Tlf: 77 75 04 00 Tlf: 73 80 14 00 Tlf: 73 80 14 00 www.nina.no 2 NINA Rapport 2145 Sammendrag Jacobsen, K.-O. 2022. Vurdering av konsekvensene for fugl i Gi\u00e6verbukta i Troms\u00f8 med skissert VAO l\u00f8sning. NINA Rapport 2145. Norsk institutt for naturforskning. Statens vegvesen (SSV) jobber med reguleringsplan E8 Flyplasstunellen i Troms\u00f8 som blant annet inneb\u00e6rer tunnel fra Breivika til Gi\u00e6verbukta, og \u00f8nsker i denne forbindelse en vurdering knyttet til foresl\u00e5tt l\u00f8sning for VAO (Vann, avl\u00f8p og overvann) i Gi\u00e6verbukta. Den planlagte VAO-l\u00f8sningen til SSV inneb\u00e6rer at man legger f\u00f8rste delen av de to utl\u00f8psbekkene i Gi\u00e6ver- bukta i r\u00f8r. Vannet vil bli f\u00f8rt videre i en kanal til sj\u00f8en, men blir ogs\u00e5 fylt opp av saltvann/brakk- vann ved flo. Det vurderes om kanalen skal v\u00e6re \u00e5pen eller lukket. Resten av den indre delen av Gi\u00e6verbukta vil s\u00e5 bli fylt ut med stein- og jordmasser. Gi\u00e6verbukta er i dag et omr\u00e5de som blir brukt av mange fugler gjennom ulike deler av \u00e5ret. Omr\u00e5det har imidlertid st\u00f8rst betydning for opptil 200 stokkender som overvintrer innerst i bukta. I forhold til de nye veiplanene og en mulig utvidelse av rullebanen, er det med hensyn til flysikkerhet \u00f8nskelig at Gi\u00e6verbukta blir lite attraktiv for fugler i fremtiden. I dag flyr eller sv\u00f8mmer stokkendene inn og ut av Gi\u00e6verbukta langs vannspeilet/fj\u00e6ra. De er i stand til \u00e5 lette med bratt oppstigning, i likhet med andre gress- ender. Dersom man bygger ut vei og rullebane som planlagt, men ikke gj\u00f8r noen tiltak i forhold til fuglene, er det sannsynlig at fuglene som i dag oppholder seg innerst i Gi\u00e6verbukta vil kunne velge \u00e5 krysse rullebanen p\u00e5 vei inn og ut av omr\u00e5det. Dette siden den nye veien som skal krysse ytterst i Gi\u00e6verbukta vil kunne fungere som en ny barriere. Uten noen tiltak vil de planlagte utbyggingene derfor kunne medf\u00f8re \u00f8kt fare for birdstrikes ved lufthavnen. Hvis man legger bek- kene i r\u00f8r, etablerer en kanal til sj\u00f8en, og fyller p\u00e5 med stein- og jordmasser vil det medf\u00f8re at det mye brukte overvintringsomr\u00e5det for opptil 200 stokkendene innerst i Gi\u00e6verbukta forsvin- ner. I tillegg vil kanalomr\u00e5det bli mindre attraktivt for andre fuglearter, avhengig av hvilken l\u00f8sning som velges. Det er en del usikkerhet om hvilke tiltak som er tilstrekkelig for \u00e5 fjerne fuglene, og spesielt stokkendene. Siden det er noen \u00e5r fram i tid for n\u00e5r man setter i gang med veibyggingen, foresl\u00e5r vi at man prioriterer \u00e5 legge den innerste bekken i r\u00f8r, fyller igjen omr\u00e5det med stein- og jordmasser, og fjerner skogen rundt. I tillegg b\u00f8r man stoppe tilf\u00f8rsel av kloakk fra utl\u00f8pene fra Jekta/K1. Man b\u00f8r s\u00e5 f\u00f8lge opp med et 3-\u00e5rig overv\u00e5kingsprogram for \u00e5 dokumentere effektene fra tiltakene p\u00e5 fuglelivet her. Hvis fuglene bare har flyttet litt lengre ut i bukta, b\u00f8r man vurdere \u00e5 gjennomf\u00f8re ytterligere tiltak som etablering av kanal. Dersom stokkendene blir tvunget vekk fra Gi\u00e6verbukta p\u00e5 vinteren, vil de nok ta i bruk alternative lokaliteter. Vi tror derfor ikke at stok- kandbestanden i Troms\u00f8omr\u00e5det vil bli negativt p\u00e5virket av at en overvintringslokalitet forsvin- ner, da det finnes alternative lokaliteter som tilfredsstiller artens behov. Karl-Otto Jacobsen e-post: koj@nina.no Norsk Institutt for Naturforskning. Postboks 6606 Langnes, NO-9296 Troms\u00f8 3 NINA Rapport 2145 Abstract Jacobsen, K.-O. 2022. Assessment of the consequences for birds in Gi\u00e6verbukta in Troms\u00f8 with the outlined VAO solution. NINA Report 2145. Norwegian Institute for Nature Research. The Norwegian Public Roads Administration (SSV) is working on zoning plan E8 The airport tun- nel in Troms\u00f8, which includes a tunnel from Breivika to Gi\u00e6verbukta, and in this connection wants an assessment related to the proposed solution for VAO (Water, drainage and surface water) in Gi\u00e6verbukta. The planned VAO solution for SSV involves laying the first part of the two outlet streams in Gi\u00e6verbukta in pipes. The water will be carried further in a channel to the sea, but will also be filled up with salt water / brackish water at high tide. It is considered whether the channel should be open or closed. The rest of the inner part of Gi\u00e6verbukta will then be filled with rock and soil masses. Gi\u00e6verbukta is today an area that is used by many birds throughout different parts of the year. However, the area is most important for up to 200 Mallards that overwinter in the inner part of the bay. In relation to the new road plans and a possible expansion of the runway, it is desirable with regard to flight safety that Gi\u00e6verbukta will be unattractive to birds in the future. Today, the Mallards fly or swim in and out of Gi\u00e6verbukta along the water surface / shore. They are able to ease with steep ascents, like other dabbling ducks. If the road and runway are ex- panded as planned, but no measures are taken in relation to the birds, it is likely that the birds that currently live in the innermost part of Gi\u00e6verbukta will be able to choose to cross the runway on their way in and out of the area. This is because the new road that will cross the outermost part of Gi\u00e6verbukta will be a new barrier. Without any measures, the planned developments could therefore lead to an increased risk of bird strikes at the airport. If you lay the streams in pipes, establish a channel to the sea, and fill in with rock and soil masses, it will mean that the much-used overwintering area for up to 200 Mallards in the innermost part of Gi\u00e6verbukta dis- appears. In addition, the channel area will be less attractive to other bird species, depending on which solution is chosen. There is some uncertainty about what measures are sufficient to remove the birds, and especially the Mallards. Since it is a few years ahead of time when starting road construction, we suggest that they prioritize laying the innermost stream in pipes, filling the area around with rock and soil masses, and removing the surrounding forest. In addition, the supply of sewage from the outlets from Jekta / K1 should be stopped. One should then follow up with a 3- year monitoring program to document the effects of the measures on birdlife here. If the birds have only moved a little further out into the bay, further measures such as establishing a channel should be considered. If the Mallards are forced away from Gi\u00e6verbukta in the winter, they will probably use alternative locations. We therefore do not believe that the Mallard population in the Troms\u00f8 area will be negatively affected by the disappearance of an overwintering locality, as there are alternative localities that satisfy the species' needs. Karl-Otto Jacobsen e-mail: koj@nina.no Norwegian Institute for Nature Research. Postbox 6606 Langnes, NO-9296 Troms\u00f8, NORWAY 4 NINA Rapport 2145 Innhold Sammendrag ...............................................................................................................................3 Abstract .......................................................................................................................................4 Innhold .........................................................................................................................................5 Forord ..........................................................................................................................................6 1 Innledning...............................................................................................................................7 2 Metode ....................................................................................................................................8 3 Hvilke fuglearter bruker Gi\u00e6verbukta gjennom \u00e5ret?.......................................................9 4 Stokkandbestanden i planomr\u00e5det og Troms\u00f8-omr\u00e5det i perioden 2000-2022 ...........10 5 VAO-l\u00f8sningens negative p\u00e5virkning p\u00e5 bestanden av stokkender (og evt. andre arter) i planomr\u00e5det og Troms\u00f8omr\u00e5det ...............................................................................13 6 Vurdering om foresl\u00e5tt VAO-l\u00f8sning vil \u00f8ke sannsynligheten for \u00abbirdstrikes\u00bb p\u00e5 Troms\u00f8 lufthavn. .................................................................................................................14 7 Vurdering om den foresl\u00e5tte kanalen b\u00f8r v\u00e6r lukket, eller om den kan v\u00e6re \u00e5pen....17 8 Konklusjon ...........................................................................................................................18 9 Referanser ............................................................................................................................19 10 Vedlegg .................................................................................................................................20 5 NINA Rapport 2145 Forord Statens vegvesen jobber med reguleringsplan E8 Flyplasstunellen i Troms\u00f8 som inneb\u00e6rer blant annet tunnel fra Breivika til Gi\u00e6verbukta, og \u00f8nsker i denne forbindelse en vurdering knyttet til deres foresl\u00e5tte l\u00f8sning for VAO (Vann, avl\u00f8p og overvann) i Gi\u00e6verbukta. NINA fikk i oppdrag med \u00e5 lage en vurdering om hvilke konsekvenser dette kan ha for fuglene som benytter omr\u00e5det, og hvorvidt skissert l\u00f8sning kan bidra til \u00f8kt sannsynlighet for kollisjon med fly (Birdstrikes). Vi takker Statens Vegvesen for godt samarbeid, og spesielt v\u00e5r kontaktperson \u00d8yvind Haugland. 17. juni 2022, Karl-Otto Jacobsen 6 NINA Rapport 2145 1 Innledning Statens vegvesen jobber med reguleringsplan E8 Flyplasstunellen i Troms\u00f8. Reguleringsplanen skal legge til rette for ny riksveg fra Breivika til Langnes, med tunnel fra Breivika til Gi\u00e6verbukta og ny kulvert under en mulig utvidet flyplass frem til Gi\u00e6verneset og videre til Langneset. Flere kommunale vannhovedsystemer har sine utl\u00f8p i Gi\u00e6verbukta, og prosjektet jobber med en l\u00f8s- ning for h\u00e5ndtering av dette vannet i en VAO-rammeplan (Vann, avl\u00f8p og overvann). I forbin- delse med reguleringsplanarbeidet har Norconsult, p\u00e5 oppdrag fra Troms\u00f8 kommune laget en slik VAO-rammeplan for h\u00e5ndtering av kommunalt vann og avl\u00f8p p\u00e5 Langnes. Ettersom Statens vegvesen er p\u00e5lagt \u00e5 kutte kostnader i alle nye vegprosjekter har de g\u00e5tt gjennom VAO- rammeplanen for \u00e5 se etter muligheter for forenklinger og dermed besparelser for etaten. Det er derfor utarbeidet et notat p\u00e5 dette som ogs\u00e5 skal v\u00e6re grunnlagsmateriale for v\u00e5rt oppdrag (Sta- tens vegvesen 2022). Statens vegvesen \u00f8nsket i denne forbindelse en vurdering fra NINA knyttet til deres foresl\u00e5tte VAO-l\u00f8sning. Hvilke konsekvenser dette kan ha for fuglene som benytter om- r\u00e5det, og hvorvidt skissert l\u00f8sning kan bidra til \u00f8kt sannsynlighet for kollisjon med fly (Birdstrikes) NINA gjennomf\u00f8rte i 2018 en kartlegging av fugl i omr\u00e5det Gi\u00e6verbukta-Langnes i forbindelse med planarbeidet (Jacobsen 2018). Oppdragsgiver \u00f8nsker n\u00e5 at det skulle utarbeides en rapport hvor f\u00f8lgende \u00f8nskes vurdert/unders\u00f8kt: \u2022 Ut fra tilgjengelig kunnskap i databaser og rapporter \u00f8nsker man \u00e5 f\u00e5 belyst konsekvens- ene av planlagt VAO-l\u00f8sning. Hva vil konsekvensene av tiltaket v\u00e6re for de artene som i dag bruker omr\u00e5det? \u2022 Prosjektet \u00f8nsker ogs\u00e5 en vurdering hvorvidt foresl\u00e5tt l\u00f8sning vil \u00f8ke sannsynligheten for Birdstrikes/kollisjon med fly ved at fuglene krysser rullebanen? \u2022 Gj\u00f8re en vurdering om hvorvidt foresl\u00e5tt kanal b\u00f8r v\u00e6re lukket eller om den kan v\u00e6re \u00e5pen? Figur 1.1. Kart med ny vegl\u00f8sning og forslag til VAO-tiltak i Gi\u00e6verbukta (Statens vegvesen) 7 NINA Rapport 2145 2 Metode Datagrunnlaget om fuglelivet i denne rapporten kommer fra eksisterende registreringer i Artsob- servasjoner.no for planomr\u00e5det for perioden 2000-2022 (Figur 2.1). Det har imidlertid v\u00e6rt litt utfordring med \u00e5 skille ut en del registreringer som nok ikke er gjort innenfor planomr\u00e5det, men like utenfor. Rapporter som omhandler naturverdiene i planomr\u00e5det er gjennomg\u00e5tt, og Trond \u00d8igarden ved Dokkadeltaet Nasjonale V\u00e5tmarkssenter (DNV) er kontaktet for \u00e5 f\u00e5 oppdatert in- formasjon om omfanget av birdstrikes og risikovurdering av dette p\u00e5 Troms\u00f8 lufthavn (\u00d8igarden 2020). I tillegg gjennomf\u00f8rte Jacobsen en kort feltbefaring 16. mars 2022. For \u00e5 f\u00e5 best mulige estimat for stokkandbestanden i Troms\u00f8omr\u00e5det, burde man ha gjennomf\u00f8rt totaltellinger for hele omr\u00e5det p\u00e5 samme dagen. Og for \u00e5 avdekke eventuelle bestandsendringer burde man gj\u00f8re dette over flere \u00e5r. Siden dette ikke er gjennomf\u00f8rt har man v\u00e6rt n\u00f8dt til \u00e5 vurdere de tallene som er tilgjengelig. Vi har derfor pr\u00f8vd \u00e5 vurdere hvor mange stokkender det er til sam- men i Troms\u00f8omr\u00e5det p\u00e5 vinteren, basert p\u00e5 mest mulig parallelle tellinger som er lagt inn i Artsobservasjoner. Figur 2.1. Kart over planomr\u00e5det som viser punkter og sirkler for registreringer i Artsobservasjoner. R\u00f8d avgrensning viser v\u00e5r avgrensning for s\u00f8ket. 8 NINA Rapport 2145 3 Hvilke fuglearter bruker Gi\u00e6verbukta gjennom \u00e5ret? Ut fra s\u00f8ket i Artsobservasjoner for perioden 2000-2022 er det 690 registreringer fordelt p\u00e5 76 fuglearter (pluss 2 hybrider) ved lokaliteten \u00abGi\u00e6verbukta\u00bb (Vedlegg 1 & 2). Av de 76 artene er hele 25 p\u00e5 r\u00f8dlista for fugler i Norge (Vedlegg 6, Stokke mfl. 2021), og Tabell 3.1 viser forde- lingen i de ulike r\u00f8dlistekategoriene. Det er imidlertid sv\u00e6rt sannsynlig at en del av registre- ringene er fra vestsiden av rullebanen, og dermed utenfor det aktuelle planomr\u00e5det. Dette gjelder s\u00e6rlig en del arter av havdykkender, som det er lite sannsynlig har v\u00e6rt inne i selve bukta. Selv om det er relativt mange arter som er registrert i planomr\u00e5det, er det bare noen f\u00e5 som hekker her. Ut fra opplysningene som er oppgitt p\u00e5 registreringene ser det ut til at enkeltpar av gr\u00e5g\u00e5s, \u00e6rfugl (VU), stokkand, fiskem\u00e5se (VU), temmincksnipe, enkeltbekkasin, samt muligens sandlo, tjeld (NT) og r\u00f8dstilk (NT) hekker i de indre delene av Gi\u00e6verbukta. Registreringer av vipe (CR) og storspove (EN) med hekkeadferd m\u00e5 ut fra habitatvalg v\u00e6re like utenfor planomr\u00e5det, da de er bekreftet hekkende inne p\u00e5 flyplassomr\u00e5det (Avinor 2021). Av spurvefugler er skj\u00e6re p\u00e5vist hekkende, mens r\u00f8dvingetrost, sivsanger, l\u00f8vsanger, heipiplerke og sivspurv er alle mulige og f\u00e5tallige hekkefugler. De innerste delene av Gi\u00e6verbukta har imidlertid sin viktigste funksjon som overvintringsomr\u00e5de for stokkand (Figur 3.1), med opptil 200 individer registrert (Tabell 4.1, Vedlegg 3, 4 & 5). I tillegg kan det v\u00e6re 1-2 krikkand og brunnakke som overvintrer enkelte \u00e5r. Fossekall er ogs\u00e5 en art som er registrert p\u00e5 vinteren i de isfrie omr\u00e5dene i indre deler av Gi\u00e6- verbukta. R\u00f8dlistekategori Antall Tabell 3.1. Fordeling av antall fuglearter i de N\u00e6r truet - NT 11 ulike r\u00f8dlistekategoriene som er registrert p\u00e5 lokaliteten Gi\u00e6verbukta. S\u00e5rbar - VU 9 Sterkt truet - EN 2 Kritisk truet - CR 3 Figur 3.1. Det overvintrer opptil 200 stokkender i de indre delene av Gi\u00e6verbukta. Karl-Otto Jacobsen\u00a9 9 NINA Rapport 2145 4 Stokkandbestanden i planomr\u00e5det og Troms\u00f8- omr\u00e5det i perioden 2000-2022 Det er tre omr\u00e5der i Troms\u00f8omr\u00e5det hvor det overvintrer fast et st\u00f8rre antall (>100 individ) stok- kender. Dette er Gi\u00e6verbukta, Hamna s\u00f8r, og utl\u00f8pet av Tromsdalselva/sm\u00e5b\u00e5thavna (Figur 4.2). Men arten er ogs\u00e5 vanlig rundt Troms\u00f8, selv om det ikke er de h\u00f8ye konsentrasjonene (Figur 4.3). For lokaliteten i Gi\u00e6verbukta, s\u00e5 oppholder stokkendene seg der fra i begynnelsen av november til i slutten av mars (Figur 4.1). Etter det sprer de seg mer utover omr\u00e5det og starter hekkeforberedelser. Prestvannet landskapsvernomr\u00e5de p\u00e5 toppen av Troms\u00f8ya er sv\u00e6rt viktig for stokkendene fra isen g\u00e5r i siste halvdel av mai, til isen legger seg i oktober/november. S\u00e6rlig p\u00e5 h\u00f8sten er antallet h\u00f8yt der, og det er talt opptil 165 individer (9. oktober 2015). For \u00e5 estimere hvor mange stokkender det er til sammen i Troms\u00f8omr\u00e5det p\u00e5 vinteren, har vi som nevnt under metodekapitlet vurdert de mest mulig parallelle tellinger som er lagt inn i Artsobservasjoner. De viser at vi har to nyere tellinger p\u00e5 samme dag p\u00e5 to av de tre viktigste lokalitetene, og to tellinger p\u00e5 to av lokalitetene med f\u00e5 dagers mellomrom (Tabell 4.1). De to f\u00f8rstnevnte viser at det nok ikke er de samme endene som har forflyttet seg, mens for de to andre tellingene kan vi ikke utelukke det helt. Vi tror imidlertid ikke at det er stor sannsynlighet for at det er de samme 100 stokkendene som har flyttet fra Hamna s\u00f8r til Tromsdalselva fra den ene dagen til den andre. Ut fra det vi har av data for de senere \u00e5rene (2017-2022) kan vi gi et forsiktig anslag p\u00e5 bestanden av stokkender i Troms\u00f8-omr\u00e5det til \u00e5 v\u00e6re p\u00e5 rundt 400-500 individer. Det finnes for \u00f8vrig nesten ingen data fra Troms\u00f8-omr\u00e5det fra f\u00f8r 2008, noe som har sammenheng med at Artsobservasjo- ner ble innf\u00f8rt f\u00f8rst i mai 2008. Vi har derfor ikke data til \u00e5 kunne si noe om bestandsendringer for Troms\u00f8omr\u00e5det i hele perioden 2000-2022. For Gi\u00e6verbukta er det ingen tilgjengelige regi- streringer av stokkand i perioden f\u00f8r 2009. Fra 2009 til 2015 var alle vinterregistreringene i Gi\u00e6- verbukta p\u00e5 under 100 individer, mens siden 2016 har det hver vinter blitt registrert mellom 100 og 200 stokkender her (Vedlegg 5). S\u00e5 selv om vi ikke har systematiske tellinger kan det tyde p\u00e5 at det har v\u00e6rt en \u00f8kning i antall stokkender som overvintrer i Gi\u00e6verbukta i de siste \u00e5rene. Figur 4.1. Antall observasjoner av stokkand med mer enn 50 individer som er gjort i Gi\u00e6ver- bukta i perioden 2000-2022, fordelt p\u00e5 m\u00e5neder (artsobservasjoner.no). 10 NINA Rapport 2145 Figur 4.2. Kart over Troms\u00f8ya med symboler for de tre overvintringslokalitetene hvor det er registrert mer enn 100 stokkender innenfor m\u00e5nedene november-mars i \u00e5rene 2000-2022 (arts- observasjoner.no). 11 NINA Rapport 2145 Figur 4.3. Kart over Troms\u00f8-omr\u00e5det med symboler for hvor det er registrert stokkender i m\u00e5- nedene november-mars i \u00e5rene 2000-2022. R\u00f8d strek markerer avgrensningen av s\u00f8ket, mens st\u00f8rrelsen p\u00e5 symbolene angir hvor mange registreringer det er p\u00e5 hver lokalitet (artsobserva- sjoner.no). Dato Gi\u00e6verbukta Hamna s\u00f8r Tromsdalselva Tabell 4.1. Tellinger av antall 28.02.2018 100 100 stokkender p\u00e5 de tre viktigste 27.01.2018 100 overvintringsplassene i Troms\u00f8- omr\u00e5det som er gjennomf\u00f8rt 28.01.2018 100 samme dag, eller med f\u00e5 dages 01.01.2018 200 mellomrom (Artsobservasjo- 29.12.2017 177 ner.no) 29.01.2017 100 150 12 NINA Rapport 2145 5 VAO-l\u00f8sningens negative p\u00e5virkning p\u00e5 bestanden av stokkender (og evt. andre arter) i planomr\u00e5det og Troms\u00f8omr\u00e5det Den planlagte VAO-l\u00f8sningen til SVV inneb\u00e6rer at man legger f\u00f8rste delen av de to utl\u00f8psbek- kene i r\u00f8r (markert med r\u00f8dt i Figur 1.1), og fyller igjen omr\u00e5dene rundt r\u00f8rene med stein- og jordmasser. Videre vil vannet bli f\u00f8rt videre i en \u00e5pen gravd kanal til sj\u00f8en, og kanalen planlegges \u00e5 v\u00e6re dimensjonert slik at den kan lede fremtidig overvann ut i sj\u00f8en (Statens vegvesen 2022). Resten av Gi\u00e6verbukta rundt den \u00e5pne kanalen vil ogs\u00e5 bli fylt ut med stein- og jordmasser (horisontale striper i Figur 1.1). Kanalen vil v\u00e6re fylt med vann b\u00e5de i forbindelse med tilsiget fra utl\u00f8psbekkene, og med saltvann/brakkvann som kommer inn ved flo sj\u00f8. Tiltaket med \u00e5 legge den innerste utl\u00f8psbekken i Gi\u00e6verbukta (kommer fra Prestvannet) i r\u00f8r (Figur 6.2) og fylle igjen omr\u00e5det rundt, vil gj\u00f8re dette omr\u00e5det uegnet for de overvintrende stokkendene. Men vi kan ikke utelukke at de kommer til \u00e5 benytte den \u00e5pne kanalen siden det fortsatt blir noe vannspeil der. Dette vil imidlertid avhenge av om det fortsatt vil v\u00e6re mat tilgjengelig, eller v\u00e6re tilstrekkelig uforstyrret til at endene f\u00f8ler seg trygg til \u00e5 hvile/overnatte. Tiltaket vil eventuelt medf\u00f8re at en- dene vil slutte \u00e5 bruke omr\u00e5det helt, hvis ingen av kriteriene for \u00e5 bruke omr\u00e5det lenger er oppfylt. Vi har dessverre ikke kunnskap i dag om hvorvidt lokaliteten innerst i Gi\u00e6verbukta er viktigst som rasteomr\u00e5de eller som beiteomr\u00e5de for stokkendene. Eller om det kan ha begge funksjo- nene. Dietten til stokkanda er variert. Den spiser mye plantef\u00f8de, men animalsk f\u00f8de utgj\u00f8r ogs\u00e5 en viktig del av dietten, s\u00e6rlig p\u00e5 vinteren. Dette kan v\u00e6re insekter b\u00e5de p\u00e5 land og til vanns, men ogs\u00e5 skjell, krepsdyr, meitemark, av og til ogs\u00e5 fisk og amfibier (Stokkand (artsdataban- ken.no, stokkand \u2013 Store norske leksikon (snl.no). Men det er ogs\u00e5 kjent at stokkendene, og andre ande- og m\u00e5searter, kan beite i forbindelse med kloakkutslipp. Vi vet at det er p\u00e5vist h\u00f8ye verdier av E-coli bakterier som kommer ut av r\u00f8rene fra Jekta/K1 i Gi\u00e6verbukta (Statens vegve- sen i e-post), disse utl\u00f8pene tilf\u00f8rer ogs\u00e5 omr\u00e5det n\u00e6ringssalter. Dette kan igjen p\u00e5virke til- gangen til n\u00e6ring hos endene. Det vil av flere grunner v\u00e6re sterkt \u00f8nskelig at denne tilf\u00f8rsel av E-coli bakterier/kloakk opph\u00f8rer. Det er ogs\u00e5 flere andre fuglearter som bruker fj\u00e6reomr\u00e5det inne i Gi\u00e6verbukta, og de vil nok i mindre grad bruke omr\u00e5det ved de planlagte tiltakene. Dette er imidlertid avhengig av om hvor bred og dyp den \u00e5pne kanalen vil bli, og hvor mye vann og n\u00e6ring den vil ha. Dersom stokkendene blir tvunget vekk fra Gi\u00e6verbukta p\u00e5 vinteren, vil de m\u00e5tte ta i bruk alter- native lokaliteter. I tillegg til Gi\u00e6verbukta, er Hamna s\u00f8r og Tromsdalselva de to andre viktigste lokalitetene med over 100 overvintrende individer (Figur 4.2). Vi har ikke grunnlag til \u00e5 si at det er noen daglige forflytninger mellom disse lokalitetene i dag (se Kap. 4). Arten er nok imidlertid i stand til \u00e5 ta i bruk andre tilfredsstillende lokaliteter, og da er det fortrinnsvis Hamna s\u00f8r som ligger n\u00e6rmest. Vi tror derfor ikke at stokkandbestanden i Troms\u00f8omr\u00e5det vil bli negativt p\u00e5virket av at en overvintringslokalitet forsvinner, da det nok finnes alternative lokaliteter som tilfredsstiller artens behov. 13 NINA Rapport 2145 6 Vurdering om foresl\u00e5tt VAO-l\u00f8sning vil \u00f8ke sannsynligheten for \u00abbirdstrikes\u00bb p\u00e5 Troms\u00f8 lufthavn. Troms\u00f8 lufthavn er en av flyplassene i Norge som har st\u00f8rst problemer med fugler. I 5-\u00e5rs pe- rioden 2009-2013 inntraff det 60 birdstrikes (kollisjon mellom fly og fugl) p\u00e5 Troms\u00f8 lufthavn (Aas & Ranestad 2014), mens tallene for periodene 1993-2006 og 2005-2009 var p\u00e5 henholdsvis 95 og 70 birdstrikes (Aas 2007, 2010). For perioden 2016-2021 er det registrert 30 birdstrikes, som viser en reduksjon i hendelser. Det er imidlertid kun en and er oppf\u00f8rt (Tabell 6.1), men utgj\u00f8r kategori h\u00f8yere risiko p\u00e5 grunnlag av sannsynlighet og konsekvens (Tabell 6.2). For \u00e5 redusere risikoen for birdstrikes blir det gjennomf\u00f8rt en rekke tiltak av Avinor. Personell i t\u00e5rnet varsler lufthavnvakta og/eller piloter dersom det observeres fugl som kan utgj\u00f8re en risiko. I tillegg fore- tar Avinor innsamling av egg ved hjelp av lundehunder, og Avinor bruker skremmeskudd og varselskrik (megafon) for \u00e5 holde fugler unna, og av og til m\u00e5 Avinor ogs\u00e5 skyte fugler. I tillegg blir det gjort andre tiltak for \u00e5 gj\u00f8re omr\u00e5det mindre attraktivt som leveomr\u00e5de for fugler, slik som fjerning av busker og kratt (Jacobsen 2018, Avinor 2021). 2016 2017 2018 2019 2020 2021 Totalt G\u00e5s 1 1 2 And 1 1 Rype 1 1 2 Vadefugl, liten 1 1 Sandlo 1 2 1 4 M\u00e5ke 2 1 3 M\u00e5ke, liten 1 1 2 4 M\u00e5ke, stor 1 1 2 Svale 1 1 Trost 2 2 Spurvefugler 1 1 2 1 5 Annen 1 1 2 Ukjent 1 1 Sum 2 8 8 3 7 2 30 Tabell 6.1. Rapporterte birdstrikes ved Troms\u00f8 lufthavn i perioden 2016-2021. Data fra Avinor (2021), oppdatert med tallene fra hele 2021. Det er kun ett tilfelle av birdstrike med en and i siste 5-\u00e5rs periode, men det er skutt 8 ender (5 stokkand og 3 \u00e6rfugl) i 3-\u00e5rsperioden 2019-2021. Riktignok har det v\u00e6rt noen \u00abbirdstrikes\u00bb med stokkand p\u00e5 lufthavnen tidligere, og i perioden 2002-2012 ble det skutt hele 110 stokkender p\u00e5 flyplassen (Aas & Ranestad 2014). Ved dagens situasjon s\u00e5 flyr eller sv\u00f8mmer stokkendene inn og ut gjennom eksisterende fj\u00e6reomr\u00e5de \u00f8st for rullebanen (Jacobsen 2018, Figur 6.1, Vedlegg 7). Dette antagelig fordi rullebanen og lufthavngjerdet lager et h\u00f8yt stengsel (Avinor 2021). Stok- kendene er, i likhet med andre gressender, i stand til \u00e5 lette med bratt oppstigning, men en ny vei ytterst i Gi\u00e6verbukta vil skape en ny barriere for stokkendene som skal inn og ut av bukta. Det vil derfor v\u00e6re mulig at de i gitte situasjoner kan velge \u00e5 krysse rullebanen p\u00e5 vei ut av bukta. Hvis stokkendene kun flytter ut til den planlagte \u00e5pne kanalen, vil de fortsatt kunne velge \u00e5 krysse rullebanen n\u00e5r de skal forflytte seg inn og ut av Gi\u00e6verbukta. Det vil derfor i utgangspunktet v\u00e6re viktig \u00e5 ogs\u00e5 gj\u00f8re kanalen minst mulig attraktiv for endene. Ender utgj\u00f8r \u00e5penbart ikke det st\u00f8rste problemet med birdstrikes ved Troms\u00f8 lufthavn i dag (Tabell 6.1). Men antallet stokken- der som overvintrer innerst i Gi\u00e6verbukta (opptil 200 ind.) er s\u00e5pass h\u00f8yt, at dersom disse end- rer sine fluktruter er det et stort potensiale for at problemet kan \u00f8ke betraktelig. 14 NINA Rapport 2145 ? Figur 6.1. Kart som viser dagens foresl\u00e5tte veglenke og mulig utvidelse av rullebane. Overvint- ringsomr\u00e5det for stokkand er markert innerst i Gi\u00e6verbukta. Dagens inn- og utl\u00f8ype er markert med pil s\u00f8rover (til h\u00f8yre) i bukta. En mulig framtidig fluktrute over en forlenget rullebane er ogs\u00e5 markert (Grunnlagsfigur fra Statens vegvesen). 15 NINA Rapport 2145 Fiskem\u00e5se utgj\u00f8r imidlertid den st\u00f8rste trusselen for flytrafikken p\u00e5 Troms\u00f8 lufthavn (Tabell 6.2) siden de er tallrike og finnes \u00aboveralt\u00bb i omr\u00e5det. Det er ansl\u00e5tt at hekkebestanden er n\u00e6rmere 100 par, og hovedsakelig lokalisert til massedeponiet vest for terminalbygget, men ogs\u00e5 i gresset \u00f8st for rullebanen (b\u00e5de innenfor og utenfor gjerdet), samt i Gi\u00e6verbukta (Avinor 2021). Vi kjen- ner ikke til om det er gjennomf\u00f8rt registreringer over hvor mange av disse parene som hekker i Gi\u00e6verbukta, men tiltakene som er skissert vil nok ikke p\u00e5virke en hekkebestand her. Dette siden deres tilstedev\u00e6relse rundt industriomr\u00e5det til Workinn ikke er avhengig av vannspeilet i Gi\u00e6verbukta. Dermed vil utfordringene med fiskem\u00e5se og birdstrikes vedvare med de planlagte tiltakene. Figur 6.2 Utl\u00f8pet innerst i Gi\u00e6verbukta hvor vann fra Prestvannet kommer ut. Foto Karl-Otto Jacobsen\u00a9 Tabell 6.2. Risikomatrise for birdstrikes for Troms\u00f8 lufthavn (fra Avinor 2021). Sannsynlighet 4 3 2 1 Konsekvens 6 Gr\u00e5m\u00e5ke* 5 Fiskem\u00e5ke Gr\u00e5g\u00e5s**, gr\u00e5hegre Hav\u00f8rn 4 Stokkand, \u00e6rfugl, heilo*** 3 Kr\u00e5ke, spove****, Sn\u00f8spurv tjeld, r\u00f8dnebbterne 2 1 *representerer gr\u00e5m\u00e5ke og svartbak **representerer alle gjess ***representerer vadefugl p\u00e5 trekk **** storspove og sm\u00e5spove 16 NINA Rapport 2145 7 Vurdering om den foresl\u00e5tte kanalen b\u00f8r v\u00e6r lukket, eller om den kan v\u00e6re \u00e5pen Som omtalt i kapitlene 1 og 5, s\u00e5 planlegges det \u00e5 lage en \u00e5pen kanal som skal f\u00f8re vannet ut av Gi\u00e6verbukta, men som ogs\u00e5 fylles med saltvann/brakkvann ved flo sj\u00f8. Aktuelle kanalst\u00f8r- relser har en bredde p\u00e5 6, 8 eller 10 meter bred, og v\u00e6re 0,5 meter h\u00f8y (Statens vegvesen 2022). Vurderingen om hvorvidt kanalen b\u00f8r v\u00e6re lukket (Figur 7.1) eller \u00e5pen, er nok et sp\u00f8rs- m\u00e5l om kostnader i forbindelse med bygging, samt vedlikeholdskostnader. Blir den helt lukket vil omr\u00e5det naturligvis v\u00e6re veldig lite attraktivt for de fleste fugleartene. Men det kan ogs\u00e5 v\u00e6re andre tiltak som kan gj\u00f8re kanalen mindre attraktiv. En \u00e5pen kanal vil fortsatt kunne ha en funksjon for ande- og vadefugler, men det er usikkert i hvilket omfang. Dette er avhengig av st\u00f8rrelsen p\u00e5 kanalen, substrat (stein, sand, leire o.l.), og om det er n\u00e6ring tilgjengelig her. Vi vet jo heller ikke om stokkendene vil flytte fra den innerste delen av Gi\u00e6verbukta som man planlegger \u00e5 legge i r\u00f8r (se Kap. 5). Dersom man lager kanalen smal og dyp er den imidlertid mindre attraktiv for fuglene. I tillegg b\u00f8r man steinsette den slik at minst mulig vegetasjon etablerer seg, da dette vil kunne fungere som mat for ender. Kanalen b\u00f8r heller ikke fylles med sand, da dette vil kunne samle opp n\u00e6ringsstoffer og inneholde bytte- dyr. Til slutt b\u00f8r man stoppe tilf\u00f8rsel av kloakk/E-coli fra de r\u00f8rene dette er p\u00e5vist, da dette er med p\u00e5 \u00e5 tilf\u00f8re n\u00e6ringsstoffer. Et alternativ til \u00e5 dekke til hele kanalen vil kunne v\u00e6re \u00e5 lage hindringer som gj\u00f8r at det er vans- kelig for endene \u00e5 fly inn og ut av kanalen. Det kan v\u00e6re konstruksjoner som g\u00e5r p\u00e5 kryss og tvers av kanalen. Dette b\u00f8r man i s\u00e5 tilfelle utrede grundig p\u00e5 forh\u00e5nd, da det i verste fall vil kunne medf\u00f8re at endene i st\u00f8rre grad vil velge \u00e5 fly over rullebanen. For de andre fugleartene (m\u00e5ser og vadere) vil nok ikke dette ha noen funksjon da de har et annet fluktm\u00f8nster. Figur 7.1. For \u00e5 skjule et \u00e5pent vannspeil kan kanalen tildekkes (Statens vegvesen 2022). 17 NINA Rapport 2145 8 Konklusjon Gi\u00e6verbukta er i dag et omr\u00e5de som blir brukt av mange fugler gjennom ulike deler av \u00e5ret. Omr\u00e5det har imidlertid st\u00f8rst betydning for opptil 200 stokkender som overvintrer innerst i bukta. I forhold til de nye veiplanene og en mulig utvidelse av rullebanen, er det med hensyn til flysik- kerhet \u00f8nskelig at Gi\u00e6verbukta blir lite attraktiv for fugler i fremtiden. Dersom man bygger ut som planlagt, men ikke gj\u00f8r noen tiltak i forhold til fuglene, er det sann- synlig at fuglene som oppholder seg innerst i Gi\u00e6verbukta vil kunne velge \u00e5 krysse rullebanen p\u00e5 vei inn og ut av omr\u00e5det. Dette siden den nye veien som skal krysse ytterst i Gi\u00e6verbukta vil kunne fungere som en ny barriere. Uten noen tiltak vil de planlagte utbyggingene derfor kunne medf\u00f8re \u00f8kt fare for birdstrikes ved lufthavnen. Det er imidlertid en del usikkerhet om hvilke tiltak som er tilstrekkelig for \u00e5 fjerne fuglene, og spesielt stokkendene. Siden det er noen \u00e5r fram i tid for n\u00e5r man setter i gang med veibyggingen, kan man starte allerede n\u00e5 med noen tiltak for \u00e5 se hvordan de fungerer. Siden det er de h\u00f8ye antallene med stokkender som er hovedproblemstillingen, foresl\u00e5r vi at man prioriterer med \u00e5 legge bekken som kommer ut fra Prestvannet (Figur 6.2) i r\u00f8r, og fyller igjen dette omr\u00e5det rundt med stein- og jordmasser. Man kan ogs\u00e5 vurdere \u00e5 fjerne skogen opp mot veien her, da den fungerer som en buffer mot innsyn/forstyrrelser. I tillegg b\u00f8r man stoppe tilf\u00f8rsel av kloakk fra utl\u00f8pene fra Jekta/K1, da det kan ha en positiv effekt for fuglenes tilstedev\u00e6relse. Man b\u00f8r s\u00e5 f\u00f8lge opp med et 3-\u00e5rig overv\u00e5kingsprogram for \u00e5 dokumentere effektene p\u00e5 fuglelivet her. Der- som stokkendene da har sluttet \u00e5 bruke lokalitetene i Gi\u00e6verbukta etter de f\u00f8rste gjennomf\u00f8rte tiltakene, kan man vurdere om man har l\u00f8st problemstillingen helt med fugl og flysikkerhet. Hvis problemet ikke er l\u00f8st, og det er fortsatt mye fugl som bruker omr\u00e5det, b\u00f8r man vurdere \u00e5 gjen- nomf\u00f8re ytterligere tiltak. Disse tiltakene vil v\u00e6re \u00e5 lage en kanal videre ut av Gi\u00e6verbukta, og hvor man vurderer ulike utforminger av denne som gj\u00f8r at den er lite attraktiv for fugler. Vi tror for \u00f8vrig at hvis man lykkes med \u00e5 presse vekk stokkendene fra Gi\u00e6verbukta, vil de ta i bruk andre viktige overvintringslokaliteter i Troms\u00f8omr\u00e5det. S\u00e5 dette vil sannsynligvis ikke ha noe negativt \u00e5 si for bestanden av stokkand i Troms\u00f8omr\u00e5det. 18 NINA Rapport 2145 9 Referanser Aas, C.K. & Ranestad, P. 2014. Risikoanalyse fugl- og viltkontroll Troms\u00f8 lufthavn. Fly/fugl- kon- toret Versjon 1.0. 16 s. Avinor 2021. Risikoanalyse Fugl- og viltkontroll. Troms\u00f8 lufthavn, Langnes 15. juni 2021. 20 s. Jacobsen, K.-O. 2018. Kartlegging av naturmangfold i omr\u00e5det Gi\u00e6verbukta-Langnes, Troms\u00f8 kommune i forbindelse med ny tverrforbindelse- Tema fugl. NINA Rapport 1565. Norsk insti- tutt for naturforskning. 29 s. Statens vegvesen. 2022. H\u00e5ndtering av flomvann i Gi\u00e6verbukta etter bygging av ny E8. Vedlegg til reguleringsplan for E8 Flyplasstunnelen. Datert 11.02.2022. 12 s Stokke, B.G, Dale, S., Jacobsen, K.-O., Lislevand, T., Solvang, R. og Str\u00f8m, H. 2021. Fugler Aves \u2013 Norge. I: Artsdatabanken. 2021. Norsk r\u00f8dliste for arter 2021. Artsdatabanken, Norge \u00d8igarden, T. 2020. Vurdering av risiko for birdstrike i forbindelse med forlengelse av rullebanen ved Troms\u00f8 lufthavn og anleggelse av ny vei s\u00f8r for dagens rullebaneende. Notat datert de- sember 2020 fra Dokkadeltaet Nasjonale V\u00e5tmarkssenter AS til Avinor. 2 s. 19 NINA Rapport 2145 10 Vedlegg Vedlegg 1. Antall fugleobservasjoner (alle arter) fra Gi\u00e6verbukta som er lagt inn i Artsobservasjoner fordelt p\u00e5 \u00e5r i perioden 2000-2022 Vedlegg 2. Antall fugleobservasjoner (alle arter) fra Gi\u00e6verbukta som er lagt inn i Artsobservasjoner fordelt p\u00e5 m\u00e5neder i perioden 2000-2022. 20 NINA Rapport 2145 Vedlegg 3. Antall stokkender registrert i Gi\u00e6verbukta fordelt p\u00e5 m\u00e5neder i perioden 2000- 2022. Merk at hver s\u00f8yle viser summen av eventuelt flere registreringer i en uke. Vedlegg 4. Antall observasjoner av stokkender registrert i Gi\u00e6verbukta fordelt p\u00e5 m\u00e5neder i perioden 2000-2022. 21 NINA Rapport 2145 Vedlegg 5. Oversikt over registreringer av stokkand (>=50 ind.) som er gjort i Gi\u00e6verbukta i perioden 2000-2022 (Artsobservasjoner) Artsnavn Antall Lokalitetsnavn Kommune Dato Observat\u00f8r stokkand 100 Gi\u00e6verbukta Troms\u00f8 01.01.2022 Jan H\u00f6per stokkand 100 Gi\u00e6verbukta Troms\u00f8 09.01.2021 Jan H\u00f6per stokkand 60 Gi\u00e6verbukta Troms\u00f8 10.03.2020 Unni R. Bjerke Gamst stokkand 70 Gi\u00e6verbukta Troms\u00f8 09.03.2020 Unni R. Bjerke Gamst stokkand 50 Gi\u00e6verbukta Troms\u00f8 19.02.2020 Unni R. Bjerke Gamst stokkand 80 Gi\u00e6verbukta Troms\u00f8 12.02.2020 Unni R. Bjerke Gamst stokkand 50 Gi\u00e6verbukta Troms\u00f8 11.02.2020 Unni R. Bjerke Gamst stokkand 50 Gi\u00e6verbukta Troms\u00f8 10.02.2020 Unni R. Bjerke Gamst stokkand 100 Gi\u00e6verbukta Troms\u00f8 06.02.2019 Unni R. Bjerke Gamst stokkand 50 Gi\u00e6verbukta Troms\u00f8 12.12.2018 John Apeland, Eli Gates stokkand 50 Gi\u00e6verbukta Troms\u00f8 07.12.2018 Jonas Langbr\u00e5ten stokkand 70 Gi\u00e6verbukta Troms\u00f8 21.03.2018 Unni R. Bjerke Gamst stokkand 60 Gi\u00e6verbukta Troms\u00f8 20.03.2018 Unni R. Bjerke Gamst stokkand 100 Gi\u00e6verbukta Troms\u00f8 28.02.2018 Unni R. Bjerke Gamst stokkand 70 Gi\u00e6verbukta Troms\u00f8 16.02.2018 Unni R. Bjerke Gamst stokkand 80 Gi\u00e6verbukta Troms\u00f8 13.02.2018 Unni R. Bjerke Gamst stokkand 50 Gi\u00e6verbukta Troms\u00f8 14.02.2018 Unni R. Bjerke Gamst stokkand 50 Gi\u00e6verbukta Troms\u00f8 29.01.2018 Unni R. Bjerke Gamst stokkand 70 Gi\u00e6verbukta Troms\u00f8 14.01.2018 Unni R. Bjerke Gamst stokkand 200 Gi\u00e6verbukta Troms\u00f8 01.01.2018 Christian Stolz stokkand 130 Gi\u00e6verbukta Troms\u00f8 12.12.2017 Christian Stolz stokkand 120 Gi\u00e6verbukta Troms\u00f8 01.12.2017 Christian Stolz stokkand 100 Gi\u00e6verbukta Troms\u00f8 10.03.2017 Unni R. Bjerke Gamst stokkand 60 Gi\u00e6verbukta Troms\u00f8 03.02.2017 Unni R. Bjerke Gamst stokkand 100 Gi\u00e6verbukta Troms\u00f8 29.01.2017 Unni R. Bjerke Gamst stokkand 50 Gi\u00e6verbukta Troms\u00f8 04.11.2016 Unni R. Bjerke Gamst stokkand 100 Gi\u00e6verbukta Troms\u00f8 20.03.2016 Unni R. Bjerke Gamst stokkand 150 Gi\u00e6verbukta Troms\u00f8 19.03.2016 Jan H\u00f6per stokkand 60 Gi\u00e6verbukta Troms\u00f8 11.03.2016 Unni R. Bjerke Gamst stokkand 60 Gi\u00e6verbukta Troms\u00f8 10.03.2016 Unni R. Bjerke Gamst stokkand 60 Gi\u00e6verbukta Troms\u00f8 09.03.2016 Unni R. Bjerke Gamst stokkand 50 Gi\u00e6verbukta Troms\u00f8 05.01.2012 Jan H\u00f6per stokkand 50 Gi\u00e6verbukta Troms\u00f8 05.12.2012 Gunn-Torill H\u00f8gstad stokkand 60 Gi\u00e6verbukta Troms\u00f8 02.01.2014 Jan H\u00f6per stokkand 50 Gi\u00e6verbukta Troms\u00f8 12.02.2014 Unni R. Bjerke Gamst stokkand 50 Gi\u00e6verbukta Troms\u00f8 23.01.2015 Unni R. Bjerke Gamst stokkand 50 Gi\u00e6verbukta Troms\u00f8 29.01.2015 Unni R. Bjerke Gamst stokkand 70 Gi\u00e6verbukta Troms\u00f8 06.02.2015 Unni R. Bjerke Gamst stokkand 50 Gi\u00e6verbukta Troms\u00f8 09.03.2015 Unni R. Bjerke Gamst stokkand 80 Gi\u00e6verbukta Troms\u00f8 20.02.2015 Unni R. Bjerke Gamst stokkand 80 Gi\u00e6verbukta Troms\u00f8 11.03.2015 Unni R. Bjerke Gamst stokkand 80 Gi\u00e6verbukta Troms\u00f8 09.02.2015 Unni R. Bjerke Gamst stokkand 50 Gi\u00e6verbukta Troms\u00f8 07.11.2014 Unni R. Bjerke Gamst 22 NINA Rapport 2145 Vedlegg 6. Artsliste over fuglearter som er registrert i lokaliteten Gi\u00e6verbukta i perioden 2000- 2022, med antall funn og eventuell r\u00f8dlistestatus. Merk at dette gjelder b\u00e5de de indre delene av Gi\u00e6verbukta og omr\u00e5dene like vest for rullebanen Navn Vitenskapelig navn Antall funn R\u00f8dliste gr\u00e5g\u00e5s Anser anser 11 kortnebbg\u00e5s Anser brachyrhynchus 3 brunnakke Mareca penelope 16 stokkand Anas platyrhynchos 163 krikkand Anas crecca 37 toppand Aythya fuligula 3 prakt\u00e6rfugl Somateria spectabilis 3 \u00e6rfugl Somateria mollissima 12 VU sj\u00f8orre Melanitta fusca 4 VU svartand Melanitta nigra 3 VU havelle Clangula hyemalis 6 NT siland Mergus serrator 1 brunnakke x stokkand Mareca penelope x Anas platyrhynchos 1 lirype Lagopus lagopus 1 gj\u00f8k Cuculus canorus 1 NT tjeld Haematopus ostralegus 16 NT vipe Vanellus vanellus 22 CR sandlo Charadrius hiaticula 32 sm\u00e5spove Numenius phaeopus 2 NT storspove Numenius arquata 6 EN lappspove Limosa lapponica 1 svarthalespove Limosa limosa islandica 1 CR steinvender Arenaria interpres 9 NT polarsnipe Calidris canutus 8 brushane Calidris pugnax 15 VU fjellmyrl\u00f8per Calidris falcinellus 2 NT temmincksnipe Calidris temminckii 40 sandl\u00f8per Calidris alba 1 myrsnipe Calidris alpina 10 fj\u00e6replytt Calidris maritima 2 dvergsnipe Calidris minuta 8 enkeltbekkasin Gallinago gallinago 9 strandsnipe Actitis hypoleucos 1 gulbeinsnipe Tringa flavipes 5 r\u00f8dstilk Tringa totanus 23 NT gr\u00f8nnstilk Tringa glareola 1 sotsnipe Tringa erythropus 7 gluttsnipe Tringa nebularia 1 krykkje Rissa tridactyla 3 EN 23 NINA Rapport 2145 Navn Vitenskapelig Navn Antall funn R\u00f8dliste hettem\u00e5ke Chroicocephalus ridibundus 1 CR fiskem\u00e5ke Larus canus 15 VU svartbak Larus marinus 5 gr\u00e5m\u00e5ke Larus argentatus 4 VU polarm\u00e5ke x gr\u00e5m\u00e5ke Larus hyperboreus x L. argentatus 1 r\u00f8dnebbterne Sterna paradisaea 4 sm\u00e5lom Gavia stellata 1 storskarv Phalacrocorax carbo 1 NT gr\u00e5hegre Ardea cinerea 32 spurvehauk Accipiter nisus 1 hav\u00f8rn Haliaeetus albicilla 3 vandrefalk Falco peregrinus 1 skj\u00e6re Pica pica 29 kr\u00e5ke Corvus cornix 9 ravn Corvus corax 7 sidensvans Bombycilla garrulus 4 granmeis Poecile montanus 1 VU bl\u00e5meis Cyanistes caeruleus 1 kj\u00f8ttmeis Parus major 1 sanglerke Alauda arvensis 3 NT sandsvale Riparia riparia 2 VU l\u00f8vsanger Phylloscopus trochilus 3 sivsanger Acrocephalus schoenobaenus 4 st\u00e6r Sturnus vulgaris 8 NT duetrost Turdus viscivorus 1 r\u00f8dvingetrost Turdus iliacus 8 gr\u00e5trost Turdus pilaris 9 fossekall Cinclus cinclus 1 gr\u00e5spurv Passer domesticus 2 NT linerle Motacilla alba 9 heipiplerke Anthus pratensis 8 skj\u00e6rpiplerke Anthus petrosus 4 bokfink Fringilla coelebs 1 bj\u00f8rkefink Fringilla montifringilla 1 gr\u00f8nnfink Chloris chloris 3 VU gr\u00e5sisik Acanthis flammea 2 polarsisik Acanthis hornemanni 1 sn\u00f8spurv Plectrophenax nivalis 1 sivspurv Emberiza schoeniclus 8 24 NINA Rapport 2145 Vedlegg 7. Bilder fra Gi\u00e6verbukta ved h\u00f8y vannstand. Foto Karl-Otto Jacobsen\u00a9 25 2145 ISSN:1504-3312 ISBN: 978-82-426-4935-5 "
}