{
  "dokument_id": "994ecb16-dcef-51cc-a5f9-1a413c778272",
  "doc_type": "case_attachment",
  "kommune": 5501,
  "tittel": "7 b) Kulturminner - oppsummerende uttalelse",
  "url": "https://innsyn.tromso.kommune.no/application/getMoteDokument?dokid=2001829765",
  "tekst": " Poasta\u010dujuhus/adresse Tel: 78 47 40 00 Poastaboksa/postboks 3 Org.nr: 974 760 347 9735 K\u00e1r\u00e1\u0161johka/Karasjok samediggi@samediggi.no \u00c1\u0161\u0161emeannudeadji Stine B. Sveen saksbehandler Tel: +47 78 47 40 89 Kopiija Troms\u00f8 Industripark AS Kenneth Bless \u00c1\u0160\u0160I/SAK MIN \u010cUJ./V\u00c5R REF. DIN \u010cUJ./DERES REF. BEAIVI/DATO 19/4523 - 13 21/16375 19.05.2021 Detaljregulering gbnr 30/77, Ramfjordmoen, Troms\u00f8 kommune - uttalelse om kulturminner Vi viser til v\u00e5rt brev av 12.10.2020 med resultat av Sametingets \u00a7 9-unders\u00f8kelser. Det ble tatt trekull- pr\u00f8ver til datering fra to ildsted i det aktuelle planomr\u00e5det. Ildstedene har f\u00e5tt ID 270986 og 270989 i Askeladden. Vi beklager at arbeidet med pr\u00f8vene ble forsinket og at resultatet av dateringene foreligger f\u00f8rst n\u00e5. Begge ildstedene er radiologisk datert til andre halvdel av 1900-tallet. ID 270986 er mest sannsynlig anlagt og brukt p\u00e5 1960-tallet, noe som stemmer med tiden da reingjeterne i Oskalfamilien hadde teltboplass p\u00e5 stedet. Boplassen ble brukt om h\u00f8sten i forbindelse med samling og flytting. Vi hadde i utgangspunktet antatt en eldre datering fordi ildstedet er s\u00e5 \u00e5 si helt overgrodd, men har n\u00e5 ingen holdepunkter for at kulturminnet skulle v\u00e6re automatisk fredet. Vi ber om at kulturminnet ID 270986 innreguleres med hensynssone etter pbl. \u00a7 11-8 c) i planen \u2013 bevaring av kulturmilj\u00f8, og at naturmilj\u00f8et rundt kulturminnet og i buffersonen til flytteveien blir ivaretatt. ID 270989 er av yngre dato og har ikke samme tilknytning til et reindriftssamisk kulturmilj\u00f8 som ID 270986. Ildstedet kan stamme fra reindrift, men kan ogs\u00e5 v\u00e6re relatert til friluftsliv eller elgjakt. Det ligger i omr\u00e5de lagt ut til industriform\u00e5l i kommunedelplanen. Vi har ingen merknader til arealform\u00e5let. Vi har v\u00e6rt i kontakt med Troms\u00f8 Industripark AS om grunnboringene. Dearvvuo\u0111aiguin/Med hilsen Andreas St\u00e5ngberg Stine B. Sveen f\u00e1gajo\u0111iheaddji/fagleder seniorr\u00e1\u0111\u0111eaddi/seniorr\u00e5dgiver D\u00e1t reive lea elektrovnnala\u010d\u010dat dohkkehuvvon ja s\u00e1ddejuvvo vuoll\u00e1i\u010d\u00e1llaga haga./ Dette dokumentet er elektronisk godkjent og sendes uten signatur. Reivve vuost\u00e1iv\u00e1ldi / Hovedmottaker: Troms\u00f8 kommune Postboks 6900 9299 TROMS\u00d8 Kopiija / Kopi til: Troms og Finnmark Postboks 701 9007 TROMS\u00d8 fylkeskommune Troms\u00f8 Industripark AS 2 "
}