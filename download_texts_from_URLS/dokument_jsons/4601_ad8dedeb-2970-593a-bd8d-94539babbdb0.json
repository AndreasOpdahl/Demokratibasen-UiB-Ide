{
  "dokument_id": "ad8dedeb-2970-593a-bd8d-94539babbdb0",
  "doc_type": "case_attachment",
  "kommune": 4601,
  "tittel": "Saksfremstilling byr\u00e5dssak",
  "url": "https://bergen.kommune.no/politikere-utvalg/api/fil/bk360/7436138/Saksfremstilling-byradssak",
  "tekst": " BYR\u00c5DET Byr\u00e5dssak /20 Saksframstilling V\u00e5r referanse: 2017/06276-83 Bergenhus, gnr. 164, bnr. 923, Foreningsgaten 3. Klage p\u00e5 endringstillatelse til rivning og flytting av vegg, endret planl\u00f8sning og reduksjon av antall boenheter. Del 3 Hva saken gjelder: Saken gjelder klage p\u00e5 Plan- og bygningsetatens vedtak datert 15.05.17. I vedtaket ga Plan- og bygningsetaten tillatelse til rivning og flytting av yttervegg, endret planl\u00f8sning i plan 6 og 7, samt reduksjon av antall boenheter fra 39 til 37, for \u00e5 im\u00f8tekomme vilk\u00e5r satt i vedtaket av 20.01.17 (del 1). Vedtaket ble p\u00e5klaget av nabo Steinar Aagesen (gnr. 164, bnr. 763) i brev datert 06.06.17. Tiltakshaver er Bj\u00f8rn K\u00e5re V\u00e5genes. Komite for milj\u00f8 og byutvikling behandlet saken i m\u00f8tet 09.05.2019 sak 138/19 og fattet f\u00f8lgende vedtak: \u00abFagetatens vedtak 15.05.2017 oppheves. Klagen tas til f\u00f8lge. Begrunnelse: Den ulovlig oppf\u00f8rte ytterveggen, samt den nye oms\u00f8kte endring p\u00e5 yttervegg, er fremdeles \u00e5 anse som i strid med nabogrensen p\u00e5 4 meter. Viser for \u00f8vrig til begrunnelse i sak 136/19.\u00bb Saken ble s\u00e5 oversendt til Fylkesmannen i Vestland for endelig avgj\u00f8relse. Fylkesmannen opphevet KMBYs vedtak i sak 138/19, med f\u00f8lgende begrunnelse: \u00abVedtaket er ikke begrunnet tilstrekkelig og er derfor ugyldig. Klagen din tas til f\u00f8lge. Kommunens vedtak er opphevet.\u00bb Klagen fra nabo Steinar Aagesen p\u00e5 fagetatens vedtak av 15.05.17 m\u00e5 derfor behandles p\u00e5 nytt. Saken m\u00e5 sees i sammenheng med klage p\u00e5 tillatelse til endring datert 20.01.17 og klage p\u00e5 tillatelse til endring datert 28.04.17, som fremmes samtidig, se del 1 og 2. For n\u00e6rmere beskrivelse av historikken, se del 1 og fagnotatet. De oms\u00f8kte endringene som er gjenstand for klagebehandling i foreliggende sak er: \uf0b7 Riving av yttervegg og flytting av denne i flukt med trapphus i tr\u00e5d med vilk\u00e5ret satt i vedtak av 20.01.17. \uf0b7 Endret planl\u00f8sning i plan 6 og 7 \uf0b7 Redusering av antall boenheter fra 39 til 37 1 Det fremg\u00e5r av klagen mottatt 06.06.17 at den i tillegg til \u00e5 gjelde klage p\u00e5 vedtak av 15.05.17, ogs\u00e5 er en supplering til tidligere innsendt klage p\u00e5 vedtak av 20.01.17. Sakene fremmes derfor samlet, selv om oms\u00f8kte tiltak i foreliggende sak ikke krever dispensasjon. P\u00e5 bakgrunn av dato for den opprinnelige s\u00f8knaden som endringss\u00f8knaden er direkte knyttet til, behandles saken etter bestemmelsene i plan- og bygningsloven fra 1985 i henhold til pbl. \u00a7 34-4 Overgangsbestemmelser for byggesaksdelen. N\u00e5r det gjelder behandling av dispensasjonss\u00f8knad foreligger det ikke overgangsbestemmelser, slik at de behandles etter pbl. 2008 kap. 19. Eiendommen er uregulert. I kommunedelplan (KDP) Sentrum fra 2001 er den p\u00e5 plankart 2 vist som bygning med h\u00f8y antikvarisk verdi, og p\u00e5 plankart 4 som blandet sentrumsform\u00e5l. I Kommuneplanens arealdel (KPA) er den vist som sentrumsform\u00e5l. Klagers anf\u00f8rsler: Klager er i hovedsak rettet mot de tiltak som ble behandlet i vedtaket av 20.01.17, herunder byggets h\u00f8yde og avstand til nabogrense. Det er ingen av anf\u00f8rslene som er knyttet til endring i planl\u00f8sning eller redusering av antall boenheter. Fagetatens vurdering og anbefaling: Plan- og bygningsetaten har fremmet saken til ny politisk behandling med uten ny innstilling, og viser til utfyllende redegj\u00f8relse for saken i fagnotat datert 22.11.17. Byr\u00e5dets vurdering og anbefaling/konklusjon: Byr\u00e5det viser til at det i vedtaket av 20.01.17 (del 1) ble gitt avslag til dispensasjon til oppf\u00f8ring av yttervegg i nabogrense i plan 6 og 7 i hele L-formen mot gnr 164 bnr 793. I samme vedtak ble det gitt tillatelse til oppf\u00f8ring av trappehus, p\u00e5 vilk\u00e5r om at yttervegg i plan 6 og 7 ble trukket tilbake til trappehusets yttervegg, som er ca 2,5 meter fra nabogrense. S\u00f8knad om endringer i foreliggende sak er fremsatt for \u00e5 oppfylle vilk\u00e5r fastsatt i tillatelsen av 20.01.17. Endring i planl\u00f8sning og redusering av antall boenheter fra 39 til 37 er en konsekvens av at ytterveggen trekkes bort fra nabogrense mot gnr 164, bnr 793. Klagen er i sitt innhold rettet mot de tiltak som ble behandlet i vedtaket av 20.01.17, herunder byggets h\u00f8yde og avstand til nabogrense. Fagetaten har vist til at avstand til nabogrense er forhold som ble behandlet i forbindelse med klagebehandlingen av vedtak datert 20.01.17. KMBY begrunnet sitt omgj\u00f8ringsvedtak i sak 138/19 med at \u00abnye oms\u00f8kte endring p\u00e5 yttervegg, er fremdeles \u00e5 anse som i strid med nabogrensen p\u00e5 4 meter.\u00bb KMBY la riktig til grunn at ytterveggen, selv etter oms\u00f8kte tilbaketrekning, kommer i strid med avstandskravet til nabogrense etter pbl. 1985 \u00a7 70, nr. 2. Dispensasjon fra avstandsbestemmelsen hva gjaldt bygningsvolumet i 6. og 7. etasje ble gitt i endringstillatelsen datert 20.01.17 (del 1), p\u00e5 vilk\u00e5r av at yttervegg 6. og 7.etasje m\u00e5tte trekkes tilbake 2,5 meter fra nabogrensen i flukt med yttervegg trappehus. Byr\u00e5det har innstilt til UMBY om \u00e5 ta klagen til f\u00f8lge p\u00e5 dette punkt i del 1 av klagesakene. Det inneb\u00e6rer at tillatelsen til \u00e5 bygge ca. 2,5 meter fra nabogrense omgj\u00f8res til et avslag. Dersom UMBY f\u00f8lger byr\u00e5dets innstilling og tar klagen til f\u00f8lge p\u00e5 dette punkt, betyr det at det ikke foreligger dispensasjon fra avstandsbestemmelsen for plassering av yttervegg n\u00e6rmere enn 4 meter fra eiendomsgrensen. 2 Videre betyr det at grunnlaget for vilk\u00e5ret som ble stilt for \u00e5 gi dispensasjon i tillatelsen datert 20.01.17 bortfaller. Byr\u00e5det legger til grunn at oms\u00f8kte endring i planl\u00f8sning og reduksjon av antall boenheter ikke ville blitt oms\u00f8kt dersom ikke vilk\u00e5ret var blitt stilt. Det legges s\u00e5ledes til grunn at samtlige oms\u00f8kte endringer i foreliggende tillatelse er en direkte konsekvens av vilk\u00e5rsstillelsen i vedtaket datert 20.01.17. Vedtaket av 15.05.17 gir i utgangspunktet tiltakshaver en rettighet til \u00e5 bygge i henhold til det som er oms\u00f8kt, med mindre vedtaket oppheves eller blir omgjort. Vedtaket m\u00e5 derfor vurderes selvstendig, selv om rasjonalet for \u00e5 s\u00f8ke endringene synes \u00e5 v\u00e6re falt bort. I del 1 har byr\u00e5det innstilt p\u00e5 at det ikke gis dispensasjonen fra avstandsbestemmelsen i pbl. \u00a7 1985 \u00a7 70, nr. 2. Byr\u00e5det opprettholder denne vurderingen og kan ikke se at det er grunnlag for \u00e5 tillate endringene. Byr\u00e5det legger til grunn at KMBY anser yttervegg i plan 6 og 7 ca. 2,5 meter fra nabogrense som en klar ulempe for nabo. KMBY har omgj\u00f8ringsvedtak i sak 138/19 selv vist til begrunnelsen i sak 136/19, hvor det fremg\u00e5r at: \u00abkritisk til hvordan p\u00e5bygget svekker naboenes lys- og lydforhold, og mener det ikke er grunnlag for \u00e5 dispensere fra pbl \u00a7 70, nr. 2, da naboene p\u00e5f\u00f8res ulemper som kun tiltakshaver har interesse av.\u00bb En dispensasjon vil etter dette vesentlig tilsidesette hensynene bak avstandsbestemmelsen. Byr\u00e5det innstiller derfor til UMBY om \u00e5 ta klagen til f\u00f8lge ogs\u00e5 i foreliggende sak. Vedtakskompetanse: I henhold til Reglement for bystyreutvalgene punkt 1.4, jf. bystyresak 46/19, er myndigheten til \u00e5 behandle klagesaker etter plan- og bygningsloven, med n\u00e6rmere angitte unntak, delegert til Utvalg for milj\u00f8 og byutvikling. Dersom klagen ikke tas til f\u00f8lge skal saken sendes til Fylkesmannen i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: 1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 15.05.17, slik at det ikke gis tillatelse til: a) Riving av yttervegg og flytting av denne i flukt med trapphus i tr\u00e5d med vilk\u00e5ret satt i vedtak av 20.01.17. b) Endret planl\u00f8sning i plan 6 og 7. c) Redusering av antall boenheter fra 39 til 37. 2. Klagen tas til f\u00f8lge. Dato: 29. september 2020 Roger Valhammer Thor Haakon Bakke Byr\u00e5dsleder Byr\u00e5d for klima, milj\u00f8 og byutvikling Dokumentet er godkjent elektronisk. 3 Vedlegg: 1. Fagnotat klage datert 15.11.19 med f\u00f8lgende vedlegg: 2. Fagnotat, 22.11.17 3. Situasjonskart 4. Oversiktsfoto 5. Situasjonsplan 6. Tegninger 7. Tilsvar p\u00e5 klage 8. Klage med vedlegg 9. Tillatelse til endring 10. Nabomerknader med tilsvar 11. Saksfremstilling Byr\u00e5det 12. Saksprotokoll KMBY Sak 138-19 13. Fylkesmannen opphever vedtak 4 "
}