{
  "dokument_id": "602ad1b8-6616-5cfd-b651-de9aaab55a02",
  "doc_type": "case_presentation",
  "kommune": 5501,
  "tittel": "Oppsummering av eldredagen 2024",
  "url": "https://innsyn.tromso.kommune.no/application/getMoteDokument?dokid=2001869592",
  "tekst": "Arkivsaksnr. 24/18064-1 Saksbehandler Jonas Torgersen Saksgang M\u00f8tedato Eldrer\u00e5det 28.10.2024 Oppsummering av eldredagen 2024 Innstilling til vedtak: H\u00e5vard Sandberg Leder eldrer\u00e5det 1 Hva saken gjelder Eldrer\u00e5det oppsummerer eldredagen 2024. Leder H\u00e5vard Sandberg har lagt ved en oppsummering. Saksutredning Den internasjonale eldredagen, innstiftet 1993, arrangeres \u00e5rlig 1.oktober hvert \u00e5r. I Troms\u00f8 er eldrer\u00e5det gitt oppdraget med \u00e5 v\u00e6re arrang\u00f8r, men omfang av arrangementet er prisgitt stabile bevilgninger til form\u00e5let. Eldrer\u00e5det har siden 2017 (eller -18) hatt ei fastsatt ramme p\u00e5 kr 42 500,- \u00f8remerket form\u00e5let, men denne har de to siste \u00e5rene v\u00e6rt supplert med tilleggsmidler slik at ramma ble kr 100 000 i 2023 og kr 75 000,- i \u00e5r. I og med at ramma f\u00f8rst ble klarlagt primo august kom eldrer\u00e5det seint i gang med planlegging, og det var ikke mulig \u00e5 f\u00e5 innpass i byens store festsaler p\u00e5 dagen. Da ble Heracleum markeringssted for det \u00e5pne arrangementet hvor byens eldre inviteres \u00e5 komme. Eldrer\u00e5det har ogs\u00e5 pleid \u00e5 kj\u00f8pe kaker til institusjonene, s\u00e5 ogs\u00e5 i \u00e5r, og det ble bestilt over 30 kaker. \u00c5pent arrangement. \u00c5rets \u00e5pne arrangementet ble holdt p\u00e5 Heracleum samlet f\u00e5 gjester, dr\u00f8yt 60. \u00c5rsaken kan v\u00e6re b\u00e5de den f\u00f8rste h\u00f8ststormen og d\u00e5rlig bekjentgj\u00f8ring. Kanskje hadde vi for store forh\u00e5pninger til kommunikasjonsavdelinga og deres bidrag inn mot dagen. Det ble ikke annonsert i avisen fordi kommunen ikke hadde annonse denne uka, men hva om annonsen sto uka f\u00f8r? Det var heller ikke redaksjonell omtale av eldredagen slik vi \u00f8nsket og den var veldig d\u00e5rlig bekjentgjort, bare omtalt p\u00e5 hjemmesida til Heracleum. Kommunikasjonen med kommunikasjonsavdelinga m\u00e5 bli bedre, b\u00e5de med hensyn til forventninger og hva de kan levere. P\u00e5 Heracleum ble vi m\u00f8tt med at det skulle brukes papptallerkener, pappkrus og engangsbestikk, noe vi mislikte. Beskjeden var kanskje basert p\u00e5 en misforst\u00e5else heller enn et p\u00e5legg om bruk av sekunda serviceartikler. Eldredagen er ei offentlig markering av FNs internasjonale eldredag og da forventes det litt mer stil. N\u00e5r lydanlegget ogs\u00e5 skrantet og de innleide kulturformidlerne m\u00e5tte ty til eget anlegg, dannes inntrykk av kommunalt forfall som egentlig ikke er relevant. Uansett mangler Heracleum kopper og fat til arrangement av dette omfanget, de har ikke budsjett til gjenanskaffelser og baserer sine suppleringer p\u00e5 donasjoner. Det kan ikke kommunens storstue for eldre v\u00e6re bekjent av, ei storstue som brukes av ca. 20 foreninger p\u00e5 kveldstid, og eldrer\u00e5det mener rammene Heracleum f\u00e5r m\u00e5 v\u00e6re stor nok til l\u00f8pende reparasjoner og gjenanskaffelser. Eldrer\u00e5dets kaker. Bo- og servicesentrene i distriktet fikk separate rekvisisjoner mens det for de sentrumsn\u00e6re institusjonene ble gitt en felles bestilling til et av byens bakerier som leverte aktuelle bakervarer p\u00e5 dagen. Vi erfarte at dette fungerte godt. Det m\u00e5 likevel nevnes at p\u00e5 en institusjon var det d\u00e5rlig intern samhandling som medf\u00f8rte at dagsenteret ikke fikk kake og m\u00e5tte selv ty til innkj\u00f8p via n\u00e6rmeste butikk. 2 Markering i distriktet. Havtun bo- og servicesenter kunne av ulike grunner ikke markere eldredagen p\u00e5 dato, men hadde et opplegg den 14.10, og vips fikk eldrer\u00e5dets leder mulighet \u00e5 delta i arrangementet b\u00e5de som gjest og forsiktig transport\u00f8r av de bestilte kakene fra bakeriet. Markeringa innebar sammenkomst med 60 deltakere i grendehuset p\u00e5 Hilles\u00f8y, Kjell Ove Hveding, en \u00e5rviss tradisjon p\u00e5 eldredagen, foresto rollen som oppsanger og forteller, det vanket p\u00e5smurte br\u00f8dskiver og servert av eldrer\u00e5dets kaker f\u00f8r det store \u00e5resalget med et utall av medbrakte gevinster markerte avslutningen \u2013 og 3 hyggelige timer gikk som et blunk. Oppsummering. Eldrer\u00e5dets oppgave \u00e5 v\u00e6re arrangementsansvarlig p\u00e5 vegne av Troms\u00f8 kommune er blitt ei god ordning som videref\u00f8res. Utfordringen blir imidlertid i hvilket omfang markeringa skal foreg\u00e5. Innenfor den remmen eldrer\u00e5det har til markeringen, kr 42 500,- som har v\u00e6rt fast i flere \u00e5r (siden 2018?) er det etter hvert blitt reduserte muligheter, - det m\u00e5 gis politiske f\u00f8ringer p\u00e5 omfanget av eldrer\u00e5dets mandat. Vedtakskompetanse Eldrer\u00e5det Vedlegg 3 "
}