{
  "dokument_id": "dcf9f444-3cdb-5719-8f2a-7d65c3e3dbcc",
  "doc_type": "case_presentation",
  "kommune": 5501,
  "tittel": "S\u00f8knad om tilskudd til profesjonell kunst og kultur",
  "url": "https://innsyn.tromso.kommune.no/application/getMoteDokument?dokid=2002010070",
  "tekst": "Arkivsaksnr. 25/04461-1 Saksbehandler Lise Fransiska Valle Saksgang M\u00f8tedato Milj\u00f8-, idrett-, kultur- og 01.04.2025 samfunnsutviklingsutvalget S\u00f8knad om tilskudd til profesjonell kunst og kultur Kommunedirekt\u00f8rens innstilling til vedtak: S\u00f8knad fra Ensemble4Femten im\u00f8tekommes med 40 000 kroner i tilskudd. S\u00f8knad fra Britt Eva L\u00f8kkemo im\u00f8tekommes med 25 000 kroner i tilskudd. S\u00f8knad fra Troms\u00f8 bibliotek og byarkiv avsl\u00e5s. Stig Tore Johnsen Mari Hult Kommunedirekt\u00f8r Organisasjonsdirekt\u00f8r stab for organisasjon 1 Hva saken gjelder Denne saken gjelder behandling av tre s\u00f8knader fra ut\u00f8vere og akt\u00f8rer innen profesjonell kunst og kultur. Det er satt av 65 000 kroner som er tilgjengelig for vurdering av s\u00f8knadene. Den ene s\u00f8knaden gjelder s\u00f8knad fra Britt Eva L\u00f8kkemo, den andre s\u00f8knaden gjelder s\u00f8knad fra Ensemble4Femten og den tredje s\u00f8knaden gjelder Troms\u00f8 bibliotek og byarkiv (Troms\u00f8 kommune). Den tredje s\u00f8knaden avsl\u00e5s, da det er begrensede midler p\u00e5 s\u00f8knadsordningen som i hovedsak er rettet mot det profesjonelle kunst- og kulturfeltet, og ikke til kommunens egne tiltak. I denne saken skal det behandles tre s\u00f8knader. Dette gjelder s\u00f8knader der seksjonsleder for kultur er inhabil, derfor vurderes disse s\u00f8knadene i en egen sak, og ikke i en samlet sak om fordeling av disse tilskuddsmidlene. Se forvaltningsloven \u00a7 6 tredje ledd som lyder: \u00abEr den overordnede tjenestemann ugild, kan avgj\u00f8relsen i saken heller ikke treffes av en direkte underordnet tjenestemann i samme forvaltningsorgan\u00bb. Saksbehandlingen i denne saken er derfor overlatt til en annen avdeling. De \u00f8vrige s\u00f8knadene er saksforberedt av kulturavdelingen i en egen sak. Saksutredning Det er profesjonelle kunst-, kulturut\u00f8vere og arrang\u00f8rer med tilknytning til Troms\u00f8 som kan s\u00f8ke om midler gjennom denne s\u00f8knadsordningen. Troms\u00f8 kommune gir st\u00f8tte til kunstneriske prosjekter og arrangementer av h\u00f8y kvalitet innen billedkunst, litteratur, musikk, film, scenekunst og tverrfaglige prosjekter. Form\u00e5let med denne s\u00f8knadsordningen, er \u00e5 stimulere og videreutvikle det profesjonelle kunst- og kulturlivet i Troms\u00f8. Det er s\u00f8knader fra de ulike kunst- og kulturfeltene, som visuell kunst, film, musikk, litteratur, dans, teater og andre genre som kan s\u00f8ke p\u00e5 denne tilskuddsordningen. S\u00f8knadene viser at det er en stor bredde, og et stort behov for offentlige midler. Det er imidlertid ikke nok midler tilgjengelig p\u00e5 denne s\u00f8knadsordningen til at alle s\u00f8kerne f\u00e5r den s\u00f8knadssummen som de s\u00f8ker om. S\u00f8kere med tilknytning til Troms\u00f8, prioriteres i fordelingen av tilskuddene. Tilskuddet kan ikke anses som et fast tilskudd. De som s\u00f8ker om tilskudd kan ikke forvente at de f\u00e5r det samme tilskuddsbel\u00f8pet som tidligere \u00e5r, da det er begrensede midler tilgjengelig p\u00e5 denne s\u00f8knadsordningen. Det har i tillegg kommet flere s\u00f8knader i \u00e5r enn i fjor. 2 S\u00f8knader Ensemble 4Femten s\u00f8ker om 50 000 kroner i tilskudd til gjennomf\u00f8ring av 3 produksjoner. De fremhever at de pr\u00f8ver \u00e5 n\u00e5 nye publikumsgrupper, noe de har lyktes godt med i 2024. I 2025 har de intensjon om \u00e5 lage konserter for elever ved Kongsbakken, spille for pensjonistforeninga og \u00e5 kunne invitere eldre fra institusjoner til sine konserter. N\u00e5r det gjelder \u00e5ret 2025, planlegger de tre prosjekter hvorav en turn\u00e9 i Finnmark og Nord- Troms og to i Troms\u00f8 kommune. Tilskuddet som s\u00f8kes fra Troms\u00f8 kommune, skal brukes til de to prosjektene som skal spilles i kommunen. Turn\u00e9en s\u00f8kes finansiert over andre st\u00f8tteordninger. Ensemble 4Femten viser til at de i hovedsak \u00f8nsker et fast tilskudd fra Troms\u00f8 kommune slik at de har forutsigbarhet i sin drift. Ensemblet spiller musikk fra flere genre, fra italiensk h\u00f8ybarokk, via Wienerklassisisme og til krysningspunkt mellom britisk kunst \u2013 og folkemusikk. De fremhever at deres kjernepublikum er b\u00e5de unge og voksne. Vurdering: Ensemble 4Femten er et viktig kulturtiltak innen musikk. En vurdering av fast tilskudd til Ensemble 4Femten m\u00e5 gj\u00f8res i en egen sak, da det ikke er noen tilgjengelige midler i 2025 til \u00e5 inng\u00e5 fast avtale. S\u00f8knaden vurderes i denne saken som et s\u00f8kbart tilskudd. Et eventuelt fast tilskudd m\u00e5 vurderes i forbindelse med budsjettbehandling for 2026. Innstilling til vedtak: S\u00f8knad fra Ensemble 4Femten im\u00f8tekommes med 40 000 kroner i tilskudd. Britt Eva L\u00f8kkemo s\u00f8ker om 35 000 kroner i tilskudd. Tilskuddet vil i stor grad benyttes til produksjonen av en konsert h\u00f8sten 2025. Det planlegges ogs\u00e5 studietur og turne etter konsert i Troms\u00f8. I skrivende stund har prosjektet f\u00e5tt 10.000 kroner i turn\u00e9st\u00f8tte fra Nordnorsk Jazzsenter. S\u00f8ker viser til at Fado p\u00e5 nordnorsk, er et spennende samarbeidsprosjekt med Troms\u00f8 World festival, Viseklubben Spelt og Fado musikere fra Portugal. Her har vi muligheten til \u00e5 sette Troms\u00f8 p\u00e5 kartet innenfor sjangeren Fado med Ragnar Olsen som oversetter. M\u00e5let er konsert h\u00f8st 2025, med p\u00e5f\u00f8lgende turneer. Artistene er allerede i gang med fordypning i musikken. I november i fjor gjennomf\u00f8rte portugisiske fadomusikere konsert i Troms\u00f8. Det ble da lagt opp til Workshop/masterklasser for sangere og gitarist. Ragnar Olsen starter oversettelsene, inn\u00f8ving fra januar 2025, studietur juni, konsertklar h\u00f8st 2025. Vurdering: Britt Eva L\u00f8kkemo er en dyktig Troms\u00f8musiker, med mye erfaring. Tiltaket hun s\u00f8ker tilskudd til skal ende opp med konsert og turne h\u00f8sten 2025. 3 Innstilling til vedtak: S\u00f8knad fra Britt Eva L\u00f8kkemo im\u00f8tekommes med 25 000 kroner i tilskudd Troms\u00f8 bibliotek og byarkiv (Troms\u00f8 kommune) s\u00f8ker om 60 000 kroner i tilskudd til markering av Troms\u00f8s 20 \u00e5rs jubileum som friby. Troms\u00f8 Friby s\u00f8ker herved om st\u00f8tte fra Troms\u00f8 kommune til gjennomf\u00f8ringen av sitt jubileumsprogram i 2025. Troms\u00f8 Friby markerer 20 \u00e5r som en friby for forfulgte forfattere og kunstnere, og de \u00f8nsker \u00e5 feire dette viktige jubileet med en rekke arrangementer som vil engasjere lokalsamfunnet, fremme ytringsfrihet, og st\u00f8tte kreative stemmer. Gjennom 20 \u00e5r har syv unike og ulike Fribyforfattere fra henholdsvis India, Bangladesh, Afghanistan, Vietnam, Syria og Kina bodd i trygge omgivelser i Troms\u00f8. Her har de kunne fortsette med \u00e5 ut\u00f8ve virket sitt, og uttrykke og formidle det som de har \u00f8nsket og villet. Dette har blant annet f\u00f8rt til bokutgivelser og prisutgivelser nasjonalt og internasjonalt, og dermed satt Troms\u00f8 p\u00e5 kortet langt ut over egne grenser. I tillegg til Fribyforfatternes deltagelse p\u00e5 utallige arrangementer og litteraturfestivaler i inn- og utland. Bakgrunn og m\u00e5lsetninger Siden etableringen i 2005 har Troms\u00f8 Friby v\u00e6rt et trygt tilfluktssted for forfattere og kunstnere som er truet i sine hjemland. V\u00e5r organisasjon har jobbet utrettelig for \u00e5 fremme ytringsfrihet og kulturell utveksling, og Troms\u00f8 bibliotek og byarkiv har v\u00e6rt vertskap for flere prominente internasjonale stemmer. Jubileumsprogrammet i 2025 vil v\u00e6re en hyllest til disse tyve\u00e5rene med kunstnerisk motstand og kreativ utfoldelse . Vurdering: Troms\u00f8 som friby, har v\u00e6rt et viktig tiltak for mange forfulgte forfattere gjennom tida. S\u00f8knadsordningen som det s\u00f8kes p\u00e5 retter seg i hovedsak til profesjonelle kunst- og kulturtiltak, og ikke Troms\u00f8 kommunes egne tiltak. Det har kommet mange s\u00f8knader p\u00e5 s\u00f8knadsordningen, og det er lite midler tilgjengelig. Med bakgrunn i denne vurderingen innstilles det p\u00e5 \u00e5 gi avslag p\u00e5 s\u00f8knaden. Innstilling til vedtak: S\u00f8knad fra Troms\u00f8 bibliotek og byarkiv avsl\u00e5s Konklusjon P\u00e5 bakgrunn av saksbehandlingen anbefales f\u00f8lgende: S\u00f8knad fra Ensemble4Femten im\u00f8tekommes med 40 000 kroner i tilskudd. S\u00f8knad fra Britt Eva L\u00f8kkemo im\u00f8tekommes med 25 000 kroner i tilskudd. S\u00f8knad fra Troms\u00f8 bibliotek og byarkiv avsl\u00e5s. 4 Vedtakskompetanse Milj\u00f8, idrett og kulturutvalget Vedlegg S\u00f8knad fra Ensemble4Femten S\u00f8knad fra Britt Eva L\u00f8kkemo S\u00f8knad fra Troms\u00f8 bibliotek 5 "
}