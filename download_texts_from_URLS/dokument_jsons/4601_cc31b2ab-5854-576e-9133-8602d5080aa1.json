{
  "dokument_id": "cc31b2ab-5854-576e-9133-8602d5080aa1",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 154 fra Katrine N\u00f8dtvedt (MDG) til byutviklingsbyr\u00e5den om ulovlighetssakene om skogsbilveier - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11254063/Svar-pa-skriftlig-sporsmal-nr-154-fra-Katrine-Nodtvedt-MDG-til-byutviklingsbyraden-om-ulovlighetssakene-om-skogsbilveier-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/148216-3 Saksbehandler: Malene Nesse Gr\u00f8nningen Fra Dato: 4. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 154 fra Katrine N\u00f8dtvedt (MDG) til byutviklingsbyr\u00e5den om ulovlighetssakene om skogsbilveier - Utvalg for milj\u00f8 og byutvikling I h\u00f8ringen om skogsbilveier bekreftet byr\u00e5den at ulovlighetssakene om skogsbilveier som er oversendt tilsynsavdelingen i PBE skulle f\u00f8lges opp, og ha h\u00f8y prioritet. Sp\u00f8rsm\u00e5l til byr\u00e5den: 1. Kan byr\u00e5den redegj\u00f8re for status i de enkelte sakene dette gjelder? 2. N\u00e5r ble de ulike sakene oversendt tilsynsavdelingen? 3. Har alle sakene f\u00e5tt tildelt saksbehandler? 4. Har noen av sakene f\u00e5tt konsekvenser i form av p\u00e5legg eller b\u00f8ter? Svar fra byr\u00e5den: Det stemmer at disse sakene har h\u00f8y prioritet, men i likhet med andre pri1 saker er det ca. 6- 9 m\u00e5neder ventetid f\u00f8r de tildeles saksbehandler etter at saken er opprettet. \u00c5rsak til dette er utover stor saksmengde ogs\u00e5 redusert kapasitet p\u00e5 grunn av vakante stillinger og ansettelsesstopp. I de fleste av sakene er imidlertid ulovlighetsoppf\u00f8lgingen startet forut f\u00f8r s\u00f8knad til Seksjon for n\u00e6ring og landbruk. I disse sakene vil ulovlighetsoppf\u00f8lgingen fortsette i henhold til v\u00e5re prosedyrer. 1. Fanafjellsveien 10, gnr. 96 bnr 1 \u2013 Ulov-2022/21753: Innmeldt i oktober 2021 og PBE sendte brev om mottatt melding om mulig ulovlighet november 2021. Tildelt saksbehandler deretter. Han mottar informasjon om at veien er allerede oms\u00f8kt til Etat for landbruk i 2019 (n\u00e5 Seksjon for n\u00e6ring og landbruk). PBE har avventet deres behandling av s\u00f8knaden. Deler av veien var det allerede gitt tillatelse til, en annen del av veien vil f\u00f8lges opp videre av PBE. Saken har saksbehandler, og politiet har ogs\u00e5 sak p\u00e5 dette forholdet. Hjemmelshaver har gjennomf\u00f8rt forh\u00e5ndskonferanse med byggesaksavdelingen og informert om at de skal s\u00f8ke etter plan- og bygningsloven. Brattlandsvegen 111, gnr 2 bnr 5 \u2013 Ulov-2022/21480 P\u00e5legg gitt 11.06.2020, oms\u00f8kt til etat for landbruk 08.08.2020. Avslag er gitt og dette er p\u00e5klaget, s\u00e5 saksbehandlingen har fortsatt hos landbruk frem til omgj\u00f8ringen til Landbruksdepartementet. F\u00f8rst med dette brevet er behandlingen hos seksjon for n\u00e6ring og landbruk endelig. Den 24.08.2024 har PBE bedt eier om redegj\u00f8relse om f\u00f8lgende; \u00abVi vil vite om du er i gang med arbeid med \u00e5 oms\u00f8ke landbruksvegen slik at det kan fattes et vedtak om ny frist for oppfyllelse av p\u00e5legget datert 11.06.20.\u00bb. Anmodningen er besvart den 24.08.2024. PBE vurderer videre saksbehandlingsskritt i saken basert p\u00e5 opplysningene gitt. Hordvikvegen 80, gnr 173 bnr 1 \u2013 Ulov-2022/21514: Avsluttet den 16.05.2023 p\u00e5 bakgrunn av tillatelse til veien av etat for landbruk. Ulov-2024/15526: Ny sak opprettet etter orientering fra landbruk om at veien m\u00e5 s\u00f8kes om etter plan- og bygningsloven. Status er at denne ikke er tildelt saksbehandler per i dag. Skagamarka, gnr 115 bnr 1- ULOV-2022/21419: PBE mottok melding om ulovlig massedeponering 29.05.2018 og ny melding 27.08.2019. De foretok befaring den 02.01.2020, og det ble gitt stoppordre og forh\u00e5ndsvarsel om tvangsmulkt. Det er ikke gitt vedta om tvangsmulkt i saken. Det ble bekreftet at arbeidet var stoppet innen fristen i PBEs brev. De s\u00f8kte om legalisering av tiltaket til Seksjon for n\u00e6ring og landbruk, og p\u00e5 bakgrunn av dette har saken lagt i bero hos dem. De ba om redegj\u00f8relse fra eier den 04.09.2024, og ber eier redegj\u00f8re for f\u00f8lgende: \u00abVi vil vite om dere er i gang med arbeid med \u00e5 oms\u00f8ke landbruksvegen slik at det kan utarbeides et nytt varsel om p\u00e5legg om retting med ny frist. Dere m\u00e5 derfor sende oss informasjon om dere er i gang med arbeid om \u00e5 oms\u00f8ke landbruksvegen som er bygget uten tillatelse eller om dere \u00f8nsker \u00e5 rette tiltaket i tr\u00e5d med varselet datert 20.01.20. Vi \u00f8nsker ogs\u00e5 at dere redegj\u00f8r for hvilke tiltak som er igangsatt/planlagt for h\u00e5ndteringen av planter p\u00e5 fremmedartslisten som er blitt spredd i omr\u00e5det som f\u00f8lge av tiltaket.\u00bb Anmodningen er besvart den 17.09.2024. PBE vurderer videre saksbehandlingsskritt i saken basert p\u00e5 opplysningene gitt. Grimseidvegen 173, gnr 117 bnr 4 - ULOV-2024/15527 Ny sak opprettet etter orientering fra landbruk om at veien m\u00e5 s\u00f8kes om etter plan- og bygningsloven. Det er foretatt en innledende vurdering av tiltaket og p\u00e5 bakgrunn av denne vurderingen har PBE sendt brev til eier med informasjon om at vi har registrert en mulig ulovlighet p\u00e5 eiendommen. Status er at denne ikke er tildelt saksbehandler per i dag, men ligger i k\u00f8 til fordeling p\u00e5 pri1 listen. 2. Seksjon tilsyn med ulovligheter var kopimottaker av orienteringsbrev som er sendt hjemmelshaver ang\u00e5ende ny prosess for s\u00f8knad om landbruksveier som allerede er etablert. Disse brevene er lagt i deres p\u00e5g\u00e5ende saker. To saker ble opprettet p\u00e5 bakgrunn av disse orienteringsbrevene (p\u00e5 disse eiendommene var det ikke en \u00e5pen ulovlighetssak allerede): A. Saken som gjelder skogsbilveien omtalt som \u00abVeten Rundt\u00bb ble avsluttet fordi veien ble legalisert gjennom etter godkjenning. P\u00e5 bakgrunn av omgj\u00f8ringen av landbruksdepartementet er det opprettet ny ulovlighetssak p\u00e5 eiendommen. B. Saken som gjelder Grimseidvegen 173 hadde ikke PBE kunnskap om forut for orienteringsbrevet fra seksjon for n\u00e6ring og Landbruk. Sak er opprettet p\u00e5 bakgrunn av orienteringsbrevet. 3. Nei, alle er ikke tildelt saksbehandler per i dag. Sakene som har saksbehandler er de sakene som har lagt til behandling hos PBE og v\u00e6rt i bero i p\u00e5vente av behandlingen hos seksjon for n\u00e6ring og landbruk. 4. Se over, under status for den enkelte sak om det er gitt p\u00e5legg om retting. PBE fakturerer tvangsmulkt for \u00e5 motivere eiere av eiendommer til \u00e5 rette. De gir overtredelsesgebyr (OTG) i de tilfellene der de mener at det er n\u00f8dvendig. Det gis derfor ikke \u00abb\u00f8ter\u00bb i ulovlighetssakene, men mulkt og gebyr. Overtredelsesgebyret har et p\u00f8nalt preg og er derfor den av deres virkemidler som kan likne bot. Det er per i dag ikke l\u00f8pende mulkt i noen av sakene som er tildelt saksbehandler. Eierne m\u00e5 f\u00e5 noe tid til \u00e5 innrette seg etter orienteringsbrevet fra etat for landbruk om at de m\u00e5 s\u00f8ke om skogsbilveien etter Plan- og bygningsloven. Det er flere krav til en s\u00f8knad etter plan- og bygningsloven. Sakene som er tildelt saksbehandler vurderes det l\u00f8pende hvilke frister eier m\u00e5 forholde seg til. Sakene som ikke er tildelt per i dag vil behandles i henhold til prosedyre n\u00e5r sakene er tildelt, og det vil bli gitt frister for retting ved s\u00f8knad eller tilbakef\u00f8ring. Det er ikke gitt OTG i saker knyttet til skogsbilveier per i dag. Christine Kahrs \u2013 Byr\u00e5d for byutvikling Dokumentet er godkjent elektronisk. "
}