{
  "dokument_id": "86002b6b-85eb-5b8e-bbf5-b3e31705d712",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 141 fra Katrine Berg N\u00f8dtvedt (MDG) om tilsyn p\u00e5 potensielle ulovligheter knyttet til kortidsutleie av hus og leiligheter i Bergen - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11128088/Svar-pa-skriftlig-sporsmal-nr-141-fra-Katrine-Berg-Nodtvedt-MDG-om-tilsyn-pa-potensielle-ulovligheter-knyttet-til-kortidsutleie-av-hus-og-leiligheter-i-Bergen-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/136521-3 Saksbehandler: Malene Nesse Gr\u00f8nningen Fra Dato: 17. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 141 fra Katrine Berg N\u00f8dtvedt (MDG) om tilsyn p\u00e5 potensielle ulovligheter knyttet til kortidsutleie av hus og leiligheter i Bergen - Utvalg for milj\u00f8 og byutvikling Bakgrunn: Med tanke p\u00e5 den omfattende og \u00f8kende kortidsutleien som foreg\u00e5r i Bergen sentrum, samt at byr\u00e5det ikke vil foreta seg noe aktivt for \u00e5 h\u00e5ndtere situasjonen utover at plan- og bygningsetaten skal utf\u00f8re tilsyn p\u00e5 potensielle ulovligheter jamf\u00f8r plan- og bygningsloven, har representanten f\u00f8lgende sp\u00f8rsm\u00e5l: Sp\u00f8rsm\u00e5l til byr\u00e5den: 1. Hvor stor er restansen for oppf\u00f8lging og tilsyn av ulovlighetssaker i Plan- og bygningsetaten? 2. Hvilke typer saker er prioritert med tanke p\u00e5 tilsyn? 3. Hvor lang tid vil det ta for \u00e5 f\u00f8re tilsyn med potensielle ulovligheter knyttet til kortidsutleie av hus og leiligheter i Bergen, med tanke p\u00e5 dagens bemanning i Plan- og bygningsetaten samt dagens prioriteringer av tilsynstema? Svar fra byr\u00e5den: 1. Byr\u00e5den har v\u00e6rt i kontakt med Plan- og bygningsetaten og Seksjon tilsyn med ulovligheter behandler som hovedregel alle bekymringsmeldinger som mottas i kronologisk rekkef\u00f8lge basert p\u00e5 n\u00e5r de er meldt inn. De siste \u00e5rene er det \u00e5rlig kommet inn ca. 6-700 bekymringsmeldinger knyttet til lovligheten av tiltak etter plan- og bygningsloven. M\u00e5let er at den innledende vurderingen av meldingen skal gj\u00f8res innen ca. 1 m\u00e5ned etter meldingen er mottatt. Antall saker hvor det ikke er foretatt en innledende vurdering er: 22 saker. Prioritet 1 listen: 128 saker Prioritet 2 listen: 445 saker Totalt antall saker som ikke er tatt til behandling 09.09.2024 er 595. Totale antall saker tatt under behandling er ca. 735 saker ved Seksjon tilsyn med ulovligheter. Sakene ligger p\u00e5 ulike steder i prosessen. Alt fra at det er utf\u00f8rt befaring og til at det avventes behandling av s\u00f8knad om legalisering gjennom byggesak eller at det p\u00e5g\u00e5r klagesaksbehandling o.l. De s\u00e5kalte strandsonesakene inng\u00e5r ogs\u00e5 i tallet p\u00e5 saker tatt under behandling. 2. Kommunen m\u00e5 p\u00e5 grunn av stor saksmengde prioritere sakene. Ulovlighetssaker prioriteres ut ifra hastegrad og alvorlighetsgrad, med et s\u00e6rlig fokus der det kan v\u00e6re, eller er, fare for liv og helse. Sakene som prioriteres f\u00f8rst ved oppf\u00f8lgingen av ulovligheter er derfor sakene hvor meldingen som er mottatt gjelder et byggeri eller bruksendring (tiltak) som medf\u00f8rer fare for liv og helse. Siden sp\u00f8rsm\u00e5let gjelder korttidsutleie kan opplyses at utleie i seg selv ikke i strid med plan[1]og bygningsloven, men det er et s\u00e6rlig fokus p\u00e5 \u00e5 sikre at hotellignende virksomhet ikke forekommer i bygg som kommunen har bestemt skal v\u00e6re til boform\u00e5l. Saker med meldinger som gjelder bruksendring fra beboelse til n\u00e6ring er prioritert. 3. Kommunen mottar sv\u00e6rt mange meldinger om mulige ulovlige tiltak. Prioritet 1 listen har normalt lagt p\u00e5 ca 70-80 saker som ikke er fordelt til saksbehandler. Da har ventetiden v\u00e6rt ca 6 m\u00e5neder fra innmelding til saken er fordelt til saksbehandler. Per i dag er prioritet 1 listen p\u00e5 128 saker. Den eldste saken p\u00e5 listen er meldt inn til etaten 28.02.2024. Sakene blir fordelt kronologisk. Det kan generelt g\u00e5 noe tid f\u00f8r sakene tas under behandling. Det er redusert kapasitet p\u00e5 grunn av vakante stillinger og ansettelsesstopp, og man har ikke f\u00e5tt erstattet ansatte som har sluttet eller er i permisjon. Sakene deres m\u00e5 derfor fordeles til de andre saksbehandlere p\u00e5 seksjonen. Dette fyller opp portef\u00f8ljen til den enkelte og medf\u00f8rer at ventetiden blir lenger f\u00f8r de har kapasitet til \u00e5 ta nye saker. Det kan derfor v\u00e6re rimelig \u00e5 anta at ventetiden vil \u00f8ke noe for sakene meldt inn i \u00e5r. Christine Kahrs \u2013 Byr\u00e5d for byutvikling Dokumentet er godkjent elektronisk. "
}