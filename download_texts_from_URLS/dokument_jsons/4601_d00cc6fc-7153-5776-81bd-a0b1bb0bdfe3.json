{
  "dokument_id": "d00cc6fc-7153-5776-81bd-a0b1bb0bdfe3",
  "doc_type": "case_attachment",
  "kommune": 4601,
  "tittel": "14_Kulturminnedokumentasjon datert 05.09.2022",
  "url": "https://bergen.kommune.no/politikere-utvalg/api/fil/bk360/11375244/14-Kulturminnedokumentasjon-datert-05-09-2022",
  "tekst": "Kulturminnedokumentasjon Hegreneset gnr./bnr. 168/1091 mfl. Detaljregulering Saksnr. 2022/20669 PlanID 70640000 05.09.2022 FORORD Denne kulturminnedokumentasjonen er utarbeidet i forbindelse med reguleringsplan for Hegreneset i Bergenhus bydel, gnr/bnr. 168/1091 m.fl. B\u00e5de planomr\u00e5det og omgivelsene rundt best\u00e5r av flere kulturminner og kulturmilj\u00f8er. Planomr\u00e5det og deler av omr\u00e5det rundt er omfattet av henynssone for bevaring av kulturmilj\u00f8 i KPA2018. Kulturminnedokumentasjonen gir oversikt over den historiske utviklingen av omr\u00e5det, hvilke kulturminner som ligger i og i tilknytning til planomr\u00e5det, samt tilstanden p\u00e5 de ulike byggene. Det foreligger mye dokumentasjon om omr\u00e5det og eksisterende bygg i ulike rapporter og registreringer. Flere steder i denne kulturminnedokumentasjonen er det henvist til disse, framfor \u00e5 gjengi detaljert informasjon som framkommer av andre rapporter og dokument. Kapittel 1 beskriver omr\u00e5dets historie og utvikling, samt beskrivelse av omkringliggende omr\u00e5der. Kapittel 2 beskriver kulturminner og kulturmilj\u00f8er som ligger innenfor planomr\u00e5det i dag, med en oversikt over hvilke bygg som er planlagt revet og bevart. Kulturminnedokumentasjon \u2013 Detaljregulering Hegreneset, Ytre Sandviken 2 Innhold 1 OMR\u00c5DEBESKRIVELSE 4 1.1 PLANOMR\u00c5DET 5 1.2 OMR\u00c5DETS HISTORIE OG LANDSKAP 6 1.3 DAGENS SITUASJON 15 1.4 KULTURMINNER I OG RUNDT PLANOMR\u00c5DET 15 2 BYGNINGSMILJ\u00d8 OG ENKELTBYGG INNENFOR PLANOMR\u00c5DET 19 2.1 INDUSTRIBYGG OG KRUTTHUSET (Delomr\u00e5de 1) 20 2.2 BOLIGOMR\u00c5DE VED J\u00c6GERMYREN OG HEGRENESVEIEN (Delomr\u00e5de 2) 26 2.3 HEGRENES VALSEM\u00d8LLE (Delomr\u00e5de 3) 36 3 TEGNINGER 58 4 KILDER 58 Kulturminnedokumentasjon \u2013 Detaljregulering Hegreneset, Ytre Sandviken 3 1 OMR\u00c5DEBESKRIVELSE Hegreneset ligger i Ytre Sandviken, nord i Bergenhus bydel. Hegreneset grenser mot Nyhavn i \u00f8st, mot J\u00e6germyren boligomr\u00e5de i nord\u00f8st, og mot Breiviken og NHH n\u00e6rings\u2010 og boligomr\u00e5dene i nord. Det meste av omr\u00e5det er uregulert. Omr\u00e5det er et av f\u00e5 sj\u00f8n\u00e6re n\u00e6ringsomr\u00e5der i Sandviken der det fortsatt er n\u00e6ringsvirksomhet og der det s\u00e5 langt ikke har v\u00e6rt planlagt for annet. P\u00e5 deler av omr\u00e5det er arealer etablert p\u00e5 utfylling i sj\u00f8. Det har foreg\u00e5tt n\u00e6ringsvirksomhet p\u00e5 Hegreneset i n\u00e6rmere 220 \u00e5r. Figur 1. Hegreneset ligger i Ytre Sandviken, Bergenhus bydel. Kulturminnedokumentasjon \u2013 Detaljregulering Hegreneset, Ytre Sandviken 4 1.1 PLANOMR\u00c5DET Figur 2. Omriss av planomr\u00e5det. Kulturminnedokumentasjon \u2013 Detaljregulering Hegreneset, Ytre Sandviken 5 1.2 OMR\u00c5DETS HISTORIE OG LANDSKAP Navnet Hegreneset har sammenheng med fuglen hegre, som har hatt og fremdeles har, tilholdssted p\u00e5 neset (ikke fast tilhold). Stedet har gjennom tidene hatt ulike stavem\u00e5ter, som Hegravik og H\u00e6ggern\u00e6s, men er i dag kjent som Hegreneset. Fra Rothaugen i s\u00f8r til Hegreneset i nord ligger fjellsiden i ett langt bueslag og hegner om Sandviksbukten. Den bratte fjellsiden veksler mellom bart fjell og skog ned mot Fjellveien, som markerer overgangen mot slakere skr\u00e5nende terreng ned mot Byfjorden. Her tar bebyggelsen over for naturterrenget. Fra Hegreneset og nordover stiger terrenget bratt opp fra en strandlinje som er oppbrutt av flere mindre viker. Terrenget er sm\u00e5kupert og variert, men gjennomg\u00e5ende er alle terrengformene langstrakte i nordvest \u2010 s\u00f8r\u00f8stlig retning. Terrenget flater av i ulike h\u00f8yder over fjorden, og gir plass for bebyggelse og infrastruktur. (Strategi for sj\u00f8fronten i Bergen sentrale deler. Overordnet landskapsanalyse, 2020). Dagens strandlinje ligger et stykke utenfor den opprinnelige, med utfylte arealer. Strandlinjen i Sandviken ble tidlig utbygd med m\u00f8llebruk og skipsverft, b\u00e5tst\u00f8er og pakkhus. Det er tydelig at terrenget og de naturgitte forholdene er den viktigste formgiveren. Bebyggelsen henvender seg mot fjorden. Fra de fleste hus har man god sikt utover Byfjorden som utgj\u00f8r et gulv med variert aktivitet og omskiftelig uttrykk i dette store landskapsrommet. (Strategi for sj\u00f8fronten i Bergen sentrale deler. Overordnet landskapsanalyse, 2020). Kulturminnedokumentasjon \u2013 Detaljregulering Hegreneset, Ytre Sandviken 6 Figur 3. Kartet viser opprinnelig strandlinje sammen med dagens situasjon hvor store deler av neset er fylt ut. Ferdsels\u00e5rer ligger p\u00e5 ulike h\u00f8yder langs fjellsiden, og utgj\u00f8r et slags fremkommelighetshierarki. Det samme landskapet oppleves naturlig nok ulikt sett fra hver av disse ferdsels\u00e5rene. Fjorden oppleves i bruddstykker mellom sj\u00f8boder og forretningsbebyggelse. Landskapet i dette omr\u00e5det oppleves i flere og mindre landskapsrom, oppdelt av terrengformene og det spredte utbyggingsm\u00f8nsteret. I tillegg er bebyggelse og tekniske anlegg her av varierende kvalitet, noe som trekker ned opplevelsesverdien (Strategi for sj\u00f8fronten i Bergen sentrale deler. Overordnet landskapsanalyse, 2020). Bergens sj\u00f8front og sj\u00f8flaten har v\u00e6rt i endring gjennom historien for \u00e5 tilpasse den til ulike behov. Fra naturskapte forandringer etter istiden, til de f\u00f8rste menneskeskapte utfyllingene i V\u00e5gen rundt 1500\u2010tallet. De store utfyllingene startet p\u00e5 slutten av 1800\u2010tallet. Historisk har det v\u00e6rt fylt ut for \u00e5 forbedre havnefunksjoner eller tilfredsstille andre funksjonsbehov. I nyere tid har det ogs\u00e5 blitt fylt ut for \u00e5 muliggj\u00f8re byggeland. Det er sv\u00e6rt f\u00e5 spor igjen etter Bergen sin naturlige strandlinje. (Strategi for sj\u00f8fronten i Bergen sentrale deler. Overordnet landskapsanalyse, 2020). Kulturminnedokumentasjon \u2013 Detaljregulering Hegreneset, Ytre Sandviken 7 Figur 4. Kart fra 1740-\u00e5rene. Kartet viser ingen bebyggelse p\u00e5 Hegreneset som er markert med z4. (Kartet er l\u00e5nt fra Antikvarisk registreringsrapport, Arkitektgruppen CUBUS AS, 2009, opprinnelig kilde ukjent). Kulturminnedokumentasjon \u2013 Detaljregulering Hegreneset, Ytre Sandviken 8 Figur 5. Kart over batteriet p\u00e5 Hegreneset fra 1812. Bygningen i vannet er Gamle pakkhus. Til h\u00f8yre vises snitt av festningsmuren (Kart og tegning l\u00e5nt fra Antikvarisk registreringsrapport, Arkitektgruppen CUBUS AS, 2009, opprinnelig kilde ukjent). Figur 6. Historisk kart med dagens sj\u00f8linje. Kartet viser gamle og nye pakkhus. Gamle m\u00f8lle er ogs\u00e5 bygd p\u00e5 dette tidspunktet. Mot sj\u00f8en i s\u00f8r ligger festningsmuren. (Kilde: Bergenskart.no). Kulturminnedokumentasjon \u2013 Detaljregulering Hegreneset, Ytre Sandviken 9 Figur 7. Kartutsnitt fra 1910. P\u00e5 dette tidspunktet er Gamle silo oppf\u00f8rt. (Kilde: Bergenskart.no). Figur 8 . Kartutsnitt fra 1957. N\u00e5 er Havnesilo oppf\u00f8rt, og ved industriomr\u00e5det i nord er det fylt ut i sj\u00f8 for bygging av kaianlegg. (Kilde: Bergenskart.no). Kulturminnedokumentasjon \u2013 Detaljregulering Hegreneset, Ytre Sandviken 10 1951 1997 2016 Kulturminnedokumentasjon \u2013 Detaljregulering Hegreneset, Ytre Sandviken 11 FRA FORSVARSVERK TIL M\u00d8LLEDRIFT Aktivitet og bebyggelse p\u00e5 Hegreneset strekker seg tilbake til f\u00f8r 1800-tallet, da omr\u00e5det ble anlagt som forsvarsverk under Napoleonskrigene. Neset ble valgt som et strategisk sted for kanonbatteri, og fram mot 1814 ble det reist en steinvoll, et brystvern og to krutthus. De f\u00f8rste byggene som ble reist p\u00e5 neset er pakkhus som trolig kan dateres tilbake til 1760 (Antikvarisk registreringsrapport, Arkitektgruppen CUBUS AS, 2009). Figur 9. Hegrenes batteri ca. 1807, C.A. Lorentzen og G. Haas. \u00abLa vile de Bergen prise d`une Batterie nomm\u00e9 H\u00e6ggr\u00e9nsset\u00bb. (Stikk av JJ George Haas, Bergen i kart). Siden 1868 har det v\u00e6rt m\u00f8lledrift p\u00e5 neset. Byggene som st\u00e5r igjen fra denne driften utgj\u00f8r en tett, sammenbygget bygningsmasse av flere hundre \u00e5r gamle bygg og bygg av nyere dato. Da m\u00f8llen ble anlagt her, fantes det allerede 15 m\u00f8ller i byen. M\u00f8llebruk hadde p\u00e5 denne tiden dyp tradisjon i Bergen og i Sandviken var det m\u00f8llemilj\u00f8 allerede i middelalderen. Valsem\u00f8llen, som ble drevet p\u00e5 damp, ble opprettet av to firma i K\u00f8benhavn: W.R & Th. Rubow og Enkefru L. Knudtzon, i kompaniskap med det bergenske firmaet Aug. C. Mohr & S\u00f8n. KARANTENEHAVN Flere store epidemier kom til Bergen sj\u00f8veien og for \u00e5 hindre at byens befolkning ble smittet ble det omkring 1830 etablert en karantenehavn i Nyhavn i Sandviken. Karantenehavnen ble utstyrt med egen losseplass, pakkhus og 10\u201314 sykesenger. Denne havnen l\u00e5 likevel for n\u00e6r byen og derfor ble den p\u00e5 1890\u2010tallet flyttet til Ask\u00f8y utenfor Bergen (bergenbyarkiv.no). Kulturminnedokumentasjon \u2013 Detaljregulering Hegreneset, Ytre Sandviken 12 J\u00c6GERMYREN OG J\u00c6GERS MINDE J\u00e6gersminde, J\u00e6germyren og J\u00e6gerbakken har f\u00e5tt navnet sitt etter klokkeren Niels J\u00e6ger, som i l\u00f8pet av midtre del av 1700-tallet fikk tillatelse til \u00e5 dyrke opp myromr\u00e5det mellom Nyhavn og Breiviken. Tillatelsen fikk han fra Sandvikens eier Johan Garman. Han fikk i tillegg oppf\u00f8rt b\u00e5de v\u00e5ningshus, l\u00f8e og lysthus, og han plantet flere tr\u00e6r som innhegnet omr\u00e5det. Etter Niels J\u00e6gers bortgang ble g\u00e5rdsbruket J\u00e6gersminde drevet i flere slektsledd, f\u00f8r \u00e5keren med tiden igjen ble en v\u00e5t mark. (Jo Gjerstad, Bergens Tidende, 22.08.2021). Siste generasjon J\u00e6ger p\u00e5 g\u00e5rden var repslager Peder Christopher J\u00e6ger, som drev b\u00e5de trakt\u00f8rsted og skytebane for byens borgerskap. Figur 10. Dette bildet er tatt p\u00e5 J\u00e6gersminde i mai 1864. Skytebanens standplass ligger til venstre og trakt\u00f8rstedet til h\u00f8yre. FOTO: MARCUS SELMER / JO GJERSTADS ARKIV (Fra artikkel skrevet av Jo Gjerstad, trykket i Bergens Tidene 22.08.21). Kulturminnedokumentasjon \u2013 Detaljregulering Hegreneset, Ytre Sandviken 13 Figur 11. J\u00e6germyrens gr\u00f8nne marker sett fra nord cirka 1920. Den lange bygningen til venstre er reperbanen, til h\u00f8yre ligger J\u00e6gersmindes l\u00f8e. FOTO: UKJENT / JO GJERSTADS ARKIV (Fra artikkel skrevet av Jo Gjerstad, trykket i Bergens Tidene 22.08.21). Da store deler av det kultiverte jordbrukslandet ble omgjort til boligomr\u00e5de p\u00e5 30-tallet, var det etter at skipsreder Thorvald Halvorsen overtok J\u00e6gersminde. Halvorsen kj\u00f8pte g\u00e5rden fra familien Jetmundsen som i 1879 hadde overtatt etter Peder J\u00e6gers bortgang. Skipsreder Halvorsen fikk arkitekt Leif Grung med p\u00e5 laget. I 1937 var \u00abfunkisbyen\u00bb J\u00e6gers Minde haveby ferdig (Jo Gjerstad, Bergens Tidende, 22.08.2021). Denne bebyggelsen er n\u00e6rmere omtalt i kap. 2.2. Figur 12. J\u00e6germyren, f\u00f8r det ble bygget lekeplass og grusbane. FOTO: KNUT OMDAL / JO GJERSTADS ARKIV (FR\u00c5 ARTIKKEL I BT, JO GJERSTAD, 22.08.21) Kulturminnedokumentasjon \u2013 Detaljregulering Hegreneset, Ytre Sandviken 14 1.3 DAGENS SITUASJON Nordvest for selve neset ligger i dag flere lager og kontorbygg med en dypvannskai. De fleste av disse byggene er i bruk i dag. Noen av byggene som utgjorde Hegrenes Valsem\u00f8lle blir i dag brukt til ulike typer n\u00e6ringsvirksomhet, mens noen av byggene, blant annet i M\u00f8llekvartalet, st\u00e5r i dag tomme. Etter at m\u00f8lledriften ble nedlagt har det ikke skjedd nybygging eller ombygging helt s\u00f8r i planomr\u00e5det. Omkringliggende n\u00e6ringsomr\u00e5der i Nyhavn og Breiviken har imidlertid gjennomg\u00e5tt transformasjon til boligomr\u00e5der. Boligbebyggelsen i planomr\u00e5det, best\u00e5ende av b\u00e5de J\u00e6gers Minde haveby, og andre bolighus, er i liten grad preget av nybygg og endringer i nyere tid. 1.4 KULTURMINNER I OG RUNDT PLANOMR\u00c5DET Figur 13. Kartet viser registrerte kulturminner innenfor og rundt planomr\u00e5det. M\u00f8rk r\u00f8d farge viser registrerte kulturminner- og milj\u00f8er. Lys r\u00f8d farge viser sone for kulturmilj\u00f8, fastsatt av Riksantikvaren (Nasjonale interesser i by). Kulturminnedokumentasjon \u2013 Detaljregulering Hegreneset, Ytre Sandviken 15 1. 2. og 3. Hegreneset valsem\u00f8lle (M\u00f8llekvartalet). Minnet best\u00e5r av Gamle pakkhus, Nye pakkhus og Gamle m\u00f8lle. Byggene har frem til 1990\u2010tallet v\u00e6rt brukt til melproduksjon og med unntak for et par utleide lokaler i Nye M\u00f8lle har siden st\u00e5tt tomme. Alle bygg har i hele perioden fra 1880\u2010tallet til 1990 hatt en industriell bruk og det er tydelig at bygningsmassen har blitt ombygd og tilpasset til endrede behov og endrede produksjonsmetoder. Vernestatus: Kommunalt listef\u00f8rt 2019\u201003\u201008. 1 4. a) Bunkeren ligger ca. 30 meter \u00f8st for eiendommen Hegrenesveien 38. Ukjent historikk, men kan ha v\u00e6rt flankesikring for luftvernbatteriet som l\u00e5 p\u00e5 Hegreneset og/eller havnesikring for Nyhavn. Bunkeren m\u00e5ler ca. 3 x 3 meter, har to skytesk\u00e5r og er i god stand. Vernestatus Kommunalt listef\u00f8rt. b) Bunkeren ligger ytterst mot sj\u00f8en p\u00e5 privat boligadresse Breiviksveien 30. Har trolig hatt b\u00e5de kamp og observasjonsoppdrag. Bunkeren har tre skytesk\u00e5r, m\u00e5ler ca. 2x3 meter, har buet tak og er i god stand. 5. Vrak av et seilskip av tre, liggende p\u00e5 styrbord side med hekken inn mot land. Undervannsskroget er besl\u00e5tt med tynne blikkplater. Uklar datering, men trolig eldre enn 100 \u00e5r. B\u00e5ten ligger parallelt med lekteren med ID 89132-8. 6. Skipsdumpeplass. Flere vrak ligger i omr\u00e5det, bl.a. gamle lektere. I 1940 ble krysseren K\u00f8ningsberg skutt i senk ved Skolten, den ble tauet til Elsero og snudd her. Det ligger derfor mange rester etter denne p\u00e5 bunnen. 7. Stykke av keramikk funnet under marinarkeologiske unders\u00f8kelser. Henviser ogs\u00e5 til Askeladden id: 89132 for informasjon om vrakene i Nyhavn. 8. ELSESRO, Gamle Bergen museum. Omr\u00e5det ble grunnlagt i 1784 som kombinert verft og lyststed av skipsbygger Rasmus Rolfsen og fikk navn etter hans kone Elsebe. Hans s\u00f8nn og s\u00f8nnes\u00f8nn bygde anlegget videre ut, med tilbygg til hovedhuset, en romantisk og landskapspark med paviljong. Vernestatus: Vedtaksfredet 9. 9F - FRYDENLUND, Gamle Bergen museum. Vernestatus: Vedtaksfredet 10. 10F - Allersg\u00e5rden 2a er et enetasjes, laftet og panelt hus, satt sammen av to deler der den ene var en bolig, den andre en s\u00e5kalt bondestove. Huset stod i Allersg\u00e5rden p\u00e5 Nordnes i Bergen fram til 1940, da det ble revet. Det ble gjenreist p\u00e5 Gamle Bergen museum i 1955\u201056. I dag er huset brukt som bolig. Vernestatus: Vedtaksfredet 11. 11F - Pakterbolig, h\u00f8nsehus, duekleiv. Vernestatus: Vedtaksfredet 12. 12F - KROHNSTEDET, Pakterbolig - Gamle Bergen museum. Vernestatus: Vedtaksfredet 13. 13F \u2013 Flyttet fra NORDNESGATEN 23, Gamle Bergen museum. H\u00e5ndverkerhuset. Vernestatus: Vedtaksfredet 14. NORDNESGATEN 25, Gamle Bergen museum. Glassmesterhuset 15. KONG OSCARS GATE 48, Gamle Bergen museum. Embedsmannshuset 16. Bunker og garasje ved Admiralitetsbunker. Admiral der Norwegische Westk\u00fcste Vei/steds\u2010 beskrivelse: Krigsminnet lokaliseres i Nyhavns vei nr. 15, vis a vis eiendommene Nyhavns vei nr. 4 og 6. Vernestatus: Kommunalt listef\u00f8rt 17. Patentslipp Sandviksveien 160. I 1901 startet Wilhelm Meyer opp Storem\u00f8llen Patentslip & Mek. Verksted. Det ble ikke drevet med nybygging, men reparasjonsarbeid og vedlikehold av fjordab\u00e5ter, slepeb\u00e5ter og fiskeb\u00e5ter. Skipsfarten 1 Kommunalt listef\u00f8rte kulturminner er enkeltminner eller kulturmilj\u00f8er som er p\u00e5 en politisk vedtatt liste over verneverdige kulturminner. Kan v\u00e6re b\u00e5de formelt vernede kulturminner eller minner uten formelt vern. Kulturminnedokumentasjon \u2013 Detaljregulering Hegreneset, Ytre Sandviken 16 gikk i st\u00f8rre grad over p\u00e5 dampfart og en stadig st\u00f8rre andel av fl\u00e5ten ble bygget i st\u00e5l. Dette skapte et \u00f8kende behov for mekaniske verksteder. Vernestatus: Uavklart 18. Funn p\u00e5 bunnoverflaten vitner om bruk av omr\u00e5det tilbake til 1600\u2010tallet, mens de fleste funnene dateres til 17\u2010 og 1800\u2010tallet. Typen funn og avstanden til opprinnelig strandlinje gj\u00f8r det sannsynlig at de fleste av funnene er mistet eller kastet fra skip eller b\u00e5ter. I sjakt ble det registrert mange funn i overgangen mellom mudderlaget og i den \u00f8vre del av sandlaget. Vernestatus: Automatisk fredet 19. Bergens Sj\u00f8fartsmuseum anser Sandviken for \u00e5 v\u00e6re et viktig omr\u00e5de for marinarkeologi, og stedet inng\u00e5r i det prioriterte omr\u00e5det i Bergen. Vernestatus: Fjernet (aut. fredet) 20. Sj\u00f8bod \u2013 Sandviksboder 78A \u2013 SEFRAK 21. Stor 1700\u2010talls sj\u00f8bod i tre etasjer med laftet kjerne. Midlertidig fredet 13.8.1982, fredningen opphevet 20.4.1988 etter akselererende forfall. Bygningen revet kort etter. (Gjenreist som utvendig kopi 2012.) Vernestatus: Opphevet fredning 22. 22F - Sandviksboder 78b \u2013 Holmefjordboden. Bygningen er blant de aller st\u00f8rste av de bevarte sj\u00f8bodene i Bergen og er samstundes representativ for disse. Vernestatus: Vedtaksfredet. Gjennom omr\u00e5det g\u00e5r en del av postveien mellom Bergen og Trondhjem anlagt i 1800. Dette er delstrekning 1 mellom Bergen by og V\u00e5gseidet. Deler av vegen er godt bevart, mens andre deler er delvis modernisert under nyere veger. Figur 14. Planomr\u00e5det ligger i to ulike hensynssoner for bevaring kulturmilj\u00f8 i KPA2018: r\u00f8d farge for Historisk sentrum og gul farge for boligomr\u00e5det Nyhavn-J\u00e6germyren. Kulturminnedokumentasjon \u2013 Detaljregulering Hegreneset, Ytre Sandviken 17 Figur 15. Dette kartet viser hensynssone for bevaring i tilgrensende reguleringsplaner. Kulturminnedokumentasjon \u2013 Detaljregulering Hegreneset, Ytre Sandviken 18 2 Bygningsmilj\u00f8 og enkeltbygg innenfor planomr\u00e5det I beskrivelsen av eksisterende bygg innenfor planomr\u00e5det er omr\u00e5det delt inn i tre deler. Innenfor hver del er eksisterende bygg beskrevet, og det er gjort rede for hvilke bygg som er planlagt revet og hvilke som er planlagt bevart. I kartene som f\u00f8lger beskrivelsen av de ulike delomr\u00e5dene er registrerte kulturminner og bevaringsverdige bygg vist med samme farge (m\u00f8rk r\u00f8d). Dette fordi de markerte byggene skal hensyntas uavhengig av om de har formelle kulturminnevedtak knytt til seg eller ikke. P\u00e5 siste side i dette dokumentet ligger et oversiktskart over alle bygg og omr\u00e5der omtalt i rapporten. Figur 16. Delomr\u00e5dene for omtale av kulturminne og kulturmilj\u00f8er i planomr\u00e5det er vist med ulik farge (delomr\u00e5de 1 oransje farge, delomr\u00e5de 2 r\u00f8d farge og delomr\u00e5de 3 gul farge). Kulturminnedokumentasjon \u2013 Detaljregulering Hegreneset, Ytre Sandviken 19 Delomr\u00e5de 1 - Industribygg og Krutthuset - nyere lager og industribygg - krutthus fra Napoleonskrigene Delomr\u00e5de 2 - Boligomr\u00e5de ved J\u00e6germyren og Hegrenesveien - J\u00e6germyren hageby og \u00f8vrig boligbebyggelse tegnet av arkitekt Leif Grung. Her ligger ogs\u00e5 boligbebyggelse av nyere dato. - krigsminne; bunkers fra andre verdenskrig i Breiviksveien Delomr\u00e5de 3 - Hegreneset Valsem\u00f8lle - alle bygg og kaianlegg tilh\u00f8rende Hegrenes valsem\u00f8lle - bolighus - krigsminne; bunkers fra andre verdenskrig 2.1 INDUSTRIBYGG OG KRUTTHUSET (Delomr\u00e5de 1) Figur 17. Delomr\u00e5de 1 best\u00e5r av st\u00f8rre lager- og industribygg, samt et mindre bygg fra tidlig 1800-tallet kalt Krutthuset. Vestre del av planomr\u00e5det har siden starten p\u00e5 30- tallet fungert som kai med lager- og industrivirksomhet. Det st\u00e5r i dag 5 bygg her. Alle er planlagt revet, med unntak av krutthuset fra 1809. Kulturminnedokumentasjon \u2013 Detaljregulering Hegreneset, Ytre Sandviken 20 KRUTTHUSET Hegreneset var forsvarsverk for Bergen havn under Napoleonskrigene fra 1801 til 1814 og der var befestning med kanoner ytterst p\u00e5 Hegreneset. Krutt til kanonbatteriene p\u00e5 Hegreneset ble laget i krutthuset (Anno 1809) og som ligger litt nord for Hegreneset. Krutthuset (1807\u201009) har klare kulturhistoriske kvaliteter, men er ikke vernet eller SEFRAK\u2010 registrert. Huset ble bygget med kraftige murer og lett tak som ville bl\u00e5se av ved en eventuell eksplosjon. Opprinnelig stod krutthuset i en kl\u00f8ft med fjell p\u00e5 begge sider. Bygget er f\u00f8rt opp med teglsteinsvegger og etasjeskiller i tre. I dag er terrenget rundt planert ut og benyttet til blant annet parkering, og selve huset er brukt som kontorlokaler. Figur 20. Fasadetegninger Krutthuset tegnet av Sven Gundersen 1990 i forbindelse med ombygging til kontorfasiliteter. Figur 18. Fasader krutthuset. (Bilde til venstre er hentet fra www.ne.no) Kulturminnedokumentasjon \u2013 Detaljregulering Hegreneset, Ytre Sandviken 21 BYGG I DENNE DELEN SOM ER PLANLAGT REVET HEGRENESVEIEN 15B Bygge\u00e5r 1993 Areal 942 m2 Beskrivelse Koteh\u00f8yde 1.etg: 2m+ St\u00e5l industri/verkstedshall. I hovedsak over 2 plan. Etasjeh\u00f8yder 3,5 og 3,2 meter. Brakkerigg (2 plan) som kontor. Isolasjon i vegg og tak ca. 10 cm. Enkle vinduer i industrihall, doble i kontordel. Vurdering F\u00f8rste etasje ligger p\u00e5 koteh\u00f8yde ca. 2 meter, halvannen meter under grense satt i KPA. Brakkeriggen er ikke egnet for boliger. St\u00e5lhallen har ukurante etasjeh\u00f8yder og vindusinndeling tilpasset industribehov. Fasadematerialer i st\u00e5l er ikke egnet som fasade i bolig. Fremst\u00e5r uegnet for transformasjon til bolig. Figur 19. Skr\u00e5foto av Hegrenesveien 15B. Kulturminnedokumentasjon \u2013 Detaljregulering Hegreneset, Ytre Sandviken 22 HEGRENESVEIEN 15C Bygge\u00e5r 1980 Areal 850 m2 Beskrivelse St\u00e5lhall, ca 700 m2, b\u00e6rekonstruksjon, tak og fasade i st\u00e5l. Tilsvarende mellombygg, ca 152m2. B\u00e6rer preg av alder, og slitte overflater. Beskjedent isolert, ingen vinduer, men store lagerporter. H\u00f8yde under tak: 5 meter. Vurdering F\u00f8rste etasje p\u00e5 koteh\u00f8yde ca. 2 meter, halvannen meter under grense satt i KPA. Uegnet for transformasjon til bolig. Figur 20. Skr\u00e5foto av Hegrenesveien 15C. Kulturminnedokumentasjon \u2013 Detaljregulering Hegreneset, Ytre Sandviken 23 HEGRENESVEIEN 15D Bygge\u00e5r 1980 Areal 1500 m2 Beskrivelse Koteh\u00f8yde 1.etg: 2m+ St\u00f8rre hall p\u00e5 ca 1200m2, b\u00e6rekonstruksjon av prefab betong, tak og fasade av betongelementer. Tilbygg hall i st\u00e5l ca 206m2, samt tilbygget skur i st\u00e5l ca 89m2. B\u00e6rer preg av alder, og slitte overflater. Uisolert med vindusrekke i klassisk industribyggstil h\u00f8yt oppe p\u00e5 veggen. Seks meter under tak. Vurdering F\u00f8rste etasje ligger under flomsikker h\u00f8yde for 200\u2010\u00e5rs stormflo for sikkerhetsklasse 2 p\u00e5 kote 2,4 moh som er en meter lavere enn planlagt bebyggelse p\u00e5 omr\u00e5det Materialbruk og dimensjoner gj\u00f8r det uegnet for transformasjon til bolig. Figur 21. Foto av Hegrenesveien 15D. Kulturminnedokumentasjon \u2013 Detaljregulering Hegreneset, Ytre Sandviken 24 HEGRENESVEIEN 17A Bygge\u00e5r 1977 Areal 3642 m2 Beskrivelse Koteh\u00f8yde 1. etasje: 2 m+ Industribygg i delvis to etasjer. Grovt dimensjonert bygg der det i f\u00f8rste etasje i sin tid var flere traverskraner. Andre etasje er innredet for kontor. Parkeringsplasser p\u00e5 taket. 1. etasje har h\u00f8yder p\u00e5 over seks meter. Er under ominnredning til fem baner for padeltennis. Antatt h\u00f8y nyttelast. B\u00e6rer preg av alder. Slitt st\u00e5lfasade. Vurdering F\u00f8rste etasje ligger under flomsikker h\u00f8yde for 200\u2010\u00e5rs stormflo for sikkerhetsklasse 2 p\u00e5 kote 2,4 moh som er en meter lavere enn planlagt bebyggelse p\u00e5 omr\u00e5det. Vurdert som uegnet for transformasjon til bolig. Figur 22. Skr\u00e5foto av Hegrenesveien 17A. Kulturminnedokumentasjon \u2013 Detaljregulering Hegreneset, Ytre Sandviken 25 2.2 BOLIGOMR\u00c5DE VED J\u00c6GERMYREN OG HEGRENESVEIEN (Delomr\u00e5de 2) Midtre del av planomr\u00e5det best\u00e5r i hovedsak av areal avsatt til hensynssone bevaring kulturmilj\u00f8 i KPA2018. Her ligger prim\u00e6rt eneboliger og noen flermannsboliger. \u2013\u2013 Figur 23. Oversikt over delomr\u00e5de 2. Her er det to bolighus med garasje som er planlagt revet. Bunker fra 2. verdenskrig, Breiviksveien Bunkeren er lokalisert p\u00e5 eiendommen Breiviksveien 30, ytterst mot fjorden. Bunkeren hadde trolig b\u00e5de kamp- og observasjonsoppdrag. Den er m\u00e5ler ca. 2x3 meter, har buet tak og er i god stand. Kulturminnedokumentasjon \u2013 Detaljregulering Hegreneset, Ytre Sandviken 26 Figur 24. Hvit ring markerer kulturminnets plassering. Boligbebyggelse Nyhavn-J\u00e6germyren I KPA2018 er et st\u00f8rre, sammenhengende boligomr\u00e5de i Nyhavn/J\u00e6germyren avsatt til hensynssone for bevaring av kulturmilj\u00f8. Boligomr\u00e5det best\u00e5r av flere felt med ulik type boligbebyggelse i form av sm\u00e5husbebyggelse, der J\u00e6germyren hageby og selvbyggerboligene i Nyhavn utgj\u00f8r store deler av hensynssonen. I denne delen av kulturminnedokumentasjonen er bare bebyggelsen i hensynssonen innenfor planomr\u00e5det omtalt. J\u00e6germyren hageby er et boligstr\u00f8k bygget i 1930-\u00e5rene omkring J\u00e6gerfamiliens eiendom ved J\u00e6germyren. Opprinnelig ble omr\u00e5det kalt J\u00e6gers Minde Haveby (Bergen byleksikon). J\u00e6germyren hageby er tegnet av arkitekt Leif Grung i perioden 1931-32 i funksjonalistisk stil. Villaene er av sv\u00e6rt h\u00f8y arkitektonisk kvalitet og har h\u00f8y kulturhistorisk verdi. Kulturminnedokumentasjon \u2013 Detaljregulering Hegreneset, Ytre Sandviken 27 Figur 25. Utklipp fra KPA som viser hensynsone for bevaring kulturmilj\u00f8 Nyhavn-J\u00e6germyren. Funksjonalismens boligidealer som skulle sikre beboerne tilgang til lys og gr\u00f8nne friareal passet godt til Leif Grungs tanker rundt \"egne hjem\"\u2010 bebyggelsen. I J\u00e6gers Minde haveby ble disse idealene realisert. J\u00e6gers Minde haveby ble utbygd fra 1930 i en periode hvor de funksjonalistiske stilidealene for alvor fikk gjennomslag. Kulturminnedokumentasjon \u2013 Detaljregulering Hegreneset, Ytre Sandviken 28 Figur 26. Bebyggelsesplanen viser hvordan J\u00e6germyren hageby var planlagt. Bebyggelsesplanen var gjennomtenkt og bevisst utformet. Husrekkene ut mot fjorden var sakset i forhold til hverandre slik at hver enkelt bygning skulle f\u00e5 optimale utsikt\u2010 og lysforhold. Grung la vekt p\u00e5 kostnadseffektive l\u00f8sninger. Derfor utformet han flere grunnformer, alle innenfor Boligbankens krav. Disse grunnformene kunne tilpasses individuelt med det resultat at ingen av husene fikk den samme planl\u00f8sningen. Dette lot seg realisere uten betydelig innvirkning p\u00e5 byggekostnadene. De flate takkonstruksjonene var nok ikke det best egnede i vestlandsklimaet, men husene har holdt seg godt selv 85 \u00e5r etter at de f\u00f8rste ble bygget. Figur 27. Bilde fra http://bergen.arkitekturnytt.no/ Kulturminnedokumentasjon \u2013 Detaljregulering Hegreneset, Ytre Sandviken 29 De karakteristiske hovedformene kombinert med Grungs enkle ornamentikk har bidratt til at husene har t\u00e5lt moderniseringer uten at det opprinnelige uttrykket er vesentlig forringet. Den dag i dag fremst\u00e5r J\u00e6gers Minde som Bergens eneste gjennomf\u00f8rte \u00abfunkisby\u00bb. Figur 28. Boligene i J\u00e6germyren hageby er lett \u00e5 kjenne igjen. Hegrenesveien Leif Grung har ogs\u00e5 tegnet flere av eneboligene som er bygget i Hegrenesveien. Disse er oppf\u00f8rt i samme tidsrom som boligene i J\u00e6germyren hageby, og ligger innenfor hensynssone bevaring kulturmilj\u00f8. Flere av boligene i Hegrenesveien er bygget etter Leif Grung-boligene. Disse er ikke vurdert til \u00e5 ha s\u00e6rskilt verdi som enkeltbygg, men inng\u00e5r likevel som en del av hensynssonen. Fasader er i stor grad bevart som originalt bygget. Av bygg som skal rives langs Hegrenesveien er ingen tegnet av Leif Grung. Disse boligene ligger p\u00e5 \u00f8stsiden av Hegrenesveien, prim\u00e6rt vendt mot Nyhavn, men alle har utsikt mot Byfjorden. Kulturminnedokumentasjon \u2013 Detaljregulering Hegreneset, Ytre Sandviken 30 Figur 29. Langs ryggen mot den nye bebyggelsen i Nyhavn ligger flere eneboliger tegnet av Leif Grung. Disse gjenkjennes med sine flate tak, kubiske form og plassering midt p\u00e5 tomten med hage rundt huset. Hvit sirkel markerer boligbygg innenfor delomr\u00e5det som er forutsatt revet. Disse er ikke tegnet av Leif Grung. Kulturminnedokumentasjon \u2013 Detaljregulering Hegreneset, Ytre Sandviken 31 \u0308 Figur 30. Bolighus og gamle silo i Hegrenesveien. Figur 31. Bolighus og nye silo i Hegrenesveien. Kulturminnedokumentasjon \u2013 Detaljregulering Hegreneset, Ytre Sandviken 32 BYGG I DENNE DELEN SOM ER PLANLAGT REVET HEGRENESVEIEN 19A Bygge\u00e5r Ukjent \u2013 ortofoto fra 1951 viser et bygg p\u00e5 tomten. Areal Bolig: 148 m2 Eiendom: 973 m2 Beskrivelse Enebolig i tre etasjer. Bygget ligger innenfor hensynssone bevaring kulturmilj\u00f8 Nyhavn- J\u00e6germyren og historisk sentrum. Figur 32. Fasade Hegrenesveien 19A. Kulturminnedokumentasjon \u2013 Detaljregulering Hegreneset, Ytre Sandviken 33 Figur 33. Plantegninger Hegrenesveien 19A. Kulturminnedokumentasjon \u2013 Detaljregulering Hegreneset, Ytre Sandviken 34 HEGRENESVEIEN 21 Bygge\u00e5r Bolig: 1982 Garasje: 1984 Areal Bolig: 122 m2 Garasje: 18 m2 Eiendom: 881 m2 Beskrivelse Enebolig i en etasje med underetasje og garasje. Arkitektur typisk for bygge\u00e5r. Underetasje i mur, 1. etg i panel. Bygget ligger innenfor hensynssone bevaring kulturmilj\u00f8 Nyhavn- J\u00e6germyren og historisk sentrum. Figur 34. Foto og tegninger Kulturminnedokumentasjon av fasader, \u2013 Detaljregulering Hegrenesveien Hegreneset, 21. Ytre Sandviken 35 2.3 HEGRENES VALSEM\u00d8LLE (Delomr\u00e5de 3) Helt s\u00f8r p\u00e5 neset ligger alle byggene som i sin tid har h\u00f8rt til Hegrenes Valsem\u00f8lle (Krutthuset gjorde ogs\u00e5 det). Byggene i denne delen av planomr\u00e5det har stort spenn i alder og deler av det har tidligere v\u00e6rt underlagt midlertidig fredning. I dette delomr\u00e5det ligger ogs\u00e5 en tomannsbolig og en bunker fra 2. verdenskrig. Figur 35. Delomr\u00e5de 3, som best\u00e5r av byggene som utgjorde Hegrenes Valsem\u00f8lle, samt et bolighus og en bunker fra 2. verdenskrig. Frem til m\u00f8llen ble lagt ned i 1992, hadde den v\u00e6rt i kontinuerlig drift siden 1868. H\u00e6ggern\u00e6s Valsem\u00f8lle ble etablert i 1868. M\u00f8lledrift var en stor industri p\u00e5 slutten av 1800- tallet, og i Bergen og omegn fantes det 10 m\u00f8ller. M\u00f8llen p\u00e5 Hegreneset ble etablert som en dampm\u00f8lle, slik at en ikke var avhengig av vannkraft. Fra Hegreneset var det dessuten kort vei til Bergen sentrum. Vei ble ikke anlagt f\u00f8r i mellomkrigs\u00e5rene. Den nye m\u00f8llen p\u00e5 Hegreneset var betydelig st\u00f8rre enn noen av de eksisterende m\u00f8llene i Bergensomr\u00e5det og valsem\u00f8lleteknologien var langt mer effektiv enn kvernstein. Kulturminnedokumentasjon \u2013 Detaljregulering Hegreneset, Ytre Sandviken 36 Anlegget best\u00e5r i dag av ni bygg. Av disse er det bare pallelageret helt i s\u00f8r og tilbygg p\u00e5 Havnesilo som er planlagt revet. Arkitektgruppen CUBUS AS utarbeidet i 2009 en antikvarisk registreringsrapport for byggene i denne delen. I denne kulturminnedokumentasjonen er noe av innholdet i denne rapporten gjengitt. For mer detaljert bygningsinformasjon og foto vises det til rapporten. Det er ogs\u00e5 vedlagt et notat som beskriver arbeid som er gjort p\u00e5 byggene siden rapporten ble skrevet i 2009, og ellers informasjon og suppleringer knyttet til kunnskap om anlegget. M\u00d8LLEKVARTALET M\u00f8llekvartalet er betegnelsen p\u00e5 flere bygg som er bygd sammen gjennom flere hundre \u00e5r. Kvartalet best\u00e5r av b\u00e5de det eldste og nyeste bygget som utgjorde H\u00e6ggernes Valsem\u00f8lle i sin tid. Figur 36. Tegning over f\u00f8rste etasje i M\u00f8llekvartalet. Plantegningen er hentet fra Antikvarisk registreringsrapport (Arkitektgruppen CUBUS AS, 2009). Den st\u00f8rste melsiloen er imidlertid oppf\u00f8rt i 1968 og den minste i 1964. Kulturminnedokumentasjon \u2013 Detaljregulering Hegreneset, Ytre Sandviken 37 Gamle pakkhus Gamle pakkhus er en t\u00f8mret sj\u00f8bod med laftekjerner i 3 etasjer. Senere er boden ombygget til m\u00f8lledrift. Bygget kan trolig dateres til f\u00f8r 1760-tallet, men dette er usikkert. Opprinnelig var det et t\u00f8rrfisk- eller klippfisklager plassert med sj\u00f8 p\u00e5 alle sider. Dette er typisk for bebyggelsen langs Sandviksbukten. Boden ble tidligere kalt pakkbod no. 82, noe som var den ytterste adressen p\u00e5 sj\u00f8boder i Sandviken. Under m\u00f8lledriften ble boden f\u00f8rst brukt til lagring av korn (Antikvarisk rapport, Arkitektgruppen CUBUS, 2009). Bygget er 13x32 m og hadde opprinnelig tre etasjer pluss loft. Da melsiloen ble bygget ble det bygget p\u00e5 en inntrukken etasje. Pakkhuset best\u00e5r av lafte- kjerner med en laftet svalgang mot sj\u00f8en i \u00f8st. Svalgangen l\u00f8per langs hele bygget i 3 etasjer og er ca. 3,8 meter dyp. Videre er bygget delt opp i lengderetning i 5 rom som har en akse p\u00e5 5,5-6 meter og et lite p\u00e5 3 meter. Alle vegger i lengde og tverr-retning er av laft. Det er tett med opplengere p\u00e5 innerveggene, og det ser ut som om mange av disse er av nyere dato (Antikvarisk rapport, Arkitektgruppen CUBUS, 2009). Figur 37. Maleri av omr\u00e5det med det f\u00f8rste pakkhuset slik det s\u00e5 ut i 1807. (C.A. Lorentzen og G. Haas. \u00abLa vile de Bergen prise d`une Batterie nomm\u00e9 H\u00e6ggr\u00e9nsset\u00bb. (Stikk av JJ George Haas, Bergen i kart). Kulturminnedokumentasjon \u2013 Detaljregulering Hegreneset, Ytre Sandviken 38 Figur 38. Gamle pakkhus. Bildet er fra 1896. Her har bygget to vindearker. (Bilde: Knud Knudsen 1890- 1900). Figur 39. Gamle pakkhus i 2009. Her kan man se at bygget ikke lengre har vindearker. (Bilde fra Wikipedia, navn p\u00e5 fotograf ikke oppf\u00f8rt) Kulturminnedokumentasjon \u2013 Detaljregulering Hegreneset, Ytre Sandviken 39 Figur 40. Gamle pakkhus i dag. Fasade er renovert. (Bilde: Profier) Innvendig i Gamle pakkhus er det gjort ulike grep for \u00e5 forsterke bygget og hindre kollaps. Fasaden har f\u00e5tt ny kledning og nytt tak. Antikvarisk registreringsrapport fra CUBUS AS (2009) beskriver hvilke sikringstiltak som er gjort. Nye pakkhus Etter etableringen av m\u00f8llen ble det opprettet en ny pakkbod i tre i 1878. Denne ble ogs\u00e5 brukt til lagring av korn og har som Gamle pakkhus gjennomg\u00e5tt flere endringer gjennom \u00e5rene. Figur 41. \u00d8stsiden av nye pakkhus, bilde tatt ca. 1899. Til h\u00f8yre seg man at kornsiloen er under oppf\u00f8ring. (Kilde: Universitetet i Bergen). Kulturminnedokumentasjon \u2013 Detaljregulering Hegreneset, Ytre Sandviken 40 Figur 42. Nye pakkhus i dag. Fasaden er renovert. (Bilde: Profier) Nye pakkhus er 24x26m og har fem etasjer pluss loft samt et lysthus p\u00e5 taket. Bygget er oppf\u00f8rt i stolpe/ dragerkonstruksjon med skr\u00e5stivere. Det er benyttet uvanlig store dimensjoner i konstruksjonene. Bygget er strukturert over et rutenett av tiln\u00e6rmede kvadratiske rom. Det er 6x7 rom i planet og samtlige rom er ca. 3,5x3,5 meter. Vegg mot syd er bygget inntil gamle pakkhus. Melsiloen er kommet inntil senere. Siden den antikvariske registreringsrapporten ble skrevet i 2009 er det lagt nytt tak og ny kledning p\u00e5 deler av bygget. Figur 43. Nye pakkhus sett fra nord og vest. Fasaden mot vest er ikke gjort noe med de senere \u00e5rene. Kulturminnedokumentasjon \u2013 Detaljregulering Hegreneset, Ytre Sandviken 41 Gamle m\u00f8lle Gamle m\u00f8lle er 20x14m og har seks etasjer og tiln\u00e6rmet flatt tak. Da den ble oppf\u00f8rt i 1868 hadde den fire etasjer pluss loft og saltak. Bygget er strukturert i lengderetning og har to s\u00f8ylerader med dragere mellom og bjelker p\u00e5 tvers av dette. Ytterveggene er oppf\u00f8rt i dobbel engelsk hulmur, pusset og kalket p\u00e5 utsiden. Taket var originalt et saltak men etter en p\u00e5bygging ble det endret til et valmtak med svak helning. En del s\u00f8yler er blitt byttet ut med st\u00e5l og betong. P\u00e5 50-tallet fikk bygget to nye etasjer i samme stil som det opprinnelige. Den \u00f8verste etasjen er s\u00f8ylefri og taket er av plasst\u00f8pt betong med ribber p\u00e5 tvers av bygget. Bygget er i relativt god forfatning. Gulvet i 1. etg har blitt senket noe og de b\u00e6rende s\u00f8ylene er byttet ut med st\u00e5l. Vinduene som vender mot nord, og som n\u00e5 ligger mot nye m\u00f8lle, er delvis murt igjen. Deler av gulvet har nylig blitt restaurert i flere av etasjene. Dette var ogs\u00e5 sannsynligvis den f\u00f8rste m\u00f8llebygningen i Bergen oppf\u00f8rt i mur, tidligere var trebygninger ener\u00e5dende. Figur 44. Bildet av Gamle m\u00f8lle er tatt mellom 1870 og 1890 (Bilde: Knud Knudsen, Marcus). Opprinnelig gikk sj\u00f8en helt inn til m\u00f8lleveggen for at b\u00e5tene skulle kunne komme helt fram. Hovedinngangen var p\u00e5 dette tidspunktet p\u00e5 byggets s\u00f8rside. I dag er hovedinngangen mot vest. M\u00f8llen var opprinnelig knyttet sammen med Gamle pakkhus med et mellombygg som ble revet da den nye melsiloen ble bygget (Antikvarisk registreringsrapport, Arkitektgruppen CUBUS, 2009). Kulturminnedokumentasjon \u2013 Detaljregulering Hegreneset, Ytre Sandviken 42 Figur 45. Gamle m\u00f8lle, f\u00f8r melsilo ble bygget. Her har bygget f\u00e5tt to nye etasjer og endret takform. Noen av bolighusene p\u00e5 neset var bebodd av ansatte ved m\u00f8llen, ogs\u00e5 m\u00f8llemesteren. (Bilde: Wider\u00f8es Flyveselskap, 1955). Figur 46. Gamle m\u00f8lle etter at melsilo ble oppf\u00f8rt. (Bilde: Wider\u00f8es Flyveseskap, 1964). Kulturminnedokumentasjon \u2013 Detaljregulering Hegreneset, Ytre Sandviken 43 Nye m\u00f8lle Nye m\u00f8lle er en betongbygning bygget p\u00e5 80-tallet som er bygget til p\u00e5 nordsiden av Gamle m\u00f8lle. Det er korrosjonsskader p\u00e5 ytterveggene, og innvendig er det mange store \u00e5pninger i etasjeskillene. Figur 47. Til h\u00f8yre i bildet vises deler av nye m\u00f8lle i M\u00f8llekvartalet Figur 48. Nye m\u00f8lle er bygget til p\u00e5 nordsiden av Gamle m\u00f8lle. Kulturminnedokumentasjon \u2013 Detaljregulering Hegreneset, Ytre Sandviken 44 Melsiloer i kvartalet De to melsiloene i kvartalet som er bygget i 1964 og 1968 er bygget i betong, den ene mellom Gamle silo og Gamle pakkhus (vist til h\u00f8yre i figur 48) og den andre bak Gamle m\u00f8lle (noe synlig sentralt i figur 47). Melsiloen som ble bygget i 1964 er oppf\u00f8rt helt inntil lafteveggen i Gamle pakkhus. N\u00e5 er betongveggen synlig rett fra Gamle pakkhus flere steder, og vinduene vender mot denne. Gamle silo Gamle silo ble oppf\u00f8rt i 1899 for \u00e5 gj\u00f8re lagring av korn mer lettvint. Man tror at denne kornsiloen var den f\u00f8rste som ble oppf\u00f8rt ved et norsk m\u00f8lleanlegg. I dag er den landets eldste bevarte. Denne typen industrielle kornsiloer ble utviklet av amerikanske ingeni\u00f8rer p\u00e5 slutten av 1800-tallet. Bygget er f\u00f8rt opp i teglstein og best\u00e5r av 16 rektangul\u00e6re siloer. Den er fundamentert p\u00e5 en kraftig mur av hugget granitt og har en buet takform. Den har en tredelt etasjeinndeling; \u00f8verste etasje er for distribusjon av kornet som fordeles i siloens celler ved hjelp av transportb\u00e5nd, midtpartiet best\u00e5r av h\u00f8ye celler i laftet plank (vi har lyst nede i siloene og spurt oss for hos Jarle Anfinsen, og vi kan ikke se at veggene er i laftet plank) og til slutt tappeetasjen nederst. Til sammen har siloen ti sm\u00e5 og ti store celler med en traktformet bunn som ender i tappeetasjen. Kornelevatoren inne i t\u00e5rnet var opprinnelig tilknyttet en fleksibel kornelevator som gikk i r\u00f8r p\u00e5 utsiden. Denne kunne senkes rett ned i lektere som la til kai nedenfor siloen (Antikvarisk registreringsrapport, Arkitektgruppen CUBUS as, 2009). Figur 49. Gamle silo til h\u00f8yre i bildet, tatt i 1899 (Kilde: Universitet i Bergen, bildesamlingen). Kulturminnedokumentasjon \u2013 Detaljregulering Hegreneset, Ytre Sandviken 45 Figur 50 Kulturminnedokumentasjon \u2013 Detaljregulering Hegreneset, Ytre Sandviken 46 Figur 51. Gamle silo i dag. Bildet er tatt fra taket p\u00e5 havnesiloen. (Foto: ABO Plan & Arkitektur AS). Kulturminnedokumentasjon \u2013 Detaljregulering Hegreneset, Ytre Sandviken 47 Figur 52. Gamle silo i dag. (Foto: ABO Plan & Arkitektur AS). Havnesilo Siloen som vender seg ut mot Byfjorden ble tegnet av Per Grieg og oppf\u00f8rt i 1947, og bygget p\u00e5 i 1952. I tillegg til kornlagring p\u00e5 m\u00f8llebruket, var ogs\u00e5 m\u00f8llen en del av en landsomfattende beredskapsplan. I mellomkrigstiden og like etter andre verdenskrig ble slike siloer reist over hele landet. Alle slike siloer ble bygget i armert betong med sylindriske celler. Firkantede celler, som Gamle silo har, kunne v\u00e6re brannfarlige og gi etter hvis trykket ble for stort. Siloceller med sylinderform var p\u00e5 denne tiden noe helt nytt i Europa. Disse ble f\u00f8rst bygget av amerikanere og ble et viktig ikon for modernismen. Siloen ligger med langsiden mot sj\u00f8en og er p\u00e5 det h\u00f8yeste 54 meter over havet. Siloen hadde opprinnelig 18 sylindriske celler og 10 stjerneceller (hulrommene mellom sylinderne). I 1952 ble celleantallet utvidet til 36 sylindere og 22 stjerneceller. Distribusjonsetasjen ligger innenfor sylinderveggene og f\u00e5r dagslys fra et tilbaketrukket takoppbygg. Nederst er tappetasjen markert med en rektangul\u00e6r base med rette vegger. Elevatort\u00e5rnet har rette vegger, flatt tak og et hj\u00f8rnevindu mot sj\u00f8siden som danner vertikalt b\u00e5nd i hele fasadens h\u00f8yde. Fra \u00e5ttende etasje i elevatort\u00e5rnet g\u00e5r transportbroen som forbinder ny og gammel silo. Denne er en jernkonstruksjon som er dekket med metallplater. Kulturminnedokumentasjon \u2013 Detaljregulering Hegreneset, Ytre Sandviken 48 Den har sm\u00e5 liggende vinduer som gir lys til et innvendig transportb\u00e5nd for korn. Bygningen er et prakteksemplar innenfor norsk modernisme. (Antikvarisk registreringsrapport, Arkitektgruppen CUBUS, 2009). Figur 53. Flyfoto fra Wider\u00f8es Flyveselskap (Fra Marcus, UIB). Ukjent dato. Figur 54. Hele m\u00f8lleanlegget med havnesiloen bakerst. Sett mot vest. Kulturminnedokumentasjon \u2013 Detaljregulering Hegreneset, Ytre Sandviken 49 Kulturminnedokumentasjon \u2013 Detaljregulering Hegreneset, Ytre Sandviken 50 Kontorbygg i Hegrenesveien 50 Dette bygget ble oppf\u00f8rt i 1972 og har hatt funksjon som kontorbygg til m\u00f8lledriften. Bygget har tre etasjer og er oppf\u00f8rt i betong. Byggets BRA er 629 m2. Figur 55. Hegrenesveien 50 er i dag brukt til kontorer. Kulturminnedokumentasjon \u2013 Detaljregulering Hegreneset, Ytre Sandviken 51 Trekai og fort\u00f8yningsringer ved gamle silo I kulturminnegrunnlaget til Kommunedelplan for Bergen hamn (2005) st\u00e5r det skrevet at det ligger en gammel trekai og to fort\u00f8yningsringer p\u00e5 Hegreneset. Det er ikke angitt alder p\u00e5 disse. Trekaien ligger like i forkant av Gamle silo, og kan v\u00e6re bygget p\u00e5 samme tidspunkt som silobygget, men dette er ukjent. Den er i relativt god forfatning, men det er vanskelig \u00e5 angi om kaien i sin helhet er original og om den opprinnelig har v\u00e6rt st\u00f8rre. Figur 57 . Fort\u00f8yningsring ved kai. Figur 56. Trekai framfor gamle silo. Figur 58. Dette bildet er tatt mellom 1890 og 1900. Det er antatt at b\u00e5ten foran gamle silo ligger inntil en kai. Kulturminnedokumentasjon \u2013 Detaljregulering Hegreneset, Ytre Sandviken 52 Figur 59. Fort\u00f8yningsringen i bergveggen er antatt \u00e5 v\u00e6re eldre enn den festet i betongkaien i forkant (figur 57). Kulturminnedokumentasjon \u2013 Detaljregulering Hegreneset, Ytre Sandviken 53 Bunker fra 2. verdskrig, Nyhavn Ca. 30 meter \u00f8st for Hegrenesveien 38 ligger en bunker fra 2. verdenskrig. Bunkeren kan ha v\u00e6rt flankesikring for luftvernbatteriet som l\u00e5 p\u00e5 Hegreneset og/eller havnesikring for Nyhavn. Figur 60. Plassering av bunker vist p\u00e5 skr\u00e5foto. Den ligger plassert i en bratt skr\u00e5ning mot parkeringsplass og bebyggelse i Nyhavn. Pr. 2007 ble bunkeren m\u00e5lt til 3x3 meter med to skytesk\u00e5r. Pr. 2021 er den vurdert til \u00e5 v\u00e6re i god stand. Bunkeren er den samme som i Fr\u00f8viken, Breidalen og p\u00e5 Eidsv\u00e5gneset (kulturminnes\u00f8k.no) Figur 61. Bunkeren er i god stand, men det er mye vegetasjon som vokser tett innp\u00e5. Kulturminnedokumentasjon \u2013 Detaljregulering Hegreneset, Ytre Sandviken 54 BYGG I DENNE DELEN SOM ER PLANLAGT REVET HEGRENESVEIEN 54 Bygge\u00e5r 1972 og 1979 Areal 1719 kvm Beskrivelse Koteh\u00f8yde 1. etasje: +1,8 meter Bygg p\u00e5 ett plan. Betongbygg. Innvendig netto h\u00f8yde ca. 4,5m. Frittb\u00e6rende gulv som hviler som kaikonstruksjon. Usikker mht. tilstand p\u00e5 kaikonstruksjon. Vurdering F\u00f8rste etasje ligger under flomsikker h\u00f8yde for 200\u2010\u00e5rs stormflo for sikkerhetsklasse 2 p\u00e5 kote 2,4 moh. Uegnet til boligtransformasjon. Figur 62. Lagerbygget i Hegrenesveien 54 er planlagt revet. Kulturminnedokumentasjon \u2013 Detaljregulering Hegreneset, Ytre Sandviken 55 HEGRENESVEIEN 40 og 42 Bygge\u00e5r Ukjent bygge\u00e5r. Bygget finnes i bykart fra 1957, men ikke p\u00e5 flyfoto fra 1951. Areal Tomannsbolig, 52 m2 pr. enhet Beskrivelse Tomannsbolig i to etasjer + loft. Bygget ligger innenfor hensynssone bevaring kulturmilj\u00f8 for Historisk sentrum, men ikke for Nyhavn-J\u00e6germyren. Figur 63. Fasade, Hegrenesveien 40 og 42. Kulturminnedokumentasjon \u2013 Detaljregulering Hegreneset, Ytre Sandviken 56 Figur 64. Plantegning, Hegrenesveien 40 og 42. Kulturminnedokumentasjon \u2013 Detaljregulering Hegreneset, Ytre Sandviken 57 3 Tegninger Tegninger f\u00f8lger av beskrivelse av enkeltbygg i \u00f8vrige kapitler. 4 Kilder Rapporter og nettsider: Antikvarisk registreringsrapport, H\u00e6ggern\u00e6s Valsem\u00f8lle AS, Arkitektgruppen CUBUS AS (2009) Konsekvensutredning Bybanen \u2010 Bergen sentrum \u2010 \u00c5sane. Februar 2013 Tillegg til Kulturminnegrunnlag \u2010 Bybanen fra sentrum til \u00c5sane (Delrapport 2 (Delstrekning 2, Sandbrogaten \u2010 Eidsv\u00e5gtunnelen og Hovedsykkelrute Bradbenken \u2010 Munkebotnstunnelen). Desember 2018 Strategi for sj\u00f8fronten i Bergen sentrale deler (h\u00f8ringsutkast 2019) Strategi for sj\u00f8fronten i Bergen sentrale deler. Overordnet landskapsanalyse. (h\u00f8ringsutkast 2019) Innledende stedsanalyse Hegreneset 30.11.2020, ABO Plan & Arkitektur AS https://www.Bergenskart.no https://www.google.no/maps Marcus, Spesialsamlingene ved Universitetsbiblioteket i Bergen/ http://marcus.uib.no/ https://www.karteksport.miljodirektoratet.no https://www.hoydedata.no https://www.profil.nabolag.no https://www.arkitektnytt.no/ \u00abThi b\u00f8r den kaldes J\u00e6gersminde\u00bb Jo Gjerstad, Bergens Tidende, 22.08.2021 Muntlige kilder: Jarle Anfinsen, Rolf Olsen Eiendom AS Kulturminnedokumentasjon \u2013 Detaljregulering Hegreneset, Ytre Sandviken 58 Figur 65. Kartet viser en oversikt over bygg og boligomr\u00e5der som er omtalt i denne kulturminnedokumentasjonen. Eneboligene i J\u00e6germyren og langs Hegrenesveien er ikke omtalt enkeltvis, men som et sammenhengende boligmilj\u00f8. Kulturminnedokumentasjon \u2013 Detaljregulering Hegreneset, Ytre Sandviken 59 "
}