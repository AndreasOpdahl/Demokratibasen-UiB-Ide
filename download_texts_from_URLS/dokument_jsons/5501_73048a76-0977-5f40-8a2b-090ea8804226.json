{
  "dokument_id": "73048a76-0977-5f40-8a2b-090ea8804226",
  "doc_type": "case_attachment",
  "kommune": 5501,
  "tittel": "Vedlegg 4 - Sak 13-24 S\u00f8knad om godkjenning av Oldervik sams elgvald",
  "url": "https://innsyn.tromso.kommune.no/application/getMoteDokument?dokid=2001781273",
  "tekst": "Arkivsaksnr. 24/09473-1 Saksbehandler Bo Eide Saksgang M\u00f8tedato Viltnemnda 23.05.2024 S\u00f8knad om godkjenning av Oldervik sams elgvald. Kommunedirekt\u00f8rens innstilling til vedtak: Oldervik sams elgvald godkjennes ikke opprettet. S\u00f8knaden er ikke underskrevet av jaktrettshaver for de eiendommene som s\u00f8ker, slik det kreves etter \u00a710 i Hjorteviltforskriften. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for bymilj\u00f8 1 Hva saken gjelder Det er s\u00f8kt om godkjenning av Oldervik sams elgvald, med tellende areal p\u00e5 14532 daa. S\u00f8knaden er levert av valdansvarlig Tore Pedersen, p\u00e5 vegne av flere grunneiere i Oldervikomr\u00e5det. Saksutredning Etter \u00a711 i Hjorteviltforskriften skal kommunen behandle s\u00f8knader om opprettelse av elgvald. Fra grunneierrepresentant i Oldervik utmarkslag er det kommet s\u00f8knad, datert 28.04.24. (Vedlegg 1, 2 og 4) Fristen for slik s\u00f8knader er etter forskriften 1. mai for det gjeldende \u00e5ret. S\u00f8knaden er levert i tide og kan behandles. Kravet til et elgvald lyder etter Hjorteviltforskriftens \u00a79: \u00abValdet skal v\u00e6re sammenhengende og ha en avgrensning som gj\u00f8r det egnet til jakt p\u00e5 elg, hjort og/eller r\u00e5dyr. Valdet m\u00e5 omfatte et tellende areal som minst tilsvarer minstearealet for ved vedkommende hjorteviltart. Valdet kan i tillegg omfatte annet areal enn tellende areal. Jaktrettshaverne skal oppnevne en valdansvarlig representant som opptrer p\u00e5 vegne av valdet overfor kommunen.\u00bb Etter Hjorteviltforskriftens \u00a710 skal en s\u00f8knad om godkjenning av vald skal inneholde: a) opplysning om hvilken art s\u00f8knaden gjelder for, b) kart som tydelig viser grensene for valdet, c) oversikt over de eiendommene (g\u00e5rds- og bruksnummer) valdet omfatter, og den enkelte eiendoms st\u00f8rrelse innenfor valdets grenser, d) oversikt over tellende areal som s\u00f8kes godkjent, e) underskrift fra den eller de som lovlig representerer hver enkelt eiendom, og f) valdansvarlig representants navn, postadresse, telefonnummer, e-postadresse og underskrift. I veileder til Hjorteviltforskriften, s 15. skrives: \u00abKommunen skal vurdere om s\u00f8knaden om valdgodkjenning tilfredsstiller alle formelle krav i \u00a7\u00a7 9 og 10. Valdet kan ikke godkjennes dersom disse kravene ikke er oppfylt..\u00bb Det oms\u00f8kte valdet tilfredsstiller etter kommunens syn kravene til st\u00f8rrelse og form, angitt i Hjorteviltforskriftens \u00a78 S\u00f8knaden med vedlegg inneholder etter kommunens syn tilstrekkelige opplysninger til pk t. a, b, c, d og f, men ikke pkt e.. Vedr\u00f8rende pkt e. i krav til s\u00f8knad Om pkt e. st\u00e5r det s\u00e6rskilt i veileder til forskriften, s15: .... For grunneiersammenslutninger og s\u00e5 videre, er det tilstrekkelig med underskrift fra lovlig valgt representant. Bestemmelser om hvem som representerer sammenslutningen kan f\u00f8lge av vedtekter eller annet relevant regelverk. Videre st\u00e5r det: \u00abS\u00f8ker skal kunne dokumentere at rettighetsforholdene i valdet er i orden\u00bb Troms\u00f8 kommune er kjent med at det ved dom i Lagmannsretten 09.12.22 (Vedlegg 3), ble opprettet Oldervik Utmarkslag, med tilh\u00f8rende vedtekter. Etter dommen er jaktrettighetene tilknyttet utmarkslaget, og dom og vedtekter beskriver klart hvilke eiendommer som inng\u00e5r i utmarkslaget, og forhold rundt elgjakt mm. 2 Eiendommene som inng\u00e5r i den leverte s\u00f8knad er alle listet som medlemmer i utmarkslaget. Vedtektenes \u00a715 gir ikke grunneiere anledning til \u00e5 melde seg ut av laget. Kommunen er av den oppfatning at det er utmarkslaget som disponerer jaktrettighetene til eiendommene som omfattes av s\u00f8knaden, og ikke den enkelte grunneier. En s\u00f8knad m\u00e5 etter hjorteviltforskriftens \u00a710, komme fra den som faktisk har jaktrettighetene, alts\u00e5 utmarkslaget. Kommunens syn, at en s\u00f8knad m\u00e5 komme fra utmarkslaget er meddelt s\u00f8kerne i flere omganger tidligere. I veileder til Hjorteviltforskriften, s 15. skrives: \u00abKommunen skal vurdere om s\u00f8knaden om valdgodkjenning tilfredsstiller alle formelle krav i \u00a7\u00a7 9 og 10. Valdet kan ikke godkjennes dersom disse kravene ikke er oppfylt..\u00bb Kommunen kan ikke godkjenne en s\u00f8knad fra enkelteiendommer tilsluttet utmarkslaget. Konklusjon S\u00f8knaden om godkjenning av Oldervik sams elgvald er ikke levert p\u00e5 vegne av jaktrettshaver for de eiendommene som inng\u00e5r i s\u00f8knaden. Valdet godkjennes ikke opprettet. Vedtakskompetanse Viltnemnda Vedlegg 3 "
}