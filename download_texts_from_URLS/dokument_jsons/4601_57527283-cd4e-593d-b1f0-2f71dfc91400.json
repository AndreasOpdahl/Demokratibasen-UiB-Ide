{
  "dokument_id": "57527283-cd4e-593d-b1f0-2f71dfc91400",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 177 fra Katrine N\u00f8dtvedt (MDG) til byutviklingsbyr\u00e5den om en oversikt over alt relevant planarbei",
  "url": "https://bergen.kommune.no/politikere-utvalg/api/fil/bk360/11459754/Svar-pa-skriftlig-sporsmal-nr-177-fra-Katrine-Nodtvedt-MDG-til-byutviklingsbyraden-om-en-oversikt-over-alt-relevant-planarbei",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/163808-3 Saksbehandler: Malene Nesse Gr\u00f8nningen Fra Dato: 8. november 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 177 fra Katrine N\u00f8dtvedt (MDG) til byutviklingsbyr\u00e5den om en oversikt over alt relevant planarbeid knyttet til Naturstrategien - Utvalg for milj\u00f8 og byutvikling I april i \u00e5r gav Eldrer\u00e5det, Ungdomsr\u00e5det og KRPF innspill til BME ifb. med arbeid med tiltaksliste/tiltaksplan for Naturstrategien. Det er ogs\u00e5 bestilt en rekke med annet planarbeid som oppf\u00f8lging av vedtak av Naturstrategien i 2023. Samtidig er Planstrategien til Bergen kommune taus n\u00e5r det gjelder hvilket type arbeid som p\u00e5g\u00e5r og som kan forventes levert p\u00e5 feltet i denne bystyreperioden. Sp\u00f8rsm\u00e5l til byr\u00e5den: Representanten ber om en oversikt over alt relevant planarbeid knyttet til Naturstrategien, som f.eks. tiltakslisten og Lysforurensing. Representanten \u00f8nsker status for arbeid, for eksempel om det er igangsatt, og n\u00e5r de ulike arbeidene forventes ferdigstilt. Representanten ettersp\u00f8r status p\u00e5 s\u00f8knad(er) knyttet til \u00e5 lage kommunedelplan for naturmangfold. Svar fra byr\u00e5den: Bergen kommune har en omfattende planportef\u00f8lje og byr\u00e5det \u00f8nsker \u00e5 effektivisere kommunens planer og ressursene kommunen bruker p\u00e5 planarbeid. En f\u00f8lge av dette er at det trolig blir f\u00e6rre, men og mer tverrsektorielle planer. Egne planer for konkrete tema som lysforurensing er trolig ikke lenger aktuelt. Det er ikke vedtatt oppstart av planarbeid som oppf\u00f8lging av Naturstrategien. Det er s\u00f8kt om midler av Milj\u00f8direktoratets tilskuddsordning for kommuner som \u00f8nsker \u00e5 utarbeide en kommunedelplan for naturmangfold. Bergen kommune fikk innvilget s\u00f8knaden og det vurderes n\u00e5 om, og eventuelt hvordan, kommunen kan anvende disse midlene. Bymilj\u00f8etaten arbeider kontinuerlig med \u00e5 identifisere gode prosjekter som kan bidra til \u00e5 ta vare p\u00e5 natur og fremme friluftsliv i kommunen. Medvirkningsprosesser er en del av dette, og vil bidra til \u00e5 utvikle prosjekter som spilles inn i kommunens H\u00d8P-prosesser. Christine Kahrs \u2013 Byr\u00e5d for byutvikling Dokumentet er godkjent elektronisk. "
}