{
  "dokument_id": "ece02da5-b130-587f-b5e7-b0c8ca74d874",
  "doc_type": "case_attachment",
  "kommune": 4601,
  "tittel": "Graving i rotsonen Garnes datert 17.11.2021",
  "url": "https://bergen.kommune.no/politikere-utvalg/api/fil/bk360/11895228/Graving-i-rotsonen-Garnes-datert-17-11-2021",
  "tekst": " BAKGRUNN I forbindelse med anleggsarbeider skal det graves/utf\u00f8res inngrep i rotsonen p\u00e5 tr\u00e6r som er verneverdig. Aaseb\u00f8 trepleie sitt oppdrag er \u00e5 komme med en tiltaksplan slik at denne operasjonen kan utf\u00f8res p\u00e5 en sk\u00e5nsom m\u00e5te for tr\u00e6rne og de f\u00e5r best GRAVING I ROTSONEN mulig forutsetning for \u00e5 overleve inngrepene. Det er entrepen\u00f8ren sitt ansvar at tiltakene blir fulgt. Aaseb\u00f8 Garnes trepleie tar ingen ansvar p\u00e5 seg om tr\u00e6rne ikke overlever inngrepene Utf\u00f8rt av Bj\u00f8rnar Aaseb\u00f8 17.11.2021 Graving i rotsonen Garnes. \u2022 Oppdrag: I forbindelse med oppstart av et reguleringsplanarbeid har vi f\u00e5tt i oppdrag og tilstandsvurdere og komme med anbefalinger for tiltak i anleggsperioden for \u00e5 ivareta 2 eiketr\u00e6r og 1 kirseb\u00e6rtre. \u2022 Generelt: Den beste m\u00e5ten \u00e5 ta vare p\u00e5 tr\u00e6rne er \u00e5 unng\u00e5 tiltak i rotsone De fine r\u00f8ttene som har som hovedoppgave \u00e5 skaffe oksygen og n\u00e6ring vokser tilbake etter hvert. De grovere fester\u00f8ttene derimot vil treet ha problemer med \u00e5 etablere p\u00e5 nytt. Disse har treet brukt hele sin levetid p\u00e5 \u00e5 etablere. Fjernes disse vil det kunne bli et risikotre i verste fall vil treet d\u00f8 p\u00e5 sikt.Uansett vil drastiske inngrep i rotsonen f\u00f8re til kortere levetid p\u00e5 treet. Rotsonen p\u00e5 treet blir i en helt teoretisk fremstilling delt i tre soner. I virkeligheten kan det avvike fra illustrasjon da r\u00f8ttene vokser der det er best tilgang p\u00e5 n\u00e6ring vann og oksygen. Som vist p\u00e5 illustrasjonsbildet er de delt opp i total rotsone som kan strekke seg opp til 5 x kronediameter. Dryppsonen/kritisk rotsone og Rotplatesonen. N\u00e5r det gjelder graving i rotsonen b\u00f8r det ikke graves innenfor dryppsonen/kritisk rotsone. 1 SIKRING AV VERNEDE EIKETR\u00c6R OG KIRSEB\u00c6RTRE Ut fra befaring p\u00e5 stedet, erfaring fra lignende prosjekter har vi kommet frem til at det beste for \u00e5 bevare treet er og ikke grave n\u00e6rmere enn i dryppsonen + 1meter. Tiltak under anleggsarbeider: -Det m\u00e5 opprettes en sikringssone rundt treet, minimum treets kritiske sone (se illustrasjon side 2). Denne sikringssonen skal best\u00e5 av gjerder/fysisk hindring som ikke lar seg flytte p\u00e5 enkelt. Forankret i grunn. -Det skal ikke lagres noe innenfor sikringssonen. -Det skal ikke kj\u00f8res innenfor sikringssonen. -Ved oppdagelse av r\u00f8tter over 3 cm i diameter utenfor sikringssone skal det brukes sk\u00e5nsomme utgravningsmetoder (luftspade, vakuum sug e.l.) Sertifisert trepleier skal v\u00e6re til stede og vurdere videre graving. -Hvis r\u00f8tter graves fri skal disse snarest mulig dekkes til og s\u00f8rges for at de ikke t\u00f8rker ut. Maks 2 timer -Hvis det skal maskiner i n\u00e6rheten av stamme m\u00e5 det settes opp en stammebeskyttelse. Denne skal v\u00e6re slik at den tar st\u00f8yten om noen kommer borti den og treet blir ikke skadet. Dette kan v\u00e6re for eksempel bildekk og planker -Det kan i tilfeller bli nye utfordringer med vann ved graving i rotsonen og generelt anleggsarbeid. Dette er et problem som i verste fall kan ta livet av treet. Det m\u00e5 utarbeides en plan p\u00e5 hvordan overvann skal h\u00e5ndteres slik at det ikke oversv\u00f8mmer rotsonen p\u00e5 tr\u00e6rne. Eventuelt t\u00f8rker ut rotsonen. Ved fare for utt\u00f8rking kan det for eksempel legges stikk under veien som havner i rotsonen. 2 TR\u00c6RNE OG TILSTANDSVURDERING Tre nr 1: Eik diameter ved brysth\u00f8yde 240cm h\u00f8yde ca 20 meter (ikke m\u00e5lt) Kronevidde 17 meter. 9 Meter ut mot kommende veitrase i vest. Treet er forholdsvis ungt og er meget vitalt. 3 Tre nr 2 Kirseb\u00e6rtre. Diameter ved brysth\u00f8yde 220cm, ca 2 meter h\u00f8yt og 15 meter kronevidde. Treet har noe r\u00e5te i stamme og heller mot granfelt. Vitalitet er redusert. Ved fjerning av granfelt vil treet bli mer utsatt for vindfall. Treet har en risiko som vi vurderer til middels til stor ved fjerning av granfelt. Tre nr 3 Eik m\u00e5lt til 400 cm i diam. M\u00e5lt ved basis av stamme. 3 delt Eik ca 20 meter h\u00f8yt med en kronevidde p\u00e5 25 meter. Sterke sammenf\u00f8yninger i greinfestene nede. Treet er vitalt. KONKLUSJON Slik veien er tegnet inn i dag vest for tr\u00e6rne, vil den g\u00e5 p\u00e5 utsiden av dryppsonen p\u00e5 alle 3 nevnte tr\u00e6rne. Det er tre nr 1 som er n\u00e6rmest gravesonen. S\u00e5 lenge veien holdes i enden av marken og graving skjer sk\u00e5nsomt n\u00e6r rotsonen ser det ut til \u00e5 v\u00e6re gjennomf\u00f8rbart. 4 N\u00f8dvendig oppl\u00e6ring: Personell som utf\u00f8rer tilsyn med arbeidet er European Tree Worker sertifisert og har gjennomf\u00f8rt Tree Risk Assesmet Qualification kurs i regi av ISA. Dette gir en god skolering for \u00e5 f\u00f8lge opp arbeidet. Vurderingen er utf\u00f8rt av Aaseb\u00f8 trepleie V/ Bj\u00f8rnar Aaseb\u00f8. Daglig leder, ETW og TRAQ sertifisert arborist 5 "
}