{
  "dokument_id": "392902e1-e640-5a2b-b2d0-5e242f3e0388",
  "doc_type": "case_attachment",
  "kommune": 4601,
  "tittel": "134_24 og 135_24  - gnr. 296 bnr. 1 - Langedalen 60 - svar p\u00e5 sp\u00f8rsm\u00e5l i UMBY.msg",
  "url": "https://bergen.kommune.no/politikere-utvalg/api/fil/bk360/10327499/134-24-og-135-24-gnr-296-bnr-1-Langedalen-60-svar-pa-sporsmal-i-UMBY-msg",
  "tekst": "Fra: \"Jostein Kvakland\" <jostein@llco.no> Sendt: onsdag 24. april 2024 14:05:37 Til: \"Postmottak Bystyrets kontor\" <Bystyrets.Kontor@bergen.kommune.no> Kopi: \"Arne Christian Landsvik\" <ac@llco.no> Emne: 134/24 og 135/24 - gnr. 296 bnr. 1 - Langedalen 60 - svar p\u00e5 sp\u00f8rsm\u00e5l i UMBY Hei Jeg viser til klagesakene 134/24 og 135/24 p\u00e5 eiendommen gnr. 296 bnr. 1 med adresse Langedalen 60. I etterkant av det muntlige innlegg i form\u00f8te i UMBY den 18. april i ble det stilt sp\u00f8rsm\u00e5l som tiltakshaver \u00f8nsker \u00e5 besvare f\u00f8r saken behandles. Sp\u00f8rsm\u00e5lene besvares og utdypes i det f\u00f8lgende. Forpaktning av jorden Tiltakshaver informerer om at g\u00e5rden inng\u00e5r i et samarbeid i Langedalen om sl\u00e5ing av g\u00e5rdens dyrkbare areal. Gresset fra sl\u00e5ingen benytter tiltakshaver selv som f\u00f4r til egen besetning. Produksjonsnummer Tiltakshaver er registrert i produsentregisteret og har produksjonsnummer 2488262. Historikk Det ble i form\u00f8tet stilt sp\u00f8rsm\u00e5l om det er en spesiell historikk som kan forklare hvorfor boligene ikke er blitt oms\u00f8kt. Bakgrunnen for dette er personlige forhold hos tiltakshaver. Tiltakshaver er 5. generasjons eier av g\u00e5rden. Han begynte allerede i ung alder \u00e5 delta i g\u00e5rdsdriften g\u00e5rden i, og ble allerede i 8. klasse ble tatt ut av skolen av sin far for \u00e5 arbeide full tid p\u00e5 g\u00e5rden. Barndommen var preget av voldelig far som blant annet tok opp gjeld i tiltakshavers navn da han var 15 \u00e5r, og som han selv har m\u00e5tte tilbakebetale. Da tiltakshaver var i f\u00f8rstegangstjeneste i 1986 hadde faren vanskj\u00f8ttet b\u00e5de g\u00e5rden og sin egen \u00f8konomi s\u00e5 mye at hele g\u00e5rden (tiltakseiendommen) ble begj\u00e6rt tvangssolgt av kreditorene. Tiltakshaver avbr\u00f8t da f\u00f8rstegangstjenesten og fikk seg jobb i et asfaltfirma og innvilget et l\u00e5n av banken som gjorde han i stand til \u00e5 kj\u00f8pe g\u00e5rden tvangssalg. Det tilh\u00f8rende driftstilbeh\u00f8ret, melkekvoten og besetningen hadde tiltakshaver ikke r\u00e5d til \u00e5 kj\u00f8pe s\u00e5 det ble solgt for seg, slik at han overtok en d\u00e5rlig vedlikeholdt g\u00e5rd uten driftstilbeh\u00f8r og dyr. Etter at tiltakshaver overtok g\u00e5rden i 1986 har han arbeidet hardt for \u00e5 kunne gradvis nedbetale gjelden p\u00e5 g\u00e5rden og gjelden som hans far etterlot, samtidig som har bygget opp dagens drift med sau, geiter, h\u00f8ns og hester. Tiltakshavers sin mor som bodde og arbeidet p\u00e5 g\u00e5rden da den ble tvangssolgt i 1986, ble i den forbindelse husl\u00f8s. Hun har siden tvangssalget hatt d\u00e5rlig r\u00e5d og er i dag minstepensjonist. I 2005 bodde tiltakshavers sin mor i en leid kjellerleilighet i Arna og tiltakshaver besluttet da \u00e5 oppf\u00f8re en k\u00e5rbolig p\u00e5 60 kvm. p\u00e5 g\u00e5rden til henne, slik hun skulle f\u00e5 en verdig alderdom. Da tiltakshaver sin mor ikke hadde mulighet til \u00e5 bidra \u00f8konomisk til oppf\u00f8ringen av k\u00e5rboligen ble den i sin helhet finansiert av tiltakshaveres egne av oppsparte midler og det ble det f\u00f8lgelig ikke brukt penger p\u00e5 en bygges\u00f8knadsprosess med tilh\u00f8rende kostander til bygges\u00f8knad og byggesaksgebyr. Tiltakshaver forh\u00f8rte seg i denne anledning med en tidligere byggesaksbehandler som informerte om at man hadde rett til \u00e5 bygge k\u00e5rbolig p\u00e5 g\u00e5rd slik at man egentlig ikke trengte \u00e5 s\u00f8ke om byggetillatelse. Slik saken n\u00e5 st\u00e5r bebor tiltakshavers mor den ikke godkjente k\u00e5rboligen som da m\u00e5 fraflytte g\u00e5rden og som kommunen som sosialmyndighet i s\u00e5 fall m\u00e5 skaffe husv\u00e6re til dersom k\u00e5rboligen ikke blir legalisert. Historikken viser at tiltakshaver har hatt de beste intensjoner ut ifra de forutsetningene han og hans familie har hatt, og vi ber om Utvalget tar hensyn til g\u00e5rdens historikk i vurdering av klagesakene. LNF-form\u00e5l I form\u00f8tet ble det stilt sp\u00f8rsm\u00e5l om k\u00e5rboligen inng\u00e5r i LNF-form\u00e5let. Etter denne sides vurdering inng\u00e5r k\u00e5rboligen i LNF-form\u00e5let, og er ikke avhengig av en dispensasjon fra arealform\u00e5let. For at en g\u00e5rd skal kunne f\u00f8re opp en k\u00e5rbolig i tr\u00e5d med LNF-form\u00e5l m\u00e5 behovet for en k\u00e5rbolig v\u00e6re knyttet til driften p\u00e5 g\u00e5rden eller et behov for g\u00e5rden, se veilederen G\u00e5rden som ressurs s. 8. Som nevnt er det i dag drift p\u00e5 g\u00e5rden med sau, geiter, h\u00f8ns og hester. Driften p\u00e5 g\u00e5rden taler i seg selv for at det er et driftsmessig behov for k\u00e5rbolig. Vurderingen om det er behov for en k\u00e5rbolig er knyttet til driften p\u00e5 g\u00e5rden er skj\u00f8nnsmessig og i den nevnte veilederen er det listet opp en rekke momenter som m\u00e5 vektlegges i vurderingen som blant annet boligens st\u00f8rrelse og plassering p\u00e5 g\u00e5rden. K\u00e5rboligen er plassert p\u00e5 grunnmuren til en eldre stall og det oms\u00f8kt bruksendrede uthuset er plassert p\u00e5 grunnmuren til et gammelt grisehus. Med plasseringen videref\u00f8rer boligene den opprinnelige bebyggelsesstrukturen p\u00e5 g\u00e5rdstunet, noe som taler med tyngde for at boligene inng\u00e5r i LNF-form\u00e5let. Tradisjonelt har ordningen med k\u00e5rbolig v\u00e6rt knyttet til muligheten for \u00e5 kunne gjennomf\u00f8re generasjonsskifte p\u00e5 g\u00e5rder. I veilederen \u00abto hus p\u00e5 garden?\u00bb fra Statsforvalteren i Vestland fremg\u00e5r det at \u00abOrdninga med k\u00e5rbustadar tek omsyn til drifta i eit langsiktig perspektiv. K\u00e5rbustadar skal dessutan sikre at dei som overf\u00f8rer garden til neste generasjon, f\u00e5r h\u00f8ve til \u00e5 bli buande p\u00e5 garden, utan omsyn til om gardsverksemda har trong for arbeidskrafta deira.\u00bb Det er alts\u00e5 anledning til \u00e5 legge vekt p\u00e5 at tidligere drivere av g\u00e5rden skal fortsette \u00e5 bo p\u00e5 g\u00e5rden n\u00e5r neste generasjon tar over uavhengig av om g\u00e5rdsdriftens omfang er av en st\u00f8rrelse som krever at k\u00e5rfolket bidrar i driften. Basert p\u00e5 ovennevnte vurderer denne side at det er klart at de oms\u00f8kte tiltakene er i tr\u00e5d med LNF- form\u00e5let. Anmodning om befaring Vi har i saken anmodet om at det gjennomf\u00f8res en befaring p\u00e5 eiendommen f\u00f8r det treffes et vedtak i saken. Siden klagesaken gjelder avslag p\u00e5 legalisering av allerede oppf\u00f8rte boliger vil klagesaken i realiteten v\u00e6re et indirekte vedtak om riving av boligene med betydelige konsekvenser for tiltakshaver. Vi ber derfor om at Utvalget beslutter \u00e5 utsettes saken for en befaring slik at avgj\u00f8relsesgrunnlaget er best mulig f\u00f8r kommunen fatter et vedtak i sakene. Med vennlig hilsen Jostein Kvakland Advokatfullmektig m/ 971 54 086 e/ jostein@llco.no a/ Kanalveien 7, 5068 Bergen "
}