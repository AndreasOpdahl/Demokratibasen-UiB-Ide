{
  "dokument_id": "ce01d305-fdd3-5077-b8da-0a3333a8dbb9",
  "doc_type": "case_presentation",
  "kommune": 4601,
  "tittel": "Offentlig ettersyn. Fana. Gnr 7. Indre S\u00e6dal. Idrettshall. Reguleringsplan ID 70470000.",
  "url": "https://bergen.kommune.no/politikere-utvalg/api/fil/bk360/10013131/Framstilling-Offentlig-ettersyn-Fana-Gnr-7-Indre-Saedal-Idrettshall-Reguleringsplan-ID-70470000-",
  "tekst": " Eldrer\u00e5det | Kommunalt r\u00e5d for personer med funksjonsnedsettelse | Ungdomsr\u00e5det Saksframstilling V\u00e5r referanse: 2023/246006-20 Saksbehandler: Birgitte Teglgaard J\u00f8rgensen Offentlig ettersyn. Fana. Gnr 7. Indre S\u00e6dal. Idrettshall. Reguleringsplan ID 70470000. Hva saken gjelder: H\u00f8ringssak. Plan- og bygningsetaten sender planforslag for detaljregulering av Indre S\u00e6dal i Fana bydel til offentlig ettersyn. Planforslagets hovedintensjon er \u00e5 tilrettelegge for en idrettshall. Forslaget er utarbeidet av etaten, men baserer seg i stor grad p\u00e5 materiale innlevert av S\u00e6dalen Idrettslag og aktuelle grunneiere. Kort om planforslaget Planforslaget inneb\u00e6rer plassering av en flerbrukshall vest for Sandalselven p\u00e5 et omr\u00e5de innenfor byfjellsgrensen, som er i dag regulert som \"n\u00e6rmilj\u00f8anlegg\" og LNF-omr\u00e5de1. Samtidig foresl\u00e5s flytting av et fremtidig boligfelt mot nordvest. Flerbrukshallen, med en grunnflate p\u00e5 ca. 2500 m2 og BRA p\u00e5 5000 m2, vil inkludere idrettsarealer, garderober, klubbhus, servering/kiosk, og muligens 150 m2 for forretning/n\u00e6ring. Hallen vil ligge i flomsonen til elven og i terrenget vest for den. Videre er det planlagt \u00e5 opprettholde en 11-er fotballbane, men forslaget \u00e5pner for en utvidelse mot nord, noe som vil p\u00e5virke skolens uteareal. S\u00f8rover fritas banen fra avstandsregler til nabogrense for st\u00f8yskjerming. En n\u00e6rmilj\u00f8anlegg-illustrasjon viser en kunststoffbelagt friplass p\u00e5 omtrent 2400 m2 med forskjellige idretts\u00f8velser. Flyttingen av flerbrukshallen f\u00f8rer til at boligfeltet i gjeldende plan m\u00e5 flyttes mot nordvest. Den nye boligklyngen vil ligge innenfor byfjellsgrensen, med adkomst fra eksisterende veisystem. Trafikkplanen inkluderer en ny turvei langs elven, en bro for g\u00e5ende fra fotballbanen til hallen, og justeringer i fortauene ved barneskolen. Det foresl\u00e5s ingen nye bilparkeringsplasser, men sykkelparkeringen \u00f8kes. Idretthallen Plan- og bygningsetaten har unders\u00f8kt ulike alternativer for plassering av flerbrukshallen. Samtlige alternativer ligger i de nordlige deler av omr\u00e5dereguleringsplanen fordi arealene i s\u00f8r er dype, flomutsatte myromr\u00e5der som ikke egner seg til byggegrunn. \u25aa Alt 1: Mellom l\u00f8en og elven (idrettslagets prioritet) \u25aa Alt 2: I skr\u00e5ningen s\u00f8r for l\u00f8en 1 Landbruks-, natur- og friluftsomr\u00e5de (LNF) 1 \u25aa Alt 3: Under regulert 11-er bane \u25aa Alt 4: Ved p-plassen vest for barneskolen. R\u00e5denes behandling \u2022 Les vedlagte saksfremlegg med planforslag og fagnotat \u2022 R\u00e5dene kan komme med uttalelse og merknader til forslaget Forslag til vedtak: Saken legges frem uten forslag til vedtak Dato: 4. mars 2024 Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Saksfremlegg og planforslag Fagnotat 2 "
}