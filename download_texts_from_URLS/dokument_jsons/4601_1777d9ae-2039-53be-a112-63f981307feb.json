{
  "dokument_id": "1777d9ae-2039-53be-a112-63f981307feb",
  "doc_type": "case_attachment",
  "kommune": 4601,
  "tittel": "Endring av vilk\u00e5r for uteservering p\u00e5 Torgallmenningen 2024",
  "url": "https://bergen.kommune.no/politikere-utvalg/api/fil/bk360/10529818/Endring-av-vilkar-for-uteservering-pa-Torgallmenningen-2024",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/47712-8 Endring av vilk\u00e5r for uteservering p\u00e5 Torgallmenningen 2024 Hva saken gjelder: Saken gjelder endring av vilk\u00e5rene for uteservering p\u00e5 Torgallmenningen for sesongen 2024. Byr\u00e5det fattet f\u00f8lgende vedtak om vilk\u00e5r for uteservering p\u00e5 Torgallmenningen den 16.05.2024 i sak 1134/24: Byr\u00e5det vedtar f\u00f8lgende vilk\u00e5r utleie av areal til uteservering p\u00e5 Torgallmenningen 2024: 1. Serveringssteder med n\u00e6rhet til Torgallmenningen, og rimelig avstand til toaletter kan s\u00f8ke om uteservering. 2. Utleieperioden er fra 9.juni \u2013 31. august med noen unntak. 3. Utleiefelt 1 leies ut til fire akt\u00f8rer i samsvar med vedlagte kartskisse. 4. Dersom det er flere enn fire kvalifiserte s\u00f8kere, avgj\u00f8res tildelingen etter loddtrekning. 5. Hotel No13 og Villa Paradiso kan leie samme areal som i 2023. 6. All m\u00f8blering skal ryddes bort utenom \u00e5pningstidene. 7. Serveringsstedene skal samarbeide om valg av helhetlige og estetisk gode l\u00f8sninger for fargebruk, parasoller og \u00f8vrig m\u00f8blement. 8. Det tillates bruk av parasoller. 9. Leieprisen settes til kr. 9,67 per dag per kvadratmeter. 10. Gjeldende retningslinjer for uteservering p\u00e5 offentlig grunn i Bergen skal f\u00f8lges. Etter tilbakemeldinger fra bransjen, er det n\u00f8dvendig \u00e5 gj\u00f8re noen tilf\u00f8yelser til vedtakets punkt 6, 7 og 8. 1. Det blir en pr\u00f8veperiode p\u00e5 3 uker der det ikke er n\u00f8dvendig \u00e5 ta bort utstyr (bord, stoler, parasoller, mv) n\u00e5r det ikke er servering. Arealene skal til enhver tid fremst\u00e5 ryddig. 2. Alt utstyr skal sikres innenfor hvert serveringsareal n\u00e5r det st\u00e5r p\u00e5 Torgallmenningen, n\u00e5r det ikke er servering. 3. Dersom arealene i pr\u00f8veperioden, etter kommunens vurdering, ikke er tilstrekkelig ryddet og sikret, vil kommunen g\u00e5 tilbake til hovedregelen om at arealene skal v\u00e6re ryddet for utstyr/m\u00f8bler n\u00e5r det ikke er servering. 4. Leiearealet skal vaskes/rengj\u00f8res hver dag, det skal v\u00e6re et godt renhold rundt serveringsarealene 5. Alt utstyr skal v\u00e6re av h\u00f8y estetisk kvalitet, og det er ikke tillatt med reklamemateriale. 6. Farge p\u00e5 parasoller skal v\u00e6re avklart med BME, og i henhold til BMEs fargepalett. 1 \u00d8konomiske konsekvenser: Ingen \u00f8konomiske konsekvenser. Byr\u00e5dens vurdering og anbefaling/konklusjon: Byr\u00e5den er opptatt av at bransjen skal ha gode vilk\u00e5r for sin n\u00e6ring. Tilbakemeldingene fra bransjen er at det er tid- og kostnadskrevende \u00e5 rydde bort all m\u00f8blering utenom \u00e5pningstidene. P\u00e5 den annen side sier KDP sentrum \u00a7 6.3 fjerde avsnitt, at alle elementer knyttet til gatesalg og uteservering, ogs\u00e5 gjerder, ryddes bort etter stengetid. Lagring i gaten er ikke tillatt. I Bymilj\u00f8etatens evaluering av fjor\u00e5rets pr\u00f8veprosjekt er det pekt p\u00e5 at: \u00abFor leietakere som ikke ligger p\u00e5 gateplan, kan det v\u00e6re utfordrende \u00e5 ta inn og ut m\u00f8blement og tappet\u00e5rn hver dag etter stengetid. En annen utfordring er at leietakerne ikke har nok lagringsplass for m\u00f8blementet. Etaten ser det derfor som naturlig at man tillater lagring av m\u00f8blementet p\u00e5 plassen, men at det stilles krav til hvordan m\u00f8blementet oppbevares utenom \u00e5pningstidene. Etaten mener m\u00f8blementet b\u00f8r samles p\u00e5 et angitt sted og tildekkes slik at plassen fremst\u00e5r presentabel for byens brukere.\u00bb Etter byr\u00e5dens mening kan det tillates en pr\u00f8veperiode p\u00e5 tre uker, hvor akt\u00f8rene ikke er p\u00e5lagt \u00e5 rydde bort all m\u00f8blering i byrommet utenom \u00e5pningstidene. Forutsetningen er at m\u00f8blementet er ryddet og sikret p\u00e5 en hensiktsmessig m\u00e5te, slik at byrommet som s\u00e5dan framst\u00e5r ryddig og pent. Etter pr\u00f8veperioden m\u00e5 Bymilj\u00f8etaten vurdere om denne l\u00f8sningen er tilfredsstillende, eller om hovedregelen i KDP Sentrum og byr\u00e5dets opprinnelige vilk\u00e5r seks skal gj\u00f8res gjeldende igjen. For ordens og oversiktens skyld anbefaler byr\u00e5det at tilf\u00f8yelsene flettes inn i byr\u00e5dets opprinnelige vilk\u00e5r for uteservering p\u00e5 Torgallmenningen for sesongen 2024. Vedtakskompetanse: Byr\u00e5dets fullmakter \u00a7 2.4 vedtatt av bystyret 16.12.2020 i sak 378/20: \u00a7 2.4 Driftsansvar Byr\u00e5det har ansvar og myndighet til \u00e5 forest\u00e5 den l\u00f8pende drift av kommunens virksomhet. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: Byr\u00e5det vedtar f\u00f8lgende vilk\u00e5r utleie av areal til uteservering p\u00e5 Torgallmenningen 2024: 1. Serveringssteder med n\u00e6rhet til Torgallmenningen, og rimelig avstand til toaletter kan s\u00f8ke om uteservering. 2. Utleieperioden er fra 9.juni \u2013 31. august med noen unntak. 3. Utleiefelt 1 leies ut til fire akt\u00f8rer i samsvar med vedlagte kartskisse. 4. Dersom det er flere enn fire kvalifiserte s\u00f8kere, avgj\u00f8res tildelingen etter loddtrekning. 5. Hotel No13 og Villa Paradiso kan leie samme areal som i 2023. 6. All m\u00f8blering skal ryddes bort utenom \u00e5pningstidene. a) Det blir en pr\u00f8veperiode p\u00e5 3 uker der det ikke er n\u00f8dvendig \u00e5 ta bort utstyr (bord, stoler, parasoller, mv) n\u00e5r det ikke er servering. Arealene skal til enhver tid fremst\u00e5 ryddig. 2 b) Alt utstyr skal sikres innenfor hvert serveringsareal n\u00e5r det st\u00e5r p\u00e5 Torgallmenningen, n\u00e5r det ikke er servering. c) Dersom arealene i pr\u00f8veperioden, etter kommunens vurdering, ikke er tilstrekkelig ryddet og sikret, vil kommunen g\u00e5 tilbake til hovedregelen om at arealene skal v\u00e6re ryddet for utstyr/m\u00f8bler n\u00e5r det ikke er servering. d) Leiearealet skal vaskes/rengj\u00f8res hver dag, det skal v\u00e6re et godt renhold rundt serveringsarealene 7. Serveringsstedene skal samarbeide om valg av helhetlige og estetisk gode l\u00f8sninger for fargebruk, parasoller og \u00f8vrig m\u00f8blement. Alt utstyr skal v\u00e6re av h\u00f8y estetisk kvalitet, og det er ikke tillatt med reklamemateriale. 8. Det tillates bruk av parasoller. Farge p\u00e5 parasoller skal v\u00e6re avklart med BME, og i henhold til BMEs fargepalett. 9. Leieprisen settes til kr. 9,67 per dag per kvadratmeter. 10. Gjeldende retningslinjer for uteservering p\u00e5 offentlig grunn i Bergen skal f\u00f8lges. Dato: 6. juni 2024 Christine Kahrs Byr\u00e5d for byutvikling Dokumentet er godkjent elektronisk. 3 "
}