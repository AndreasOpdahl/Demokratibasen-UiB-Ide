{
  "dokument_id": "8192f85f-fd2f-5a6b-95a0-353b1187b49f",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 12 til Reidar Digranes fra Eline Haakestad (MDG) om klagesaker knyttet til skogsbilveier - Utvalg for finans, kultur og n\u00e6ring ",
  "url": "https://bergen.kommune.no/politikere-utvalg/api/fil/bk360/9914361/Svar-pa-skriftlig-sporsmal-nr-12-til-Reidar-Digranes-fra-Eline-Haakestad-MDG-om-klagesaker-knyttet-til-skogsbilveier-Utvalg-for-finans-kultur-og-naering-",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/09164-3 Saksbehandler: Gerd Nilsen Fra Dato: 4. mars 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 12 til Reidar Digranes fra Eline Haakestad (MDG) om klagesaker knyttet til skogsbilveier - Utvalg for finans, kultur og n\u00e6ring Bakgrunn: Representanten er kjent med at det p\u00e5g\u00e5r en eller flere klageprosesser knyttet til saker hvor tiltakshavere har f\u00e5tt avslag p\u00e5 s\u00f8knader om legalisering av skogsbilveier i Bergen kommune. Representanten viser til Kleive Kismulveien - sak 2021/97721, Kleivevegen vest - sak 2017/05694 og Kolhusvegen - sak 2020/26863. Sakene ble i 2023 behandlet av byr\u00e5det hvorp\u00e5 legalisering ble avsl\u00e5tt. Representanten er ikke s\u00e5 godt kjent med prosesskravene rundt klagesaker knyttet til skogsbilveier, og lovverket knyttet til dette, og har derfor sp\u00f8rsm\u00e5l i sakens anledning. Sp\u00f8rsm\u00e5l til byr\u00e5den: Hva er status p\u00e5 disse klagesakene, er de avsluttet eller p\u00e5g\u00e5r det fremdeles saksbehandling i forvaltningen? Hvem er det som evt. har klaget p\u00e5 byr\u00e5dets vedtak, og hvem behandler klagen(e)? Svar fra byr\u00e5den: Det var byr\u00e5d for klima, milj\u00f8 og byutvikling (ikke byr\u00e5det) som etterkom klagen fra Naturvernforbundet i Hordaland p\u00e5 disse tre veianleggene i mai 2023, og opphevet Etat for landbruk sitt godkjenningsvedtak og avviste s\u00f8knaden fra tiltakshaverne. Tiltakshaverne for landbruksveiene, hhv Fanafjellet veilag og Skage og nedre Birkeland veilag, p\u00e5klagde vedtaket om avvisning av s\u00f8knad i juni 2023. Disse klagene ligger til behandling hos byr\u00e5d for n\u00e6ring, kultur og idrett. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}