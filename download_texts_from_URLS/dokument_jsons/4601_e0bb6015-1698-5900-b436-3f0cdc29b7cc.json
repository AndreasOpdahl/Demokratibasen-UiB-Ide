{
  "dokument_id": "e0bb6015-1698-5900-b436-3f0cdc29b7cc",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 59 fra Katrine N\u00f8dtvedt (MDG) om dumping av sn\u00f8 - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/9995568/Svar-pa-skriftlig-sporsmal-nr-59-fra-Katrine-Nodtvedt-MDG-om-dumping-av-sno-Utvalg-for-miljo-og-byutvikling",
  "tekst": " Byr\u00e5dsavdeling for byutvikling Til Intern korrespondanse Bystyrets kontor V\u00e5r referanse: 2024/35364-3 Saksbehandler: Malene Nesse Gr\u00f8nningen Fra Dato: 5. mars 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 59 fra Katrine N\u00f8dtvedt (MDG) om dumping av sn\u00f8 - Utvalg for milj\u00f8 og byutvikling Representanten har blitt kontaktet av en innbygger som har registrert at det p\u00e5 Dokken har v\u00e6rt dumpet sn\u00f8 i sj\u00f8en fra kaikanten. P\u00e5 Statsforvalterens nettsider kan man lese f\u00f8lgende: \"Sn\u00f8 fra sterkt trafikkerte omr\u00e5der eller bedriftsomr\u00e5der kan v\u00e6re betydelig forurenset. Deponering eller dumping krever da s\u00e6rskilt tillatelse fra Statsforvalteren. Det er den som \"eier\" sn\u00f8en som er ansvarlig for \u00e5 s\u00f8ke om slik tillatelse. Sp\u00f8rsm\u00e5l til byr\u00e5den: Hvordan vurderer byr\u00e5den forurensningsrisikoen ved sn\u00f8dumping fra havnen, og vil byr\u00e5den unders\u00f8ke om Bergen havn har s\u00f8kt om tillatelse til dumping av sn\u00f8 i byfjorden? Svar fra byr\u00e5den: Kommunens rolle n\u00e5r det kommer til dumping eller deponering av sn\u00f8 er i hovedsak som grunn- eller vegeier, hvor sn\u00f8en m\u00e5 br\u00f8ytes. Byr\u00e5den legger til grunn at kommunens etater f\u00f8lger regelverket og vurderer forurensningspotensialet i br\u00f8ytesn\u00f8en, f\u00f8r en eventuelt s\u00f8ker Statsforvalter om tillatelse til dumping. Etter det byr\u00e5den er kjent med, har ikke Bergen kommune, herunder Bergen havn, s\u00f8kt Statsforvalter om tillatelse til dumping av sn\u00f8 i sj\u00f8 i 2024. Siste gangen det var aktuelt var vinteren 2010. Men byr\u00e5den er kjent med at Vestland fylkeskommune i januar i \u00e5r fikk en midlertidig tillatelse fra Statsforvalteren til deponering og dumping av br\u00f8ytesn\u00f8 p\u00e5 grunn av de store mengdene sn\u00f8, blant annet fra Bontelabo. Det presiseres derfor at det er Vestland fylkeskommune som vegeier og \u00absn\u00f8eier\u00bb som er ansvarlig for s\u00f8ke om slik tillatelse, ikke Bergen havn som utskipingssted. Christine Kahrs - Byr\u00e5d for byutvikling Dokumentet er godkjent elektronisk. "
}