{
  "dokument_id": "c888448d-f102-5040-b86d-c38c50aac379",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - S\u00f8knad om anleggsarbeider i sj\u00f8 - ny gangbro mellom Marineholmen og Gamle Nyg\u00e5rdsbro",
  "url": "https://bergen.kommune.no/politikere-utvalg/api/fil/bk360/12431770/Framstilling-Horingsuttalelse-Soknad-om-anleggsarbeider-i-sjo-ny-gangbro-mellom-Marineholmen-og-Gamle-Nygardsbro",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/144396-6 H\u00f8ringsuttalelse - S\u00f8knad om anleggsarbeider i sj\u00f8 - ny gangbro mellom Marineholmen og Gamle Nyg\u00e5rdsbro Hva saken gjelder: Statsforvalteren i Vestland har sendt p\u00e5 h\u00f8ring s\u00f8knad fra GC Rieber om tillatelse etter forurensningsforskriften for tiltak i sj\u00f8. GC Rieber planlegger en gangbro mellom Marineholmen og Gamle Nyg\u00e5rdsbro, s\u00f8r for H\u00f8yteknologisenteret. Broen er planlagt med en lengde p\u00e5 65 m, og skal etableres p\u00e5 fem borede st\u00e5lr\u00f8rspeler til berg. H\u00f8ringsfrist: 02.05.2025. Bergen kommune er innvilget utsatt h\u00f8ringsfrist til 23.05.2025 Oversiktskart som viser lokalisering av gangbro. Hentet fra s\u00f8knad om tiltak i sj\u00f8. Forel\u00f8pig illustrasjonstegning av ny Gangbro fra Marineholmen til Gamle Nyg\u00e5rdsbro. Utsnitt av Multiconsults tegning K108, datert 25.06.2024. Kilde: Multiconsult. Hentet fra s\u00f8knad om tiltak i sj\u00f8. 1 If\u00f8lge s\u00f8knaden vil minst en av pelene g\u00e5 gjennom tildekkingslaget lagt ut i forbindelse med prosjektet Renere Puddefjord. Risikovurdering av planlagt tiltak viser at det er liten fare for spredning av partikler og forurensning i forbindelse med peling p\u00e5 bunnen. Borekaks-/slam skal samles opp og leveres godkjent mottak. Eventuelt vann fra avvanning av boreslammet planlegges sluppet til sj\u00f8 bak en siltgardin. Det skal utf\u00f8res visuell inspeksjonen av siltgardinen. Forventet oppstart er september 2025. Bergen kommune er s\u00e6rlig bedt om \u00e5 vurdere om tiltakene er i samsvar med gjeldende reguleringsplan, samt eventuelt andre merknader. Innspill fra fagetat (-er): Plan- og bygningsetaten, Bymilj\u00f8etaten, Byantikvaren og Bergen Vann er forespurt om faglig innspill i saken. Under f\u00f8lger kort oppsummering av deres innspill, innspillene er vedlagt i sin helhet. Plan- og bygningsetaten Plan- og bygningsetaten bekrefter at tiltaket er i samsvar med gjeldende reguleringsplan. Planen innehar bestemmelser om etablering av gangbroen. Bymilj\u00f8etaten Bymilj\u00f8etaten har ansvar for prosjektet Renere Puddefjord. De viser til avb\u00f8tende tiltak i vedlagt rapport/s\u00f8knad, og mener dette er tilstrekkelig. Samtidig det at ogs\u00e5 gjennomf\u00f8res filmdokumentasjon og eventuell pr\u00f8vetaking i etterkant av gjennomf\u00f8rt tiltak. Byantikvaren Oms\u00f8kte tiltak ligger innenfor hensynssone for kulturmilj\u00f8 (H570) i KPA2018. Hensynssonen gjelder for Historisk sentrum. Byantikvaren kan ikke se at tiltaket kommer i konflikt med kulturminner, eller vil ha negativ innvirkning p\u00e5 kulturmilj\u00f8et. Bergen Vann Det er registrert privat ledningsanlegg som kan ber\u00f8res av tiltaket, herunder to private vannledninger og to private sj\u00f8vannsledninger (se vedlagt ledningskart, datert 22.04.2025). Det tas forbehold om at det kan ligge infrastruktur i omr\u00e5det som ikke er registrert i kommunens kart. Bergen Vann anbefaler at tiltakshaver unders\u00f8ker tiltaksomr\u00e5det f\u00f8r utf\u00f8relse, eksempelvis med dykker eller undervannskamera. Byr\u00e5dens vurdering og forslag til h\u00f8ringsuttalelse: Byr\u00e5d for byutvikling anbefaler at Bergen kommunes h\u00f8ringsuttalelse lyder som f\u00f8lger: \u00abBergen kommune viser til h\u00f8ring av S\u00f8knad om anleggsarbeider i sj\u00f8 - ny gangbro mellom Marineholmen og Gamle Nyg\u00e5rdsbro, og har f\u00f8lgende merknader til saken: Planstatus Det er riktig slik det fremg\u00e5r av s\u00f8knaden at tiltaket er i samsvar med vedtatt reguleringsplan (arealplan-ID 65320000). Gangbroen er planlagt plassert innenfor omr\u00e5de regulert til bruk og vern av sj\u00f8 og vassdrag med tilh\u00f8rende strandsone, ferdsel. I reguleringsbestemmelsene heter det i \u00a7 3.5.1 at det ikke tillates etablert konstruksjoner og anlegg innenfor omr\u00e5det som hindrer fri ferdsel, dette med unntak av gangforbindelser opp til og under gamle Nyg\u00e5rdsbro, jf. bestemmelsesomr\u00e5de #2. Til dettes bestemmelsesomr\u00e5de er det tatt inn bestemmelse i \u00a7 5.2 om at det i dette omr\u00e5det skal etableres en gangforbindelse fra Marineholmen og opp p\u00e5 Gamle Nyg\u00e5rdsbro og en gangforbindelse under Gamle Nyg\u00e5rdsbro for fremtidig videref\u00f8ring langs Store Lungeg\u00e5rdsvann. Etablering av gangforbindelsen er ogs\u00e5 omtalt i rekkef\u00f8lgebestemmelsene til planen \u00a7 6.3.4. Det m\u00e5 dokumenteres at gangbroen ikke er til hinder for en fremtidig gangforbindelse under Gamle Nyg\u00e5rdsbro. Utsnitt av plandokumentene er gjengitt under. 2 Utsnitt reguleringsplan Utsnitt illustrasjonsplan Utsnitt tilleggsdokument, mottatt 21.11.2024 3 Det bemerkes ogs\u00e5 at del av tiltaket ber\u00f8rer hensynssonen i kommuneplanen og prosjektet for Renere havn Puddefjorden slik det er opplyst i s\u00f8knaden, n\u00e6rmere omtalt nedenfor. Det forutsettes at tiltakshaver ordner med n\u00f8dvendige s\u00f8knader om tiltak etter plan- og bygningsloven. Kulturminner og kulturmilj\u00f8 Oms\u00f8kte tiltak ligger innenfor hensynssone for kulturmilj\u00f8 (H570) i KPA2018. Hensynssonen gjelder for Historisk sentrum. Bergen kommune kan ikke se at tiltaket kommer i konflikt med kulturminner, eller vil ha negativ innvirkning p\u00e5 kulturmilj\u00f8et, og har ikke ytterligere kommentarer til etableringen av gangbroen. Eventuelle konflikter med kulturminner i sj\u00f8, m\u00e5 avklares med Bergens Sj\u00f8fartsmuseum, som har forvaltningsansvar for marine kulturminner innenfor Vestland fylke. Renere Puddefjord Det opplyses om at minst en av fem planlagte peler vil punktere tildekket sj\u00f8bunn. Tildekkingslaget for Renere Puddefjord er illustrert under. Tiltaket b\u00f8r ha tilstrekkelig avb\u00f8tende tiltak og etterdokumentasjon som viser at det ikke f\u00f8rer til rekontaminering av sj\u00f8bunnen i omr\u00e5det. Bergen kommune vurderer at milj\u00f8dokumentasjon og avb\u00f8tende tiltak i rapporten HIB Gangbro. Emne: S\u00f8knad om tillatelse til tiltak i sj\u00f8 er tilstrekkelig, men anbefaler at punkt beskrevet i neste avsnitt tas til f\u00f8lge. Inspeksjonen omtalt i avsnitt 11.3 Sluttkontroll b\u00f8r inneb\u00e6re filmdokumentasjon av omr\u00e5dene rundt pelene, med vurdering i sluttrapporten av om det kan v\u00e6re dratt opp masser fra den opprinnelige sj\u00f8bunnen (basert p\u00e5 visuell vurdering). Ved mistanke om at dette har skjedd, b\u00f8r det tas pr\u00f8ve av massene og eventuelt re-tildekke sj\u00f8bunnen dersom pr\u00f8vene viser h\u00f8ye forurensningsniv\u00e5er. Kommunens etteroverv\u00e5kningsprogram for Renere Puddefjord vil kunne avdekke om det skjer endringer i forurensningsniv\u00e5ene p\u00e5 lengre sikt etter en ferdigstillelse av tiltaket. Dette vil meldes Statsforvalteren via ordin\u00e6r rapportering fra prosjektet. Vann- og avl\u00f8p Det er registrert privat ledningsanlegg som kan ber\u00f8res av tiltaket, herunder to private vannledninger og to private sj\u00f8vannsledninger (se vedlagt ledningskart, datert 22.04.2025). 4 Det tas forbehold om at det kan ligge infrastruktur i omr\u00e5det som ikke er registrert i kommunens kart. Bergen kommune anbefaler at tiltakshaver unders\u00f8ker tiltaksomr\u00e5det f\u00f8r utf\u00f8relse, eksempelvis med dykker eller undervannskamerakj\u00f8ring.\u00bb Ledningskart fra Bergen Vann, datert 22.04.2025, legges ved h\u00f8ringsuttalelsen. Vedtakskompetanse: Byr\u00e5dets fullmakter pkt. 2.11.1 vedtatt av Bergen bystyre 27. november 2024 i sak 462/24: H\u00f8ringsuttalelser 2.10.1. Byr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. Forretningsutvalget har i m\u00f8te 22.04.2025 i sak 121/25 fattet f\u00f8lgende vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Anleggsarbeider i sj\u00f8 - Gangbro mellom Marineholmen og Gamle Nyg\u00e5rdsbro - Bergen kommune fra GC Rieber Eiendom AS\u00bb p\u00e5 vegne av Bergen kommune. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abS\u00f8knad om anleggsarbeider i sj\u00f8 - ny gangbro mellom Marineholmen og Gamle Nyg\u00e5rdsbro\u00bb slik den fremkommer av byr\u00e5dens forslag. Ledningskart datert 22.04.2025 legges ved h\u00f8ringsuttalelsen. 2. Melding om vedtak sendes Bystyrets kontor. Dato: 6. mai 2025 Eivind N\u00e6vdal-Bolstad Byr\u00e5d for byutvikling Dokumentet er godkjent elektronisk. Vedlegg: H\u00f8ringsbrev Statsforvalteren i Vestland, datert 26.03.2025 HIB Gangbro. Emne: S\u00f8knad om tillatelse til tiltak i sj\u00f8, Multiconsult, datert 10.03.2025 Faglig innspill Plan- og bygningsetaten, datert 28.04.2025 Faglig innspill Bymilj\u00f8etaten, datert 25.04.2025 Faglig innspill Byantikvaren, datert 23.04.2025 Faglig innspill Bergen Vann, datert 23.04.2025 Ledningskart, datert 22.04.2025 5 "
}