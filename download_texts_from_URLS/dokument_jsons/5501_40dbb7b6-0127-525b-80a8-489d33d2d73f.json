{
  "dokument_id": "40dbb7b6-0127-525b-80a8-489d33d2d73f",
  "doc_type": "case_presentation",
  "kommune": 5501,
  "tittel": "Troms\u00f8 kommunes svar p\u00e5 h\u00f8ring av forslag til endringer i privatskolelova",
  "url": "https://innsyn.tromso.kommune.no/application/getMoteDokument?dokid=2001895369",
  "tekst": "Arkivsaksnr. 24/18239-2 Saksbehandler Marit Gjendemsj\u00f8 Talberg Saksgang M\u00f8tedato Kommunalt r\u00e5d for mennesker med nedsatt 25.11.2024 funksjonsevne Oppvekst- og utdanningsutvalget 29.11.2024 Troms\u00f8 kommunes svar p\u00e5 h\u00f8ring av forslag til endringer i privatskolelova Kommunedirekt\u00f8rens innstilling til vedtak: Troms\u00f8 kommune har ingen merknader til h\u00f8ringsforslaget fra Kunnskapsdepartementet og oversender svar uten merknader innen h\u00f8ringsfristen 31.12.2024. Stig Tore Johnsen Kari Henriksen Kommunedirekt\u00f8r Direkt\u00f8r for avdeling for oppvekst, utdanning og kultur 1 Hva saken gjelder Kunnskapsdepartementet har sendt ut en h\u00f8ring p\u00e5 forslag til endringer i privatskoleloven, med frist for h\u00f8ringsuttalelser satt til 31. desember 2024. H\u00f8ringsnotatet inneholder: 1. Forslag om \u00e5 innf\u00f8re en hjemmel til \u00e5 ilegge overtredelsesgebyr ved brudd p\u00e5 bestemmelser i privatskoleloven, forskriftene til loven eller forutsetningene for skolens godkjenning. 2. Forslag \u00e5 fastsette at en privat skole ikke har klagerett p\u00e5 enkeltvedtak om skolebytte. 3. Forslag om \u00e5 fastsette at departementet (i praksis statsforvalteren) er klageinstans ved klage over kommunale og fylkeskommunale vedtak om skoleskyss. Saksutredning Innf\u00f8ring av overtredelsesgebyr: Kunnskapsdepartementet vurderer at det er behov for \u00e5 utvide pakken med reaksjonsmidler ved regelbrudd. Overtredelsesgebyr er den vanligste typen administrativ sanksjon, og karakteriseres ved at forvaltningen p\u00e5legger en fysisk eller juridisk person \u00e5 betale et pengebel\u00f8p til det offentlige som en reaksjon ved brudd p\u00e5 en handlingsnorm fastsatt i lov, forskrift eller i en individuell avgj\u00f8relse. I tillegg m\u00e5 reaksjonen falle inn under definisjonen i forvaltningsloven \u00a7 43 annet ledd ved at den regnes som straff etter den europeiske menneskerettskonvensjonen (EMK). Privatskolelova har i dag ingen bestemmelser om overtredelsesgebyr. Et effektivt tilsyn og hensiktsmessige reaksjonsmidler er avgj\u00f8rende for \u00e5 sikre at alle elever f\u00e5r den oppl\u00e6ringen de har krav p\u00e5 ved at reglene i privatskolelova f\u00f8lges \u2013 og for \u00e5 sikre at statlige tilskudd brukes i samsvar med forutsetningene. Departementet foresl\u00e5r: - At det innf\u00f8res en bestemmelse i privatskolelova som gir departementet hjemmel til \u00e5 ilegge privatskoler et overtredelsesgebyr dersom skolen overtrer bestemmelser gitt i privatskolelova, tilh\u00f8rende forskrifter eller forutsetningene for godkjenningen. Ved vurderingen av om det skal ilegges overtredelsesgebyr, og eventuelt utm\u00e5ling av et gebyr, kan det ogs\u00e5 legges vekt p\u00e5 eventuelle brudd p\u00e5 bestemmelser i andre lover dersom det svekker tillitten til skolen. Se forslaget til \u00a7 7-2 c Lovbrotsgebyr. - At det innf\u00f8res en hjemmel for departementet til \u00e5 fastsette forskrift om overtredelsesgebyr. Se forslaget til \u00a7 7-2 c Lovbrotsgebyr. Kommunedirekt\u00f8ren har ingen merknader til forslaget om innf\u00f8ringen av hjemmel til \u00e5 ilegge overtredelsesgebyr ved brudd p\u00e5 bestemmelser i privatskoleloven, forskriftene til loven eller forutsetningene for skolens godkjenning. Klagerett p\u00e5 vedtak om p\u00e5lagt skolebytte P\u00e5lagt skolebytte inneb\u00e6rer at en elev m\u00e5 bytte skole mot sin vilje dersom elevens oppf\u00f8rsel i alvorlig grad g\u00e5r ut over sikkerheten eller oppl\u00e6ringen til en eller flere medelever. I en dom avsagt 17. juli 2023 (TOSL-2023-64954) konkluderte Oslo tingrett med at private skoler har klagerett p\u00e5 kommunale eller fylkeskommunale vedtak om p\u00e5lagt skolebytte for en elev. If\u00f8lge domspremissene hadde den private skolen ogs\u00e5 rett til \u00e5 klage p\u00e5 kommunens vurdering om \u00e5 ikke p\u00e5legge en elev \u00e5 bytte skole. 2 Skoleeier har ikke klagerett p\u00e5 vedtak om p\u00e5lagt skolebytte etter oppl\u00e6ringsloven. Konklusjonen i tingrettsdommen inneb\u00e6rer at det tilsynelatende er ulike regler om klagerett p\u00e5 vedtak om p\u00e5lagt skolebytte avhengig av om eleven g\u00e5r i en offentlig eller privat skole. Dette er en forskjell som ikke er tilsiktet i dagens lovtekst og forarbeider. Det er etter departementets syn uheldig om rettstilstanden skal v\u00e6re ulik for offentlige og private skoler. Departementet foresl\u00e5r: - At det fastsettes i privatskolelova \u00a7 2-4 andre ledd fjerde punktum at skolen ikke har klagerett p\u00e5 enkeltvedtak om skolebytte Kommunedirekt\u00f8ren har ingen merknader til forslaget om \u00e5 fastsette at en privat skole ikke har klagerett p\u00e5 enkeltvedtak om skolebytte. Klageinstans p\u00e5 vedtak om skoleskyss i videreg\u00e5ende skoler I ny oppl\u00e6ringslov som tr\u00e5dte i kraft 1. august 2024, overtok staten oppgaven med \u00e5 v\u00e6re klageinstans for blant annet vedtak om skoleskyss i den videreg\u00e5ende oppl\u00e6ringen. I Prop.57 L (2022\u20132023) kapittel 66 ble det foresl\u00e5tt en rekke endringer i privatskolelova for \u00e5 sikre n\u00f8dvendig samsvar mellom ny oppl\u00e6ringslov og privatskolelova. Ved en feil ble det ikke foresl\u00e5tt tilsvarende endringer i privatskolelovas regler om klageinstans for vedtak om skoleskyss i den videreg\u00e5ende oppl\u00e6ringen. Det betyr at det i dag er forskjellige klageinstanser for vedtak om skyss til elever ved private videreg\u00e5ende skoler og elever ved offentlige videreg\u00e5ende skoler. Departementets vurderer at det b\u00f8r v\u00e6re samme instans som behandler klager p\u00e5 vedtak om skyss etter privatskolelova og klager p\u00e5 vedtak om skyss etter oppl\u00e6ringsloven. N\u00e6rmere bestemt foresl\u00e5r departementet at privatskolelova endres slik at oppgaven som klageinstans for vedtak om skyss for elever ved private videreg\u00e5ende skoler flyttes fra hjemfylket til staten. Departementet foresl\u00e5r: - At det fastsettes i privatskolelova \u00a7 3-7 andre ledd at departementet er klageinstans ved klage over kommunale og fylkeskommunale vedtak om skyss. Kommunedirekt\u00f8ren har ingen merknader til forslaget om \u00e5 fastsette at departementet (i praksis statsforvalteren) er klageinstans ved klage over kommunale og fylkeskommunale vedtak om skoleskyss. Konklusjon Kommunedirekt\u00f8ren har ingen merknader til h\u00f8ringsforslaget fra Kunnskapsdepartementet, og anbefaler at Troms\u00f8 kommune oversender svar uten merknader. Vedtakskompetanse Oppvekst- og utdanningsutvalget Vedlegg H\u00f8ringsnotat 3 "
}