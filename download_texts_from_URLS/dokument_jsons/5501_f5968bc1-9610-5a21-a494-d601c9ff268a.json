{
  "dokument_id": "f5968bc1-9610-5a21-a494-d601c9ff268a",
  "doc_type": "case_presentation",
  "kommune": 5501,
  "tittel": "Salg av gnr 125/593 i Troms\u00f8 kommune til Skatt\u00f8ra Marina AS",
  "url": "https://innsyn.tromso.kommune.no/application/getMoteDokument?dokid=2001562049",
  "tekst": "Arkivsaksnr. 20/18948-13 Saksbehandler Marcus F\u00e6ster Saksgang M\u00f8tedato Formannskapet 16.01.2024 Salg av gnr. 125 bnr. 593 i Troms\u00f8 kommune til Skatt\u00f8ra Marina AS Kommunedirekt\u00f8rens innstilling til vedtak: Eiendom gnr. 125 bnr. 593 i Troms\u00f8 kommune selges til Skatt\u00f8ra Marina AS i henhold til kj\u00f8pekontrakt av 8.11.2023. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Saken gjelder salg av eiendommen gnr. 125 bnr. 593 i Troms\u00f8 kommune til Skatt\u00f8ra Marina AS. Saksutredning Vi vil innledningsvis orientere om at bilagsnumrene i saksframlegget nedenfor ikke n\u00f8dvendigvis er i overenstemmelse med bilagsnumrene i kontrakten. Dettes skyldes at ikke alle bilagene i kontrakten anses n\u00f8dvendige \u00e5 nevne i saksframlegget. Eiendommen gnr. 125 bnr. 593 eies av Troms\u00f8 kommune, men Skatt\u00f8ra Marina AS (heretter \u00abSK\u00bb) har festet eiendommen av Troms\u00f8 kommune siden 1996 med det form\u00e5l \u00e5 drive sm\u00e5b\u00e5thavn. Eiendommen har et totalt areal cirka 45 000 m2, hvorav 33 292 m2 er sj\u00f8areal (benevnt som \u00abS1\u00bb), cirka 9 605 m2 landareal (benevnt som \u00abL1 og L2\u00bb) og cirka 2 100 m2 moloer (benevnt som \u00abM1 og M2\u00bb). Bilag 1: Kartskisse over gnr. 125 bnr. 593 (\u00abS1, S2, L1 og L2\u00bb) Bilag 2: Kartskisse over moloer (\u00abM1 og M2\u00bb) Parsellene som \u00f8nskes ervervet er i henhold til reguleringsplan 0770 med ikrafttredelsesdato 30.09.1992 avsatt til privat sm\u00e5b\u00e5thavn benevnt med \u00abSH\u00bb. Videre er det inntatt en restriksjonssone p\u00e5 sj\u00f8arealet vest for sm\u00e5b\u00e5thavnen benevnt med \u00abS2\u00bb. Restriksjonssonen ble inntatt av hensyn til inn- og utflygning med helikopter i forbindelse med havarisenterets virksomhet. Denne restriksjonssonen antas \u00e5 ikke ha betydning for SKs virksomhet innenfor arealet som avtalen gjelder. Bilag 3: Reguleringsplan 0770 \u00abStrandomr\u00e5de ved Skatt\u00f8ra, eiendommen gnr. 125 bnr. 20\u00bb, ikrafttredelsesdato 30.09.1992 SK henvendte seg til Troms\u00f8 kommune i 2020 med foresp\u00f8rsel om enten en forlengelse av dagens festekontrakt eller at de kunne f\u00e5 kj\u00f8pe den festede tomten. SK hadde et behov for \u00e5 avklare den videre situasjonen p\u00e5 eiendommen for \u00e5 skaffe seg forutsigbarhet med hvilke investeringen de kunne gj\u00f8re. 2 Troms\u00f8 kommune gikk deretter videre i prosessen om salg, og det ble innhentet en verdivurdering av eiendommen. Takstfirmaet Byggtakst Nord AS fikk oppdraget, og utarbeidet en rapport for arealet. Bilag 4: Verdivurdering utf\u00f8rt av Byggtakst Nord v/takstingeni\u00f8r Rennart G. Jakobsen av 9. august 2020 Byggtakst Nord AS legger til grunn at eiendommen har en markedsverdi p\u00e5 NOK 6 263 327, noe utgj\u00f8r en gjennomsnittlig pris p\u00e5 kr 146 pr. m2. I verdivurderingen er det sett hen til sammenlignbare tidligere omsatte eiendommer, eiendommens beskaffenhet, herunder grunnforhold og kostnad for opparbeidelse av infrastruktur. Rapportens vurdering gir uttrykk for gjeldende markedsverdi, slik at reglene om statsst\u00f8tte anses ivaretatt. Troms\u00f8 kommune og SK sluttf\u00f8rte i l\u00f8pet av 2022/2023 og kom f\u00f8lgelig fram til en kj\u00f8pekontrakt som var omforent mellom partene. Etter v\u00e5r vurdering er det ikke innenfor Troms\u00f8 kommunes kjernevirksomhet \u00e5 drive sm\u00e5b\u00e5thavn, og vi anser sm\u00e5b\u00e5thavnvirksomheten som bedre ivaretatt gjennom Skatt\u00f8ra Marina AS, som tross alt har drevet sm\u00e5b\u00e5thavnen siden 1991. Videre vurderer vi det som positivt at et evt. salg vil kunne muliggj\u00f8re marinaens videre utvikling. Det f\u00f8lger av festekontrakten at Troms\u00f8 kommune ved festetidens utl\u00f8p har valget mellom \u00e5 enten innl\u00f8se bygningsmassen p\u00e5 tomten eller forlenge festet. Samlet sett talte disse forholdene for at burde selge tomten, istedenfor at Troms\u00f8 kommune skal overta sm\u00e5b\u00e5thavnvirksomheten. Kj\u00f8pekontrakten Avtale om kj\u00f8p av gnr. 125 bnr. 593 er en standardisert kontrakt, med lokale tilpasninger, som Troms\u00f8 kommune v/seksjon for eiendom benytter i salg av arealer i denne st\u00f8rrelsesorden og art. Siden kontrakten ikke avviker fra v\u00e5re standardkontrakter, s\u00e5 finner vi det ikke hensiktsmessig \u00e5 gjennomg\u00e5 hvert enkelt kontraktspunkt, men viktige punkter i kontrakten vil likevel bli nevnt. Bilag 5: Avtale om kj\u00f8p av fast eiendom gnr. 125 bnr. 593 mellom Troms\u00f8 kommune og Skatt\u00f8ra Marina AS 3 Vederlaget SK m\u00e5 ut med for den oms\u00f8kte eiendom er satt til NOK 6 263 327 i henhold til innhentet takstrapport. I tillegg skal kj\u00f8per dekke samtlige omkostninger som f\u00f8lge av kj\u00f8pet, herunder evt. fradeling og oppm\u00e5ling, dokumentavgift og tinglysingsgebyr. I henhold til kontraktens \u00a7 5 er partene enige om vilk\u00e5r for evt. videresalg av eiendommen. Dersom eiendommen selges innen en periode p\u00e5 10 \u00e5r etter overtagelse, s\u00e5 skal Troms\u00f8 kommune ha 40 % av den gevinsten som tilsvarer differansen mellom dagens kj\u00f8pesum og den fremtidige kj\u00f8pesummen. Differansen skal verdsettes av en felles oppnevnt takstmann, og det skal gj\u00f8res fradrag for verdi\u00f8kning som skyldes kj\u00f8pers investeringer p\u00e5 eiendommen. I henhold til kontraktens \u00a7 6 er det inntatt en klausul som regulerer eventuelle endringer i arealform\u00e5l p\u00e5 eiendommen, det v\u00e6re seg enten fullstendig reguleringsendring, eller dispensasjoner fra gjeldende regulering. Dette vilk\u00e5ret er inntatt for \u00e5 sikre at videref\u00f8ring av sm\u00e5b\u00e5thavnvirksomheten p\u00e5 eiendommen. Vilk\u00e5ret gjelder dersom arealform\u00e5let blir endret til bolig eller n\u00e6ring, og gjelder i en periode p\u00e5 25 \u00e5r fra overtagelsesdato. Dersom slik endring finner sted, s\u00e5 skal SK betale Troms\u00f8 kommune et tillegg som tilsvarer 75 % av differansen mellom dagens verdi som sm\u00e5b\u00e5thavn, indeksregulert 100 % av KPI frem til tidspunktet for omregulering, og verdien av eiendommen etter omregulering. Verdien etter omregulering fastsettes av takstmann oppnevnt av partene i fellesskap. Det skal videre gj\u00f8res fradrag for de omkostninger kj\u00f8per har i forbindelse med evt. omregulering. I henhold til kontraktens \u00a7 9 er SK kjent med at det er registrert mistanke om forurensning p\u00e5 eiendommens bebyggelse. Troms\u00f8 kommunes ansvar er begrenset til de forhold hvor eventuell forurensning kan s\u00f8kes tilbake til aktivitet f\u00f8r SK begynte sin virksomhet p\u00e5 eiendommen. Bilag 6: Rapport utarbeidet av Norges Geotekniske Unders\u00f8kelse av 01.11.1990 med beskrivelse av mistenkt forurensning p\u00e5 gnr. 125 bnr. 593. 4 Videre er SK gjort kjent med at eiendommen inng\u00e5r i Troms og Finnmark fylkeskommunes omr\u00e5defredning \u00abSkatt\u00f8ra flystasjon\u00bb av 28.06.2019 med KultuminneID 178228-1. Eiendommen har f\u00f8lgende omr\u00e5de- og enkeltfredninger: - Tidligere Skatt\u00f8ra sj\u00f8flyhavn\u00bb KulturminneID 178228 - \u00abSplintvernmur s\u00f8r\u00bb KulturminneID 178228-11 - \u00abS\u00f8ndre Slipp\u00bb KulturminneID 178228-13 - \u00abSteinmur mot \u00f8st\u00bb KulturminneID 178228-14 - \u00abSteinmur s\u00f8r\u00bb KulturminneID 178228-16 Bilag 7: Oversikt over omr\u00e5de- og enkeltfredninger p\u00e5 eiendom gnr. 125 bnr. 593 Troms\u00f8 kommune er ikke ansvarlig for de begrensninger omr\u00e5de- og enkeltfredningene p\u00e5 eiendommen medf\u00f8rer for dagens eller fremtidig bruk. Avslutningsvis er det inntatt et punkt om dersom kontrakten ikke godkjennes av politisk ledelse i Troms\u00f8 kommune, i s\u00e5 fall vil denne kontrakten bortfalle og gjeldende festekontrakt fortsette p\u00e5 samme vilk\u00e5r, jf. avtalens \u00a7 13. Konklusjon Kommunedirekt\u00f8ren anbefaler at eiendommen gnr. 125 bnr. 593 i Troms\u00f8 kommune selges til Skatt\u00f8ra Marina AS i henhold til kj\u00f8pekontrakt av 8.11.2023. Vedtakskompetanse Formannskapet 5 Vedlegg Bilag 1: Kartskisse over gnr. 125 bnr. 593 (\u00abS1, S2, L1 og L2\u00bb) Bilag 2: Kartskisse over moloer (\u00abM1 og M2\u00bb) Bilag 3: Reguleringsplan 0770 \u00abStrandomr\u00e5de ved Skatt\u00f8ra, eiendommen gnr. 125 bnr. 20\u00bb, ikrafttredelsesdato 30.09.1992 Bilag 4: Verdivurdering utf\u00f8rt av Byggtakst Nord v/takstingeni\u00f8r Rennart G. Jakobsen av 9. august 2020 Bilag 5: Avtale om kj\u00f8p av fast eiendom gnr. 125 bnr. 593 mellom Troms\u00f8 kommune og Skatt\u00f8ra Marina AS Bilag 6: Rapport utarbeidet av Norges Geotekniske Unders\u00f8kelse av 01.11.1990 med beskrivelse av mistenkt forurensning p\u00e5 gnr. 125 bnr. 593 Bilag 7: Oversikt over omr\u00e5de- og enkeltfredninger p\u00e5 eiendom gnr. 125 bnr. 593 6 "
}