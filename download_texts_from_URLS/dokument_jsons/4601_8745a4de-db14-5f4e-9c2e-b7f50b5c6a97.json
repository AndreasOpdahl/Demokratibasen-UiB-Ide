{
  "dokument_id": "8745a4de-db14-5f4e-9c2e-b7f50b5c6a97",
  "doc_type": "case_attachment",
  "kommune": 4601,
  "tittel": "Byr\u00e5det \u00f8nsker dialog med bystyresiden om overordnede f\u00f8ringer i ny kommuneplanens",
  "url": "https://bergen.kommune.no/politikere-utvalg/api/fil/bk360/11594430/Byradet-onsker-dialog-med-bystyresiden-om-overordnede-foringer-i-ny-kommuneplanens",
  "tekst": " Byr\u00e5dsleder Til Intern korrespondanse Bystyrets kontor V\u00e5r referanse: 24-38292 Saksbehandler: P\u00e5l Bj\u00f8rseth Fra Dato: 22. november 2024 Byr\u00e5dsleder Unntatt offentlighet: Klikk her for \u00e5 skrive inn tekst. Byr\u00e5det \u00f8nsker dialog med bystyresiden om overordnede f\u00f8ringer i ny kommuneplanens samfunnsdel Planstrategi for Bergen kommune 2023\u20132027 med planprogram for kommuneplanens samfunnsdel ble behandlet av Bergen bystyre i m\u00f8te 30.10.2024, sak 388/24. I oppf\u00f8lgingen av saken legges det vekt p\u00e5 dialog og involvering fra bystyret og utvalgene i planprosessen. Ny samfunnsdel skal v\u00e6re et overordnet politisk styringsdokument, og det er derfor \u00f8nskelig \u00e5 tilrettelegge for involvering av bystyresiden. Byr\u00e5det \u00f8nsker \u00e5 gjennomf\u00f8re dialogm\u00f8te med alle ledere og nestledere i partigruppene i bystyret om m\u00e5l og strategier i kommende planforslag. I tillegg \u00f8nsker byr\u00e5det \u00e5 f\u00e5 satt av tid til tilsvarende dialog med alle bystyreutvalgene. Byr\u00e5det mener det er riktig at involveringen av bystyresiden blir gjennomf\u00f8rt f\u00f8r planutkastet blir behandlet i byr\u00e5det. P\u00e5 den m\u00e5ten kan bystyresidens innspill vurderes i arbeidet med planutkastet som deretter blir lagt ut p\u00e5 h\u00f8ring og offentlig ettersyn. Byr\u00e5det ber derfor om at det blir tilrettelagt for f\u00f8lgende m\u00f8ter i januar: 1. M\u00f8te med gruppelederne og nestledere etter m\u00f8te 7. januar 2025 i forretningsutvalget. 2. Orientering og dialog i bystyreutvalgene i uke 3. I tillegg vil alle medvirkningsr\u00e5dene og ruspolitisk r\u00e5d involveres i planarbeidet, i tr\u00e5d med omtalen i planprogrammet for ny samfunnsdel. Det blir sendt en egen henvendelse til sekretariatet for r\u00e5dene. Med hilsen Christine B. Meyer - byr\u00e5dsleder Dokumentet er godkjent elektronisk. "
}