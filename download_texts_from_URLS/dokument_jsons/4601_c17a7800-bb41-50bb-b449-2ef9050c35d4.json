{
  "dokument_id": "c17a7800-bb41-50bb-b449-2ef9050c35d4",
  "doc_type": "case_attachment",
  "kommune": 4601,
  "tittel": "Vedtak - reguleringsplan - klage - Bergen 122_3 mfl - Bj\u00f8rndalsbrotet - planID 65520000",
  "url": "https://bergen.kommune.no/politikere-utvalg/api/fil/bk360/12591142/Vedtak-reguleringsplan-klage-Bergen-122-3-mfl-Bjorndalsbrotet-planID-65520000",
  "tekst": " V\u00e5r dato: V\u00e5r ref: 27.03.2025 2024/18173 Deres dato: Deres ref: 27.10.2024 BJ\u00d8RNDALSBR\u00c5TET BORETTSLAG Saksbehandler, innvalgstelefon v/styreleder Hege Johannessen Arnt Erik Nordheim, 5764 3191 Postboks 7280 5020 BERGEN Bergen kommune gnr. 122 bnr. 3 mfl. Detaljreguleringsplan for Bj\u00f8rndalsbrotet Vi viser til oversending fra Bergen kommune 04.12.2024, som gjelder klage p\u00e5 vedtak fra bystyret den 04.09.2024. Klagen er framsatt innenfor fristen, og vilk\u00e5rene for \u00e5 behandle saken er oppfylt. Klagesaken har dessverre blitt gammel hos oss, og Statsforvalteren beklager dette. Vedtak Statsforvalteren stadfester vedtaket fra Bergen kommune 04.09.2024, sak 273/24, der detaljreguleringsplanen for gbnr. 122/3 mfl., Bj\u00f8rndalsbrotet, ble godkjent. Sakens bakgrunn Bergen bystyre vedtok detaljreguleringsplan for Bj\u00f8rndalsbrotet1 i m\u00f8te 04.09.2024. Planforslaget har en lengre historikk, og ble f\u00f8rste gang sendt p\u00e5 h\u00f8ring og lagt ut til offentlig ettersyn i februar og mars 2019. Forslaget har siden v\u00e6rt bearbeidet og gjenstand for to, s\u00e5kalte begrensede h\u00f8ringer, som ble gjennomf\u00f8rt sommeren 2020 og v\u00e5ren 2021. Det endelige planvedtaket ble kunngjort 05.10.2024, der klagefristen ble satt til 27.10.2024. Form\u00e5let med detaljreguleringen er if\u00f8lge planbeskrivelsen \u00e5 tilrettelegge for boligfortetting i samsvar med kommuneplanens arealdel, som del av den ytre fortettingssonen (Y) utenfor sentrumsomr\u00e5dene.2 1 PlanID: 4601_65520000 (www.arealplaner.no). 2 N\u00e6rmere bestemmelser til sonen er gitt i KPA2018 \u00a7 26.4 mfl. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Reguleringsplanen \u00e5pner for inntil 17 nye boenheter fordelt p\u00e5 to treetasjes lavblokker (BBB1 og BBB2),3 i tillegg til parkeringskjeller. Statsforvalteren viser til plandokumentene, som vi forutsetter er kjent. Bj\u00f8rndalsbr\u00e5tet borettslag v/styret (gbnr. 416/122) klaget p\u00e5 vedtaket 27.10.2024, jf. ditt brev av samme dato. P\u00e5 vegne av andelseierne ser styret flere negative konsekvenser med utbyggingen. Dette gjelder s\u00e6rlig tap av ettermiddagssol for Bj\u00f8rndalsbrotet 152 til 166 mfl., i tillegg til at andelseierne vil bli eksponert for innsyn fra terrasser p\u00e5 BBB1. Borettslaget mener videre at parkeringsdekningen er underdimensjonert. Planbestemmelsene \u00e5pner bare for 14 nye garasjeplasser i kjeller, i tillegg til tre utend\u00f8rs biloppstillingsplasser. Borettslaget erfarer selv at deres egen parkeringsdekning (1 plass per andelseier + gjesteparkering) ikke har v\u00e6rt tilstrekkelig. Det er heller ikke realistisk \u00e5 estimere et trafikktrykk p\u00e5 kun 3,5 turer per leilighet per d\u00f8gn. Dette framst\u00e5r som lavt, og borettslaget foresl\u00e5r at det utf\u00f8res en trafikktelling for \u00e5 f\u00e5 er mer korrekt estimat. Det er dessuten stor aktivitet langs Bj\u00f8rndalsbrotet4 selv om dette er en blindveg, s\u00e6rlig p\u00e5 ettermiddagene, og borettslaget uttrykker bekymring for trafikksikkerheten i anleggsperioden. Borettslaget har forel\u00f8pig heller ikke mottatt noen foresp\u00f8rsel fra utbyggeren om mulig areal til utvidelse av fortau eller midlertidig rigg- og anleggsomr\u00e5de. Vi viser til klagen. H\u00e5ne Invest AS kommenterte klagen 20.11.2024. Foretaket mener at n\u00e6rvirkninger, herunder byggeh\u00f8yder samt sol- og skyggeforhold, er grundig belyst tidligere. Parkeringsdekningen er prosjektert i samsvar med kravere i KPA. For s\u00e5 vidt gjelder riggomr\u00e5det, og areal til nytt fortau, er begge deler avsatt plankartet og blitt dr\u00f8ftet med tidligere styreleder i borettslaget. Utbygger opplyser at de vil kontakte borettslaget p\u00e5 nytt n\u00e5r planvedtaket er endelig. Oppsummert ber H\u00e5ne Invest AS om at planvedtaket blir stadfestet uten endringer. Bergen kommune har vurdert klagen i oversendelsen hit, men har ikke funnet grunn til \u00e5 ta klagen til f\u00f8lge. Vi viser til kommunens brev, som partene har f\u00e5tt kopi av. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren ledde stor vekt p\u00e5 hensynet til det lokale selvstyret. Etter plan- og bygningsloven \u00a7 3-3 er det bystyret som er planmyndighet og som har ansvaret for arbeidet med reguleringsplaner. Det er bystyret som etter en omfattende vurdering av de ulike hensynene i planomr\u00e5det, avgj\u00f8r hvilke areal som skal inng\u00e5 i planen, og hva disse arealene skal benyttes til, jf. plan- og bygningsloven \u00a7 12-12. Plan- og bygningsloven \u00a7\u00a7 12-8 til 12-10, jf. kap. 4, har n\u00e6rmere bestemmelser om hvordan forslag til reguleringsplaner skal behandles. Saksbehandlingsreglene skal sikre demokratiske hensyn som interesser, offentlighet og samr\u00e5d med de planen f\u00e5r f\u00f8lger for. I planleggingsprosessen m\u00e5 ulike interesser, fordeler og ulemper veies mot hverandre. Dette vil regelmessig f\u00f8re til at gjennomf\u00f8ringen av planene f\u00e5r negative konsekvenser for enkelte. 3 Byggeh\u00f8yde hhv. kote +43,5 og +45. 4 Kommunal veg 4332. Side: 3/5 Forvaltningsloven gjelder ellers ved behandling av saker etter plan- og bygningsloven der det ikke er bestemt noe annet, jf. forvaltningsloven \u00a7 1-9. Statsforvalterens vurdering Vi viser innledningsvis til at kommunen, og bystyret som \u00f8verste kommunale planmyndighet, har et betydelig skj\u00f8nnsmessig spillerom ved vurderingen av framtidig arealbruk i planer. Dette gjelder ogs\u00e5 utformingen og utnyttelsen i byggeomr\u00e5dene. Vurderingene er til dels av faglig og politisk art, og ved pr\u00f8vingen av dette skj\u00f8nnet plikter Statsforvalteren \u00e5 legge stor vekt p\u00e5 bystyrets egne avveininger, jf. prinsippet i forvaltningsloven \u00a7 34 andre avsnitt om hensynet til det lokale selvstyret. Forutsetningen er at saksbehandlingsreglene som gjelder for utarbeidelsen av planer er fulgt, b\u00e5de n\u00e5r det gjelder saksopplysningsplikten og retten til medvirkning. Dersom det er gjort feil, m\u00e5 det vurderes hvilken innvirkning disse kan ha hatt p\u00e5 resultatet, jf. forvaltningsloven \u00a7 41. Det er ogs\u00e5 en forutsetning at det resultatet kommunen har kommet til, er faglig forsvarlig og bygger p\u00e5 saklige og relevante hensyn. For s\u00e5 vidt gjelder byggeh\u00f8yden og virkningen for dere som naboer, fremst\u00e5r dette temaet \u00e5 ha v\u00e6rt et av flere sentrale punkt i planarbeidet. Det er utarbeidet sol- og skyggediagrammer som viser antatt framtidig situasjon ved v\u00e5rjevnd\u00f8gn, 20. mai og ved sommersolverv.5 Studien viser ingen skyggekonsekvenser for andelseierne i borettslaget, med unntak av tap av kveldssol for Bj\u00f8rdalsbrotet 120 til 124 om sommeren (20. mai og sommersolverv, kl. 20:00). Endringen vil v\u00e6re merkbar, men det er ikke holdepunkter for at de respektive andelseierne ikke lenger vil ha forsvarlige kvaliteter p\u00e5 enhetene sine. Naboulempene er heller ikke for svakt opplyst. Den dokumentasjonen som foreligger, oppfyller Bergen kommunes alminnelige kravspesifikasjoner for private reguleringsplanforslag.6 De dokumentene som forel\u00e5 f\u00f8r vedtak, ga etter v\u00e5rt syn et godt grunnlag for at bystyret kunne gj\u00f8re seg opp en mening om arealbruken, og fatte vedtak i saken. Det kan ikke stilles strengere krav til saksopplysningen enn dette, jf. forvaltningsloven \u00a7 17 og plan- og bygningsloven \u00a7 4-2 andre avsnitt. Vi har alts\u00e5 ikke merknader til fagetatens eller byr\u00e5dets innstilling til bystyret, der konklusjonen er at \u00ab... nabobusetnaden i liten grad blir p\u00e5verka av utbygginga ...\u00bb og at byggeh\u00f8ydene samlet sett er akseptable. Klagepunktet kan ikke f\u00f8re fram. Vi tar heller ikke til f\u00f8lge punktet om mulige ulemper i form av \u00f8kt innsyn. De framlagte illustrasjonsplanene viser at BBB1 og BBB2 \u00e5pner for terrassering mot s\u00f8r og s\u00f8r-\u00f8st, og det vil bli tillatt med altaner iht. planbestemmelsene \u00a7 3.1.1.4.a. Vi ser at dette vil gi enkelte endringer for de n\u00e6rmeste naboene. De nye lavblokkene kommer likevel i rimelig avstand fra nabobebyggelsen, p\u00e5 den andre siden av kommunal veg. Forslagsstilleren m\u00e5 ogs\u00e5 gis rett i at hovedfasaden for de nye lavblokkene er vendt mot Bj\u00f8rndalspollen, bort fra borettslaget. Terrassering og nedtrapping av bebyggelsen i retning vegen er gjort for \u00e5 gi noe bedre landskapstilpasning, noe kommunen st\u00e5r fritt til \u00e5 vektlegge. Samlet sett er denne avtrappingen antatt \u00e5 redusere n\u00e6rvirkningen mot borettslaget. Statsforvalteren legger til at det alltid vil v\u00e6re p\u00e5regnelig med noen merulemper for den eksisterende bebyggelsen, n\u00e5r det planlegges for utvikling av fortetting og ny boligutvikling i den ytre fortettingssonen. Klagepunktet f\u00f8rer ikke fram. 5 Jf. Planbeskrivelsen pkt. 9.4.1 (Solforhold- og skyggesituasjon), og framlagte illustrasjoner, sist ref. 09.02.2024. 6 https://www.bergen.kommune.no/styrende-dokument/SD-18-419/filer Side: 4/5 Parkeringsdekningen som dere ogs\u00e5 har p\u00e5klaget7 er i samsvar med de overordnede rammebestemmelsene i kommuneplanens arealdel. Planprosessen for detaljreguleringen har p\u00e5g\u00e5tt over lang tid, men forslagstilleren har gjennom hele prosessen forholdt seg til kravene i n\u00e5v\u00e6rende kommuneplan (KPA2018). Dette er det anledning til. Som det f\u00f8lger av KPA2018 \u00a7 17 (tabell s. 14), skal parkeringsareal for boliger i den ytre fortettingssonen utgj\u00f8re mellom 0,6 og 1,2 plasser per 100 m2 BRA boligareal. For sykkelparkering er kravet 2,5 plasser per 100 m2 BRA i alle byggesoner. Detaljreguleringen oppfyller dette. Vi ser at det kan v\u00e6re ulike erfaringer, og ulike \u00f8nsker og oppfatninger om, hvor mye parkering som er n\u00f8dvendig for \u00e5 dekke egne behov, i tillegg til gjesteparkering. Kommunen st\u00e5r likevel fritt til \u00e5 planlegge for en framtidig arealutvikling med mindre bilbasert transport enn i dag. Rammene i kommeplanens arealdel er dessuten ment \u00e5 skape forutberegnelighet, b\u00e5de for dere som naboer, men ogs\u00e5 for forslagsstiller og utbygger, om hvilken parkeringsdekning det er rimelig \u00e5 p\u00e5regne kan bli godkjent, jf. plan- og bygningsloven \u00a7 1-1 fjerde ledd. Vi tar ikke klagen til f\u00f8lge p\u00e5 dette punktet. Hva gjelder gjennomf\u00f8ringen, har kommunen avsatt areal for framtidig fortau (o_SF2) langs KV 4332 Bj\u00f8rndalsbrotet. Deler av dette fortauet ligger p\u00e5 borrettslagets eiendom. Det er imidlertid ikke knyttet rekkef\u00f8lgekrav til opparbeidelsen, dels fordi trafikksikkerheten anses ivaretatt slik forholdene er i dag, dels for \u00e5 unng\u00e5 en prosess med tvangsavst\u00e5else fra borettslaget, samt sikre framdriften og utbyggingstakten for flere familieboliger. Langs den samme strekningen er det avsatt et langsg\u00e5ende, skraverte areal for midlertidig riggomr\u00e5de (bestemmelsesomr\u00e5de #4, jf. utsnitt). Dette riggomr\u00e5det er forutsatt benyttet i forbindelse med utbedringen av kj\u00f8revegen og fortauet, n\u00e5r dette blir aktuelt, og forutsetter i s\u00e5 fall en egen avtale med borettslaget som grunneier. N\u00e6rmere bestemmelser om rekkef\u00f8lgekrav og utbedring av O_SKV er gitt i reguleringsplanen \u00a7 5.1.5, jf. \u00a7 6.2.12. Det blir opp til utbyggeren \u00e5 s\u00f8rge for at det foreligger n\u00f8dvendige privatrettslige rettigheter til \u00e5 ta arealet i bruk, dersom det blir behov for dette anleggsarealet til gjennomf\u00f8ringen av planen. Utover dette er det fastsatt krav om rigg- og sikringsplan med bl.a. trafikktiltak for anleggsfasen, se planbestemmelsene \u00a7 2.8.2 og \u00a7 6.1.5 mfl., gitt med hjemmel i plan- og bygningsloven \u00a7 12-7 nr. 14, jf. nr. 2. Statsforvalteren viser ogs\u00e5 til de alminnelige bestemmelsene i plan- og bygningsloven \u00a7 28-2, om den generelle plikten utbyggeren har til \u00e5 s\u00f8rge for sikringstiltak ifm. bygge- og anleggsarbeid. Plikten omfatter ogs\u00e5 tiltak for \u00e5 s\u00f8rge for opprettholdelse av offentlig trafikk, inkludert n\u00f8dvendige sikkerhetsforebyggende tiltak. Vi g\u00e5r ikke n\u00e6rmere inn p\u00e5 dette, ettersom trafikkforholdene etter v\u00e5rt syn er forsvarlig ivaretatt i planarbeidet. Det er ikke grunnlag for \u00e5 kreve trafikktelling eller ytterligere unders\u00f8kelser. Klagepunktet f\u00f8rer ikke fram. 7 0,8 plaser per 100 m2 BRA for boliger, i tillegg til sykkelparkering (planbestemmelsene \u00a7 3.1.1.5.a og \u00a7 3.1.1.5.b) Side: 5/5 Oppsummert har vi gjennomg\u00e5tt og vurdert innvendingene deres mot den vedtatte arealbruken i detaljreguleringsplanen, men har i likhet med kommunen ikke funnet grunn til \u00e5 ta klagen til f\u00f8lge. Planarbeidet er forsvarlig opplyst, og konsekvensene av utbyggingen er grundig vurdert i det foreliggende materialet. Saksbehandlingsreglene er ogs\u00e5 fulgt. Borettslaget har f\u00e5tt muligheter til \u00e5 komme med innspill til prosessen, og har benyttet seg av denne retten, men uten \u00e5 f\u00e5 gjennomslag for interessene deres p\u00e5 alle punkt. Statsforvalteren har ikke innvendinger til denne avveiningen, der kommunen har st\u00f8rre vekt p\u00e5 \u00e5 legge til rette for boligforsyning og \u00f8kt fortetting. Vi har i den forbindelse ogs\u00e5 lagt stor vekt p\u00e5 hensynet til det lokale selvstyret, jf. forvaltningsloven \u00a7 34 andre avsnitt, og med dette stadfestet planvedtaket. Klagen har ikke f\u00f8rt fram. Vedtaket p\u00e5 side 1 i dette brevet er endelig og kan ikke p\u00e5klages, jf. forvaltningsloven \u00a7 28 tredje avsnitt. Med hilsen Stine Ross Ids\u00f8 Arnt Erik Nordheim seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune (ref. KLAGE-2024/17286) Postboks 7700 5020 BERGEN H\u00c5NE INVEST AS Strandgaten 9 5013 BERGEN ASPLAN VIAK AS AVD BERGEN Postboks 2304 Solheimsviken 5824 BERGEN "
}