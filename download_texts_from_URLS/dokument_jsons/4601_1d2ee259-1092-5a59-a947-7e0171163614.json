{
  "dokument_id": "1d2ee259-1092-5a59-a947-7e0171163614",
  "doc_type": "case_attachment",
  "kommune": 4601,
  "tittel": "Svar p\u00e5 henvendelse om innf\u00f8ring av solsikkeb\u00e5nd",
  "url": "https://bergen.kommune.no/politikere-utvalg/api/fil/bk360/10761147/Svar-pa-henvendelse-om-innforing-av-solsikkeband",
  "tekst": " BYR\u00c5DSAVDELING FOR BARNEVERN, SOSIALE TJENESTER OG MANGFOLD BBSM-kommunaldirekt\u00f8rens stab Bystyrets kontor V\u00e5r referanse: 2024/05173-92 Postboks 7700 Saksbehandler: Heidi Beate Fagerbakke Aasen 5020 BERGEN Dato: 21. oktober 2024 Deres ref.: Svar p\u00e5 henvendelse om innf\u00f8ring av solsikkeb\u00e5nd Byr\u00e5d for barnevern, sosiale tjenester og mangfold takker Kommunalt r\u00e5d for personer med funksjonsnedsettelse (KRPF) for deres henvendelse om \u00e5 innf\u00f8re solsikkeb\u00e5nd. Jeg mener det er viktig \u00e5 sette denne problemstillingen p\u00e5 dagsorden. Kommunens tjenester er i kontakt med mange ulike deler av befolkningen, og det er viktig at alle mennesker m\u00f8tes med respekt og likeverd uavhengig av funksjonsniv\u00e5 og andre diskrimineringsgrunnlag. Solsikkeb\u00e5ndet er et verkt\u00f8y en person kan benytte for \u00e5 vise at en har en funksjonsnedsettelse eller tilstand som ikke umiddelbart er synlig eller \u00e5penbar, og at personen kan trenge en hjelpende h\u00e5nd, forst\u00e5else eller mer tid i butikker, p\u00e5 jobb, i transport m.m. \u00c5 bli medlem av det globale solsikkenettverket gir tilgang til digital oppl\u00e6ring, i tillegg til r\u00e5d og tips til inkluderende tiltak. \u00c5 tilby likeverdige tjenester og skape trygge m\u00f8teplasser er en viktig og prioritert oppgave i Bergen kommune som byr\u00e5det \u00f8nsker \u00e5 fortsette og utvikle. Etter en helhetsvurdering har byr\u00e5den vurdert at en ikke \u00f8nsker \u00e5 gj\u00f8re dette gjennom Solsikkeprogrammet. Programmet krever betalt medlemskap og er ikke n\u00f8dvendigvis tilpasset forhold og organisering i Bergen kommune. I stedet \u00f8nsker byr\u00e5den \u00e5 se n\u00e6rmere p\u00e5 andre tiltak vi kan gj\u00f8re for \u00e5 sikre likeverdige tjenester til v\u00e5re innbyggere, gjerne i samarbeid med KRPF. KRPF bidrar allerede med viktige innspill til utforming og rehabilitering av nye og eldre bygg for at disse skal bli mer inkluderende. Byr\u00e5den \u00f8nsker n\u00e5 innspill fra KRPF om hvordan v\u00e5re utadrettede tjenester, som NAV og Innbyggerservice, kan m\u00f8te personer med usynlige funksjonsnedsettelser p\u00e5 en mer inkluderende m\u00e5te. Andre tjenester byr\u00e5den vurderer som aktuell for \u00f8kt kompetanse p\u00e5 dette feltet er de som m\u00f8ter personer i akutte situasjoner, som Brannvesenet og Legevakten. Med hilsen BBSM-kommunaldirekt\u00f8rens stab Charlotte Spurkeland \u2013 byr\u00e5d for barnevern, sosiale tjenester og mangfold Dokumentet er godkjent elektronisk.Kopi til: Klikk her for \u00e5 skrive inn tekst. Postadresse: Telefon: Postboks 7700, 5020 BERGEN E-post: BBSM@bergen.kommune.no Kontoradresse: Internett: www.bergen.kommune.no R\u00e5dhusgaten 10 "
}