{
  "dokument_id": "5b07263c-641d-550d-812b-4c6c2bb1c112",
  "doc_type": "case_attachment",
  "kommune": 4601,
  "tittel": "Uttaleser fra Fiskeridirektoratet datert 23.06.2023 og 28.08.2020",
  "url": "https://bergen.kommune.no/politikere-utvalg/api/fil/bk360/8947045/Uttaleser-fra-Fiskeridirektoratet-datert-23-06-2023-og-28-08-2020",
  "tekst": " Adm.enhet: Arealseksjonen Saksbehandler: Unn Jenny Utne Kvam Telefon: 55 23 80 00 V\u00e5r referanse: 23/3486 Deres referanse: 2023/11376 - 2023/8 Bergen Kommune Plan- og bygningsetaten Dato: 22.06.2023 Att: Postboks 7700 5020 BERGEN Uttalelse - s\u00f8knad om VA-anlegg - gnr 95 bnr 153 m.fl. - Fanahammaren - Bergen kommune Vi viser til oversendelse fra Bergen kommune datert 03.03.2023, med uttalelsesfrist 31.03.2023. P\u00e5 grunn av stor saksmengde kommer uttalelsen v\u00e5r etter fristen. Vi beklager dette, men h\u00e5per innspillet v\u00e5rt likevel kan tas med i den videre saksbehandlingen. Saken gjelder Saken gjelder s\u00f8knad om tillatelse til VA-anlegg inkl. pumpestasjoner, konstruksjoner, ledninger m.m. Saken gjelder bl.a. s\u00f8knad om dispensasjon etter plan- og bygningsloven kap. 19. Fiskeridirektoratets rolle i saken Fiskeridirektoratet har som form\u00e5l \u00e5 fremme l\u00f8nnsom og verdiskapende n\u00e6ringsaktivitet gjennom b\u00e6rekraftig og brukerrettet forvaltning av marine ressurser og marint milj\u00f8. Vi har som oppgave \u00e5 medvirke i planlegging etter plan- og bygningsloven (pbl) n\u00e5r fiskeri- og havbruksinteresser i kyst- og sj\u00f8omr\u00e5der blir ber\u00f8rt. En av oppgavene er \u00e5 gi uttalelse i dispensasjonssaker etter lovens kapittel 19. Fiskeri- og akvakulturinteresser i omr\u00e5det P\u00e5 nettsiden Arealplaner (fiskeridir.no) har Fiskeridirektoratet samlet kartlag som viser viktige registreringer knyttet til fiskeri- og akvakulturinteresser. I denne konkrete saken vil vi s\u00e6rlig framheve at Havforskingsinstituttet har registrert et gytefelt for torsk i Fanafjorden: Postadresse: Postboks 185, 5804 Bergen | Telefon: 55 23 80 00 Kartutsnitt fra Yggdrasil Plan og sj\u00f8areal (fiskeridir.no). Vi oppfordrer dere til \u00e5 ta hensyn til gytefeltet i planarbeidet. I Havforskingsinstituttets \u00abKunnskapsveileder for marine naturverdier og tiltak i kystsonen\u00bb er gytefelt s\u00e6rlig omtalt p\u00e5 denne siden: Gytefelt | Havforskningsinstituttet (hi.no).1 Aktive gytefelt er et resultat av artens evolusjon\u00e6re historie p\u00e5 den m\u00e5ten at her har gytingen med p\u00e5f\u00f8lgende overlevelse av egg, larver og yngel v\u00e6rt vellykket. Kysttorsken er 1 https://www.hi.no/hi/radgivning/marine-naturverdier-og-tiltak-i-kystsonen/marint-biologisk- mangfold/gytefelt V\u00e5r referanse: 23/3486 Side: 2/4 under press, og det er \u00f8nskelig fra regjeringen \u00e5 styrke kysttorskvernet for \u00e5 bygge opp bestanden igjen. Uten produktive omr\u00e5der for rekruttering vil mengden fisk i kystsonen over tid kunne bli redusert. Egg og larver er f\u00f8lsomme livsstadier, og det er derfor viktig at de tilbys best mulig milj\u00f8forhold. Om lokal ungfisk ikke f\u00e5r mulighet til \u00e5 vokse opp, vil f\u00e5 av disse fiskene n\u00e5 gytemoden alder og mengden gytefisk vil kunne avta. For \u00e5 kunne h\u00f8ste av fiskeressursene p\u00e5 en b\u00e6rekraftig m\u00e5te er det viktig at vi tar vare p\u00e5 produktive omr\u00e5der for rekruttering. Etter gyting er egg og larver s\u00e6rlig utsatt for ytre p\u00e5kjenninger, og det er viktig at de har best mulig milj\u00f8forhold. Kysttorsken gyter i perioden februar til april og yngelen bunnsl\u00e5r og vokser opp i de grunne omr\u00e5dene i n\u00e6rheten av gytefeltet p\u00e5 v\u00e5ren og tidlig sommer. Vi anbefaler at det i en eventuell dispensasjon/tillatelse blir satt som vilk\u00e5r at arbeid knyttet til tiltak i sj\u00f8 skal legges utenom gyteperioden for fisken. Videre saksgang Fiskeridirektoratet ber om \u00e5 f\u00e5 tilsendt kopi av vedtak i saken. Med hilsen Tom Hansen konstituert seksjonssjef Unn Jenny Utne Kvam seniorr\u00e5dgiver Brevet er godkjent elektronisk og sendes uten h\u00e5ndskreven underskrift. V\u00e5r referanse: 23/3486 Side: 3/4 Mottakerliste: Bergen Kommune Plan- og Postboks 7700 5020 BERGEN bygningsetaten V\u00e5r referanse: 23/3486 Side: 4/4 Adm.enhet: Kyst- og havbruksseksjonen i region Vest Saksbehandler: Ola Midttun Telefon: 46888567 V\u00e5r referanse: 20/11948 Deres referanse: 10215515 Sweco Norge AS Dato: 28.08.2020 Att: Torstein Dalen Postboks 80 Sk\u00f8yen 0212 OSLO Bergen kommune Vestland - vedr s\u00f8knad om etablering av avl\u00f8psledninger i indre deler av Fanafjorden - forh\u00e5ndsuttale Vi viser til brev av 10.07.2020 fra Sweco Norge AS og brev av 10.08.2020 fra Bergen og Omland Farvannsforvaltning IKS. Fiske etter sj\u00f8kreps Det er registrert reketr\u00e5lfelt i ytre deler av Fanafjorden, men i dag benyttes disse feltene i liten grad fiske med reketr\u00e5l, men i hovedsak til fiske etter sj\u00f8kreps. Sj\u00f8kreps fiskes med teier p\u00e5 dypere farvann, og slik fiskeri er vanlig gjennom hele \u00e5ret. Ledninger som er planlagt kommer jf kartskisse i indre deler av Fanafjorden, og vi anser derfor ikke at disse vil representere et st\u00f8rre konfliktpotensial for sj\u00f8krepsfiske som i hovedsak foreg\u00e5r lenger uter i fjorden. Teinefiske etter leppefisk Fra midten av juni til midten av oktober fiskes det etter leppefisk som brukes som rensefisk i oppdrettsn\u00e6ringen. Fisket ut\u00f8ves med teiner (teinelenker) p\u00e5 grunnere farvann langs land, og er vanlig langs hele kysten. Slik fiskerivirksomhet kan potensielt komme i ber\u00f8ring med ledninger som planlegges utlagt. Vi tar forbehold om at alle ledninger legges ut p\u00e5 en m\u00e5te som reduserer risiko for at fiskeredskap kan f\u00e5 hefte. Gytefelt i Fanafjorden Havforskningsinstituttet (HI) har registrert et gytefelt for torsk i Fanafjorden. Vi ber om at det tas hensyn til bevaring av gytefeltet i forbindelse med utlegging av avl\u00f8psledning. Vi er ikke kjent med om sanering/utlegging av ny ledning vil kreve forberedende arbeid som utfylling eller sprenging i sj\u00f8. For sikkerhet skyld viser vi til informasjon og r\u00e5d som HI har gitt i forbindelse med en annen s\u00f8knad som gjelder sprenging i sj\u00f8 der det er registrert gytefelt; Gytemoden torsk kan vandre inn i gytefeltet i desember, og gyting kan skje i perioden januar og ut april. Torskeegg vil etter gyting drive i dei \u00f8verste vannmasser. To til tre veker etter gyting klekkes Postadresse: Postboks 185, 5804 Bergen | Telefon: 55 23 80 00 Organisasjonsnr: 971 203 420 | E-postadresse: | Internett: torskelarver som sv\u00f8mmer fritt i vannmassene, hovedsakelig i de \u00f8verste 10 -15 meter av vanns\u00f8ylen. I l\u00f8pet av mai og juni vil torskelarvene sv\u00f8mme mot bunnen og oppholde seg i grunne oppvekstomr\u00e5der (1 10 meters dyp). Torskelarver har sv\u00f8mmebl\u00e6re og kan p\u00e5virkes negativt av trykkb\u00f8lger under vann. Gytemoden torsk kan skremmes og ev. skades av trykkb\u00f8lger. HI fr\u00e5r\u00e5r at undervanns-sprengning vert utf\u00f8rt i tidsperioden fr\u00e5 1 desember til 30. juni. Vi ber om at endelig s\u00f8knad forelegges Fiskeridirektoratet region Vest og at s\u00f8knaden ogs\u00e5 forelegges fiskernes interesseorganisasjoner til uttale. Vi henviser her til Fiskarlaget Vest, vest@fiskarlaget.no (tlf. 91246860, 45476360). Med hilsen Leni Marie Lis\u00e6ter seksjonssjef Ola Midttun seniorr\u00e5dgiver Brevet er godkjent elektronisk og sendes uten h\u00e5ndskreven underskrift. V\u00e5r referanse: 20/11948 Side: 2/3 Mottakerliste: Sweco Norge AS Postboks 80 Sk\u00f8yen 0212 OSLO Kopi til: Bergen og Omland Postboks 6040 5892 BERGEN Farvannsforvaltning Iks Fiskarlaget Vest Slottsgaten 3 5003 BERGEN V\u00e5r referanse: 20/11948 Side: 3/3 "
}