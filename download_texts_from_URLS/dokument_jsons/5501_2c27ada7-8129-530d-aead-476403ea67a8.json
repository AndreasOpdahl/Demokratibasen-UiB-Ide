{
  "dokument_id": "2c27ada7-8129-530d-aead-476403ea67a8",
  "doc_type": "case_attachment",
  "kommune": 5501,
  "tittel": "Oppdragsavtale",
  "url": "https://innsyn.tromso.kommune.no/application/getMoteDokument?dokid=2001747280",
  "tekst": " Oppdragsavtale mellom Troms\u00f8 kommune og ___(oppdragstaker). Avtalen er utferdiget i to eksemplarer. Ett eksemplar returneres Troms\u00f8 kommune innen en uke etter mottak. 1. Opplysninger om oppdragstaker: Navn:___________________ F\u00f8dselsnr: _________________ Evt.org.nr: _________________ Adresse: ____________________________________________________________ Postnr: _________ Poststed: ____________________________________ Telefon privat: __________ Arbeid: __________ Mobil: ___________ E-post: ______________________________________ 2. Oppdragets art og varighet: Tidsbegrenset oppdrag f.o.m. ...... / t.o.m. ...... Alternativt Oppdraget skal v\u00e6re ferdigstilt innen ........ Oppdragets art og omfang: (N\u00e6rmere beskrivelse... For eksempel dersom det skal produseres en gjenstand, hvilke funksjoner, effekter st\u00f8rrelser ol. skal den ha og hvilke resultater \u00f8nsker dere oppn\u00e5dd. Er det enkelte krav som m\u00e5 til for \u00e5 oppn\u00e5 \u00f8nsket resultat med leveransen, s\u00e5 m\u00e5 dere lage en oversiktlig og enkel kravspesifikasjon som forteller hva leveransen minimum m\u00e5 oppfylle. Dersom det gjelder en tjeneste, hva slags tjeneste skal utf\u00f8res, spesifiser oppgaver etc.) Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 1506 43 46048 Telefon: 77 79 00 00 Org.nr.: Foretaksregisteret NO 940 101 808 MVA Side 2 av 7 Oppdragstaker bruker egne redskap, arbeidsmaterialer eller andre hjelpemidler som er n\u00f8dvendige for arbeidets utf\u00f8relse. Oppdragstaker har ansvaret for at oppdraget gjennomf\u00f8res p\u00e5 faglig forsvarlig m\u00e5te og med de resultater som er avtalt. Oppdragstaker skal samarbeide lojalt med Troms\u00f8 kommune om gjennomf\u00f8ringen av oppdraget, og varsle Troms\u00f8 kommune om forhold oppdragstaker forst\u00e5r eller b\u00f8r forst\u00e5 kan f\u00e5 betydning for gjennomf\u00f8ringen. Partene skal besvare henvendelsene snarest mulig. Utskifting av person(er) som utf\u00f8rer oppdraget skal godkjennes av Troms\u00f8 kommune. Godkjennelse kan ikke nektes uten rimelig grunn. Oppl\u00e6ring og innf\u00f8ring av den ny(e) person(er) i oppdraget bekostes av oppdragstaker. Utskifting av personer skal ikke medf\u00f8re kvalitetsforringelse eller forsinkelse av oppdraget. Oppdragstaker plikter \u00e5 s\u00f8rge for at de som utf\u00f8rer jobben har l\u00f8nns- og arbeidsvilk\u00e5r som ikke er d\u00e5rligere enn det som f\u00f8lger av til enhver tid gjeldende arbeidsmilj\u00f8lovgivning, allmenngj\u00f8ringsforskrifter eller landsomfattende tariffavtale for den aktuelle bransje. Dette gjelder bare for arbeidere som direkte medvirker til oppfyllelse av oppdragstakers forpliktelser under avtalen. P\u00e5 arbeidsomr\u00e5der som ikke er dekket av allmenngj\u00f8ringsforskrifter eller landsdekkende tariffavtaler, skal oppdragstaker se hen til lokale tariffavtaler p\u00e5 samme arbeidsomr\u00e5de og fastsette l\u00f8nns- og arbeidsvilk\u00e5r som ikke er d\u00e5rligere enn disse. Dersom det ikke finnes slike lokale avtaler, skal oppdragstaker se hen til allmenngjorte eller landsdekkende tariffavtaler for lignende arbeidsomr\u00e5der og fastsette l\u00f8nns- og arbeidsvilk\u00e5r som ikke er d\u00e5rligere enn disse. Med l\u00f8nns- og arbeidsvilk\u00e5r menes blant annet bestemmelser om arbeidstid, l\u00f8nn, obligatorisk tjenestepensjon, overtidstillegg, skift- og turnustillegg og ulempetillegg, og dekning av utgifter til reise, kost og losji. Oppdragstaker skal p\u00e5 foresp\u00f8rsel fra Troms\u00f8 kommune legge frem dokumentasjon om de l\u00f8nns- og arbeidsvilk\u00e5r som blir benyttet. Oppdragssted: ( n\u00e6rmere beskrivelse ) 3. Honorar/godtgj\u00f8relse Honorar: kr _____ ( Ved honorar fra 100 000 eks. mva. eller mer innenfor en 12 m\u00e5neders periode, gjelder regler om offentlig anskaffelse. Se veileder i Compilo ) Honorar faktureres n\u00e5r oppdraget er sluttf\u00f8rt. Side 3 av 7 Alternativt Godtgj\u00f8relse/tilskudd/utgiftsdekning o.l. kr .................. per mnd. (Utgiftsdekning b\u00f8r omtales f.eks. slik: Inntil kr xx,- uten forutg\u00e5ende avtale med ...................................................... Det gis utgiftsdekning for xxx og xxxx.) Godtgj\u00f8relse utbetales etter mottak av faktura fra oppdragstaker. Oppdragstaker sender faktura direkte til Fakturasenteret, helst som EHF-faktura, bruk organisasjonsnummer 940 101 808. (Se rutine for kj\u00f8p av varer og tjenester i Compilo) Faktura kan ogs\u00e5 sendes p\u00e5 e-post til Fakturasenteret; Fakturasenteret@tromso.kommune.no eller i papirform pr. post til Troms\u00f8 kommune, Fakturasenteret, Postboks 6901 Langnes, 9299 Troms\u00f8. Fakturaen skal ha betalingsfrist p\u00e5 30 dager. 4. Feriepenger Oppdragstaker er ikke arbeidstaker, og har derfor ikke rett til feriepenger, jf. ferieloven \u00a7 2. 5. Sykdom Ved sykdom gjelder folketrygdlovens regler. For n\u00e6rmere opplysninger ta kontakt med NAV. 6. Opphavs - og eiendomsrett Alle materielle og immaterielle rettigheter (herunder opphavsrett og eiendomsrett) til det endelige resultat av oppdraget tilfaller Troms\u00f8 kommune. Alle materielle og immaterielle rettigheter til verkt\u00f8y, metodegrunnlag eller annet grunnlagsmateriale oppdragstaker benytter for \u00e5 frembringe det endelige resultatet av oppdraget beholdes av oppdragstaker. I den utstrekning en part \u00f8nsker \u00e5 utnytte den annen parts rettigheter som ovenfor nevnt, m\u00e5 det avtales s\u00e6rskilt mellom partene. 7. Taushetsplikt Som oppdragstaker i Troms\u00f8 kommune har du taushetsplikt i henhold til forvaltningsloven \u00a7\u00a7 13\u201313 f. Troms\u00f8 kommunes Erkl\u00e6ring om taushetsplikt for eksterne leverand\u00f8rer skal signeres f\u00f8r oppdraget starter. Side 4 av 7 8. Force Majeure Skulle det inntreffe en ekstraordin\u00e6r situasjon som ligger utenfor partenes kontroll og gj\u00f8r det umulig \u00e5 oppfylle plikter etter denne avtalen, og som etter norsk rett m\u00e5 regnes som force majeure, skal parten varsles om dette s\u00e5 raskt som mulig. Den rammede parts forpliktelser suspenderes s\u00e5 lenge den ekstraordin\u00e6re situasjonen varer. Den annen parts motytelse suspenderes i samme tidsrom. Kontraktsparten kan i force majeure-situasjoner bare heve avtalen med den rammede parts samtykke, eller hvis situasjonen varer eller antas \u00e5 ville vare lenger enn 60 kalenderdager, regnet fra det tidspunkt situasjonen oppst\u00e5r, og da bare med 15 kalenderdagers varsel. Annen varighet kan avtales. I forbindelse med force majeure-situasjoner har partene gjensidig informasjonsplikt overfor hverandre om alle forhold som m\u00e5 antas \u00e5 v\u00e6re av betydning for den annen part. Slik informasjon skal gis s\u00e5 raskt som mulig. 9. Oppdragstakers mislighold Er ikke oppdraget utf\u00f8rt slik det f\u00f8lger av punkt 2, og dette ikke skyldes forhold som Troms\u00f8 kommune har ansvaret for eller force majeure, foreligger mislighold (forsinkelse eller mangel) fra oppdragstakers side. Oppdragstaker skal s\u00e5 raskt som mulig gi Troms\u00f8 kommune skriftlig varsel om dette. Varselet skal angi \u00e5rsak til problemet og s\u00e5 vidt det er mulig angi n\u00e5r ytelsen kan leveres. Tilsvarende gjelder hvis det m\u00e5 antas ytterligere forsinkelser etter f\u00f8rste varsel er gitt. 9.1 Dagmulkt Oppdragstaker skal betale dagmulkt fra og med kalenderdagen etter det avtalte ferdigtidspunktet, jf. pkt. 2, s\u00e5 fremst ikke tilleggsfrist avtales i henhold til punkt 9.2. Per kalenderdag utgj\u00f8r dagmulkten 0,15% av den \u00f8konomiske rammen for oppdraget. Det samlede dagmulktansvaret er begrenset til 15% av den \u00f8konomiske rammen for oppdraget. 9.2 Tilleggsfrister Partene kan avtale utsettelse av avtalte frister (tilleggsfrister). Sp\u00f8r oppdragstaker om Troms\u00f8 kommune vil ta imot levering til tross for at oppdraget er eller vil bli forsinket, skal oppdragstaker opplyse n\u00e5r oppdraget kan forventes levert. Svarer ikke Troms\u00f8 kommune innen 14 kalenderdager, anses tilleggsfrist for gitt til det tidspunkt oppdragstaker har opplyst. Side 5 av 7 9.3 Retting Troms\u00f8 kommune kan kreve at en mangel rettes innen rimelig tid hvis det kan skje uten \u00e5 volde oppdragstaker urimelig kostnad eller ulempe. I den utstrekning mangelen ikke blir rettet, eller oppdragstaker ikke klarer \u00e5 rette mangelen etter to fors\u00f8k, kan Troms\u00f8 kommune kreve prisavslag, eller heving hvis mangelen er vesentlig, jf. pkt. 9.4. Selv om Troms\u00f8 kommune ikke krever det, kan oppdragstaker for egen regning kreve \u00e5 rette mangelen eller foreta omlevering, n\u00e5r det kan skje uten vesentlig kostnad eller ulempe for Troms\u00f8 kommune og uten risiko for at Troms\u00f8 kommune ikke f\u00e5r dekket sine utlegg av oppdragstaker. Oppdragstaker kan ikke kreve \u00e5 f\u00e5 rette samme mangel mer enn to ganger. Etter to fors\u00f8k p\u00e5 retting, kan Troms\u00f8 kommune kreve prisavslag, eller heving hvis mangelen er vesentlig, jf. pkt. 9.4. 9.4 Heving Avtalen kan heves ved vesentlig mislighold. Er ikke levering skjedd innen utl\u00f8pet av dagbotperioden, eller en tilleggsfrist (jf punkt 9.2) for ferdigstillelse av oppdraget, er forsinkelsen under enhver omstendighet vesentlig. 9.5 Erstatning Troms\u00f8 kommune kan kreve erstattet ethvert dokumentert tap som skyldes oppdragstaker. 10. Reklamasjon Er ikke mislighold p\u00e5beropt innen rimelig tid etter at misligholdet ble oppdaget, tapes retten til \u00e5 gj\u00f8re misligholdsbef\u00f8yelser gjeldende. 11. Oppsigelse Avtalen gjelder til oppdraget er fullf\u00f8rt, men kan skriftlig sies opp av partene med 30 dagers varsel. Dersom oppdragstaker sier opp avtalen f\u00f8r oppdraget er utf\u00f8rt, vil oppdragstaker ikke ha krav p\u00e5 betaling for allerede utf\u00f8rt arbeid av Troms\u00f8 kommune. Alternativt Dersom oppdragstaker sier opp avtalen f\u00f8r oppdraget er utf\u00f8rt, vil oppdragstaker ha krav p\u00e5 betalt for allerede utf\u00f8rt arbeid av Troms\u00f8 kommune. (Gjelder f.eks. ved avtalte delleveranser) Side 6 av 7 I de tilfeller Troms\u00f8 kommune sier opp avtalen f\u00f8r oppdraget er fullf\u00f8rt skal kommunen betale oppdragstaker: \u00b7 Det bel\u00f8p oppdragstaker har til gode for allerede utf\u00f8rt arbeid \u00b7 Oppdragstakers dokumenterte kostnader knyttet til omdisponering av personell \u00b7 Andre direkte kostnader som oppdragstaker p\u00e5f\u00f8res som f\u00f8lge av oppsigelsen. 12. Endringer av oppdrag eller avtalen 12.1 Endring av oppdrag Endringer i oppdragets innhold eller omfang m\u00e5 avtales s\u00e6rskilt. Hvis oppdragstaker mener oppdraget endres underveis, m\u00e5 det snarest meddeles skriftlig til Troms\u00f8 kommune. Er ikke det gjort, skal oppdraget gjennomf\u00f8res til avtalt tid og pris. 12.2 Endring av eller tillegg til avtalen \u00d8vrige endringer av eller tillegg til avtalen skal avtales skriftlig. Som tillegg til denne avtalen kan partene bli enige om nye oppdrag. Rammetall for tid og kostnader avtales i hvert tilfelle. I den utstrekning ikke annet avtales i forbindelse med det nye oppdraget, gjelder avtalen ogs\u00e5 for det. 13. Forsikring Oppdragstaker er selv ansvarlig for \u00e5 ha n\u00f8dvendige forsikringer i orden. 14. Lovvalg og tvistel\u00f8sning Norsk rett gjelder for avtalen og dens inng\u00e5else. Tvister skal s\u00f8kes l\u00f8st gjennom forhandlinger. Troms\u00f8 kommunes verneting vedtas som verneting. Side 7 av 7 Sted, den ................................ ................................... ................................. For Troms\u00f8 kommune Oppdragstakers underskrift "
}