{
  "dokument_id": "94a0e38a-fa92-5545-820e-4090ae8592ad",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 05.03.2024",
  "url": "https://bergen.kommune.no/politikere-utvalg/api/fil/bk360/9941461/Framstilling-Horingssaker-til-forretningsutvalget-05-03-2024",
  "tekst": " Forretningsutvalget Saksframstilling V\u00e5r referanse: 2023/257837-54 Saksbehandler: Anne Marit Myrstad Eriksen H\u00f8ringssaker til forretningsutvalget 05.03.2024 Hva saken gjelder: Bystyrets kontor har mottatt f\u00f8lgende h\u00f8ringssaker: 1. H\u00f8ring \u2013 Utkast til forskrift om tilskudd til kulturhistorisk verdifulle Kirkebygg. 2. H\u00f8ring - forslag til endringer i forskrift om nasjonal retningslinje for barnevernspedagogutdanning. 3. H\u00f8ring - forslag til endringer i integreringsloven, folketrygdloven og tannhelsetjenesteloven (innstramminger). 4. H\u00f8ring - \u00abRapport fra ekspertgruppen om tilgang og prioritering\u00bb. 5. H\u00f8ring - \u00abRapport fra ekspertgruppen om \u00e5penhet\u00bb. 6. H\u00f8ring - \u00abRapport fra ekspertgruppen perspektiv i prioriteringer\u00bb. 7. H\u00f8ring - Forslag til endring av forskrift om tilskudd til inkludering av barn og unge. 8. H\u00f8ring - Nasjonal veileder i lokalt psykisk helse- og rusarbeid for voksne 9. H\u00f8ring - Nasjonal veileder om Begrensning av livsforlengende behandling 10. H\u00f8ring - utkast til revidert nasjonal faglig retningslinje Palliasjon til barn og unge Etter \u00a7 6 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det selv avgir h\u00f8ringsuttalelser p\u00e5 vegne av Bergen kommune. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. H\u00f8ringsuttalelser avgitt av byr\u00e5det sendes uten ugrunnet opphold Bystyrets kontor til orientering.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb. (Vedtatt av bystyret 18.10.2023, sak 368/23). 1 1. H\u00f8ring \u2013 Utkast til forskrift om tilskudd til kulturhistorisk verdifulle Kirkebygg Barne- og familiedepartementet (BFD) sendte 21.02.24 p\u00e5 h\u00f8ring en ny forskrift som skal regulere hvordan statens tilskudd til kulturhistorisk verdifulle kirkebygg skal innrettes. Hjemmelsgrunnlaget for forskriften er et bevilgningsvedtak i Stortinget og det tas sikte p\u00e5 at hovedelementene i tilskuddsordningen presenteres for Stortinget i revidert nasjonalbudsjett. Stortinget har bestemt at verdiene i Opplysningsvesenets fond skal deles mellom Den norske kirke og staten, jf. Innst. 209 S (2019-2020). Stortinget forpliktet samtidig staten til \u00e5 \u00f8ke innsatsen for bevaring av kulturhistorisk verdifulle kirkebygg tilsvarende verdien av statens andel av Opplysningsvesenets fond (Ovf), men understreket samtidig at statens \u00f8kte innsats ikke skulle avl\u00f8se kommunenes \u00f8konomiske ansvar for kirkebyggene etter trossamfunnsloven \u00a7 14. Statens andel av verdiene i Ovf er tidligere estimert til 10 mrd. kroner og har blitt omtalt som \u00abKirkebevaringsfondet\u00bb. Den endelige verdien vil v\u00e6re klar n\u00e5r beslutningen om eiendommer m.m. til Den norske kirke er tatt. For \u00e5 f\u00f8lge opp Stortingets vedtak har regjeringen besluttet at det skal brukes inntil 500 mill. kroner \u00e5rlig i 20-30 \u00e5r p\u00e5 istandsetting av kulturhistorisk verdifulle kirkebygg. Hvor mye som hvert \u00e5r skal brukes vil tilpasses istandsettingsbehovene og -kapasiteten i markedet, slik at det kan bli variasjoner i de \u00e5rlige statlige tilskuddene. Det faglige grunnlaget anbefaler en gradvis opptrapping samtidig som det satses p\u00e5 kunnskap og kompetanse. N\u00e5r den statlige forpliktelsen (verdien av statens andel) er n\u00e5dd, skal statens utbytter fra Opplysningsvesenets fond fortsatt bli satt av til form\u00e5let. Regjeringen har videre besluttet at det skal utarbeides \u00e9n bevaringsstrategi med tre tilh\u00f8rende bevaringsprogram som skal gi retning for arbeidet. Bevaringsstrategien for kulturhistorisk verdifulle kirkebygg ble lansert 21. februar 2024. Det er denne som ligger til grunn for innretningen av forskriften og bestemmelsene her, og som angir n\u00e6rmere begrunnelse for forslagene til bestemmelser. Det vises derfor til denne. Av bevaringsstrategien fremg\u00e5r det blant annet eksempler p\u00e5 hvor stor kommunenes egenandel vil bli i prosjekter med ulike kostnader, gitt de prosentsatser som foresl\u00e5s. Disse vil kunne gj\u00f8re det lettere for kommunene og andre til \u00e5 ta stilling og gi innspill til niv\u00e5et p\u00e5 den kommunale medfinansieringen som foresl\u00e5s. Det bemerkes for \u00f8vrig at det av bevaringsstrategien fremg\u00e5r at midlene skal forvaltes av et programsekretariat og et programstyre, der programsekretariatet forbereder sakene for styret og styret fatter formelle vedtak. I forskriftsutkastet er disse angitt under samlebetegnelsen \u00abtilskuddsforvalter\u00bb. Departementet vil etter h\u00f8ringen vurdere om det er mer hensiktsmessig \u00e5 n\u00e6rmere angi hvem som er tilskuddsforvalter. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 08.04.2024. 2. H\u00f8ring - forslag til endringer i forskrift om nasjonal retningslinje for barnevernspedagogutdanning Utdanningsdirektoratet sendte 09.01.2024 forslag til endringer i forskrift om nasjonal retningslinje for barnevernspedagogutdanning p\u00e5 h\u00f8ring. 2 Forskrift om nasjonal retningslinje for barnevernspedagogutdanning ble fastsatt 15. mars 2019 og var gjeldende fra opptak til utdanningen studie\u00e5r 2020-2021. Forskriften er en del av styringssystemet for helse- og sosialfagutdanningene (RETHOS). M\u00e5let med endringene som er foresl\u00e5tt er blant annet \u00e5 styrke kompetanse i forsvarlig rettsanvendelse og i forvaltnings- og barnevernsrettslig kompetanse i bachelorutdanningen. Videre \u00f8nsker man ogs\u00e5 \u00e5 legge til rette for et mer helhetlig studieforl\u00f8p og progresjon for de studentene som \u00f8nsker \u00e5 ta en masterutdanning etter barnevernspedagogutdanningen. Departementet foresl\u00e5r at endringene skal gjelde for studenter som tas opp fra og med studie\u00e5ret 2026-2027. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 09.04.2024 3. H\u00f8ring - forslag til endringer i integreringsloven, folketrygdloven og tannhelsetjenesteloven (innstramminger) Arbeids- og inkluderingsdepartementet, i samr\u00e5d med Barne- og familiedepartementet og Helse- og omsorgsdepartementet, sender med dette p\u00e5 h\u00f8ring forslag til endringer i integreringsloven, folketrygdloven og tannhelsetjenesteloven. Forslagene skal bidra til \u00e5 redusere ankomstene av fordrevne fra Ukraina til Norge. Det foresl\u00e5s \u00e5 redusere introduksjonsst\u00f8naden for par uten barn, \u00e5 innf\u00f8re krav om forutg\u00e5ende medlemskap i folketrygden for rett til grunn- og hjelpest\u00f8nad, \u00e5 innf\u00f8re krav om forutg\u00e5ende medlemskap i folketrygden for rett til engangsst\u00f8nad og \u00e5 innf\u00f8re krav om botid for personer mellom 19 og 24 \u00e5r for \u00e5 f\u00e5 tannhelsetjenester med redusert egenbetaling. Bystyredirekt\u00f8ren vurderer at forslaget kan ha prinsipielle elementer eller inneb\u00e6re politiske avveininger. P\u00e5 grunn av kort h\u00f8ringsfrist anbefaler bystyredirekt\u00f8ren likevel at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 11.03.2024. Departementet tar sikte p\u00e5 \u00e5 legge fram lovproposisjonen for Stortinget i l\u00f8pet av v\u00e5ren 2024. Det er derfor satt en kort h\u00f8ringsfrist. 4. H\u00f8ringsbrev - \u00abRapport fra ekspertgruppen om tilgang og prioritering\u00bb Helse- og omsorgsdepartementet sender p\u00e5 h\u00f8ring \u00abRapport fra ekspertgruppen om tilgang og prioritering\u00bb. Ekspertgruppen ble nedsatt av Helse- og omsorgsdepartementet 07.07.2023 og la frem sin rapport 15.02.2024. Ekspertgruppen legger frem f\u00f8lgende ti anbefalinger: 1. Forbedre informasjon om prioriteringssystemene og styrke kunnskap om prioritering hos klinikere og andre beslutningstakere 2. M\u00e5lrette arbeidet med metodevurderinger og undergruppeanalyser 3. \u00d8ke pasienters mulighet for deltakelse i kliniske studier 4. Innf\u00f8re en ordning for vurdering av individuell tilgang etter nei-beslutning i Nye metoder 5. Innf\u00f8re en ordning for vurdering av individuell tilgang og gruppeunntak ved revurdering av metoder i Nye metoder 6. Ikke \u00e5pne for at privatfinansiert behandling kan utgj\u00f8re et selvstendig grunnlag for tilgang til behandling i den offentlige helse- og omsorgstjenesten 3 7. Ikke \u00e5pne for unntak f\u00f8r metodevurdering er gjennomf\u00f8rt for bl\u00e5reseptordningen 8. \u00d8ke bruken av prisavtaler for \u00e5 h\u00e5ndtere usikkerhet om effekt og risiko, s\u00e6rlig ved sjeldne diagnoser 9. Legge til rette for \u00abcompassionate use\u00bb av legemidler for pasienter med forventet behandlingsvarighet under seks m\u00e5neder 10. Etablere nasjonale systemer for registrering og evaluering av ordninger for unntak og individuell tilgang. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 12.04.2024. 5. H\u00f8ringsbrev - \u00abRapport fra ekspertgruppen om \u00e5penhet\u00bb Helse- og omsorgsdepartementet sender p\u00e5 h\u00f8ring rapport fra ekspertgruppen om \u00e5penhet med tittelen \u00abTillit til prioriteringer \u2013 \u00f8kt \u00e5penhet, medvirkning og kompetanse\u00bb. Ekspertgruppen ble nedsatt av Helse- og omsorgsdepartementet 07.07.2023 og la frem sin rapport 15.02.2024. Ekspertgruppen fremmer en rekke forslag om hvordan prioriteringsprosesser og -beslutninger kan gj\u00f8res med mer \u00e5penhet og medvirkning enn i dag, spesielt for beslutninger innenfor system for Nye metoder. Videre hvordan man kan \u00f8ke forst\u00e5elsen for prioritering i befolkningen, og kunnskap om og kompetanse i prioritering blant helsepersonell. Det vises til ekspertgruppens mandat slik det er gjengitt i rapporten. Ekspertgruppen legger frem f\u00f8lgende hovedanbefalinger: 1. Ekspertgruppen anbefaler at det blir mer \u00e5penhet om beslutningsprosessene og bedre kommunikasjon og informasjon om dokumentasjonsgrunnlaget og begrunnelsene for beslutningene tatt p\u00e5 systemniv\u00e5. Informasjonen b\u00f8r bli mer tilgjengelig og forst\u00e5elig for befolkningen, helsepersonell og andre. I helseforetakene b\u00f8r implementeringen av beslutningene systematiseres med tydeliggj\u00f8ring av ansvarsforhold, eventuelle alternativkostnader innenfor budsjettrammen og involvering av ansatte. 2. Ekspertgruppen anbefaler \u00e5 slippe flere til rundt bordet i Beslutningsforum og anbefaler derfor \u00e5 endre rollen til de to brukerrepresentantene og \u00f8ke antallet deltakere i Beslutningsforums m\u00f8ter med to klinikere. Ekspertgruppens mandat er \u00e5 foresl\u00e5 tiltak innenfor gjeldende lovverk. Et flertall i ekspertgruppen foresl\u00e5r likevel at disse deltakerne b\u00f8r f\u00e5 stemmerett til tross for at dette vil kreve en lovendring, mens mindretallet tar dissens fra dette forslaget. 3. Ekspertgruppen anbefaler, etter m\u00f8nster fra Sverige, at det opprettes et Nasjonalt kompetansesenter for prioritering. Kompetansesenteret kan bli en viktig akt\u00f8r for \u00e5 spre kunnskap og kompetanse, drive forskning og utviklingsarbeid og bli et samlende sted for ulike akt\u00f8rer i prim\u00e6r og spesialisthelsetjenesten, blant annet gjennom \u00e5 avholde \u00e5rlige prioriteringskonferanser. Ekspertgruppen anbefaler en videre vurdering av om \u00abb\u00e6rekraftig helsetjeneste\u00bb ogs\u00e5 b\u00f8r v\u00e6re del av kompetansesenterets navn og virke. 4. Ekspertgruppen anbefaler en forskriftsendring for \u00e5 justere l\u00e6ringsm\u00e5lene for utdanning av helsepersonell og ulike tiltak for \u00e5 styrke kompetansen om prioritering blant ledere og andre viktige akt\u00f8rer. Det trengs ledere som er kompetente og tar ansvar, og helsepersonell som forst\u00e5r sin rolle og kan medvirke til rettferdige 4 prioriteringer gjennom gode strategier i praktiske prioriteringer. Det trengs mer ressurser til systematisk kompetansearbeid i organisasjonene. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 12.04.2024. 6. H\u00f8ringsbrev - \u00abRapport fra ekspertgruppen perspektiv i prioriteringer\u00bb Helse- og omsorgsdepartementet sender p\u00e5 h\u00f8ring \u00abRapport fra ekspertgruppen perspektiv i prioriteringer\u00bb. Ekspertgruppen ble nedsatt av Helse- og omsorgsdepartementet 07.07.2023 og la frem sin rapport 15.02.2024. Ekspertgruppen har vurdert hvilket perspektiv som b\u00f8r benyttes for prioritering i helse- og omsorgstjenesten, og har f\u00f8lgende hovedanbefalinger: 1. Ekspertgruppen anbefaler et helsetjenesteperspektiv som prim\u00e6ranalyse. 2. Ekspertgruppen foresl\u00e5r at samfunnsperspektivet belyses i en sekund\u00e6ranalyse n\u00e5r dette er relevant. Konsekvensene m\u00e5 v\u00e6re dokumenterbare og det er behov for \u00e5 jobbe videre med operasjonalisering. 3. Ekspertgruppen mener at prim\u00e6ranalysen og sekund\u00e6ranalysen vil skape et bedre grunnlag enn dagens retningslinjer som utvider helsetjenesteperspektivet selektivt med kun noen elementer fra samfunnsperspektivet. 4. Ekspertgruppen mener at det vil v\u00e6re en avveining mellom ulike hensyn, der man m\u00e5 veie \u00f8nske om helse og velferd mot \u00f8nske om rettferdig fordeling og likebehandling 5. Ekspertgruppen mener at prioriteringskriteriene b\u00f8r gjelde p\u00e5 alle niv\u00e5er, men at det er praktiske og etiske relevante forskjeller p\u00e5 niv\u00e5ene som gj\u00f8r at man vil ha noen forskjeller i vektlegging av de ulike elementene som inng\u00e5r i de ulike kriteriene. 6. Ekspertgruppen vil understreke viktigheten av at en ved utvikling av nye rettigheter og kliniske retningslinjer vektlegger vurderinger av hvilken ressursbruk de vil kunne inneb\u00e6re og hvilke konsekvenser de vil ha. 7. Ekspertgruppen mener at dagens ordning med en fullmaktsgrense b\u00f8r opprettholdes. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 12.04.2024. 7. H\u00f8ringsbrev - Forslag til endring av forskrift om tilskudd til inkludering av barn og unge Barne-, ungdoms- og familiedirektoratet (Bufdir) sender p\u00e5 vegne av Barne- og familiedepartementet (BFD) forslag til endring av forskrift om tilskudd til inkludering av barn og unge. 5 Endringene gjelder aktivitetstype 4-7 Los/ungdomslos, og dreier seg i hovedsak \u00e5 skille ut s\u00f8knader om dette fra kommunens hoveds\u00f8knad. Det foresl\u00e5s ogs\u00e5 noen mindre justeringer i kriteriene for aktivitetstypen, samt \u00e5 legge til rette for at s\u00f8knader om Skolelosprosjekter kan sendes inn gjennom tilskuddsordningen fra \u00e5r \u00e9n. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 20.03.2024. 8. Nasjonal veileder i lokalt psykisk helse- og rusarbeid for voksne \"Nasjonal veileder i lokalt psykisk helse- og rusarbeid for voksne\" er revisjonen av Veileder IS-2076 \"Sammen om mestring \u2013 Veileder i lokalt psykisk helsearbeid og rusarbeid for voksne. Et verkt\u00f8y for kommuner og spesialisthelsetjenesten\". Revisjon av Sammen om mestring inngikk i oppf\u00f8lgingen av Nasjonal helse- og sykehusplan 2020- 2023 (NHSP 2020-2023) og ble gitt som oppdrag fra Helse- og omsorgsdepartementet til Helsedirektoratet. Det foreliggende h\u00f8ringsutkastet vil bli bearbeidet etter h\u00f8ringsinnspill og erstatte \"Sammen om mestring \" ved publisering. Nasjonal veileder i lokalt psykisk helse- og rusarbeid for voksne bygger videre p\u00e5 prinsipper, forventninger og anbefalinger fra Sammen om mestring fra 2014, men oppdaterer i forhold til utvikling og endringer p\u00e5 omr\u00e5det, og tar hensyn til planer og f\u00f8ringer for hvilke oppgaver innen psykisk helse- og rusarbeid som fremover vil l\u00f8ses i kommunene. Revisjonen m\u00e5 dessuten sees i sammenheng med en rekke andre normerende produkter som har kommet til i fagfeltet og tilgrensende siden Sammen om mestring. Form\u00e5let med den reviderte veilederen er \u00e5 bidra til at kommunene utvikler n\u00f8dvendige, forsvarlige og b\u00e6rekraftige kommunale psykisk helse- og rustjeneste som samhandler og samarbeider med spesialisthelsetjenesten p\u00e5 en best mulig m\u00e5te for begge tjenesteniv\u00e5ene. Et hovedm\u00e5l er at alle voksne innbyggere i norske kommuner skal ha reelt tilgjengelige psykisk helse- og rustjenester der de bor, med lav terskel og h\u00f8y tilgjengelighet. Forbehold om eventuelle endringer og tillegg etter h\u00f8ring Samtidig med at Nasjonal veileder i lokalt psykisk helse- og rusarbeid for voksne er p\u00e5 ekstern h\u00f8ring, er det andre normerende produkter med betydning for lokalt psykisk helse- og rusarbeid som er under utvikling og /eller p\u00e5 ekstern h\u00f8ring eller er under behandling f\u00f8r publisering. Det inneb\u00e6rer at de produktene er utelatt fra de sammenhengene de er relevante i h\u00f8ringsutkastet, men vil kunne f\u00e5 betydning for det endelige produktet. Det gjelder s\u00e6rlig: \u2022 Nasjonale faglige r\u00e5d Kommunale helse- og omsorgstjenester til innsatte i fengsel (har v\u00e6rt p\u00e5 ekstern h\u00f8ring) \u2022 Nasjonale faglige r\u00e5d for bruker- og p\u00e5r\u00f8rendemedvirkning i rus- og psykisk helsefeltet (p.t. intern h\u00f8ring i Helsedirektoratet) \u2022 Nasjonalt pasientforl\u00f8p psykisk helsevern voksne og nasjonalt pasientforl\u00f8p for tverrfaglig spesialisert rusbehandling Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. 6 H\u00f8ringsfrist er 16.05.2024. 9. H\u00f8ring - Nasjonal veileder om Begrensning av livsforlengende behandling Nasjonal veileder om Begrensning av livsforlengende behandling beskriver hvordan helse- og omsorgstjenesten, p\u00e5 tvers av niv\u00e5er, b\u00f8r begrense livsforlengende behandling n\u00e5r dette er det beste for pasienten. Veilederen er ment \u00e5 v\u00e6re en hjelp og st\u00f8tte for helse- og omsorgstjenestene. Det overordnede m\u00e5let med veilederen er \u00e5 bidra til: \u2022 bedre livskvalitet og verdighet for pasienter n\u00e5r livet g\u00e5r mot slutten \u2022 \u00e5 oppfylle pasientens rett til selvbestemmelse \u2022 gode beslutningsprosesser og koordinerte pasientforl\u00f8p ved begrensning av behandling \u2022 \u00e5 redusere medisinsk overaktivitet og overbehandling i livets sluttfase Veilederen ble f\u00f8rste gang utgitt i 2009 og sist revidert i 2013. Forrige versjon av veilederen var konsentrert om behandlingsbegrensning i spesialisthelsetjenesten. Revidert utgave inkluderer behandlingsbegrensning i hele helse- og omsorgstjenesten, inkludert kommunens helse- og omsorgstjeneste. M\u00e5lgruppene for veilederen er: \u2022 ledere og beslutningstakere i kommunal helse- og omsorgstjeneste og i spesialisthelsetjenesten \u2022 helsepersonell og andre yrkesgrupper som i det daglige m\u00f8ter pasienter med begrenset forventet \u2022 levetid og deres p\u00e5r\u00f8rende \u2022 studenter i helseutdanningene \u2022 pasienter \u2022 p\u00e5r\u00f8rende Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfrist er 30.05.2024. 10. H\u00f8ring - utkast til revidert nasjonal faglig retningslinje Palliasjon til barn og unge Helsedirektoratet inviterer til h\u00f8ring p\u00e5 utkast til revidert retningslinje Palliasjon til barn og unge. Dagens retningslinje Palliasjon til barn og unge ble utgitt i 2016. Helsedirektoratet besluttet i 2022 \u00e5 revidere retningslinjen. Revisjonen har som m\u00e5l \u00e5 bidra til god beslutningsst\u00f8tte for tjenestene, og den er strukturelt tilpasset Helsedirektoratets digitale publiseringsl\u00f8sning. Til grunn for hovedtrekkene i revisjonen ligger et oppdatert kunnskapsgrunnlag. Antallet hovedanbefalinger er redusert, flere av anbefalingene i retningslinjen fra 2016 gjenfinnes som utvidede anbefalinger, og gjenspeiles ellers i anbefalingenes praktiske veiledning. Innholdet er ellers endret i tr\u00e5d med gjeldende lovverk. 7 Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 31.05.2024 Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring \u2013 Utkast til forskrift om tilskudd til kulturhistorisk verdifulle Kirkebygg\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - forslag til endringer i forskrift om nasjonal retningslinje for barnevernspedagogutdanning\u00bb p\u00e5 vegne av Bergen kommune. 3. Byr\u00e5det avgir eventuelt h\u00f8ringssvar til \u00abH\u00f8ring - forslag til endringer i integreringsloven, folketrygdloven og tannhelsetjenesteloven (innstramminger) p\u00e5 vegne av Bergen kommune. 4. Byr\u00e5det avgir eventuelt h\u00f8ringssvar til \u00abH\u00f8ringsbrev - \u00abRapport fra ekspertgruppen om tilgang og prioritering\u00bb p\u00e5 vegne av Bergen kommune. 5. Byr\u00e5det avgir eventuelt h\u00f8ringssvar til \u00abH\u00f8ringsbrev - \u00abH\u00f8ringsbrev - \u00abRapport fra ekspertgruppen om \u00e5penhet\u00bb\u00bb p\u00e5 vegne av Bergen kommune. 6. Byr\u00e5det avgir eventuelt h\u00f8ringssvar til \u00abH\u00f8ringsbrev - \u00abRapport fra ekspertgruppen perspektiv i prioriteringer\u00bb p\u00e5 vegne av Bergen kommune. 7. Byr\u00e5det avgir eventuelt h\u00f8ringssvar til \u00abH\u00f8ringsbrev - \u00abH\u00f8ringsbrev - Forslag til endring av forskrift om tilskudd til inkludering av barn og unge\u00bb p\u00e5 vegne av Bergen kommune. 8. Byr\u00e5det avgir eventuelt h\u00f8ringssvar til \u00abH\u00f8ringsbrev - \u00abNasjonal veileder i lokalt psykisk helse- og rusarbeid for voksne\u00bb p\u00e5 vegne av Bergen kommune. 9. Byr\u00e5det avgir eventuelt h\u00f8ringssvar til \u00abH\u00f8ring - Nasjonal veileder om Begrensning av livsforlengende behandling\u00bb p\u00e5 vegne av Bergen kommune. 10. Byr\u00e5det avgir eventuelt h\u00f8ringssvar til \u00abH\u00f8ring - utkast til revidert nasjonal faglig retningslinje Palliasjon til barn og unge\u00bb p\u00e5 vegne av Bergen kommune. Dato: 29. februar 2024 Trine P. Gr\u00f8nbech - Bystyredirekt\u00f8r Anne Marit M. Eriksen - F\u00f8rstekonsulent Anette H. Drabl\u00f8s \u2013 F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 8 "
}