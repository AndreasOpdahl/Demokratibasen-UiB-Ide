{
  "dokument_id": "690762cb-3d46-546e-a97d-3dd4244cc9d5",
  "doc_type": "case_attachment",
  "kommune": 4601,
  "tittel": "Rammeplan for kulturskolen 2024 - H\u00f8ringsbrev til kommunene.pdf",
  "url": "https://bergen.kommune.no/politikere-utvalg/api/fil/bk360/9992812/Rammeplan-for-kulturskolen-2024-Horingsbrev-til-kommunene-pdf",
  "tekst": " Norsk kulturskoler\u00e5d +47 73 56 20 00 N-7491 Trondheim kulturskoleradet.no Dato: 23.02.2024 H\u00f8ring, Rammeplan for kulturskolen Endringer i Rammeplan for kulturskolen \u2014 h\u00f8ringsbrev Rammeplan for kulturskolen skisserer rammen for en kulturskole som til enhver tid er aktuell i kommunens oppgave med \u00e5 legge til rette for gode liv for innbyggerne i kommunen. I Meld. St. 18 (2020-2021) Oppleve, skape, dele \u2014 Kunst og kultur for, med og av barn og unge ber regjeringa om at Norsk Kulturskoler\u00e5d vurderer endringer i Rammeplanen for kulturskolen, i tr\u00e5d med form\u00e5let for kulturskole slik det er skissert i stortingsmeldinga (Meld. St. 18, kap. 8.2.4). Det er n\u00e5 utarbeidet et h\u00f8ringsutkast til ny rammeplan for kulturskolen \u2014 overordnet del. Alle som har interesser knyttet til utformingen av ny rammeplan for kulturskolen, inviteres n\u00e5 til \u00e5 bidra til ferdigstillelse av arbeidet gjennom \u00e5 delta med h\u00f8ringsinnspill. Norsk kulturskoler\u00e5d h\u00e5per mange vil bidra med innspill, slik at den nye rammeplanen blir en god ramme for kulturskolen i b\u00e5de sanntid og fremtid. H\u00f8ringsfristen er 15. mai 2024. H\u00f8ringsutkast H\u00f8ringsutkast p\u00e5 endret Rammeplan for kulturskolen fins i h\u00f8ringsportalen p\u00e5 kulturskoleradet.no: https://www.kulturskoleradet.no/vi-tilbyr/rammeplanhoering. Innsending av h\u00f8ringsinnspill H\u00f8ringsinnspill skal sendes digitalt. De gj\u00f8res her: https://hoering.kulturskoleradet.no/. Du kan ogs\u00e5 enkelt g\u00e5 til denne nettsida fra h\u00f8ringsportalen. Svar som gis via h\u00f8ringsskjemaet er offentlig og publiseres p\u00e5 kulturskoleradet.no. Har du innspill eller kommentarer som du ikke \u00f8nsker skal offentliggj\u00f8res, eller som ikke naturlig fanges opp gjennom h\u00f8ringssp\u00f8rsm\u00e5lene, kan dette sendes per e-post til post@kulturskoleradet.no. Skriv H\u00f8ringsinnspill i emnefeltet. Norsk kulturskoler\u00e5d Morten Christiansen Direkt\u00f8r, Norsk kulturskoler\u00e5d "
}