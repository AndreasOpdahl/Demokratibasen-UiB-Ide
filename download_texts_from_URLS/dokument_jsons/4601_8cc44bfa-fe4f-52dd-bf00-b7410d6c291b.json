{
  "dokument_id": "8cc44bfa-fe4f-52dd-bf00-b7410d6c291b",
  "doc_type": "case_attachment",
  "kommune": 4601,
  "tittel": "Stadfesting gnr 35 bnr 108 klagesak dispensasjon",
  "url": "https://bergen.kommune.no/politikere-utvalg/api/fil/bk360/11305987/Stadfesting-gnr-35-bnr-108-klagesak-dispensasjon",
  "tekst": " V\u00e5r dato: V\u00e5r ref: 24.09.2024 2024/7196 Deres dato: Deres ref: Alf Kristen Hamarsland Saksbehandler, innvalgstelefon S\u00f8reid\u00e5sen 41 Sunniva Nyb\u00f8e F\u00f8rland, 5557 2138 5252 S\u00f8reidgrend Bergen kommune gbnr. 35/108, S\u00f8reid\u00e5sen 41. Klage p\u00e5 avslag p\u00e5 dispensasjonss\u00f8knad. Vi viser til Bergen kommunes oversendelse av klagesaken i brev datert 03.05.2024. Vi beklager den lange saksbehandlingstiden. Vedtak Statsforvalteren stadfester Bergen kommunes vedtak datert 20.12.2023, ref. BYGG- 2023/16055-4. Sakens bakgrunn I vedtak datert 20.12.2023 avslo Bergen kommune s\u00f8knad om dispensasjon fra rekkef\u00f8lgekrav om lekeareal, gangvei og avfallsanlegg p\u00e5 gbnr. 35/108. Tiltaket som det er s\u00f8kt om dispensasjoner for, er to tomannsboliger og en enebolig. Du har klaget p\u00e5 avslaget. I klagen trekker du frem at den valgte politikken i KPA 2018 om \u00e5 utvikle S\u00f8reide som et lokalsenter, inneb\u00e6rer at omr\u00e5det skal fortettes. Du p\u00e5peker at rekkef\u00f8lgekravene i reguleringsplanen gjelder for b\u00e5de felt BF og BB. Slik du ser det, har imidlertid felt BF allerede en fungerende infrastruktur, og t\u00e5ler en fortetting. Videre peker du p\u00e5 at det oms\u00f8kte prosjektets uteoppholdsarealer, gir gode kvaliteter for barn og unges oppvekstmilj\u00f8. Du ber derfor om dispensasjon fra rekkef\u00f8lgekravene i planen.1 Utvalg for milj\u00f8 og byutvikling behandlet saken i m\u00f8tet 25.04.2024 sak 140/24. Klagen ble ikke tatt til f\u00f8lge. Saken er derfor sendt hit for endelig behandling. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1- 9 femte avsnitt og rundskriv T-2/09. 1 Klage datert 02.01.2024. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Forvaltningsloven (fvl.) gjelder for Statsforvalterens saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon I kommuneplanens arealdel (2018-2030) er eiendommen avsatt til sentrumsform\u00e5l \u2013 byfortettingssone. Eiendommen er omfattet av detaljreguleringsplanen YTREBYGDA. GNR 35 BNR 3 MFL., ORMHAUGEN, som tr\u00e5dte i kraft den 24.06.2020. Eiendommen er regulert til boligbebyggelse - frittliggende sm\u00e5husbebyggelse, og inng\u00e5r i feltet BF01. S\u00f8r-\u00f8st for eiendommen er det regulert inn en felles lekeplass (F_LEK). Planen regulerer inn en gangvei (O_GV) som blant annet leder frem til den regulerte lekeplassen, og til arealet som er regulert til blokkbebyggelse (felt BB). Utklipp av reguleringsplankartet ses under: Reguleringsplanens \u00a7 3.3.1 oppstiller flere rekkef\u00f8lgekrav, herunder at \u00ab- F\u00f8lgende tiltak m\u00e5 v\u00e6re utf\u00f8rt f\u00f8r det kan gis midlertidig brukstillatelse for nye boliger: - Ferdig opparbeiding av felles lek f_LEK. ... - o_GV skal v\u00e6re ferdig opparbeidet\u00bb. Dispensasjon Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene jf. pbl. \u00a7 19-2 andre avsnitt. Side: 3/4 Statsforvalterens vurdering Sp\u00f8rsm\u00e5let i klagesaken er om det kan gis dispensasjon fra kravet om at det regulerte lekearealet og den regulerte gangveien m\u00e5 v\u00e6re ferdig opparbeidet, f\u00f8r det kan gis midlertidig brukstillatelse. Det krever at hensynene bak bestemmelsene ikke blir vesentlig tilsidesatt. Hensynet bak rekkef\u00f8lgekravene er \u00e5 sikre at det faktisk opparbeides lekearealer, og tilkomst frem til lekearealet. Lekearealet skal fremme gode oppvekstsvilk\u00e5r for barn og unge. Tiltaket som det her s\u00f8kes dispensasjon for er en tydelig fortetning p\u00e5 eiendommen, med fem nye boenheter. Disse skal komme i tillegg til den eksisterende eneboligen. Dermed vil det v\u00e6re seks boenheter p\u00e5 eiendommen. Det regulerte lekearealet er ment \u00e5 v\u00e6re felles for hele planomr\u00e5det jf. \u00a7 4.2.2. Det er dermed gjort en konkret vurdering i planen av at lekearealet skal v\u00e6re en felles kvalitet for hele planomr\u00e5det. Vi mener at viktigheten av \u00e5 ha en lekeplass i nabolaget klart gj\u00f8r seg gjeldende for den oms\u00f8kte fortettingen. Det er derfor ikke bare brukere av den innregulerte blokkbebyggelsen i felt BB som vil ha nytte av lekeplassen. Fortetning av omr\u00e5det skal skje parallelt med ferdigstilling av lekeplassen. Uten at rekkef\u00f8lgekravet f\u00f8lges, er det ikke sikkert at lekeplassen blir opparbeidet. Rekkef\u00f8lgekravet er et plangrep som sikrer at fortetning skjer med tilfredsstillende kvalitet. Dette er viktig for \u00e5 fremme gode oppvekstsvilk\u00e5r, selv om det bygges tettere. Uteoppholdsareal inne p\u00e5 tomten gbnr. 35/108 kan ikke erstatte den kvaliteten det er \u00e5 ha en felles lekeplass, som sikrer en felles m\u00f8teplass i nabolaget. Vi konkluderer med at det \u00e5 tillate utbygging av felt BF, uten \u00e5 sikre ferdigstilling av lekeplassen med tilkomst, er en vesentlig tilsidesettelse av hensynene bak rekkef\u00f8lgekravet. Vi er ogs\u00e5 enig med kommunen i at hensynet til barn- og unges oppvekstsvilk\u00e5r blir vesentlig tilsidesatt. Ettersom det f\u00f8rste av de to selvstendige vilk\u00e5rene ikke er oppfylt, er det i ikke n\u00f8dvendig \u00e5 s\u00e6rskilt ta stilling til vilk\u00e5ret om at fordelene m\u00e5 v\u00e6re klart st\u00f8rre enn ulempene. Kommunen har ogs\u00e5 behandlet s\u00f8knaden om dispensasjon fra kravet om ferdigstilling av avfallsanlegg, og konkludert med at dispensasjon ikke kan gis. Det er ikke n\u00f8dvendig at vi overpr\u00f8ver dette, da utfallet av saken er avslag jf. konklusjonen over. Oppsummering Klagen har ikke f\u00f8rt frem. Vi stadfester avslaget datert 20.12.2023. Det er ikke klagerett p\u00e5 v\u00e5rt vedtak jf. fvl. \u00a7 28 tredje avsnitt. Med hilsen Stine Ross Ids\u00f8 Sunniva Nyb\u00f8e F\u00f8rland seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Side: 4/4 "
}