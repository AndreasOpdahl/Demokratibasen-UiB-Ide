{
  "dokument_id": "80fc9a15-fe01-5df6-9069-6e330b0025b0",
  "doc_type": "case_attachment",
  "kommune": 4601,
  "tittel": "Fagnotat, datert 24.06.2024",
  "url": "https://bergen.kommune.no/politikere-utvalg/api/fil/bk360/10555245/Fagnotat-datert-24-06-2024",
  "tekst": " Bymilj\u00f8etaten BBU - Seksjon byutvikling (Arbeidssted) V\u00e5r referanse: 2024/04452-3 Postboks 7700 Saksbehandler: Karen Martinussen 5020 BERGEN Dato: 24. juni 2024 Deres ref.: H\u00f8ring av framlegg til omklassifisering av Fv. 556, 5198, 5212, 5216, 5305 og 5362 i Bergen kommune. Uttale fra Bymilj\u00f8etaten. Bymilj\u00f8etaten viser til henvendelse om uttale til H\u00f8ring av framlegg til omklassifisering av Fv. 556, 5198, 5212, 5216, 5305 og 5362 i Bergen kommune fra Vestland fylkeskommune. Fra BME bes det om \u00e5 komme med faglige innspill i saken. Dette vil s\u00e6rlig gjelde en redegj\u00f8relse av \u00f8konomiske konsekvenser ved at BME eventuelt overtar vegeieransvar for vegstrekningene, og en n\u00e6rmere beskrivelse av hvilke forhold som etaten vektlegger ved eventuell veiovertakelse. Videre bes det om \u00e5 vurdere kriterier for grensedragning mellom fylkeskommunale og kommunale veger for de aktuelle veistrekningene. Uttale: Ved omklassifisering er det NA-rundskriv 97/13 som er gjeldende. Dette rundskrivet sier noe om hva som m\u00e5 utbedres for at vegene skal omklassifiseres. Det st\u00e5r ikke noe om eiendomsoverf\u00f8ring som et vilk\u00e5r, men kommunen og fylke har hatt en felles forst\u00e5else for at det er ryddig \u00e5 ordne opp i eiendomsforholdene. I disse prosessene har vi overf\u00f8rt eiendom iht. \u00abFullmakt til \u00e5 matrikkelf\u00f8re deling av offentlig veg pga. endringer i Vegadministrasjonen\u00bb fra Kommunal- og Moderniseringsdepartementet. Dette gjelder da kun dersom eiendommene er eid av en vegmyndighet. Dersom deler av vegen ligger p\u00e5 privat eiendom, har vi ikke gjort endringer i eiendomsforhold. Siden flere av vegene ikke lenger oppfyller kravene iht. Samferdselsdepartementets brev til fylkeskommunene i brev av 26. mars 1985 (brevet er vist i h\u00f8ringsbrevet) forst\u00e5r vi at vi m\u00e5 akseptere at noen veger blir kommunale. Denne h\u00f8ringen om omklassifisering inneb\u00e6rer strekning p\u00e5 6,7 km med veg som vil p\u00e5f\u00f8re ekstra kostnader for kommunen. Det er ogs\u00e5 flere av vegene som er bussruter, som krever ekstra vinterdrift. Driftsavdelingen v\u00e5r har laget en ca. \u00e5rlig oversikt over kostnader knyttet til dette: Kostnader Kroner Breivikdalen 100 587 542 H\u00e5konshellaveien 047 Vardeveien 165 627 Fj\u00f8sangerveien 97 214 Merkurvegen 147 550 Steinest\u00f8lvegen 246 937 Totalt 1 299 962 Vedlagt ligger filen med regnskap for hver av strekningene. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Dersom dette er bare starten p\u00e5 flere omklassifiseringer av denne skala er vi bekymret for \u00f8konomien. I dag har vi et budsjett som i stor grad ikke dekker v\u00e5re eksisterende veger. Vi forventer en strammere \u00f8konomi i \u00e5rene fremover. Vi kan ogs\u00e5 vise til at vi har flere prosesser med omklassifiseringer med fylke som ikke er ferdig, hvor vi venter p\u00e5 avklaringer fra fylke. Dette gjelder blant annet Vincent Lunges gate, Sm\u00f8r\u00e5svegen og Hjellestadvegen. Det hadde v\u00e6rt ryddig \u00e5 f\u00e5 avsluttet disse sakene f\u00f8r vi begynner p\u00e5 nye. Et omklassifiseringsprosjekt som er i startfasen er at fylke overtar gang- og sykkelveger langs sine veger, mot at fylke gir kommunen veger slik at driftsbudsjettet ikke skal p\u00e5virkes i stor grad. Siden vegene som n\u00e5 foresl\u00e5s vil koste mye \u00e5 drifte kan det v\u00e6re en ide \u00e5 ta med disse vegene i det prosjektet. Uttale om de konkrete vegene: Breivikdalen Vi ser at offentlig veg ikke viser snuhammeren som b\u00f8r rettes opp i f\u00f8r en omklassifisering. Snuhammeren er en del av kaiarealet som er en b\u00e6rende konstruksjon. Det vil komme kostnader dersom det kreves vedlikehold av denne konstruksjonen. Utover det forst\u00e5r vi at vegen ikke oppfyller krav til \u00e5 v\u00e6re en fylkesveg og kan akseptere at denne vegen omklassifiseres til kommunal veg. H\u00e5konshellaveien Vi forst\u00e5r at H\u00e5konshellavegen ikke oppfyller krav til \u00e5 v\u00e6re en fylkesveg og kan derfor akseptere at denne vegen omklassifiseres til kommunal veg. Vi p\u00e5peker at vegen er bussrute og vil ha ekstra driftskostnader. Vardeveien Vi forst\u00e5r at Vardeveien ikke oppfyller krav til \u00e5 v\u00e6re en fylkesveg og kan derfor akseptere at denne vegen omklassifiseres til kommunal veg. Vi p\u00e5peker at vegen er bussrute og vil ha ekstra driftskostnader. Fj\u00f8sangerveien I utgangspunktet \u00f8nsker vi ikke veger som ikke oppfyller v\u00e5re krav i vegnormen ved blant annet at vegen skal v\u00e6re tilkomstveg for minst 30 hel\u00e5rsboliger. Vegen har en offentlig karakter, s\u00e5 vi forst\u00e5r at denne ikke kan bli privat veg. Bymilj\u00f8etaten kan derfor akseptere at denne vegen blir omklassifisert til kommunal veg. Merkurvegen Vi forst\u00e5r at Merkurvegen ikke oppfyller krav til \u00e5 v\u00e6re en fylkesveg og kan derfor akseptere at denne vegen omklassifiseres til kommunal veg. Vi p\u00e5peker at vegen er bussrute og vil ha ekstra driftskostnader. Steinest\u00f8lvegen Vi stiller sp\u00f8rsm\u00e5l til vurderingen av denne vegen. Vi forst\u00e5r at den i hovedsak er tilkomstveg for eiendommene ved Vikaleitet, men vegstrekningen er omkj\u00f8ringsveg n\u00e5r E39 stenges og \u00absnarveg\u00bb i k\u00f8-situasjoner. E39 har allerede sprengt kapasitet og vi \u00f8nsker ikke \u00e5 ha ansvar for omkj\u00f8ringsveg for riksveg. Vi p\u00e5peker at denne vegen er ogs\u00e5 en bussrute. Med hilsen Bymilj\u00f8etaten Tord Honne Holgernes \u2013 avdelingsleder Karen Martinussen - saksbehandler Dokumentet er godkjent elektronisk. Side 2 av 2 "
}