{
  "dokument_id": "5169d5f3-6646-5349-ab5b-af2faf7f6e68",
  "doc_type": "case_attachment",
  "kommune": 4601,
  "tittel": "_ 2023_71830-12 Forslag vedtak alternativ 1 og 2 og begrunnelser for disp 9851187_1_1",
  "url": "https://bergen.kommune.no/politikere-utvalg/api/fil/bk360/9854199/-2023-71830-12-Forslag-vedtak-alternativ-1-og-2-og-begrunnelser-for-disp-9851187-1-1",
  "tekst": "Sak 4/24 - 168/570/0/0 Formanns vei 12 Forslag til vedtak: Alternativ 1: Saken utsettes for felles befaring. Alternativ 2: \u25cf I medhold av forvaltningsloven \u00a7 33 annet ledd oppheves plan- og bygningsetatens vedtak av 29.09.2022. \u25cf Med hjemmel i plan- og bygningsloven \u00a7 19-2 innvilges dispensasjon fra kommuneplanens arealdel \u00a7 14 Uteoppholdsareal. \u25cf Med hjemmel i plan- og bygningsloven \u00a7 19-2 innvilges dispensasjon fra kommunedelplanen Sandviken \u2013 Fjellsiden Nord \u00a7\u00a7 10.4 om nedbygging av hager og 10.5 tomteutnyttelse. \u25cf Det stilles som vilk\u00e5r at tiltaket skal utformes i samsvar med Byantikvarens anbefaling med gruset plass og hekk mot s\u00f8r. \u25cf Klagen tas til f\u00f8lge. Alternativ 3: \u25cf I medhold av forvaltningsloven \u00a7 33 annet ledd oppheves plan- og bygningsetatens vedtak av 29.09.2022. \u25cf Med hjemmel i plan- og bygningsloven \u00a7 19-2 innvilges midlertidig dispensasjon fra kommuneplanens arealdel \u00a7 14 Uteoppholdsareal. \u25cf Med hjemmel i plan- og bygningsloven \u00a7 19-2 innvilges midlertidig dispensasjon fra kommunedelplanen Sandviken \u2013 Fjellsiden Nord \u00a7\u00a7 10.4 om nedbygging av hager og 10.5 tomteutnyttelse. \u25cf Varighet for midlertidig dispensasjon settes til XX \u00e5r (f. eks. 10 \u00e5r) \u25cf Det stilles som vilk\u00e5r at tiltaket skal utformes i samsvar med Byantikvarens anbefaling med gruset plass og hekk mot s\u00f8r. \u25cf Klagen tas delvis til f\u00f8lge. Begrunnelse for dispensasjon (felles for b\u00e5de varig og midlertidig): \u25cf Uteoppholdsareal Eiendommen har krav til 120m2 uteoppholdsareal, tilsvarende som for 3 boenheter, men benyttes i dag av \u00e9n familie. Sammen med n\u00e6rhet til gr\u00f8nnstruktur i Christineg\u00e5rd, offentlig park Meyermarken, Mulebanen og Byfjellene er Utvalg for Milj\u00f8 og Byutvikling av den oppfatning at dispensasjon fra krav til uteoppholdsareal ikke vil tilsidesette hensynene bak bestemmelsen om krav til uteoppholdsareal. Hensynet bak lovens form\u00e5lsbestemmelse eller regionale eller nasjonale bestemmelser blir heller ikke tilsidesatt. Det legges ogs\u00e5 vekt p\u00e5 at areal for parkering kan nyttes til lek og opphold n\u00e5r det ikke benyttes til parkering. \u25cf Nedbygging av hage: Det er opplyst i avslaget at visuelle kvaliteter ikke er vurdert i seg selv i vedtaket da det kun omhandler dispensasjonss\u00f8knader. Samtidig har Byantikvaren som fagmyndighet stilt seg positiv til planlagt utforming er omarbeidet i forhold til etablert og tidligere oms\u00f8kt situasjon. Byantikvaren anbefaler gruset plass og etablering av hekk for at parkeringen skal bli en st\u00f8rre del av hagen. N\u00e5r det stilles som vilk\u00e5r at tiltaket utformes i samsvar med Byantikvarens anbefalinger bidrar dette til virkning av parkering reduseres. S\u00f8knad om dispensasjon medf\u00f8rer ikke etablering av bygning som legger beslag p\u00e5 hageareal, men arealet vil fremdeles fremst\u00e5 som \u00e5pen og b\u00e6re preg av hage selv om det ikke er jordlagt og tils\u00e5dd, eller beplantet areal. \u25cf Grad av utnytting. Det vektlegges at etablering av parkering ikke medf\u00f8rer \u00f8kt volum, areal eller utstrekning av bebyggelsen som bestemmelsen f\u00f8rst og fremst er ment \u00e5 ivareta. Opplevelsen av lys, luft og utsyn vil i hovedsak v\u00e6re tilsvarende. Utvalg for Milj\u00f8 og Byutvikling av den oppfatning at dispensasjon fra krav til tillatt grad av utnytting ikke vil tilsidesette hensynene bak bestemmelsen. Hensynet bak lovens form\u00e5lsbestemmelse eller regionale eller nasjonale bestemmelser blir heller ikke tilsidesatt. "
}