{
  "dokument_id": "8630bf6f-a99c-5bd9-996d-92c4cc06985a",
  "doc_type": "case_attachment",
  "kommune": 4601,
  "tittel": "Innspill fra plan- og bygningsetaten, datert 11.12.2023.",
  "url": "https://bergen.kommune.no/politikere-utvalg/api/fil/bk360/9538012/Innspill-fra-plan-og-bygningsetaten-datert-11-12-2023-",
  "tekst": "Fra: \"Iversen, Mette\" Sendt: mandag 11. desember 2023 12:55:45 Til: \"Hjelle, Christian\" <Christian.Hjelle@bergen.kommune.no> Kopi: \"Postmottak planogbygg\" <postmottak.planogbygg@bergen.kommune.no>; \"S\u00e6terdal, Ulf\" <Ulf.Saeterdal@bergen.kommune.no>; \"Aalen, Aslaug\" <Aslaug.Aalen@bergen.kommune.no> Emne: H\u00f8ring retningslinjer beregning av kommunens boligreserve, HENV-2023/17653- 1 Plan- og bygningsetaten viser til HENV-2023/17653-1 med bestilling p\u00e5 innspill til forslag til retningslinjer om beregning av kommunens boligreserve. Plan- og bygningsetaten mener det vil v\u00e6re sv\u00e6rt nyttig med sentralt gitte felles retningslinjer for beregning av boligreserve. Det er i dag utfordrende at bransjen og kommuner beregner boligreserve med ulike metoder. Dette f\u00f8rer til un\u00f8dvendige diskusjoner om hva som er rett metode og for s\u00e5 vidt ogs\u00e5 hva som er rett niv\u00e5. Felles metode vil ogs\u00e5 gj\u00f8re det mulig \u00e5 sammenligne tallgrunnlag mellom kommuner. En oversiktlig boligreserve er et godt verkt\u00f8y i arbeidet med \u00e5 sikre b\u00e6rekraftig boligforsyning. Det vil gi en hjelp til \u00e5 avdekke behov for \u00e5 \u00f8ke reguleringstakt, dersom det er trender som tyder p\u00e5 for lav reserve. Men for \u00e5 kunne gj\u00f8re en vurdering om en boligreserve er passe, lav eller h\u00f8y, savner plan- og bygningsetaten en klarere definisjon p\u00e5 hva som ligger i \u201ctilstrekkelig boligbygging\u201d i \u00a7 3-1 i pbl. Hva vil v\u00e6re \u201criktig\u201d boligreserve i forhold til kommunens forventede befolkningsvekst? PBE mener inndelingen i tre niv\u00e5 er fornuftig og hensiktsmessig for kommuner med utbyggingspress. Her tror vi det er nyttig om retningslinjen endrer ordlyd fra kan til b\u00f8r. For de kommuner som kartlegger/teller boligreserven, er det en beskjeden tilleggsoppgave \u00e5 dele reserven opp i ulike deler, og vi mener det gir en vesentlig bedre og mer treffende beskrivelse av den faktiske boligreserven \u00e5 skille mellom byggeomr\u00e5der avsatt p\u00e5 overordet og strategisk niv\u00e5 (KPA, KDP o.l) - niv\u00e5 A, potensialet i omr\u00e5deregulering med plankrav - niv\u00e5 B, og boligpotensiale i vedtatte detaljreguleringer - niv\u00e5 C. Departementet anbefaler blant annet at kommunen skal gj\u00f8re egne vurderinger av om eldre reguleringsplaner skal tas med i beregningene, at studentboliger og omsorgsboliger skal synliggj\u00f8res s\u00e6rskilt og at tidspunktet for n\u00e5r en bolig \u201ctrekkes ut\u201d av reserven, er ved gitt igangsettingstillatelse. Departementets anbefalinger samsvarer i stor grad med Bergen kommunes n\u00e5v\u00e6rende praksis \u00e5 beregne boligreserven (kartfortelling om Bergens boligreserve). Bergen bruker i dag byggetillatelse (ramme- og/eller igangsetting) som grunnlag for \u00e5 ta boligen ut av boligreserven, men PBE enig med Trondheim kommunes innspill om at boligen i stedet kan tas ut av boligreserven ved midlertidig brukstillatelse / ferdigattest. Dette er tall kommunen har tilgang til gjennom Matrikkelen. I de tilfeller der hele eller deler av omr\u00e5deplaner ikke har krav om detaljplan, b\u00f8r disse kunne telles p\u00e5 lik linje med detaljreguleringer (niv\u00e5 C). PBE er enig i at omsorgs- og studentboliger b\u00f8r synliggj\u00f8res s\u00e6rskilt. Trondheim foresl\u00e5r at disse inkluderes i den totale boligreserven, da de ogs\u00e5 m\u00e5 regnes som boliger. Det kan variere hvordan man definerer omsorgsboliger og studentboliger, og PBE mener derfor at disse boligene i liten grad er en del av det \u00e5pne boligmarkedet, og derfor h\u00f8rer hjemme i andre boligregnskap. Men det kan v\u00e6re opp til hver enkelt kommune hvordan de synliggj\u00f8res. Hva Med vennlig hilsen Mette Iversen Seksjonsleder, Kommuneplan Plan- og bygningsetaten, Byplanavdelingen Bergen kommune Postboks 7700 | 5020 Bergen Telefon 922 06 202 www.bergen.kommune.no Facebook | Twitter Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. "
}