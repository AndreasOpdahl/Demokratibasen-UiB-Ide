{
  "dokument_id": "c86291fc-1743-55af-8167-462af153f4cb",
  "doc_type": "case_attachment",
  "kommune": 4601,
  "tittel": "Klage p\u00e5 tillatelse",
  "url": "https://bergen.kommune.no/politikere-utvalg/api/fil/bk360/10966495/Klage-pa-tillatelse",
  "tekst": "Bergen Kommune Plan- og bygningsetaten, Postboks 7700 5020 BERGEN V\u00e5r referanse: Ansvarlig advokat: Dato: 69249503/2957379 Einar Dr\u00e6geb\u00f8 21. juni 2024 KLAGE P\u00c5 TILLATELSE TIL OPPRETTELSE OG ENDRING AV EIENDOM- GNR.191 BNR.5 I BERGEN KOMMUNE 1. Innledning Harris Advokatfirma bist\u00e5r Jostein Skjerve, hjemmelshaver til gnr.191 bnr.5 i Bergen kommune. S\u00f8ker Agnar Blindheim har i vedtak den 07.06.2024 f\u00e5tt tillatelse til fradeling av en bebygd parsell fra bnr.5, og dermed dispensasjon fra LNF form\u00e5l i kommuneplanens bestemmelser \u00a7 31. P\u00e5 vegne av hjemmelshaver Jostein Skjerve p\u00e5klages vedtaket. Klagefristen er 28.06. Klagen er sendt rettidig. Det foreligger feil ved kommunens saksbehandling, samt feil ved rettsanvendelsen og vurderingen av faktum. Feilene har virket inn p\u00e5 vedtaket, og tillatelsen m\u00e5 oppheves. 2. Ulempene for bnr.5 ved fradeling. Harris Advokatfirma har p\u00e5 vegne av Skjerve inngitt merknader til s\u00f8knaden om fradeling, i forkant av at vedtaket ble truffet. Merknadene ble sendt 29.09.2023. Her er sakens faktum knyttet til fradelingen og dens betydning for bnr.5 redegjort for. Vi kan dessverre ikke se at kommunen har vurdert disse opplysningene i det foreliggende vedtaket. Et sentralt poeng som her ble fremhevet, er at dersom teigen fradeles med eget g\u00e5rds- og bruksnummer, vil det f\u00e5 en selvstendigomsetningsverdi. Jostein Skjerve vil da risikere \u00e5 f\u00e5 et \u00abfremmedelement\u00bb midt i landbruksenheten, som kan skape driftsmessige ulemper. Parsellen vil ligge s\u00e5 tett p\u00e5 landbruksareal at det kan oppst\u00e5 konflikter som gjelder jordbruksst\u00f8y og lukt, som kan p\u00e5virke b\u00e5de eksisterende og fremtidig drift. Teigen som s\u00f8kes fradelt ligger dessuten i et omr\u00e5de hvor det drives noe aktivt landbruk, og grenser til beitemark som tilh\u00f8rer landbruket. Fylkesmannen i Sogn og Fjordane sin sak 2016/2323-423.1 er relevant i denne sammenhengen. Saken gjaldt klage over avslag p\u00e5 s\u00f8knad om dispensasjon til fradeling av parsell med v\u00e5ningshus i Bergen kommune. Fylkesmannen i Sogn og Fjordane ble oppnevnt som settefylkesmann for \u00e5 avgj\u00f8re klagesaken. Fradelingen ville ikke medf\u00f8re tap av landbruksjord. Statsforvalteren avslo dispensasjonss\u00f8knaden, og la avgj\u00f8rende vekt p\u00e5 de negative sidene ved Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 69249503/2957379 harris.no Side 1 av 6 at landbrukseiendommen fragmenteres: \u00abEn fradeling medf\u00f8rer at det vil bli st\u00e5ende et bolighus midt inne i landbruksareal. Parsellen ligger b\u00e5de relativt n\u00e6rme driftsbygningen (ca. 30 meter), i tillegg til at den ligger mellom landbruksarealet og driftsbygningen og har samme adkomstvei. Parsellen vil derfor v\u00e6re mer p\u00e5virket av driften enn andre boliger i omr\u00e5det. Vi vurderer derfor at parsellen ligger s\u00e5 tett p\u00e5 landbruksareal at det kan oppst\u00e5 konflikter som gjelder jordbruksst\u00f8y og lukt. Slike konflikter kan med tiden v\u00e6re med \u00e5 legge b\u00e5nd p\u00e5 b\u00e5de eksisterende og fremtidig-drift av arealet. Boligen vil ogs\u00e5 v\u00e6re fritt omsettelig. Dette gj\u00f8r at det ikke kan legges vekt p\u00e5 private forhold, slik som den n\u00e6re tilknytningen mellom (...) og den som skal drive landbruksarealet i dag. Vi viser ogs\u00e5 til at kommunen ikke b\u00f8r gi dispensasjon i hensynssone for landbruk n\u00e5r det kan oppst\u00e5 konflikt og ulemper for driften. Som ovenfor viser vi til at parsellen er plassert n\u00e6r driftssenteret p\u00e5 g\u00e5rden. For \u00e5 sikre form\u00e5let med hensynssonen er det s\u00e6rlig viktig at tiltak som kan p\u00e5virke landbruket eventuelt skjer etter langsiktig planarbeid, ikke gjennom dispensasjoner. Vi vurderer derfor at fradelingen setter landbrukshensynene, som LNF-form\u00e5let i kommuneplanen skal ivareta, vesentlig til side.\u00bb Situasjonen er som nevnt sammenlignbar i foreliggende sak. De negative sidene ved at landbrukseiendommen fragmenteres, taler for at landbrukshensynene som LNF-form\u00e5let skal ivareta, blir vesentlig tilsidesatt. Jostein Skjerve overtok g\u00e5rden i 2010, og har n\u00e5 voksne barn som melder interesse for \u00e5 overta, og barnebarn som vokser til. G\u00e5rdsenheten er fin, ligger byn\u00e6rt og i et viktig turomr\u00e5de for \u00c5sanes befolkning. Den er godt plassert for produksjon av mat, for eksempel som markedshage, og kan formidle kulturhistorie, h\u00e5ndverk og identitet i en helhet. Fradeling av arealet vil forringe verdien av g\u00e5rden og muligheten for \u00e5 skape en praktisk og \u00f8konomisk b\u00e6rekraftig g\u00e5rdsenhet for fremtidige generasjoner. Skjerve har i lengre tid hatt planer om \u00e5 tilrettelegge for markedshagedyrking p\u00e5 eiendommen. M\u00e5lgruppen vil da v\u00e6re interesserte dyrkere som \u00f8nsker \u00e5 leie jord til dyrking av eksempelvis gr\u00f8nnsaker. Slikt landbruk bidrar til \u00e5 oppfylle mange av b\u00e6rekraftm\u00e5lene, og blir tilrettelagt for i en rekke kommuner. 1 Illustrasjonsfotoer p\u00e5 neste side viser id\u00e9/plan for fremtidig utnyttelse av g\u00e5rden. Det \u00f8verste bilde viser eiendommen i dag, mens det nederste viser en av mulighetene for markedshagedyrking. En del av planen er \u00e5 benytte landbrukseiendommen som bes\u00f8ksg\u00e5rd. Eiendommen har stor kulturhistorisk verdi, og byggene som Agnar Blindheim s\u00f8ker om \u00e5 fradele er autentiske g\u00e5rdsbygg som er over 100 \u00e5r gamle. Dersom bygningene skilles ut som egne matrikkelenheter med selvstendig omsetningsverdi, vil dette hindre muligheten for \u00e5 presentere bygningene til publikum. Dette gj\u00f8r at g\u00e5rden mister mulighet til \u00e5 formidle kulturhistorie, h\u00e5ndverk og identitet i 1 https://www.vtfk.no/aktuelt/en-mulighetsstudie-om-urbant-landbruk/ 69249503/2957379 harris.no Side 2 av 6 en helhet. 69249503/2957379 harris.no Side 3 av 6 Vi kan ikke se at disse ulempene er vurdert av kommunen. 3. Feil ved kommunens vedtak 3.1 Kommunen synes ikke \u00e5 ha tatt h\u00f8yde for at dispensasjon er en snever unntaksregel Vilk\u00e5rene for \u00e5 gi dispensasjon i pbl. \u00a7 21-2 er sv\u00e6rt strenge. Dette f\u00f8lger direkte av ordlyden, og er lagt til grunn i b\u00e5de forarbeider og juridisk teori, se for eksempel Myklebust, Ingunn Elise, Karnov lovkommentar 1 til \u00a7 19-2: \u00abDispensasjon skal klart nok v\u00e6re en snever unntaksregel, jf. Ot.prp. nr. 32 (2007-2008) s. 242\u00bb Det samme fremg\u00e5r av rettspraksis, se LA-2019-8060 med videre henvisning til sivilombudet: \u00abLovens vilk\u00e5r er at fordelene ved \u00e5 gi dispensasjon \u00abklart\u00bb skal overstige ulempene. Dette er ogs\u00e5 fremhevet av Sivilombudsmannens i uttalelse SOM-2015-3269: \u00abDet er under enhver omstendighet ikke tilstrekkelig for \u00e5 innvilge dispensasjon at ulempene ved dispensasjonen eventuelt skulle v\u00e6re beskjedne. Fylkesmannen m\u00e5 vurdere de fordelene og ulempene ved dispensasjonen som gj\u00f8r seg gjeldende i saken. Vurderingen m\u00e5 vise at det foreligger relevante, klare og positive fordeler som er \u00abklart st\u00f8rre\u00bb enn ulempene som dispensasjonen f\u00f8rer til. Lovens vilk\u00e5r om kvalifisert interesseovervekt krever at de relevante forholdene m\u00e5 ha stor vekt dersom vilk\u00e5ret skal v\u00e6re oppfylt.\u00bb Denne h\u00f8ye terskelen har ikke kommunen tatt h\u00f8yde for i sin rettsanvendelse eller subsumpsjon. Dette gjelder i s\u00e6rlig grad for planer av relativt ny dato, der areal- og ressursbruken ikke har endret seg i nevneverdig grad siden planens vedtakelse. Dette er tilfellet for KPA 2018, som er plangrunnlag i foreliggende sak. I de tilfellene det s\u00f8kes om dispensasjon fra \u00abeldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene\u00bb, kan det etter omstendighetene v\u00e6re enklere \u00e5 dispensere fra planen, jfr. Ot.prp. nr. 32 (2007-2008) s. 242. Dette er ikke tilfellet i v\u00e5r sak. Det er ingen forhold p\u00e5 eiendommene som har endret seg siden planen ble vedtatt. I Pedersen, Odd Jarl, m.fl., Plan- og bygningsrett, del II. Byggesaksbehandling, h\u00e5ndhevelse og sanksjoner (2018) 3. utgave s. 210-211 uttales at Gjelder det en nylig vedtatt plan, forutsetter forarbeidene at dispensasjon ikke skal gis\u00bb (min utheving). Dette har ikke kommunen tatt h\u00f8yde for i foreliggende sak. 3.2 Kommunen har ikke gitt en tilfredsstillende begrunnelse for at de strenge dispensasjonsvilk\u00e5rene er oppfylt Kommunens begrunnelse for at dispensasjonsvilk\u00e5rene er oppfylt, er n\u00e6rmest ikke- eksisterende. Fagetatens vurderinger starer p\u00e5 s.11m og inneb\u00e6rer i all hovedsak en henvisning til landbruksetatens vurderinger i delingstillatelsen etter jordloven \u00a7 12. Dette er et vedtak etter annen lovgivning, og kan selvsagt ikke uten videre tjene som begrunnelse for 69249503/2957379 harris.no Side 4 av 6 dispensasjon etter pbl. \u00a7 19-2. Vedtaket etter jordloven er for \u00f8vrig p\u00e5klaget av Skjerve. Klagen er ikke avgjort. Fagetatens selvstendige vurderinger fremg\u00e5r p\u00e5 s.12: \u00abtiltaket vurderes til \u00e5 ikke vesentlig tilsidesette de hensyn bestemmelsen skal ivareta, og etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene\u00bb. Etter v\u00e5rt syn er dette kun en konklusjon, langt fra en tilstrekkelig begrunnelse for dispensasjon, som alts\u00e5 kun skal tillates i snevre unntakstilfeller. Krav til begrunnelse for dispensasjonsvedtak etter pbl. \u00a7 19-2 er redegjort for i SOM-2011-2812: \u00abDet m\u00e5 v\u00e6re et grunnleggende krav til begrunnelse for et dispensasjonsvedtak etter pbl. \u00a7 19.2 at det fremg\u00e5r at hvert av lovens kumulative vilk\u00e5r er vurdert og hvilke konklusjoner vurderingene munnet ut i. Fylkesmannen har i vedtaket verken vist til fordelene eller ulempene ved \u00e5 gi dispensasjon, og heller ikke konkludert med om vilk\u00e5ret i pbl. \u00a7 19-2 annet ledd annet punktum er oppfylt. En slik mangel ved begrunnelsen etterlater et inntrykk av at fylkesmannen ikke har vurdert hvorvidt vilk\u00e5ret er oppfylt.\u00bb Loven stiller alts\u00e5 krav om at fordelene og ulempene ved dispensasjon uttrykkelig m\u00e5 veies mot hverandre, p\u00e5 en slik m\u00e5te at det er mulig \u00e5 etterpr\u00f8ve hvordan vurderingen og avveiingen er foretatt. Dette har ikke skjedd i foreliggende sak, som er en klar saksbehandlingsfeil. Det er ikke mulig \u00e5 etterpr\u00f8ve hvorfor kommunen mener hensynene bak bestemmelsen ikke blir \u00abvesentlig tilsidesatt\u00bb, eller hvordan \u00abfordelene ved \u00e5 gi dispensasjon\u00bb er \u00abklart st\u00f8rre enn ulempene\u00bb, jfr. \u00a7 19-2. Vi kan ikke se at fagetaten i det hele tatt har redegjort for hva som er fordelene ved dispensasjon. P\u00e5 s. 11 henviser som nevnt fagetaten til landbruksetatens vurdering. Landbruksetaten skriver f\u00f8lgende om hva som har v\u00e6rt avgj\u00f8rende for delingstillatelsen: \u00abMomentene som har v\u00e6rt avgj\u00f8rende for v\u00e5r vurdering er som f\u00f8lger: Dommen fra 1995, der han blir tilkjent et st\u00f8rre areal enn det som n\u00e5 s\u00f8kes om. S\u00f8ker har bodd i huset p\u00e5 denne teigen, i den oppfatning av at det er hans eiendom, i mange \u00e5r\u00bb. (...) I den grad dette skal oppfattes som de eventuelle fordelene ved dispensasjon, er det klart at vurderingen ikke er korrekt. Det stemmer at Agnar Blindheim er tilkjent eiendomsrett til arealet gjennom en dom fra 1995. Men dette kan ikke regnes som en \u00abfordel\u00bb ved dispensasjon. At Blindheim er eier av en teig p\u00e5 bnr.5, er kun en forutsetning for at han har kompetanse til \u00e5 s\u00f8ke om deling av en eiendom han ikke har grunnbokshjemmel til, jfr. pbl. \u00a7 21-2, jfr. matrikkellova \u00a7 9. Det er ikke et argument for \u00e5 tillate dispensasjon. \u00c5 v\u00e6re eier er alts\u00e5 en forutsetning for \u00e5 s\u00f8ke om fradeling, men kan vanskelig ses som en positiv virkning av at dispensasjon blir gitt. At eierskapet er fastsatt gjennom en dom, har da heller ingen betydning. Eierskap er eierskap, og det er ikke et relevant hensyn etter pbl. \u00a7 19-2 at eierskapet er fastsatt gjennom dom. 69249503/2957379 harris.no Side 5 av 6 Det f\u00f8lger av tolkningsuttalelse om relevante fordeler ved dispensasjon, s\u00e6rlig for allerede utf\u00f8rt tiltak \u2013 TUDEP-2023-3405, at det \u00aber generelle areal- og ressursdisponeringshensyn som er ment \u00e5 v\u00e6re relevante som fordeler og ulemper.\u00bb Fagetaten har ikke nevnt noen slike areal- og ressursdisponeringshensyn som er fordeler ved dispensasjon. Fagetaten har videre unnlatt \u00e5 vurdere ulempen det vil inneb\u00e6re for landbruksenheten \u00e5 f\u00e5 et fremmedelement i tunet. Dette er et relevant hensyn. 4. Oppsummering Oppsummert hefter det flere feil ved kommunens vedtak. Kommunen har ikke gitt en tilstrekkelig begrunnelse for hvorfor dispensasjonsvilk\u00e5rene er oppfylt. Kommunen har heller ikke anvendt den strenge terskelen riktig. Dispensasjon er en snever unntaksregel, s\u00e6rlig n\u00e5r det dispenseres fra en nyere plan. Dispensasjon skal i slike tilfeller vanligvis avsl\u00e5s. Det er ikke riktig at fordelen ved dispensasjon er \u00abklart\u00bb st\u00f8rre enn ulempene i denne saken. Dispensasjon vil medf\u00f8re ulemper for landbruksenheten p\u00e5 bnr.5, og skape utfordringer for fremtidig arealdisponering. Motsatt vil fordelene for Blindheim v\u00e6re av privat karakter. I et slikt tilfelle er ikke fordelene \u00abklart st\u00f8rre\u00bb enn ulempene, jfr. blant annet tidligere nevnte LA- 2019-8060 med videre henvisninger. Kommunens tillatelse m\u00e5 omgj\u00f8res. Det er ikke grunnlag for dispensasjon, jfr. pbl. \u00a7 19-2. Med vennlig hilsen Harris Advokatfirma AS Mikal Gr\u00f8nhaug Isaksen Advokat mgi@harris.no 454 71 521 69249503/2957379 harris.no Side 6 av 6 "
}