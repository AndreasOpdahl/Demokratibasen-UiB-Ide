{
  "dokument_id": "d0e5b365-5ebb-5dc0-aa3a-21ddda64425f",
  "doc_type": "case_attachment",
  "kommune": 5501,
  "tittel": "Revidert  planprogram_Troms\u00f8 lufthavn",
  "url": "https://innsyn.tromso.kommune.no/application/getMoteDokument?dokid=2001870658",
  "tekst": "AVINOR AS ADRESSE COWI AS Otto Nielsens veg 12 REVIDERT PLANPROGRAM Postboks 4220 Torgarden 7436 Trondheim TLF +47 02694 WWW cowi.no REGULERINGSPLAN FOR TROMS\u00d8 LUFTHAVN LANGNES Figur 1 Flyfoto over Troms\u00f8 lufthavn Langnes (Kilde: FINN) OPPDRAGSNR. DOKUMENTNR. A252572 001 VERSJON UTGIVELSESDATO BESKRIVELSE UTARBEIDET KONTROLLERT GODKJENT 3 16.09.2024 PLA_Planprogram JLSK ADHK JLSK 2 REVIDERT PLANPROGRAM REVIDERT PLANPROGRAM 3 1 Sammendrag Avinor har igangsatt planarbeid for detaljregulering av areal p\u00e5 Langnes i den hensikt \u00e5 oppdatere eksisterende plan og tilrettelegge for st\u00f8rre fleksibilitet i reguleringsplanen. Dette vil bidra i \u00e5 fjerne den utstrakte bruken av dispensasjoner i omr\u00e5det. Det er vurdert at planen omfattes av vedlegg II 10d i forskrift om konsekvensutredninger, som omfatter bygging av flyplass samt landingsplass for helikopter. Det er vurdert at det m\u00e5 gjennomf\u00f8res en konsekvensutredning for fagomr\u00e5dene naturmangfold, friluftsliv, barn- og unges oppvekstsvilk\u00e5r, kulturminner, landskap, geoteknikk, forurensning, transportbehov, energiforbruk og energil\u00f8sninger (klimagassutslipp.) Forslag til planprogram l\u00e5 ute til offentlig ettersyn i tidsrommet 11.06.2024 \u2013 22.07.2024, og ble sendt til ber\u00f8rte grunneiere, naboer, foreninger og offentlige h\u00f8ringsinstanser. 4 REVIDERT PLANPROGRAM INNHOLD 1 Sammendrag 3 2 Bakgrunn 6 2.1 Form\u00e5let med planen 6 2.2 Beliggenhet 6 2.3 Akt\u00f8rer 6 2.4 Krav til konsekvensutredning (KU) 7 3 Prosess og medvirkning 7 4 Beskrivelse av dagens situasjon 8 4.1 Planomr\u00e5dets beliggenhetens avgrensning 8 4.2 Dagens virksomhet (omr\u00e5dets utnyttelse/funksjon) 9 4.3 Trafikk/infrastruktur 10 4.4 Eiendomsforhold 11 4.5 Naturmangfold 12 4.6 Topografi 13 4.7 Skred og flom 14 4.8 Kulturarv 15 5 Overordnede rammer og f\u00f8ringer 16 5.1 Gjeldende reguleringsplan 16 5.2 Tilgrensende planer 16 5.3 Reguleringsplaner under arbeid 16 5.4 Reguleringsplaner som tenkes \u00e5 g\u00e5 ut p\u00e5 grunn av planarbeidet. 16 5.5 Kommuneplanens arealdel Troms\u00f8 17 5.6 Regionale f\u00f8ringer 17 5.7 Statlige f\u00f8ringer / overordnete f\u00f8ringer 17 5.8 Andre aktuelle f\u00f8ringer og retningslinjer 18 6 Planlagt tiltak 19 7 Forholdet til forskrift om konsekvensutredning 20 7.1 Hensikt 20 7.2 Vurdering 20 7.3 Metode 20 7.4 Utredningsalternativ 21 7.5 Naturmangfold 22 7.6 Vannmilj\u00f8 23 7.7 Landskap 23 7.8 Kulturmilj\u00f8 23 7.9 Friluftsliv, n\u00e6rmilj\u00f8, barn og unges oppvekstsvilk\u00e5r 24 REVIDERT PLANPROGRAM 5 8 Andre tema 24 8.1 Geotekniske grunnforhold 24 8.2 Transportbehov, energiforbruk og energil\u00f8sninger 24 8.3 St\u00f8y 25 8.4 Forurensning 25 8.5 Universell utforming 25 8.6 Arkitektonisk og estetisk utforming, uttrykk og kvalitet 25 8.7 Teknisk infrastruktur, overvannsh\u00e5ndtering 25 9 Risiko og s\u00e5rbarhet (ROS) 26 10 Oversikt over utredninger 27 11 Framdrift 27 6 REVIDERT PLANPROGRAM 2 Bakgrunn 2.1 Form\u00e5let med planen Troms\u00f8 lufthavn, Langnes, er under stadig utvikling, og det har i lengre tid v\u00e6rt en utfordring at gjeldende regulering for Troms\u00f8 lufthavn fra 1992, med mindre endringer i 1995 og i 1996, er utdatert. For \u00e5 f\u00e5 den utviklingen av lufthavna slik Avinor har \u00f8nsket det, har det i lengre tid v\u00e6rt en utstrakt bruk av dispensasjoner. Troms\u00f8 kommune har gitt klare signaler om at den ikke \u00f8nsker \u00e5 videref\u00f8re denne praksisen, og har gitt en betinget dispensasjon for etableringen av nytt avisningsomr\u00e5de i p\u00e5vente av ny regulering av omr\u00e5det. Hensikten med planarbeidet er \u00e5 legge til rette for \u00e5 oppdatere arealbruken slik at den er i tr\u00e5d med det som er etablert innenfor omr\u00e5det. I tillegg er det \u00f8nskelig \u00e5 regulere for en h\u00f8yere utnyttelse av omr\u00e5det samt noe endret bruk. 2.2 Beliggenhet Figur 2 Oversiktskart Troms\u00f8 lufthavn er lokalisert p\u00e5 Langes p\u00e5 vestsiden av Troms\u00f8ya i Troms\u00f8 kommune, 3,5 km nordvest for Troms\u00f8 sentrum. Troms\u00f8 lufthavn ligger langs E8 og fv. 862. 2.3 Akt\u00f8rer Avinor AS er tiltakshaver for planarbeidet. COWI AS er engasjert av Avinor AS som plankonsulent og r\u00e5dgiver for \u00e5 bist\u00e5 i planprosessen og ved utarbeiding av n\u00f8dvendig planmateriale. REVIDERT PLANPROGRAM 7 2.4 Krav til konsekvensutredning (KU) Plan og bygningslovens \u00a7\u00a74-2, 12-9 og 14-6 legger f\u00f8ringer for hvilke planer som skal konsekvensutredes og hvordan de skal behandles. Troms\u00f8 kommune har vurdert at temaene naturmangfold, friluftsliv, barn- og unges oppvekstsvilk\u00e5r, kulturminner, landskap, geoteknikk, forurensning, transportbehov, energiforbruk og energil\u00f8sninger (klimagassutslipp) b\u00f8r konsekvensutredes. 3 Prosess og medvirkning Plan- og utredningsprosessen Arealplaner skal vurderes i forhold til \"Forskrift Oppstart av reguleringsplan om konsekvensutredninger for planer etter som utl\u00f8ser krav om KU plan- og bygningsloven\", som har til hensikt \u00e5 \u2022Utarbeide forslag til s\u00f8rge for at hensyn til milj\u00f8 og samfunn blir planprogram \u2022Varsel om oppstart og h\u00f8ring tatt i betraktning under utarbeidelsen av av planprogram, 6 ukers frist planer. \u2022Innarbeide merknader og eventuelt revidere planprogram Planarbeidet omfattes av forskriftens \u00a7 6 \"Planer og tiltak som alltid skal konsekvensutredes og ha planprogram eller melding\", da tiltaket omfattes av vedlegg 1) i forskrift om konsekvensutredninger, grunnet Planprogram fastsettes (vedtas) av formannskapet at planomr\u00e5det inneb\u00e6rer en flyplass med rullebane over 1600m. N\u00e5r det stilles krav om en konsekvensutredning skal det ved oppstart av planarbeidet utarbeides et planprogram som Utarbeide planforslag med tilh\u00f8rende skal gj\u00f8re rede for planarbeidet som konsekvensutredning igangsettes, beskrive prosess og medvirkning samt belyse problemstillinger som anses viktige for milj\u00f8 og samfunn. Planprogrammet legger f\u00f8ringer for konsekvensutredningen, og 1. gangs behandling av ved fastsetting kan formannskapet gi planforslaget i det faste utvalget for plansaker n\u00e6rmere retningslinjer for planarbeidet. \u2022Planforslag legges deretter ut p\u00e5 h\u00f8ring med 6 ukers Konsekvensutredning av planforslaget skal h\u00f8ringsfrist \u2022Planen revideres i utarbeides p\u00e5 grunnlag av fastsatt hht.merknader planprogram som legges fram sammen med et planforslag i neste runde av planprosessen. Da redegj\u00f8res det grundig for et konkret forslag og konsekvensene dette forslaget vil kunne f\u00e5. 2. gangs behandling av planforslaget i det faste Figuren til h\u00f8yre angir hovedtrekkene i en utvalget for plansaker, f\u00f8r egengodkjenning i formell planprosess for en reguleringsplan kommunestyret med tilh\u00f8rende konsekvensutredning. Figur 3 Hovedtrekk i en formell planprosess 8 REVIDERT PLANPROGRAM Medvirkning Lovverket gir klare f\u00f8ringer i forhold til medvirkning i planprosesser. Naboer, offentlige myndigheter og andre sentrale parter i saken blir varslet gjennom brev. I tillegg annonseres planarbeidet p\u00e5 kommunens nettsider og i lokal presse, slik at ogs\u00e5 \u00f8vrige har mulighet til \u00e5 f\u00f8lge med og/eller komme med innspill til planarbeidet. En standard planprosess for reguleringsplaner har flere runder der man ber om innspill. I f\u00f8rste omgang varsler man oppstart, for \u00e5 innhente merknader f\u00f8r man g\u00e5r i gang med utarbeiding av et konkret forslag. Deretter vil man legge ut forslaget til offentlig ettersyn, og ved behov kan det v\u00e6re aktuelt med flere slike h\u00f8ringsrunder. Troms\u00f8 kommune bruker aktivt sine nettsider i forbindelse med p\u00e5g\u00e5ende planarbeider, og alt planmateriale som legges ut til h\u00f8ring vil legges ut her. Planmaterialet vil ogs\u00e5 v\u00e6re tilgjengelig p\u00e5 r\u00e5dhuset. Adressen til nettsidene er www.tromso.kommune.no/hoeringer og r\u00e5dhuset har adresse R\u00e5dhusgata 2. Planforslag som legges ut til offentlig ettersyn er ogs\u00e5 tilgjengelig i foajeen p\u00e5 r\u00e5dhuset. 4 Beskrivelse av dagens situasjon 4.1 Planomr\u00e5dets beliggenhetens avgrensning Figur 3 Forslag til varslingsgrense er vist med hvit, stiplet strek. Den tilsvarer i stor grad grense for gjeldende reguleringsplan i omr\u00e5det, men er utvidet noe i tr\u00e5d med Avinor sine innspill til kommuneplanens arealdel. REVIDERT PLANPROGRAM 9 Planavgrensningen g\u00e5r fra Ringvegen i \u00f8st, avgrenses mot p\u00e5g\u00e5ende regulering for E8 i s\u00f8r, mot sj\u00f8en i vest og tar med seg et lite omr\u00e5de ut i sj\u00f8en nord for dagens rullebane. Omr\u00e5det mot vest for Fv. 862 \u00f8nskes tatt med i planavgrensningen ved oppstart, da man fortsatt er usikker p\u00e5 plassbehovene knyttet til kollektiv som er blitt spilt inn av Troms og Finnmark fylkeskommune. 4.2 Dagens virksomhet (omr\u00e5dets utnyttelse/funksjon) Planomr\u00e5det omfatter lufthavnsomr\u00e5det p\u00e5 Langnes og dekker et omr\u00e5de p\u00e5 ca. 1,8 km2. Figur 4 Dagens regulerte form\u00e5l (kommunekart.no) Omr\u00e5det er i dag i bruk til lufthavn, med banesystem, diverse bygninger knyttet til lufthavnas drift, offentlig veg og parkering samt friomr\u00e5de. Omr\u00e5det b\u00e6rer preg av lufthavnas virksomhet, med store asfalterte flater. I vest ligger det massedeponier og brakkarealer med noe vegetasjon. Det er etablert en jordvoll mot gang- og sykkelvegen som ligger langs Fv. 862. I nord ligger Skogneshaugen med lav skogsvegetasjon. Landskapet er \u00e5pent ut mot Sandnessundet, med Sandnessundbrua (ogs\u00e5 kjent som Kval\u00f8ybrua) som markert element. 10 REVIDERT PLANPROGRAM Figur 5 Innflygningen til Troms\u00f8 lufthavn fra s\u00f8r (Kilde: Avinor) Det ligger et tidligere milit\u00e6rt drivstoffanlegg vest for Skognesvegen. Det skal etter planen tas i bruk for drivstoffleveranser til sivil flytrafikk. P\u00e5 gnr./bnr. 116/372 driver en privat akt\u00f8r (Biltrend) med verksted, vask og klargj\u00f8ring av leiebiler. P\u00e5 gnr./bnr. 116/1, inntil gang- og sykkelvegen langs Fv. 862, ligger det en kommunal pumpestasjon. P\u00e5 gnr./bnr. 116/33, innenfor omr\u00e5de regulert til friomr\u00e5de, ligger det en st\u00f8rre boligeiendom. Langs Skognesvegen vest for rullebanen, ligger fire boligeiendommer som alle er innl\u00f8st av Avinor. Omr\u00e5det mellom Flyplassvegen og Fv. 862 er hovedsakelig benyttet deponering av masser. Det nyttes i dag som riggomr\u00e5de under utbygging av terminalen, ny avisingsplattform og utvidelse flyoppstillingsplasser. Deler av omr\u00e5det vil brukes til \u00e5 erstatte parkeringsplasser som beslaglegges av lufthavnutbyggingen. Omr\u00e5det skal ogs\u00e5 i fremtiden nyttes til deponering av lett forurensede masser som flyttes i samband med bygging av ny avisingsplattform og taksebane. 4.3 Trafikk/infrastruktur Lufthavnsomr\u00e5det er omkranset av veger, den kommunale Ringvegen \u00f8st for rullebanen, E8 ligger under rullebanen i s\u00f8r og vest frem til rundkj\u00f8ringen vest for terminalbygget, der den g\u00e5r over til \u00e5 v\u00e6re Fv. 862. Det er satt i gang arbeid for regulering av E8 og flyplasstunnel i regi av Statens vegvesen. REVIDERT PLANPROGRAM 11 4.4 Eiendomsforhold Figur 6 Avgrensingen viser planomr\u00e5det med noen hovedeiendommer (Kilde: kommunekart.no) Figur 6 viser forslag til planavgrensning. Omr\u00e5det som \u00f8nskes varslet er tilpasset etter tilbakemeldinger fra Avinor. Avklaringer av endelig adkomst og hensynssoner vil avklares og avgrenses til faktisk behov gjennom planprosessen. Planavgrensningen slik den er foresl\u00e5tt omfatter hele eller deler av f\u00f8lgende g\u00e5rds- og bruksnummer: Gnr./bnr. Eier 115/17, Avinor AS 38, 40, 41, 50, 116/11, 13, 17, 20, 38, 141, 330, 343, 360, 368, 117/114, 327 116/1, Troms\u00f8 kommune flere teiger, 25, 35, 317, 364, 116/14 Helge Norderval 12 REVIDERT PLANPROGRAM 116/33 J\u00f8rn Roald Myreng 116/40 Marte Karoline Nilssen, Bengt Erik Paulsen 116/49 Forsvarsbygg 116/322 Avinor AS, Fester: Ugland Air Property AS 116/358 Statens vegvesen 116/371 Avinor AS, Fester: Wider\u00f8 property AS 116/383 Avinor AS, Fester: Avincis Aviation Norway AS 117/2 Leonore Sofie Andreassen, Rigmor Davidsen, Rolf Erik Davidsen, Torbj\u00f8rn Edvard Davidsen, Ingjerd Hansen, Kirsti M. Pettersen, Erling Davidsen, Bj\u00f8rg Solveig Henriksen, Jan Reidar Johannessen, Terje Johannesen, Daniel Marinius Davidsen, Dagmar Mathilde Gjeldstad, Kristin Rapp Hansen, Frode Rapp Larsen, Oddvar Bjarne Larsen, Mari Mortensen, Kjell Lund, Gunvor Pettersen, Ella Mathilde Davidsen, Liv Krossli, Ola Lauritzen, Anna Karoline Davidsen, Bj\u00f8rg Johanne Davidsen 4.5 Naturmangfold Det er gjennomf\u00f8rt naturtypekartlegging p\u00e5 land av Ecofact p\u00e5 vegne av milj\u00f8direktoratet av deler av planomr\u00e5det i 2019. Kartleggingen er gjennomf\u00f8rt etter Milj\u00f8direktoratets instruks (NiN). Naturtyper prioritert for kartlegging er r\u00f8dlistede naturtyper og naturtyper med sentral \u00f8kosystemfunksjon. V\u00e5tmarks- og fj\u00e6resonene ved de s\u00f8rlige, vestlige og nord\u00f8stlige delene av lufthavnen er viktige beiteomr\u00e5der for vade- og andefugler, inkludert \u00e6rfugl, og anses som sv\u00e6rt verdifulle. Det er ogs\u00e5 registrert flere r\u00f8dlistede arter som krykkje, lomvi, oter, alke, brushane og makrellterne i omr\u00e5det. I tillegg finnes det flere betydningsfulle naturtyper b\u00e5de p\u00e5 land og i sj\u00f8en rundt lufthavnen. Blant disse er bl\u00f8tbunnsomr\u00e5der i strandsonen og kalkskog, som begge er klassifisert som sv\u00e6rt viktige, samt bj\u00f8rkeskog med h\u00f8gstauder, tangvoll, semi- naturlig eng og naturbeitemark. S\u00f8r for Troms\u00f8ya ligger et stort omr\u00e5de med viktige forekomster av kamskjell, som ogs\u00e5 er vurdert som sv\u00e6rt verdifullt. Grind\u00f8ysundet naturreservat, en del av Ramsaromr\u00e5det \"Balsfjord v\u00e5tmarkssystem\", er spesielt viktig for trekk- og rastefugler, s\u00e6rlig vadefugler. Fj\u00e6reflatene i omr\u00e5det er rike p\u00e5 snegler, muslinger og andre virvell\u00f8se dyr som utgj\u00f8r en viktig n\u00e6ringskilde for fuglene. REVIDERT PLANPROGRAM 13 Figur 7 Utsnitt fra naturbase for planomr\u00e5det (kilde: milj\u00f8direktoratet) Temaet skal konsekvensutredes og evt. funn skal sikres i konsekvensutredning/ROS-analyse. 4.6 Topografi Figur 8 Oversikt l\u00f8smassekart (NGU) Bl\u00e5: Stor mulighet, bl\u00e5 skravur: sv\u00e6rt stor mulighet, gr\u00e5: stort sett frav\u00e6rende. NGUs l\u00f8smassekart er unders\u00f8kt og planomr\u00e5det er her definert som et omr\u00e5de med stor mulighet for marin leire. Det er verdt \u00e5 merke seg at store deler av omr\u00e5det best\u00e5r av fyllmasse (dvs. antropogent materiale.) Omr\u00e5det nord-vest p\u00e5 Langnes, er markert med \u00absv\u00e6rt-stor\u00bb sannsynlighet for marin leire. L\u00f8smassetypen her best\u00e5r av hav-, fjord og strandavsetning som har et usammenhengende eller tynt dekke over berggrunnen. I det nordligste omr\u00e5det av planomr\u00e5det er det et ovalt avgrenset omr\u00e5de markert med en gr\u00e5lig farge med noe bl\u00e5 skravur. Dette viser til at marin leire 14 REVIDERT PLANPROGRAM er stort sett frav\u00e6rende i omr\u00e5det, og best\u00e5r av et tynt dekke med organisk materiale over berggrunn. 4.7 Skred og flom Figur 9 Aktsomhetsomr\u00e5de flom (kommunekart.no) Omr\u00e5det er registrert i NVEs aktsomhetskart for flom og skred. Det er ikke registrert info om type flom, utover maksimal vannstandsstigning p\u00e5 ca. 2.5-3 meter. I planprosessen skal det tas h\u00f8yde for den forventede havniv\u00e5stigningen. DSBs nye veileder \u00abHavniv\u00e5stigning og stormflo\u00bb oppdatert 1.juli 2024 legges til grunn. REVIDERT PLANPROGRAM 15 4.8 Kulturarv Figur 10 Registrert kulturminne, \"Radiostasjon\" fra tredje kvartal av 1900-tallet. Her vist med bl\u00e5 merking. Det er kun registret et listef\u00f8rt kulturminne innenfor planomr\u00e5det, det er en radiostasjon fra tredje kvartal av 1900-tallet. I tillegg er det registret et bosetningsomr\u00e5de fra middelalderen p\u00e5 Storneset som er registret som fjernet (kilde: Kart - Kulturminnes\u00f8k (kulturminnesok.no) ) Det er blitt gjennomf\u00f8rt en ny kartlegging av kulturminner i forbindelse med planarbeidet. 16 REVIDERT PLANPROGRAM 5 Overordnede rammer og f\u00f8ringer 5.1 Gjeldende reguleringsplan Figur 11 Plankart gjeldende regulering for Troms\u00f8 lufthavn \u2013 Langnes vedtatt 26.02.1992 I gjeldende reguleringsplan Troms\u00f8 lufthavn - Langnes vedtatt 26.02.1992, er store deler av planomr\u00e5det regulert til spesialomr\u00e5de, forsvarsform\u00e5l, vist med r\u00f8dt p\u00e5 gjeldende plankart. Planforslaget vil oppheve store deler av gjeldende regulering. Gjeldende reguleringsplan for omr\u00e5det forutsetter at det skal utarbeides bebyggelsesplaner der n\u00e6rmere plassering av bygg, antall etasjer, takform, h\u00f8yder samt tilliggende infrastruktur l\u00f8ses. Bebyggelsesplan ble erstattet av detaljregulering gjennom reguleringsplan i plan- og bygningsloven av 2009. 5.2 Tilgrensende planer Langnesomr\u00e5det, planID. 1728, vedtatt 24.09.2014 Justering av trase (RV862), planID. 0528-002, vedtatt 03.07.1997 Ny \u00f8vingsbane for NAF alt.2: Ringveien, Troms\u00f8ya, planID. 1391, vedtatt 28.08.1996 5.3 Reguleringsplaner under arbeid Detaljregulering Ringvegen n\u00e6ringspark, planID. 1906 Detaljregulering E8 flyplasstunellen, planID. 1886 5.4 Reguleringsplaner som tenkes \u00e5 g\u00e5 ut p\u00e5 grunn av planarbeidet. Store deler av gjeldende regulering for lufthavna, Plan ID 0528 (vedtatt 26.02.1992), med unntak av omr\u00e5dene med Ringvegen og \u00f8st for denne. REVIDERT PLANPROGRAM 17 5.5 Kommuneplanens arealdel Troms\u00f8 Foresl\u00e5tt planomr\u00e5de er i kommuneplanens arealdel avsatt til n\u00e5v\u00e6rende og fremtidig lufthavn. Et omr\u00e5de vest for Fv. 862, Grindneset, er tatt med i planforslaget. Det er avsatt til n\u00e5v\u00e6rende og fremtidig andre typer bebyggelse og anlegg, \u00d8vrige arealer langs fylkesvegen er av satt til n\u00e5v\u00e6rende friomr\u00e5de. Planomr\u00e5det grenser inn til omr\u00e5de satt av til kystsoneplan i vest, parkeringssone 3, indre sone samt b\u00e5ndleggingssone etter plan- og bygningsloven i p\u00e5vente av reguleringsplan for Kval\u00f8yforbindelse med Tverrforbindelse (H710_F1) i gjeldende kommuneplanens arealdel. Omr\u00e5det ligger ogs\u00e5 innenfor omr\u00e5de for fly- og trafikkst\u00f8y samt luftsonekart for meteorologi og utslipp. 5.6 Regionale f\u00f8ringer \"Se nord - Geah\u010da dav\u00e1s - Katto pohjaisheen\", Regional planstrategi for Troms og Finnmark 2021-2024 Definerer hvilke utfordringer regionen st\u00e5r overfor, og hvilke regionale sp\u00f8rsm\u00e5l det er viktige \u00e5 jobbe med i valgperioden. 5.7 Statlige f\u00f8ringer / overordnete f\u00f8ringer Statlige planretningslinjer for samordnet bolig-, areal- og transportplanlegging De Statlige planretningslinjene for samordnet bolig-, areal- og transportplanlegging er viktige rammebetingelser som p\u00e5virker planleggingen av infrastrukturprosjekter, inkludert lufthavner, p\u00e5 flere m\u00e5ter. Disse retningslinjene har som m\u00e5l \u00e5 fremme b\u00e6rekraftig utvikling gjennom bedre samordning mellom boligbygging, arealbruk og transportinfrastruktur. N\u00e5r det gjelder det foresl\u00e5tte tiltaket, vil flere elementer v\u00e6re relevante \u00e5 vurdere. Retningslinjene legger blant annet vekt p\u00e5 \u00e5 redusere klimautslipp og fremme b\u00e6rekraftig utvikling. Dette inneb\u00e6rer at b\u00e5de nye lufthavner og utvidelser av eksisterende lufthavner m\u00e5 vurdere hvordan plasseringen og driften p\u00e5virker klimam\u00e5lene. Planleggingen m\u00e5 vektlegge muligheten for kollektivtransport og andre milj\u00f8vennlige transportformer for \u00e5 redusere bilbasert transport til og fra lufthavnen. Et viktig form\u00e5l i retningslinjene er \u00e5 sikre at arealbruk og transporttiltak er godt samordnet. I praksis betyr dette at lufthavnens plassering og infrastruktur b\u00f8r vurderes i sammenheng med eksisterende transportsystem, arbeidsplasser og n\u00e6ringsvirksomhet. M\u00e5let er \u00e5 redusere transportbehovet og sikre at lufthavnen blir en integrert del av regionens utviklingsplaner og tar n\u00f8dvendig hensyn til milj\u00f8, st\u00f8y, sikkerhet og klimarisiko. Dette er avgj\u00f8rende for \u00e5 sikre at lufthavnen bidrar til helhetlig samfunnsutvikling og oppfyller nasjonale og regionale m\u00e5l om b\u00e6rekraftig arealbruk og transport. Lufthavnen som et kollektivknutepunkt m\u00e5 vurderes i sammenheng med forventet \u00f8kning av antall 18 REVIDERT PLANPROGRAM reisende, som m\u00e5 sikres framkommelighet og gode overgangsmuligheter mellom ulike transportmidler, og innlemmes i kollektivtilbudet lokalt. Byvekstavtale Troms\u00f8 Det overordnete m\u00e5let for byvekstavtalen er at klimagassutslipp, k\u00f8, luftforurensing og st\u00f8y skal reduseres gjennom effektiv arealbruk og ved at veksten i persontransporten tas med kollektivtransport, sykling og gange. Dette er kjent som nullvekstm\u00e5let. For lufthavnen vil det derfor v\u00e6re viktig \u00e5 sikre at den er godt integrert i det overordnede kollektivsystemet, slik at reisende kan benytte seg av milj\u00f8vennlige transportalternativer. Form\u00e5let med retningslinjene er \u00e5 tydeliggj\u00f8re den nasjonale arealpolitikken i 100-metersbeltet langs sj\u00f8en, der allmenne interesser skal ivaretas og en vil unng\u00e5 uheldig bygging. I 100-metersbeltet skal det tas s\u00e6rlig hensyn til natur- og kulturmilj\u00f8, friluftsliv, landskap og allmenne interesser. FNs b\u00e6rekraftsm\u00e5l B\u00e6rekraftsm\u00e5l nr. 13 \u2013 stoppe klimaendringene og tilpasse seg dem I denne reguleringsplanen mener statsforvalteren det er s\u00e6rlig viktig \u00e5 vurdere hvordan planleggingen og gjennomf\u00f8ringen av planen kan bidra til \u00e5 n\u00e5 b\u00e6rekraftsm\u00e5l 13 \u2013 stoppe klimaendringene og tilpasse seg dem. Temaet skal vurderes i planbeskrivelsen. B\u00e6rekraftsm\u00e5l nr. 15 - Livet p\u00e5 land Tap av natur er en av de grunnleggende krisene verden st\u00e5r overfor, og \u00e5 stanse tap av artsmangfold er en vesentlig del av b\u00e6rekraftsm\u00e5l 15. I Norge er det et nasjonalt m\u00e5l at \u00abingen arter eller naturtyper skal utryddes\u00bb og at \u00abutviklinga til trua og n\u00e6r trua arter og naturtyper skal bedres\u00bb. Tema naturmangfold skal konsekvensutredes, hvor b\u00e6rekraftsm\u00e5l 15 vil bli s\u00e6rlig vurdert. 5.8 Andre aktuelle f\u00f8ringer og retningslinjer \u203a Rikspolitiske retningslinjer for \u00e5 styrke barn og unges interesser i planleggingen (1995) \u203a Statlige planretningslinjer for differensiert forvaltning av strandsonen langs sj\u00f8en (2021). \u203a Statlige planretningslinjer for klima- og energiplanlegging og klimatilpasning (2018) \u203a Retningslinje for behandling av st\u00f8y i arealplanlegging (T-1442/2021) \u203a Nasjonale forventninger til regional og kommunal planlegging 2023\u20132027 REVIDERT PLANPROGRAM 19 6 Planlagt tiltak Planforslaget regulerer i all hovedsak omr\u00e5det som er innenfor gjeldende regulering for Troms\u00f8 lufthavn, Langnes fra 1992, med unntak av s\u00f8ndre del av omr\u00e5det der det er igangsatt planarbeid, Detaljregulering E8 flyplasstunnelen, PlanID. 1886. Gjeldende reguleringsplan (PlanID 0528) fra 1992 er utdatert og hjemler ikke det som er \u00f8nsket som videre utvikling av lufthavnsomr\u00e5det. Avinor har i de siste \u00e5rene f\u00e5tt flere tiltak behandlet gjennom dispensasjoner til planen. Troms\u00f8 kommune \u00f8nsker ikke \u00e5 videref\u00f8re denne praksisen og krever at omr\u00e5det reguleres p\u00e5 nytt f\u00f8r \u00f8vrige tiltak kan godkjennes. Arbeidet med planforslaget skal legge til rette for en fleksibel plan s\u00e5 langt det lar seg gj\u00f8re, samtidig som at den skal gi tilstrekkelig forutsigbarhet for Avinor. Det er planlagt etablert et konferansehotell innenfor planomr\u00e5det, samt at det skal legges til rette for etablering av fremtidig parkeringshus samt noe utvidelse av annen bebyggelse innenfor planomr\u00e5det. Som f\u00f8lge av etablering av ny avisningsplattform, m\u00e5 omr\u00e5det som i dag er i bruk til leiebilklargj\u00f8ring og publikumsparkering, relokaliseres i perioden 2023- 2024. Det er spilt inn et behov fra Troms og Finnmark fylkeskommune om et midlertidig omr\u00e5de for bussregulering med hvilefasiliteter. Permanent plassering av funksjoner for rutebuss skal avklares gjennom planarbeidet. Planarbeidet m\u00e5 ogs\u00e5 sees i sammenheng med arbeidet med fjordkryssing av Fv. 862 med blant annet ny bru. Det er \u00f8nskelig at planen er s\u00e5 fleksibel at den kan ta h\u00f8yde for eventuelle fremtidige n\u00f8dvendige utvidelser av bebyggelsen p\u00e5 omr\u00e5det og vil legge til grunn en trinnvis utvikling av omr\u00e5det. Planforslaget vil i all hovedsak v\u00e6re i tr\u00e5d med gjeldende regulering, men Avinor \u00f8nsker \u00e5 omregulere omr\u00e5dene som er regulert til forsvarsform\u00e5l til lufthavnform\u00e5l. Disse omr\u00e5dene har ikke v\u00e6rt i bruk av Forsvaret, og det er n\u00e5 \u00f8nskelig \u00e5 regulere hele omr\u00e5det til lufthavnform\u00e5l. Det har v\u00e6rt kontakt fra Avinor sin side om dette til Forsvarsbygg. Det er ogs\u00e5 \u00f8nskelig \u00e5 se p\u00e5 en mulig utvidelse av omr\u00e5de regulert til lufthavn mot friomr\u00e5det i nordvest (Skogneset) i samsvar med kommuneplanens arealdel. Planforslaget vurderes i all hovedsak \u00e5 v\u00e6re i tr\u00e5d med kommuneplanens arealdel. 20 REVIDERT PLANPROGRAM 7 Forholdet til forskrift om konsekvensutredning 7.1 Hensikt Form\u00e5let med konsekvensutredningen er \u00e5 synliggj\u00f8re og vurdere konsekvensene av tiltakene i detaljreguleringen. Positive og negative virkninger skal komme frem for alle temaer som blir vurdert. Utredningstemaene som er foresl\u00e5tt, er begrenset til \u00e5 omfatte de temaene og problemstillingene som er relevante for planarbeidet. Tabell 1 Oversikt over hvordan utredningstema i KU- forskriftens \u00a7 21 blir dekket i plandokumentene. gir en oversikt over temaer som er vurdert som aktuelle \u00e5 utrede. Listen over aktuelle utredningstemaer er blitt noe endret basert p\u00e5 h\u00f8ringsinnspill til planprogrammet. Planprogrammet tar for seg de ulike temaene som man p\u00e5 dette stadiet i planprosessen er kjent med, og som man mener m\u00e5 utredes n\u00e6rmere i konsekvensutredningen n\u00e5r man har et konkret planforslag. 7.2 Vurdering Plan- og bygningslovens \u00a7\u00a7 4-2, 12-9 og 14-6 bestemmer hvilke planer som skal konsekvensutredes og hvordan disse skal behandles. Det vurderes dertil at det er krav om konsekvensutredning av reguleringsplanen. Vurderingen er gjort p\u00e5 bakgrunn av planens konsekvens for viktige samfunnsmessige og milj\u00f8messige tema. Det er derfor vurdert at det skal utarbeides et planprogram for reguleringsforslaget, som vil legges ut til offentlig ettersyn samtidig som det varsles om oppstart av reguleringsplanen. Vurderingen baseres p\u00e5 forskrift om konsekvensutredninger, som definerer hvilke planer som skal konsekvensutredes. Planarbeidet vurderes \u00e5 falle inn under \u00a76 vedlegg II punkt 10d i Forskrift for konsekvensutredninger, som omfatter bygging av flyplass samt landingsplass for helikopter. Aktuelle utredningstema er de som antas \u00e5 ha vesentlig betydning for milj\u00f8 og samfunn. Det legges dermed til grunn at temaene naturmangfold, vannmilj\u00f8 friluftsliv, barn- og unges oppvekstsvilk\u00e5r, kulturminner, landskap, geoteknikk, forurensning, transportbehov, energiforbruk og energil\u00f8sninger (klimagassutslipp) skal utredes. 7.3 Metode Som generell metode for konsekvensutredning vil Milj\u00f8direktoratets veileder M- 1941 benyttes for de fleste temaene og sammenstillingene. Dette er en anerkjent metodikk som er bredt brukt innen konsekvensutredninger. For enkelte deltemaer vil andre metoder v\u00e6re aktuelle, for eksempel h\u00e5ndbok V712 Konsekvensanalyser (Statens vegvesen, 2021). REVIDERT PLANPROGRAM 21 Konsekvensutredningen skal beskrive planlagte avb\u00f8tende tiltak for \u00e5 unng\u00e5 og begrense vesentlige skadevirkninger for milj\u00f8 og samfunn b\u00e5de i bygge- og driftsfasen. Konsekvensutredningen baseres p\u00e5 tilgjengelige relevante kilder samt innspill fra ulike fagmyndigheter, faginstanser og private parter og organisasjoner. Dersom det blir aktuelt vil det bli gjennomf\u00f8rt feltarbeid. Kjente eksterne kilder er per i dag: - Kulturminnedatabasen, Askeladden - Naturbase, Direktoratet for naturforvaltning - Digitalt markslagskart, Landbruksforvaltningen - Registrering av biologisk mangfold - Geologisk kart - \u00d8vrige WMS-tjenester Andre registreringer underveis i prosessen: - Informanter v/ Troms\u00f8 kommune - Geoteknisk vurdering - Utredning av st\u00f8ysoner v/ Avinor AS - Fagrapport naturmangfold - Arkeologiske registreringer v/ Nordland fylkeskommune - Arkeologiske registreringer v/ Sametinget - Landskapsanalyse Det skal stilles n\u00e6rmere krav til metodikk og fagkompetanse for de enkelte fagomr\u00e5dene. Dokumentasjon p\u00e5 metode og fagkompetanse skal fremg\u00e5 av konsekvensutredningen. Konsekvensutredningen skal gjennomg\u00e5s tematisk, og hvert tema beskrives med dagens situasjon og de konsekvenser tiltakene vil gi, og evt. problemstillinger rundt det. Eventuelle behov for avb\u00f8tende tiltak skal vurderes og beskrives, jf. vedlegg III bokstav a) og b) i konsekvensutredningsforskriften. Dersom det gjennom utredningen oppdages behov for avb\u00f8tende tiltak, skal disse tiltakene beskrives og i n\u00f8dvendig grad fremkomme i plankart og sikres i bestemmelsene. 7.4 Utredningsalternativ Videref\u00f8ring av dagens situasjon (0-alternativet) I henhold til Forskrift om konsekvensutredning skal det redegj\u00f8res for f\u00f8lgene av \u00e5 ikke gjennomf\u00f8re planen, det vil si videref\u00f8re dagens situasjon og utviklingen som forventes av dette, dette er kjent som referansealternativet (0- alternativet.) Referansealternativet brukes til sammenligning med planlagt tiltak i utredningene. O-alternativet er her ikke vurdert \u00e5 v\u00e6re gjeldende regulering, men dagens situasjon uten tiltak som er under gjennomf\u00f8ring p\u00e5 grunn av midlertidig dispensasjon. Dette gjelder veiomlegging, avisningsplattform og utvidelse av flyoppstilling til terminal. 22 REVIDERT PLANPROGRAM Ny detaljregulering (alternativ 1) Alternativ 1 vil v\u00e6re en ny detaljreguleringsplan som fanger opp allerede gjennomf\u00f8rte tiltak samt en videref\u00f8ring av omr\u00e5det som lufthavn med tilknyttede virksomheter samt servicefunksjoner som konferansehotell og oppstillingsplass for regulering av buss. Planalternativet vil v\u00e6re slik planforslaget/tiltaket blir beskrevet i planbeskrivelsen. 7.5 Naturmangfold Naturmangfold er definert i Lov om forvaltning av naturens mangfold (naturmangfoldloven) \u00a7 3. Planforslagets konsekvenser for naturmangfoldet p\u00e5 land og i sj\u00f8en vil bli utredet i konsekvensutredningen, tema naturmangfold omfatter ogs\u00e5 geologisk mangfold. Det er som beskrevet i avsnitt 4.5, gjennomf\u00f8rt kartlegging etter milj\u00f8direktoratets instruks for deler av omr\u00e5det, og en stor del av arbeidet med en konsekvensutredning vil derfor v\u00e6re \u00e5 samle denne kunnskapen for \u00e5 vurdere virkningene av tiltakene i reguleringsplanen. Supplerende kartlegginger skal gjennomf\u00f8res dersom eksisterende kunnskap ikke er god nok eller dekkende i forhold til tiltakene som foresl\u00e5s i reguleringsplanen. Dette skal vurderes av en fagkyndig og vil fremg\u00e5 av konsekvensutredningen. Konsekvenser av eventuelle inngrep skal beskrives i hht gjeldende veileder. Milj\u00f8direktoratets veileder M-1941 benyttes som metode. Sektormyndigheter kontaktes for \u00e5 f\u00e5 belyst om det finnes forekomster av betydning som er unntatt offentlighet eller som enda ikke er offentlig tilgjengelige. Forekomst av skadelige, fremmede arter \u2013 f\u00f8rst og fremst karplanter \u2013 vil bli risikovurdert utfra tiltakets omfang og art. Relevante tema tas opp i planbeskrivelsens innspill til ytre milj\u00f8plan. Den skal beskrive opplegg for anleggsgjennomf\u00f8ring for \u00e5 sikre milj\u00f8kvaliteter. Ved forekomst av fremmede skadelige arter med sv\u00e6rt h\u00f8y risiko, b\u00f8r disse bekjempes f\u00f8r iverksetting av tiltak, for \u00e5 unng\u00e5 ytterligere spredning. Temaet naturmangfold m\u00e5 ha fokus gjennom hele planprosessen, prosjekteringen og i anleggsfasen. Aktuelle avb\u00f8tende tiltak vil bli vurdert. I den grad det er hensiktsmessig vil aktuelle avb\u00f8tende tiltak bli inkludert i reguleringsbestemmelsene. Prinsippene i naturmangfoldlovens \u00a78-12 legges til grunn for utredning av konsekvenser for naturmilj\u00f8 og biologisk mangfold. Forslagsstillers vurdering av planforslaget iht. naturmangfoldlovens kap. II vil framg\u00e5 av planbeskrivelsen. Mulige virkninger av planforslaget kan v\u00e6re f.eks \u00f8kt lys- og lydforurensing, avrenning, endret p\u00e5virkning for fugl. Bl\u00f8tbunnsomr\u00e5dene utenfor Troms\u00f8 lufthavn er vurdert til \u201cSv\u00e6rt viktig\u201d etter DN-h\u00e5ndbok 19. Bl\u00f8tbunnsomr\u00e5dene er viktige beiteomr\u00e5der for fugler, b\u00e5de for stasjon\u00e6re arter, men ogs\u00e5 for de som er p\u00e5 v\u00e5r- og h\u00f8sttrekk. REVIDERT PLANPROGRAM 23 Konsekvensutredningen skal ogs\u00e5 kartlegge og sammenstille konsekvensene av endret bruk, trafikk, utfyllinger, eksisterende utbygging og andre tiltak og hvordan alle disse p\u00e5virker naturen i og rundt lufthavnen, og gj\u00f8re en analyse av hva som m\u00e5 gj\u00f8res for \u00e5 forbedre naturtilstanden for omr\u00e5det. Tiltak kan konkretiseres som bestemmelser i reguleringsplanen for omr\u00e5det. 7.6 Vannmilj\u00f8 Vannmilj\u00f8 er en samlebetegnelse for naturtyper og arter i vann og \u00f8kologisk og kjemisk tilstand p\u00e5 vannforekomster, i henhold til vannforskriften. Etter veilederen M-1941 er Vannmilj\u00f8 et aktuelt utredningstema dersom planen kan bidra til \u00e5 p\u00e5virke milj\u00f8tilstanden i en vannforekomst negativt. Sandnessundet er i dag registrert med god \u00f8kologisk tilstand (h\u00f8y presisjon) og d\u00e5rlig kjemisk tilstand (middels presisjon). Vannforekomsten \u00abTroms\u00f8ya bekkefelt\u00bb (ID197-16-R) er markert som to bekker p\u00e5 lufthavna og en like s\u00f8r\u00f8st for lufthavna. Vannforekomsten er sterkt modifisert grunnet bekkelukking/r\u00f8r. \u00d8kologisk potensial og kjemisk tilstand er ukjent, mens milj\u00f8m\u00e5l for begge kategorier er god.. Aktiviteten p\u00e5 Troms\u00f8 lufthavn b\u00e5de p\u00e5virker, og har potensial for ytterligere p\u00e5virkning av vannmilj\u00f8. \u00e6rlig avrenning og utslipp i anlegg- og/eller driftsfasen kan kunne p\u00e5virke vannforekomsten negativt. Kunnskap om hvilke p\u00e5virkningsfaktorer planen kan ha, og aktuelle avb\u00f8tende tiltak skal vurderes i konsekvensutredningen. Utredningen skal gj\u00f8res i hht M-1941. 7.7 Landskap Temaet landskapsbilde omhandler de visuelle kvalitetene i omgivelsene og hvordan disse endres som f\u00f8lge av tiltakene. Planomr\u00e5det skal befares, og det vil i tillegg bli benyttet relevant informasjon fra datakilder som kart, ortofoto, aktuelle overordnede planer og f\u00f8ringer, og temaplaner. Innsamlet informasjon vil sammen med registreringer danne grunnlaget for \u00e5 kunne definere influensomr\u00e5det for tiltaket, samt verdivurdering av omr\u00e5dene. Konsekvensutredningen skal gi en vurdering av hvordan landskapet blir p\u00e5virket av tiltakene i planen, b\u00e5de under anleggsperioden og etter at tiltakene er ferdige. Eventuelle avb\u00f8tende tiltak skal vurderes. Ved behov skal tiltaket visualiseres for \u00e5 vise n\u00e6r-/fjernvirkning p\u00e5 landskapsbildet. 7.8 Kulturmilj\u00f8 Da det allerede er gjennomf\u00f8rt kartlegging av kulturminner innenfor planomr\u00e5det, er det i samr\u00e5d med kulturminnemyndighetene bestemt at konsekvensene for kulturminner vil bli beskrevet i planbeskrivelsen i stedet som en egen konsekvensutredning. 24 REVIDERT PLANPROGRAM Opplysningene er hentet inn fra Riksantikvaren: Askeladden; Database for kulturminner, arkeologiske tilvekstkataloger, Troms og Finnmark fylkeskommune, kulturarvseksjonen. I tillegg vil grunneierne i omr\u00e5det kunne v\u00e6re en viktig informasjonskilde. Det er gjennomf\u00f8rt unders\u00f8kelser i omr\u00e5det av fylkeskommunen og/eller Sametinget som gjennomf\u00f8rer eventuelle unders\u00f8kelser. Unders\u00f8kelsene vil bli kunnskapsgrunnlaget for beskrivelsen av en konsekvensene for kulturmilj\u00f8. 7.9 Friluftsliv, n\u00e6rmilj\u00f8, barn og unges oppvekstsvilk\u00e5r N\u00e6rmilj\u00f8 defineres som menneskers daglige livsmilj\u00f8, inkludert omr\u00e5der og ferdsels\u00e5rer som ligger n\u00e6r der folk bor, og der folk ferdes til fots eller p\u00e5 sykkel. Friluftsliv defineres som opphold og fysisk aktivitet i friluft i fritiden med sikt p\u00e5 milj\u00f8forandring og naturopplevelse. Temaet tar for seg b\u00e5de n\u00e6romr\u00e5der og st\u00f8rre friluftsomr\u00e5der. Tiltakets innvirkning p\u00e5 n\u00e6rmilj\u00f8 og friluftsliv vil bli konsekvensutredet i planarbeidet. Det vil bli tatt utgangspunkt i relevant og tilgjengelig informasjon fra datakilder som kart, ortofoto, overordna planer og f\u00f8ringer og temaplaner. I tillegg vil det bli utf\u00f8rt befaring av omr\u00e5det. Registreringer vil bli brukt som underlag for avgrensing av influensomr\u00e5de, samt for verdivurderinger av arealene innenfor influensomr\u00e5det. I konsekvensutredningen skal det vurderes hvordan tiltaket innvirker p\u00e5 de fysiske forholdene og mulighetene for opphold, lek, rekreasjon og fysisk aktivitet, b\u00e5de i anleggsperioden og etter at tiltakene i planen er opparbeidet. Eventuelle avb\u00f8tende tiltak skal vurderes. Barn og unge er en gruppe som skal ivaretas s\u00e6rskilt i planprosesser. I arbeid med planforslaget vil det framkomme hvilke omr\u00e5der som brukes av barn og unge. Det er naturlig \u00e5 se temaet sammen med temaet n\u00e6rmilj\u00f8 og friluftsliv og det vil bli utredet i planarbeidet og omtalt i planbeskrivelsen. 8 Andre tema 8.1 Geotekniske grunnforhold Det vil i forbindelse med planarbeidet gj\u00f8res vurderinger av grunnforholdene innenfor planomr\u00e5det med tanke p\u00e5 vurdering av behov for dokumentasjon p\u00e5 omr\u00e5destabilitet. Hele planomr\u00e5det ligger innenfor marin grense. Planomr\u00e5det er i NGS\u2019s kart registerter med moderat til lav forekomst av radon. Hvordan dette p\u00e5virker planforslaget m\u00e5 vurderes i det videre planarbeidet. 8.2 Transportbehov, energiforbruk og energil\u00f8sninger Behov for transport, energiforbruk og energil\u00f8sninger vil redegj\u00f8res for i planbeskrivelsen. En vurdering av klimagassutslipp kommer ogs\u00e5 inn under dette punktet. REVIDERT PLANPROGRAM 25 8.3 St\u00f8y St\u00f8y, b\u00e5de i anleggsfase og permanent situasjon, vil bli omtalt i planbeskrivelsen. Med utgangspunkt i planlagt tiltak skal det i planarbeidet vurderes om det er n\u00f8dvendig \u00e5 gjennomf\u00f8re st\u00f8ykartlegginger. Som basis for bestemmelser av grenseverdier og eventuelle st\u00f8ytiltak vil retningslinje T-1442/2021 og tilh\u00f8rende veileder M-128 benyttes. 8.4 Forurensning Avinor jobber med \u00e5 kartlegge PFAS-forurensning for \u00e5 vurdere tiltak p\u00e5 lufthavner utfra p\u00e5legg fra Milj\u00f8direktoratet (referanse 2018/3153). P\u00e5 Troms\u00f8 Lufthavn p\u00e5g\u00e5r det kartlegging av PFAS-forurensning ved to brann\u00f8vingsfelt (B\u00d8F 1 og B\u00d8F2) samt ved tre andre lokaliteter p\u00e5 lufthavnen. Det skal gj\u00f8res tiltaksvurderinger i forhold til p\u00e5vist forurensningsgrad n\u00e5r supplerende data foreligger. Dette arbeidet rapporteres i en tiltaksplan for opprydning av PFAS- forurensning, som skal ferdigstilles i l\u00f8pet av 2023 og sendes til Milj\u00f8direktoratet for saksbehandling. Gjennomf\u00f8ring av tiltak blir tidligst i 2025. 8.5 Universell utforming En vurdering av planforslaget i forhold til krav om universell utforming vil inng\u00e5 som en del av planbeskrivelsen. 8.6 Arkitektonisk og estetisk utforming, uttrykk og kvalitet Estetiske kvaliteter ved ny bebyggelse/nytt anlegg vil inng\u00e5 som del av planbeskrivelsen. 8.7 Teknisk infrastruktur, overvannsh\u00e5ndtering 8.7.1 Teknisk infrastruktur Temaet omtales i planbeskrivelsen. Det b\u00f8r vises en oversikt over eksisterende teknisk infrastruktur, og evt. konflikter mellom planlagt tiltak og eksisterende infrastruktur m\u00e5 kartlegges og omtales. 8.7.2 Overvannsh\u00e5ndtering og drenering I planarbeidet m\u00e5 det belyses hvordan det er tenkt \u00e5 unng\u00e5 at tiltaket f\u00f8rer til endring i avrenning og drenering. Det vil bli utarbeidet en overordet VAO plan i forbindelse med planarbeidet. 26 REVIDERT PLANPROGRAM 9 Risiko og s\u00e5rbarhet (ROS) Plan- og bygningslovens \u00a7 4-3 stiller et generelt krav til utredning av risiko og s\u00e5rbarhet i reguleringsplaner som legger til rette for utbyggingsform\u00e5l. Hensikten med ROS-analysen er \u00e5 avdekke s\u00e5rbare forhold / objekter som kan forbindes med reguleringsplanen. Analysen skal avdekke forhold som kan medf\u00f8re en uakseptabel risiko for menneske, milj\u00f8 eller materiell. ROS-analysen skal identifisere hendelser, og vurdere sannsynligheten for disse, samt tilh\u00f8rende konsekvens. Ved identifisering av uakseptabel risiko vil det v\u00e6re vesentlig \u00e5 utarbeide forebyggende tiltak. Virkninger som f\u00f8lge av klimaendringer, herunder risiko ved havniv\u00e5stigning, stormflo og kvikkleireskred vil inng\u00e5 i vurderingene. I tillegg vil forsyningssikkerhet (herunder IKT, vann og elforsyning m.m.), grunnforhold, vann og avl\u00f8p, brann, trafikale forhold (herunder fremkommelighet for brann- og redning) og terror vurderes. Analysen vil v\u00e6re basert p\u00e5 den systematikk som bl.a. er beskrevet i \"DSB Veileder, Samfunnssikkerhet i kommunens arealplanlegging, Metode for risiko- og s\u00e5rbarhetsanalyse i planleggingen\" fra 2017 som erstatter de tidligere veilederne for samfunnssikkerhet i PBL; \"Samfunnssikkerhet i arealplanlegging- Kartlegging av risiko og s\u00e5rbarhet (2011),\" og \"Samfunnssikkerhet i plan- og bygningsloven (2012)\". ROS er tenkt gjennomf\u00f8rt ved bruk av Statsforvalteren i Troms og Finnmark sin sjekkliste for u\u00f8nskede hendelser. ROS-analysen vil bli utf\u00f8rt p\u00e5 bakgrunn av tilgjengelige dokumenter som er av betydning for arbeidet med reguleringsplanen. Aktuelle dokumenter i forbindelse med denne reguleringsplanen vil kunne v\u00e6re trafikkvurderinger, st\u00f8yvurdering, rasfare, geotekniske forhold, havniv\u00e5stigning og vurdering av natur og biologisk mangfold. Selve ROS-analysen gjennomf\u00f8res n\u00e5r alle grunnlagsdokumenter foreligger, men det vil underveis i planprosessen v\u00e6re aktuelt \u00e5 se p\u00e5 enkelte tema, med tanke p\u00e5 mulig arealbruk i omr\u00e5det. REVIDERT PLANPROGRAM 27 10 Oversikt over utredninger Tabell 1 Oversikt over hvordan utredningstema i KU-forskriftens \u00a7 21 blir dekket i plandokumentene. Tema, jf. Forskrift om Tema som skal Tema som omtales i konsekvensutredninger, \u00a721 konsekvensutredes planbeskrivelsen Naturmangfold, jf. X naturmangfoldloven, \u00f8kosystemtjenester, nasjonalt og internasjonalt fastsatte milj\u00f8m\u00e5l Kulturminner og kulturmilj\u00f8 X Friluftsliv X Temaet blir sett i sammenheng med n\u00e6rmilj\u00f8, samt barn og unges interesser. Landskap X Forurensing (utslipp til luft, herunder X klimagassutslipp, forurensing av vatn og grunn, samt st\u00f8y) Vannmilj\u00f8, jf. vannforskriften X Samisk natur- og kulturgrunnlag X Transportbehov, energiforbruk og X energil\u00f8sninger Temaet utredes i sammenheng med klimagassutslipp. Beredskap og ulykkesrisiko, jf. plan- ROS- analyse vil v\u00e6re en del av og bygningslovens \u00a7 4-3 planarbeidet og utgj\u00f8r en egen rapport. Mulige virkninger som f\u00f8lge av Temaet omtales under ROS. Det klimaendringer, herunder risiko ved gj\u00f8res egne vurderinger av havniv\u00e5stigning, stormflo, flom og geotekniske forhold. skred. Befolkningens helse og helsens Ikke relevant fordeling i befolkningen Barn og unges oppvekstsvilk\u00e5r Temaet utredes i sammenheng med n\u00e6rmilj\u00f8 og friluftsliv. Kriminalitetsforebygging X En beskrivelse av arkitektonisk og X estetisk utforming, uttrykk og kvalitet 11 Framdrift Planarbeidet planlegges gjennomf\u00f8rt fortl\u00f8pende og tar sikte p\u00e5 \u00e5 oversende komplett planforslaget til Troms\u00f8 kommune f\u00f8r \u00e5rsskiftet 2024/2025. Det tas sikte p\u00e5 at planforslaget kan sluttbehandles av kommunen h\u00f8sten 2025. "
}