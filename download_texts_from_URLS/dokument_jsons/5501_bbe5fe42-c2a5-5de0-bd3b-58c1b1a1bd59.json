{
  "dokument_id": "bbe5fe42-c2a5-5de0-bd3b-58c1b1a1bd59",
  "doc_type": "case_presentation",
  "kommune": 5501,
  "tittel": "S\u00f8knad om endring av akvakulturtillatelse, lokalitet 30877 Sess\u00f8ya",
  "url": "https://innsyn.tromso.kommune.no/application/getMoteDokument?dokid=2001951196",
  "tekst": "Arkivsaksnr. 25/00646-2 Saksbehandler Agnete Mikalsen Ingvardsen Saksgang M\u00f8tedato Kommune- og byutviklingsutvalget 03.04.2025 S\u00f8knad om endring av akvakulturtillatelse, lokalitet 30877 Sess\u00f8ya Kommunedirekt\u00f8rens innstilling til vedtak: Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Troms\u00f8 kommune forventer at det til enhver tid benyttes beste milj\u00f8messige l\u00f8sning for \u00e5 hindre utslipp, lus og r\u00f8mming, jf. vedtak i kommunestyrets sak 34/19. Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r, Bymilj\u00f8 1 Hva saken gjelder Det vises til s\u00f8knad fra Ler\u00f8y Aurora AS, med oversendelse fra Troms fylkeskommune (videre forkortet med TFK) datert 10.01.2025. S\u00f8knaden gjelder en utvidelse og endring av plassering p\u00e5 anlegget tilh\u00f8rende lokalitet 30877 Sess\u00f8ya. Anlegget s\u00f8kes flyttet 190m fra land i \u00f8stlig retning, samt en utvidelse av arealet med en totalramme fra 160x560m til 180x630m. Det s\u00f8kes ogs\u00e5 om forflytning av f\u00f4rfl\u00e5te og tilpasninger av fort\u00f8yninger til nytt anlegg. Saksutredning TFK sender s\u00f8knaden til antatte ber\u00f8rte myndigheter. Dette inneb\u00e6rer at Statsforvalteren i Troms og Finnmark vil vurdere effekter for milj\u00f8, Fiskeridirektoratet for fiskeriene og Mattilsynet for fiskehelse mv. Andre ber\u00f8rte parter og interesseorganisasjoner vil ha anledning til \u00e5 uttale seg under offentlig ettersyn av s\u00f8knaden. Det fremg\u00e5r av \u00a78 tredje ledd i Forskrift om tillatelse for akvakultur av laks, \u00f8rret og regnbue\u00f8rret (laksetildelingsforskriften) fastsatt av Fiskeri- og kystdepartementet 22.12.2004, at \u00abs\u00f8ker etter anvisning fra kommunen skal s\u00f8rge for at s\u00f8knaden legges ut til offentlig ettersyn, og at det kunngj\u00f8res i Norsk Lysningsblad og i to lokale aviser som er mye lest. TFK ba derfor i brev av 10.01.2025 om at Troms\u00f8 kommune i samarbeid med s\u00f8ker, s\u00f8rger for at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av offentlige organer. De ba videre om at uttalelsen fra kommunen skal foreligge innen 12 uker, og at eventuelle merknader fra offentlig ettersyn vedlegges kommunens uttalelse. Det s\u00f8kes om en utvidelse og endring av plassering av akvakulturanlegget p\u00e5 Sess\u00f8ya, lokalitet 30877. Anlegges s\u00f8kes flyttet 190m fra land i \u00f8stlig retning og oms\u00f8kes med 2x7 bur \u00e0 90x90m, fra dagens 2x7 bur \u00e0 80x80m. Overflatearealet p\u00e5 rammen vil m\u00e5le 180x630m, kontra dagens 160x560m. F\u00f4rfl\u00e5ten s\u00f8kes ogs\u00e5 flyttet 400m i s\u00f8r\u00f8stlig retning av anlegget, men vil fortsatt ligge mot land. I tillegg kommer endringer og forflytninger av fort\u00f8yninger. Tiltaket ligger i sone avsatt til akvakultur i henhold til PLAN-0143 Kystsoneplan for Troms\u00f8regionen. Endringen som s\u00f8kes er dermed i tr\u00e5d med gjeldende arealplan. S\u00f8knaden har v\u00e6rt ute til offentlig ettersyn i 4 uker med h\u00f8ringsfrist 20.02.2024. H\u00f8ringen ble kunngjort i Norsk Lysningsblad, Nordlys og iTroms\u00f8. Link til dokumentene ble lagt ut p\u00e5 Troms\u00f8 kommune sine nettsider. Ved fristens utl\u00f8p var det ikke kommet inn noen h\u00f8ringsuttalelser. Konklusjon Tiltaket anses \u00e5 v\u00e6re i tr\u00e5d med gjeldende arealplan, jf. PLAN-0143 Kystsoneplan for Troms\u00f8regionen. Vedtakskompetanse Kommune- og byutviklingsutvalget 2 Vedlegg S\u00f8knad om akvakultur for laks, \u00f8rret og regnbue\u00f8rret p\u00e5 lokalitet 30877 Sess\u00f8ya i Troms\u00f8 kommune - Oversendelse av s\u00f8knad for offentlig ettersyn og kommunal behandling Akvakulturs\u00f8knad - endring av lokalitet - SP-2024-001674 SESS\u00d8YA Vedlegg 14_Gebyr Akvakulturs\u00f8knad, 30877 Sess\u00f8ya_26.11.24 Vedlegg 13_Behovsvurdering KU_Sess\u00f8ya_Troms\u00f8_LA_26.11.24 Vedlegg 12 Skredvurdering_Sess\u00f8ya_Troms\u00f8_LA_26.11.24 Vedlegg 11_Beredskapsplaner_Sess\u00f8ya_Troms\u00f8_LA_26.11.24 Vedlegg 10b_Risikoanalyser biosikkerhet_Sess\u00f8ya_Troms\u00f8_LA_26.11.24 Vedlegg 10a_Biosikkerhetsplan_Sess\u00f8ya_Troms\u00f8_LA_26.11.24 Vedlegg 9_IK system_Sess\u00f8ya_Troms\u00f8_LA_26.11.24 Vedlegg 8 _Prioriterte og V.stoffer_Sess\u00f8ya_Troms\u00f8_LA_26.11.24 Vedlegg 7_C unders\u00f8kelse_Sess\u00f8ya_Troms\u00f8_LA_26.11.24 Vedlegg 6_B-unders\u00f8kelse_Sess\u00f8ya_Troms\u00f8_LA_26.11.24 Vedlegg 5_Str\u00f8munders\u00f8kelser_Sess\u00f8ya_Troms\u00f8_LA_26.11.24 Vedlegg 4b Kartdokumentasjon til forunders\u00f8kelsen 26.11.24 Vedlegg 4a_Forunders\u00f8kelse_Sess\u00f8ya_Troms\u00f8_LA_26.11.2024 Layout 105 AIS Layout 102 Kystsoneplan Layout 104 anleggsskisse Vedlegg 3_Kartpakke lokalitet_Sess\u00f8ya_Troms\u00f8_LA_26.11.24 Vedlegg 2_Begrunnelse s\u00f8knad_Sess\u00f8ya_Troms\u00f8_LA_26.11.24 Vedlegg 1_Samtykkeerkl\u00e6ring APN_Sess\u00f8ya_Troms\u00f8_LA_26.11.24 3 "
}