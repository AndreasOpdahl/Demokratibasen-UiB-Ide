{
  "dokument_id": "fc698a4d-aea3-5cf6-a571-89e3cc9aedf4",
  "doc_type": "case_presentation",
  "kommune": 5501,
  "tittel": "Endring av vald - S\u00f8ndre Ramfjord",
  "url": "https://innsyn.tromso.kommune.no/application/getMoteDokument?dokid=2002068713",
  "tekst": "Arkivsaksnr. 25/07898-1 Saksbehandler Bo Eide Saksgang M\u00f8tedato Viltnemnda 22.05.2025 Endring av vald - S\u00f8ndre Ramfjord Kommunedirekt\u00f8rens innstilling til vedtak: S\u00f8knad om endring av Ramfjord sams elgvald innvilges. Ny s\u00f8rlig grense for Ramfjord sams elgvald settes s\u00f8r for eiendommen 34/1, slik at forskriftens krav til sammenhengende vald oppfylles. Valdets tellende areal settes til 10030 daa. Vedtaket er fattet med hjemmel i Hjorteviltforskriftens \u00a711. . Stig Tore Johnsen Mette Moh\u00e5g Kommunedirekt\u00f8r Direkt\u00f8r, avd for bymilj\u00f8 1 Hva saken gjelder Ramfjord sams elgvald s\u00f8ker om endring av tellende areal etter utmelding av to eiendommer fra valdet. (Vedlegg 1) S\u00f8knad om endring skal behandles av kommunen etter Hjorteviltforskriftens \u00a711. Saksutredning Ramfjord sams elgvald, ved valdansvarlig Geir Daniel Hamnes har s\u00f8kt om endring av valdets tellende areal etter at to eiendommer er tr\u00e5dt ut av valdet. (Vedlegg 1) S\u00f8knaden er mottatt f\u00f8r fristen 1. mai, og kan behandles. Hjorteviltforskriften setter visse krav til utforming og sammenheng i et elgvald, og etter hjorteviltforskriften \u00a711 skal kommunen behandle s\u00f8knader/melding er om endring i vald, og se om valdet etter endring fortsatt kan godkjennes. \u00abKommunen skal vurdere om s\u00f8knaden om valdgodkjenning tilfredsstiller alle formelle krav i \u00a7\u00a7 9 og 10. Valdet kan ikke godkjennes dersom disse kravene ikke er oppfylt. Kommunen m\u00e5 likevel ut\u00f8ve skj\u00f8nn n\u00e5r de vurderer valdets form og avgrensning, og ta i betraktning at det som hovedregel er forvaltningsmessige fordeler med store enheter. Der hvor strukturen p\u00e5 valdet (avgrensing, form, st\u00f8rrelse) er til hinder for en rasjonell og effektiv viltforvaltning, b\u00f8r kommunen i samarbeid med jaktrettshaverne arbeide for bedre ordninger.\u00bb Kilde: Landbruksdirektoratet Ramfjord sams elgvald strekker seg p\u00e5 \u00f8stsiden av Ramfjorden, fra og med eiendommen 34/3 i S\u00f8rbotn til Eliaselva litt \u00f8st for Minken n\u00e6ringspark, og har et tellende areal p\u00e5 10900 daa. Valdet best\u00e5r som mange vald i Troms\u00f8 av ganske mange smale eiendomsteiger fra fjord til fjell. Eiendommene 34/5 og 34/20 har ved oppdatering av jaktavtaler for valdet, ikke \u00f8nsket \u00e5 stille eiendommene til disposisjon for elgjakt, og m\u00e5 derfor trekkes ut av valdet. Eiendommen 34/5 strekker seg fra fjord til fjell i ca 150 meters bredde, og har et tellende areal p\u00e5 160 daa. Eiendommen 34/20 strekker seg fra fjord til fjell i ca 60 meters bredde og har et tellende areal p\u00e5 46 daa. Valdet har tidligere f\u00e5tt aksept etter vedtak i viltnemnda i 2012, (sak 1/12) for at eiendommene 34/8 og 33/2 ikke er en del av valdet. Disse eiendommene deler ogs\u00e5 av valdet fra fjord til fjell. Vedtakets ordlyd da: \u00abViltnemnda gir Ramfjord sams jaktomr\u00e5de dispensasjon fra hjorteviltforskriftens krav om sammenheng i tellende areal for hjortevilt. Arealet for valdet godtas slik det er i dag. Arealet fra eiendommen 34/8 skal alts\u00e5 fortsatt regnes som tellende, men det er ikke anledning til praktisk jakt p\u00e5 eiendommen 34/8, etter viltlovens \u00a727, om grunneiers rett til jakt og fangst. Ytterligere dispensasjoner vil ikke bli gitt. ......\u00bb Valdansvarlig opplyser at jaktlaget siden 2012 har tilpasset jaktgjennomf\u00f8ringen til det faktum at det ikke kan jaktes aktivt p\u00e5 34/8 og 33/2, og pr i dag ikke anser ulempene med dette som s\u00e5 store at det f\u00e5r s\u00e6rlig negativ betydning for jakta. Det er etablert en post p\u00e5 s\u00f8rligste eiendommen i valdet, 34/3 som brukes litt. 2 At ytterligere to eiendommer helt i s\u00f8r \u00f8nsker seg ut er beklagelig, men ikke avgj\u00f8rende for videre jaktgjennomf\u00f8ring i valdet, slik valdansvarlig ser det. Den s\u00f8ndre delen av valdet er mest bratt og ulendt, og i all hovedsak foreg\u00e5r det bare driv i omr\u00e5det. Figur 1 Figuren viser Ramfjord sams elgvald. Yttergrenser er markert med svart strek. Eiendommer som i dag ikke er en del av valdet er markert med bl\u00e5tt. Eiendommene som n\u00e5 \u00f8nsker seg ut av valdet er markert med r\u00f8dt. 3 Vurdering Det er et sterkt \u00f8nske fra kommunens side, som forvaltningsansvarlig for elgbestanden, at flest mulig eiendommer inng\u00e5r i elgvaldene i kommunen. Det er en stor forvaltningsmessig fordel at mest mulig areal tas i bruk til jakt, og det er ogs\u00e5 en fordel for de eiendommene som har tellende areal og faktisk \u00f8nsker \u00e5 v\u00e6re en del av et elgvald. Eiendomsstrukturen i Troms\u00f8 gj\u00f8r det imidlertid utfordrende \u00e5 opprettholde kravene til sammenheng i et elgvald, fastsatt i Hjorteviltforskriftens \u00a710. Der heter det at vald skal v\u00e6re sammenhengende og egnet for jakt. Forskriften \u00e5pner for skj\u00f8nn, en mulighet som er benyttet i flere lignende saker i Troms\u00f8, og ogs\u00e5 for dette valdet tidligere. Skj\u00f8nnet \u00e5pner for \u00e5 vurdere praktisk effekt av at enkelteiendommer innenfor valdets grenser gj\u00f8r at valdet ikke er sammenhengende. Om det likevel med god grunn kan sies at valdet er egnet for jakt, kan kravet fravikes. P\u00e5 eiendommer uten jakt, som er innenfor valdets grenser, er det anledning til \u00e5 ferdes med uladd v\u00e5pen, for \u00e5 komme seg til jaktbare deler av valdet, men ikke anledning til \u00e5 drive jakt. Skj\u00f8nnsmuligheten som forvaltningen har til \u00e5 fravike sammenhengskravet \u00e5pner nettopp for slik ferdsel, og at vald fremdeles kan inneholde slike mindre \u00abhull\u00bb. Det er likevel slik at p\u00e5 et tidspunkt s\u00e5 vil det bli slik at mengden \u00abhull\u00bb vil bli for stor for gjennomf\u00f8ring av praktisk jakt, enten ved at hullene blir for store eller for mange. I dette tilfellet er det tidligere fattet vedtak om fravik fra kravet til sammenheng for samme vald, og i vedtaket presisert at \u00abytterligere dispensasjoner fra kravet om sammenheng ikke vil bli gitt\u00bb Valdansvarlig opplyser at det er etablert en post p\u00e5 eiendommen 34/3 s\u00f8rligst i valdet, men ellers foreg\u00e5r lite aktiv jakt i den s\u00f8rlige delen der eiendommene \u00f8nsker seg ut, og at det i hovedsak foreg\u00e5r drev gjennom omr\u00e5det. De tre gjenv\u00e6rende eiendommene s\u00f8rligst i valdet, (s\u00f8r for eiendommen 34/20 som vil ut) 34/29, 34/9 og 34/3 er alle for sm\u00e5 til \u00e5 kunne jaktes p\u00e5 alene, og er videre ogs\u00e5 oppdelt av 34/5. Det er vanskelig \u00e5 se hvordan forskriftens krav til egnethet for jakt kan oppfylles i dette omr\u00e5det. Hvis det gis dispensasjon s\u00e5 vil jegere ferdes p\u00e5 disse eiendommene, og n\u00f8dvendigvis ogs\u00e5 over eiendommene som vil ut, utelukkende for \u00e5 drive dyr lenger nordover i valdet. Dette m\u00e5 en da regne som jaktadferd. \u00c5 gi anledning til dette vurderes ogs\u00e5 \u00e5 ville undergrave den retten grunneier har til \u00e5 motsette seg retten p\u00e5 egen eiendom. Dette taler mot \u00e5 innvilge godkjenning av valdet som oms\u00f8kt. Den mest riktige l\u00f8sningen synes derfor \u00e5 v\u00e6re en flytting av valdets s\u00f8rgrense slik at eiendommen 34/1 blir s\u00f8rligste eiendommen i valdet. Denne grenser i s\u00f8r til 34/20. Samlet utgj\u00f8r eiendommene fra eksisterende valdgrense i s\u00f8r, til og med den nordligste eiendommen som n\u00e5 \u00f8nsker seg ut, 34/20, et tellende areal p\u00e5 870 daa. Om dette omr\u00e5det ikke lenger regnes som en del av valdet, s\u00e5 vil tellende areal reduseres fra 10900 daa til 10030 daa. Minstearealet for elg i omr\u00e5det er til vanlig 4000 daa, i fjor redusert til 3000 daa. En slik reduksjon i minsteareal vil derfor ikke p\u00e5virke antallet fellingstillatelser for valdet. 4 Ulempen ved \u00e5 ta ut dette omr\u00e5det vil i all hovedsak falle p\u00e5 eierne av de eiendommene som fremdeles \u00f8nsker \u00e5 v\u00e6re en del av valdet, 34/9, 34/29 og 34/3, men som avskj\u00e6res av 34/20 i nord. Figur 2 Det s\u00f8rligste omr\u00e5det, med foresl\u00e5tt ny s\u00f8rgrense for valdet markert med hel sort strek. Sort stiplet strek angir dagens valdgrense Konklusjon S\u00f8knad om endring av vald, samt dispensasjon fra kravet om sammenheng fra Ramfjord sams kan ikke innvilges som oms\u00f8kt. En innvilgelse vil uthule forskriftens krav om sammenheng og egnethet til jakt i vald, g\u00e5 imot tidligere vedtak i viltnemnda i Troms\u00f8 kommune, og g\u00e5 mot grunneiers rett til \u00e5 motsette seg jakt p\u00e5 egen eiendom. Valdets grense i s\u00f8r flyttes slik at eiendommen 34/1 er s\u00f8rligste eiendom i valdet, og eiendommene 34/9, 34/29 og 34/3 er ikke lenger en del av valdet. En flytting av valdets s\u00f8rgrense nord for de eiendommene som vil ut, vil redusere tellende areal i valdet med om lag 8% og skape en strekning i terrenget langs fjorden p\u00e5 ca 750 m, om lag 870 daa som ikke er med i noe elgvald. Omr\u00e5det er ikke av en slik st\u00f8rrelse at de forvaltningsmessige ulempene vurderes \u00e5 v\u00e6re av s\u00e6rlig negativ betydning. Vedtakskompetanse Viltnemnda Vedlegg Vedlegg 1 - S\u00f8knad om endring av vald - Ramfjord Sams 5 "
}