{
  "dokument_id": "7d5ee579-d086-5e3b-b90e-f324ddea1a01",
  "doc_type": "case_attachment",
  "kommune": 4601,
  "tittel": "Bystyresak 30.03.2022 sak 53-22 - Innstilling-vedtak",
  "url": "https://bergen.kommune.no/politikere-utvalg/api/fil/bk360/12185746/Bystyresak-30-03-2022-sak-53-22-Innstilling-vedtak",
  "tekst": "Forprosjekt og prinsippvalg for dam Storediket Bergen bystyre behandlet saken i m\u00f8tet 30.03.2022 sak 53/22 og fattet f\u00f8lgende vedtak: 1. Forprosjekt for dam Storediket (datert 24.06.21) tas til orientering. 2. Dam Storediket skal nedlegges som vassdragsanlegg og alternativ E i utarbeidet forprosjekt (datert 04.06.21), som inneb\u00e6rer \u00e5 fjerne fyllingsdamdel og sprenge kanal forbi murdamdel, legges til grunn for videre arbeid. Byantikvaren, Bymilj\u00f8etaten og Bergen Elveforum blir involvert i det videre arbeidet. Gjennomf\u00f8ring av prosjektet avventer n\u00f8dvendige bevilgninger i budsjettsammenheng. 3. Byr\u00e5det kommer tilbake til bystyret med forslag til budsjettmessig h\u00e5ndtering av kostnadene ved \u00e5 gjennomf\u00f8re alternativ E i forbindelse med fremtidig rullering av Handlings- og \u00f8konomiplan (H\u00d8P). 4. Videre arbeid med nedleggelse av dam Storediket skal s\u00e5 godt det lar seg gj\u00f8re sikre at \u00f8rretbestanden i Storediket f\u00e5r gode levevilk\u00e5r. 5. Bergen Vann skal vurdere mulige l\u00f8sninger for stabil vannf\u00f8ring i M\u00f8llendalselven. Bergen bystyres behandling F\u00f8lgende representanter tok ordet: Didrik Fasmer (H), Reidar Staalesen (A), Paul Richard Johannessen (MDG) og Eira Vilde Martinsen Garrido (SV), Merknader fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: \u00abBystyret ber byr\u00e5det om at med en eventuell nedleggelse av Storediket skal kulturmilj\u00f8et og kulturmilj\u00f8interessene bevares i st\u00f8rst mulig grad.\u00bb Votering: Innstillingens punkt 1-5 ble vedtatt enstemmig. Merknad fra SV, fremsatt av Eira Vilde Martinsen Garrido (SV), fikk 14 stemmer (SV, Sp, R) og var dermed falt. Utvalg for milj\u00f8 og byutvikling behandlet saken i m\u00f8tet 15.03.2022 sak 118/22 og avga f\u00f8lgende innstilling: Utvalgets innstilling og bystyrets vedtak er likelydende. Utvalg for finans, kultur og n\u00e6ring hadde saken til orientering i m\u00f8tet 16.03.2022 sak 31/22: Utvalg for finans, kultur og n\u00e6ring tok saken til orientering. Utvalg for milj\u00f8 og byutvikling innstiller til bystyret. Byr\u00e5det behandlet saken i m\u00f8tet 17.02.2022 sak 56/22 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}