{
  "dokument_id": "537c20ac-e9ae-5b21-9345-a351211b663c",
  "doc_type": "case_attachment",
  "kommune": 4601,
  "tittel": "INNSTILLING FRA VALGKOMITEEN 2024 Carte Blanche",
  "url": "https://bergen.kommune.no/politikere-utvalg/api/fil/bk360/10517769/INNSTILLING-FRA-VALGKOMITEEN-2024-Carte-Blanche",
  "tekst": "INNSTILLING FRA VALGKOMITEEN 2024 1. Redegj\u00f8relse for prosess 2. Innstilling styreleder 3. Innstilling styrets nestleder 4. Innstilling nye styremedlemmer 5. Innstilling nye varamedlemmer 6. Innstilling styrets godtgj\u00f8relse 7. Bio for valgkomiteens medlemmer 1. Redegj\u00f8relse for prosessen. Carte Blanche har et styre best\u00e5ende av 6 ordin\u00e6re medlemmer og 2 ansatte representanter. Etter samtale med eiere s\u00e5 vel som administrasjonen foresl\u00e5s en reduksjon i antall varamedlemmer til 3. I 2024 skal 4 av 6 ordin\u00e6re styremedlemmer i Carte Blanche velges. Noen av dagens medlemmer har uttrykt at de ikke \u00f8nsker \u00e5 fortsette, mens andre har sittet for lenge til \u00e5 v\u00e6re aktuelle for gjenvalg. De to styremedlemmene som er aktuelle for gjenvalg er Per- Harald Nilsson og Suzanne Bj\u00f8rneboe. Styremedlem Tord Karstein R\u00f8nning Krogtoft m\u00e5tte grunnet utenforst\u00e5ende \u00e5rsaker fratre sitt verv som styremedlem. N\u00e5r det senere kom melding om tilgjengelighet for \u00e5 sitte videre ut valgperioden valgte valgkomiteen og behandle Krogtoft som en mulig kandidat p\u00e5 linje med andre. Til bakgrunn for arbeidet til valgkomiteen ligger tre dokumenter som har v\u00e6rt holdepunkter for hvordan komiteen forst\u00e5r sin rolle og sitt ansvar. Disse er: Carte Blanche sine vedtekter, retningslinjer for valgkomiteen og protokoll for generalforsamlingen 2023. I tr\u00e5d med punkt 2 og 4 i valgkomiteens retningslinjer har leder for valgkomiteen s\u00f8kt til b\u00e5de administrasjon, eiere og styret for innspill i prosessen. Da dette \u00e5ret medf\u00f8rer en omfattende utskiftning i styret har det ogs\u00e5 blitt gjennomf\u00f8rt samtaler og intervjuer med representanter fra alle tre eiere, styreleder, nestleder, ansattrepresentant, s\u00e5 vel som daglig leder og kunstnerisk leder. Disse samtalene ga oversikt over organisasjonen og hva de ulike partene mener er viktige prosesser, endringer og utfordringer organisasjonen vil m\u00f8te i \u00e5rene som kommer samt kompetansen som kreves for \u00e5 m\u00f8te disse. Komiteen har ogs\u00e5 f\u00e5tt innsikt i hvordan styret arbeider. Valgkomiteen har s\u00f8kt kandidater med kompetanse til \u00e5 lede Carte Blanche gjennom en viktig periode med innflytting i Sentralbadet og planlegging av driften der. Med bakgrunn i samtalene gjennomf\u00f8rt anses det som viktig at styret er sammensatt av personer med erfaring innen ledelse, politikk, \u00f8konomi, juss og samarbeid. Geografisk spredning, ulike kompetanser og generasjoner, samt mangfold, har ogs\u00e5 vert vektlagt. Det kreves ogs\u00e5 personlige egenskaper som god rolleforst\u00e5else, lytteferdigheter, endringsvilje, og samarbeidsvilje. Disse ferdighetene, samt \u00f8nsket kompetanse for styret som politisk nettverk og kompetanse, endringsledelse, organisasjon/personal, \u00f8konomi, juss, markedsf\u00f8ring/publikumsutvikling og b\u00e6rekraft, har vert vektlagt i samtalene gjennomf\u00f8rt av valgkomiteen med de ulike kandidatene. Valgkomiteen har lagt til grunn at styrelederen m\u00e5 ha erfaring med b\u00e5de styrearbeid og ledelse, og v\u00e6re i stand til \u00e5 representere og l\u00f8fte Carte Blanche politisk og i offentlige ordskifter. Da b\u00e5de styreledervervet og nestledervervet skal behandles, samt de fire ordin\u00e6re styremedlemmene, innstiller valgkomiteen noen verv for 2 \u00e5r og andre i den sedvanlige valgperioden p\u00e5 4 \u00e5r for \u00e5 unng\u00e5 at hele styret st\u00e5r p\u00e5 valg samtidig i neste runde. Valgkomiteen har hatt totalt 9 m\u00f8ter i arbeidet frem mot denne innstillingen: 17.Oktober 2023 5. Februar 2024 25. Oktober 2023 12. Mars 2024 29. November 2023 4. April 2024 12. Januar 2024 2. Mai 2024 29. Januar 2024 INNSTILLING 2. Innstilling av styreleder Bakgrunn: Styreleder Per-Harald Nilsson er valgt for perioden 2022-2026. Han har v\u00e6rt medlem av styret siden 2017 og ble i 2023 valgt til styreleder for ett \u00e5r siden etter at forgjengeren m\u00e5tte trekke seg grunnet sykdom. Begrunnelse: Med den p\u00e5g\u00e5ende sluttf\u00f8ringen av arbeidet med Sentralbadet er det avgj\u00f8rende med kontinuitet. Valgkomiteen \u00f8nsker derfor \u00e5 beholde Per-Harald Nilsson som styreleder for \u00e5 sikre fortsettelsen av hans engasjement og innsats i arbeidet, b\u00e5de som nestleder og det siste \u00e5ret som styreleder. Hans erfaring og kunnskap innen styrearbeid samt hans involvering i etableringen av USF Verftet og hans tidligere roller i kultursektoren, gj\u00f8r ham til en verdifull styreleder for Carte Blanche. Innstilling: Valgkomiteen innstiller Per-Harald Nilsson som styreleder for en periode p\u00e5 to \u00e5r. En to\u00e5rsperiode vil bidra til kontinuitet og hindre at hele styret st\u00e5r for valg samtidig. Bio: Per-Harald Nilsson (f. 1955) er direkt\u00f8r for Konserthuset i Stavanger. Han er tidligere Kommunaldirekt\u00f8r for kultur og byutvikling i Sandnes kommune og har v\u00e6rt direkt\u00f8r for Stiftelsen kulturhuset USF i Bergen, kulturhussjef for Sandnes kulturhus, kultursjef i Sandnes kommune og programsjef i Stavanger Konserthus. Per-Harald Nilsson har sittet i styret siden 2017, ble nestleder i 2022 og styreleder i 2023. 3. Innstilling av styrets nestleder Bakgrunn: Nestleder Suzanne Bj\u00f8rneboe st\u00e5r p\u00e5 valg etter hun ble valgt for en ett\u00e5rsperiode da foreg\u00e5ende nestleder rykket opp grunnet dav\u00e6rende styreleders sykdom. Hun har sittet i styret siden 2020. Begrunnelse: Dette er en viktig periode for Carte Blanche med sluttf\u00f8ring av arbeidet med Sentralbadet. Derfor er det viktig med kontinuitet og valgkomiteen \u00f8nsker \u00e5 beholde nestleder s\u00e5 hun kan f\u00f8lge prosessen videre over m\u00e5lstreken. Begrunnelse: Valgkomiteen innstiller n\u00e5v\u00e6rende nestleder Suzanne Bj\u00f8rneboe for en ny periode. Bj\u00f8rneboe innstilles da hun har v\u00e6rt styremedlem i Carte Blanche siden 2020, og en aktiv nestleder igjennom det siste \u00e5ret. Hun har ogs\u00e5 erfaring som styreleder ved Black Box Teater og Danseinformasjonen og vi mener hun har gode forutsetninger for \u00e5 ta p\u00e5 seg ansvaret ogs\u00e5 I den kommende perioden. Innstilling: Valgkomiteen innstiller Suzanne Bj\u00f8rneboe som nestleder for en 4 \u00e5rs periode. Bio: Suzanne Bj\u00f8rneboe (f. 1967) er avdelingsleder for teater, dans og visuell kunst i Asker kulturskole. Hun er tidligere danser og har v\u00e6rt dekan for avdeling Dans p\u00e5 KHiO. Hun har ogs\u00e5 erfaring fra styret ved Black Box Teater og Danseinformasjonen. 4. Innstilling av nye styremedlemmer Bakgrunn: I 2024 skal 4 av de ordin\u00e6re styremedlemmene velges p\u00e5 nytt, noen har uttrykt at de ikke \u00f8nsker \u00e5 fortsette, mens andre ikke er aktuelle for gjenvalg. Tord Karstein R\u00f8nning Krogtoft m\u00e5tte fratre sitt verv utenforliggende \u00e5rsaker, men har senere meldt at han likevel ville kunne fortsette i styret. Ut ifra en helhetsvurdering om samlet og \u00f8nsket kompetanse i styret, blir ikke Krogtoft innstilt til styreverv for kommende periode. Begrunnelse: Valgkomiteen har s\u00f8kt kandidater med kompetanse til \u00e5 lede Carte Blanche gjennom en viktig periode med innflytting i Sentralbadet og planlegging av driften der. Med bakgrunn i samtalene gjennomf\u00f8rt anses som viktig at styret er sammensatt av personer med erfaring innen ledelse, politikk, \u00f8konomi, juss og samarbeid. Geografisk spredning, ulike kompetanser og generasjoner, samt mangfold, har ogs\u00e5 vert vektlagt. Valgkomiteen innstiller Bernt Bauge, Sigrid Helle Hansen, Girson Diaz og Marina Bauer som nye styremedlemmer. Innstilling: Valgkomiteen innstiller Bernt Bauge og Sigrid Helle Hansen som nye styremedlemmer for fire \u00e5r, og Girson Diaz og \u00c5sa Marina Bauer for to \u00e5r. Dette gj\u00f8res for \u00e5 forhindre at for mange styremedlemmer st\u00e5r p\u00e5 valg samtidig. Bio: Bernt Bauge, (f. 1957) er avtroppende administrerende direkt\u00f8r for Bergen Filharmoniske Orkester. Han er tidligere direkt\u00f8r ved Den Norske Opera hvor han ogs\u00e5 var Operaens representant i prosjektet for bygging av Operahuset i Oslo. Bauge har hatt flere styreverv, blant annet i Norsk teater- og orkesterforening (NTO) hvor han var styreleder, Dronning Sonja Internasjonale Musikkonkurranse og Oslo musikk- og kulturskole. Han er n\u00e5 styremedlem i Edvard Grieg Korene og Grieghallen Utbygging as. Bauge er utdannet sivil\u00f8konom fra Norges Handelsh\u00f8yskole. Sigrid Helle Hansen, (f. 1980) er advokat og daglig leder for sitt eget firma Advokatfirmaet Helle Hansen AS spesialisert innenfor familie- og barnerett med prosedyreerfaring fra domstolene og fylkesnemndene. Hun arbeider ogs\u00e5 med opphavsrett, strafferett og bistandssaker. Hun drev tidligere Hardanger Kulturgalleri 2011- 2013, hvor hun arrangerte kunstutstillinger, teaterforestillinger, forfatterbes\u00f8k og konserter. Marina Bauer, (f. 1977) er arkitekt og medgrunnlegger av det bergensbaserte arkitektkontoret OPAFORM. OPAFORM deltok i den siste arkitekturbiennalen i Venezia med utstillingen Make a Space for My Body. Hun har vert landsstyremedlem Norske arkitekters landsforbund (NAL) fra 2019 frem til 2023 og er en aktiv offentlig stemme som viser engasjement utenfor sitt virke. Hun har en mastergrad i arkitektur fra Arkitekth\u00f8gskolen i Bergen og har tidligere studert kunsthistorie og \u00f8konomi. Girson Felix Dos Santos Dias, (f. 1982) driver Femti -71, en ideell organisasjon som skaper spennende og aktuelle fritidsaktiviteter for barn og ungdom i bydelene rundt Bergen. Han arbeider ogs\u00e5 aktivt i musikkfeltet med talentutvikling, management og booking i sitt eget selskap Full Effekt. Han er selv musiker og har v\u00e6rt medlem i A-Laget, sidekicket til Lars Vaular og Store P. Girson Dias er styremedlem i BRAK. 5. Innstilling av varamedlemmer Bakgrunn: Etter samtale med eiere s\u00e5 vel som administrasjonen foresl\u00e5s en reduksjon i antall varamedlemmer til 3, det betyr at to varamedlemmer skal velges for neste periode. Begrunnelse: Det er viktigere \u00e5 ha aktivt deltagende varamedlemmer en for mange, styret har s\u00f8kt kandidater som kan bli aktuelle som styremedlemmer p\u00e5 sikt og som viser offentlig engasjement forbi deres eget virke. Innstilling: Valgkomiteen innstiller Hana Colakovic og Lisa Esohei Knudsen som varamedlemmer for en 4 \u00e5rs periode. Hana Colakovic er entrepren\u00f8r og forretningsutvikler. Hun er daglig leder i Link Utvikling, et programvareselskap for app og webl\u00f8sninger spesialisert innen storytelling, gamification, digital markedsf\u00f8ring og kartl\u00f8sninger. Hun er ogs\u00e5 partner i First Tuesday Bergen og Ita Travel. Hana Colakovic har en Mastergrad i innovasjon og teknologiledelse og en Bachelor i \u00f8konomi og administrasjon begge fra H\u00f8gskulen p\u00e5 Vestlandet. Lisa Esohel Knudsen er nestleder i Minotenk, samfunnsdebattant og forfatter. Hun debuterte i 2022 med boken Det er personlig. Om rasisme og ytringsfrihet, som ble utgitt p\u00e5 Res Publica forlag. I 2023 ga hun ut debattboken Woke. Kulturkrig, Kansellering og identitetspolitikk p\u00e5 samme forlag. Knudsen har bakgrunn fra sammenliknende politikk ved Universitetet i Bergen og er utdannet Dialogpilot ved Universitetet i Oslo et program som fokuserer p\u00e5 interreligi\u00f8s og flerkulturell dialog. Nytt styre blir da som f\u00f8lger: Per-Harald Nilsson, styreleder Suzanne Bj\u00f8rneboe, nestleder Styremedlemmer: Bernt Bauge Marina Bauer Girson Felix Dos Santos Dias Sigrid Helle Hansen Varamedlemmer: 1, Adam Cziboly (valgt for perioden 2022-2026) 2, Hana Colakovic 3, Lisa Esohei Knudsen 6. Innstilling for godtgj\u00f8relse av styremedlemmer Bakgrunn: Selskapets vedtekter sl\u00e5r fast at Valgkomit\u00e9en skal fremme forslag til generalforsamlingen om godtgj\u00f8relse til styrets medlemmer. Begrunnelse: Godtgj\u00f8relse til styrets medlemmer Valgkomiteens innstilling til generalforsamling i 2022 var \u00e5 knytte styrets honorarsatser opp mot Grunnbel\u00f8pet i Folketrygden, 1G. Generalforsamlingen valgte i 2023 \u00e5 fastsette honorarene til kr 80 200 for styreleder, kr 41 100 for nestleder, kr 27 900 for styremedlemmer og kr 5 550 pr. m\u00f8te for vara. Vi foresl\u00e5r \u00e5 benytte rammen for frontfaget og en \u00f8kning p\u00e5 5.2% i tr\u00e5d med alminnelig l\u00f8nnsvekst. Innstilling: Valgkomiteen innstiller til en \u00f8kning i honorarsatser p\u00e5 5.2%. 7. Bio for valgkomiteens medlemmer Geir Kjell Andersland Geir Kjell Andersland er oppnevnt til valgkomit\u00e9en av Vestland fylkesting. Han var gruppeleder for Venstre i Vestland fylkesting og nestleder i Hovedutvalg for kultur, idrett og inkludering. Geir Kjell er styremedlem i Bergen nasjonale opera og KODE. Han er tidligere byr\u00e5d for kultur i Bergen. Har ogs\u00e5 v\u00e6rt styreleder for Carte Blanche, styreleder for Edvard Grieg museum og nestleder i styret for Den Nationale Scene. Han er utdannet jurist og tidligere administrerende direkt\u00f8r for Haukeland Universitetssykehus og Norges Handelsh\u00f8yskole. Ingrid Haug Erstad Ingrid Haug Erstad er utnevnt til valgkomiteen av Bergen Kommune. Hun er direkt\u00f8r for Bergen Assembly / Bergenstriennalen AS. Erstad har en mastergrad fra Universitetet i Bergen og er utdannet kunsthistoriker og kurator. Hun har tidligere arbeidet som freelance kurator og ved institusjoner som Bergen Kunsthall, Haus der Kulturen der Welt (Berlin), og E-flux (New York). Hun sitter i r\u00e5det til Bergen Kunsthall og er styremedlem i International Biennial Association. Pauline Tomren Pauline Tomren er oppnevnt til valgkomit\u00e9en av Vestland fylkesting, hvor hun var fylkestingsrepresentant og medlem i hovedutvalg for oppl\u00e6ring og kompetanse. Hun har hatt diversje nasjonale og regionale verv i Milj\u00f8partiet de Gr\u00f8nne og ungdomspartiet Gr\u00f8nn Ungdom. Pauline utdanner seg til \u00e5 bli sosionom og jobber som ungdomsklubbarbeider. Trym Helge Aafl\u00f8y Trym Helge Aafl\u00f8y er oppnevnt til valgkomiteen av Vestland fylkesting, der han har v\u00e6rt fylkestingsrepresentant. Aafl\u00f8y har ogs\u00e5 v\u00e6rt medlem av Bergen Bystyre og Utvalg for Finans, kultur og n\u00e6ring. Han er videre styremedlem i Skyttel AS og varamedlem til Festspillene i Bergen og Vestnorsk Jazzsenter, samt tidligere leder for representantskapet og valgkomiteen i Bergen Nasjonale Opera. Aafl\u00f8y har en Bachelorgrad fra BI Bergen, studerer Historie ved UiB og jobber i skolen. "
}