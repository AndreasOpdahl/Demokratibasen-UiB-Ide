{
  "dokument_id": "f1314721-e00c-5d97-8bc2-464f89615c0d",
  "doc_type": "case_presentation",
  "kommune": 4601,
  "tittel": "Saksframlegg. Fana,  Gnr. 43,  Bnr. 270 m.fl.,  Sandbrekketoppen,   Reguleringsplan",
  "url": "https://bergen.kommune.no/politikere-utvalg/api/fil/bk360/11778608/Framstilling-Saksframlegg-Fana-Gnr-43-Bnr-270-m-fl-Sandbrekketoppen-Reguleringsplan",
  "tekst": " R\u00e5det for byforming og arkitektur (RBA) 04-25 Saksframstilling V\u00e5r referanse: 2022/56715-31 Saksbehandler: \u00c5ge Vallestad Saksframlegg. Fana, Gnr. 43, Bnr. 270 m.fl., Sandbrekketoppen, Reguleringsplan Hva saken gjelder: Saken gjelder forslag til reguleringsplan nr. 70210000 Fana, Gnr. 43, Bnr. 270 m.fl., Sandbrekketoppen som legges ut til offentlig ettersyn i forbindelse med 1. gangs behandling. Forslagsstiller: Opus Bergen AS foresl\u00e5r p\u00e5 vegne av Midttunbygget AS detaljregulering for et omr\u00e5de p\u00e5 Midttun i Fana bydel, jf. Figur 1. Forslagstiller ved oppstart var Bergen N\u00e6ringsbygg AS. Planomr\u00e5de: Planomr\u00e5det best\u00e5r av et eksisterende n\u00e6ringsomr\u00e5de og tilkomstveg p\u00e5 eiendommen gnr. 43 bnr. 270 m.fl. Planomr\u00e5det omfatter flere tilliggende n\u00e6ringseiendommer som f\u00e5r videref\u00f8rt eksisterende situasjon, og et sentralt skogareal som i hovedsak blir videref\u00f8rt Form\u00e5l: Hensikten med planen er \u00e5 erstatte eksisterende n\u00e6ringsbygninger i en mindre del av planomr\u00e5det, i Sandbrekketoppen 30, med et nytt og st\u00f8rre n\u00e6ringsbygg. Planforslaget regulerer ogs\u00e5 p\u00e5 nytt krysset mellom Sanddalsringen og Sandbrekkevegen, der kj\u00f8rebane, bussholdeplassene og overganger for myke trafikanter blir regulert med ny utforming, i tillegg til gang- og sykkelveg langs Sandbrekkevegen. Planprosess og medvirkning: Oppstart av planarbeid ble varslet 14.04.2020 av forslagsstiller Bergen N\u00e6ringsbygg AS, se Figur 2. Det ble utf\u00f8rt en begrenset h\u00f8ring om utvidielse av plangrensen den 10.06.2020, jf. Figur 3. Komplett planforslag ble sendt inn 18.09.2024, av ny forslagsstiller Midttunbygget AS. 1 Det kom inn tre private merknader og ti uttalelser fra h\u00f8ringsinstanser til varsel om oppstart. Disse er oppsummert og kommentert av forslagsstiller i merknadsskjemaet datert 15.11.2024. Vi har g\u00e5tt gjennom materialet og vurderer merknadsskjemaet som dekkende. Uttaler og merknader til oppstart nemner i hovudtrekk: \u2022 Bevaring av eksisterende gr\u00f8ntareal/skog, snarveg nordover gjennom skogen. \u2022 Gr\u00f8ntareal m\u00e5 kartlegges og konsekvenser for naturmangfold som f\u00f8lge av endring av arealbruk m\u00e5 vurderes. \u2022 Bekymring for eksisterende og ny st\u00f8y fr\u00e5 n\u00e6ringsomr\u00e5det, st\u00f8y og st\u00f8v som f\u00f8lge av anleggsperiode. \u2022 Utbedring av forholdene for g\u00e5ende, kollektivbrukere og kollektivtrafikk for kollektivtras\u00e9en Fylkesveg 51980 Sanddalsringen, og krysset mellom Sanddalsringen og kommunal veg 3289 Sandbrekkevegen. \u2022 Planomr\u00e5det m\u00e5 utvides til rundkj\u00f8ringen ved Hardangervegen for \u00e5 utbedre nevnte trafikkforhold. \u2022 D\u00e5rlige forhold for g\u00e5ende og syklende langs kv. og fv. Sandbrekkevegen. \u2022 Rekkef\u00f8lgekrav for utbedring av vegsituasjon og forholdene for myke trafikkanter m\u00e5 p\u00e5regnes. Begrenset h\u00f8ring Med bakgrunn i innkommede merknader ble plangrensen utvidet gjennom begrenset h\u00f8ring, se figur 2 og 3 . Det kom inn \u00e9n privat og fire offentlige merknader. Disse er oppsummert og kommentert av forslagsstiller i merknadsskjemaet datert 15.11.2024. Til begrenset h\u00f8ring kom bymilj\u00f8etaten (BME) med fleire merknader om flere tema enn det aktuelle for h\u00f8ringen, da de ikke uttalte seg til oppstart. Hovedtrekkene i uttalelser og merknader er: \u2022 Hensyn til friluftsomr\u00e5de og biologisk mangfold. \u2022 Nybygg m\u00e5 dimensjoneres for tilstrekkelig jordvolum for vegetasjon. Foresl\u00e5r revegetering som metode. \u2022 Hensyn til geologisk verneverdig omr\u00e5de. \u2022 Sykkelstrategi m\u00e5 legges til grunn for plangrep, og det m\u00e5 legges til rette for gang- og sykkelveg langs Sandbrekketoppen og Sandbrekkevegen. \u2022 Antall avkj\u00f8rsler m\u00e5 reduseres. Fagetatens vurdering: Hovedform\u00e5l Planomr\u00e5det omfatter et st\u00f8rre n\u00e6ringsomr\u00e5de, og det er foresl\u00e5tt arealform\u00e5lene kombinert bygg- og anleggsform\u00e5l, kontor, industri og lager: KBA. Form\u00e5let \u00e5pner for industri, verksted, engros-, kontor- og lagervirksomhet. Det er satt en begrensning for mengde kontorform\u00e5l p\u00e5 20% p\u00e5 grunn av forskjell i parkeringskrav. Dette er diskutert i eget avsnitt senere i fagnotatet. PBE er positiv i kombinasjonsform\u00e5l da det \u00e5pner for fleksibilitet for n\u00e6ringsomr\u00e5det. Grad av utnytting, byggeh\u00f8yder og byggegrenser Grad av utnytting Planforslaget legger til rette for utvikling i felt KBA1, se plankart Figur 5 p\u00e5 neste side. Feltene KBA2-3 er videref\u00f8rt med samme grad av utnytting som eksisterende situasjon. Foresl\u00e5tt BRA for felt KBA1 er 10 600 m2. Det er foresl\u00e5tt \u00e5 rive eksisterende bygninger innenfor KBA1, og bygge et nytt st\u00f8rre kombinasjonsbygg for logistikk, lager og kontor. Under bygningene som skal rives er det en kulvert som er tenkt bevart. Kulverten er ikke regnet med i BRA da den har for lav takh\u00f8yde. Kulverten kan brukes til eks. ventilasjonsanlegg. Forslagsstiller har foretatt en vurdering av om det st\u00f8rste bygget innenfor 2 KBA1 kan bevares, men konkluderer med at det ikke har de funksjonelle egenskapene som trengs for logistikk og lagerhall. PBE har ingen kommentar til grad av utnytting for n\u00e6ringsomr\u00e5det. Vi vurderer at riving av foresl\u00e5tte bygningsmasser er hensiktsmessig for \u00e5 kunne etablere et mer fleksibelt bygg. Det er ikke utf\u00f8rt ombrukskartlegging av bygningsmaterialet i spritbygget, og vi oppfordrer til dette f\u00f8r andregangs behandling. Vi vurderer det som positivt at et allerede etablert n\u00e6ringsomr\u00e5de blir videreutviklet i tr\u00e5d med kommuneplanens arealdel 2018 (KPA2018). Byggeh\u00f8yder Foresl\u00e5tt m\u00f8neh\u00f8yde er p\u00e5 kote 77 meter for hele bygget. Dette tillater en h\u00f8gde p\u00e5 bygget p\u00e5 16,9 meter fra bakkeplan til m\u00f8netopp. St\u00f8rstedelen av bygget har gesimsh\u00f8yde p\u00e5 kote 73 meter, en begrenset del av bygget i nord har gesimsh\u00f8yde p\u00e5 kote 69 meter. Skissene av bygget viser at de h\u00f8yeste delene av bygget er i forkant mot man\u00f8vreringsomr\u00e5det, og at det skal v\u00e6re flate tak inn mot kollen og nabo i s\u00f8r. Lave tak i bakkant er i noen grad sikret ved at bestemmelsesomr\u00e5de #4 og #5 skal utformes som flate vegetasjonsdekkede tak, men det er ikke sikret at det flate taket i #4 skal ha gesimsh\u00f8yde p\u00e5 69,18 m slik som snittet viser. Til andregangsbehandling m\u00e5 gesimsh\u00f8yde tydeleggj\u00f8res og sikres i planforslaget. Byggegrenser Byggegrenser mot boligomr\u00e5det er satt mellom 11 og 14 meter fra eiendomsgrensen av hensyn til naboer, og 1,2 meter mot GN1 for at det skal v\u00e6re kort avstand til gr\u00f8ntareal, og p\u00e5 den m\u00e5ten sikre visuell gr\u00f8nn overgang mellom tak og terreng. Byggegrenser tillater et fotavtrykk p\u00e5 120 m * 54 m, ca. 6500 m2. Foresl\u00e5tt n\u00e6ringsbygg vil komme n\u00e6rmere nabohus i s\u00f8r enn dagens bygning, men forslagsstiller har trukket byggegrenser noe lengre vekk i l\u00f8pet av planprosessen etter PBE sine f\u00f8ringer. PBE sin holdning er at det nye n\u00e6ringsbygget kommer sv\u00e6rt n\u00e6rme boligomr\u00e5det, men vi kan akseptere det fordi det er foresl\u00e5tt flatt og vegetasjonskledd tak. Ved \u00e5 sikre at det flate taket i #4 f\u00e5r gesimsh\u00f8yde som omtalt i avsnittet over, kan foresl\u00e5tt byggegrense mot nabo aksepteres. Figur 5 Utklipp fra forslag til plankart 3 Figur 6 Snitt av foresl\u00e5tt byggeh\u00f8yde. I snitt over viser ogs\u00e5 kulverten under eksisterende bygg Volum og utforming, I stedsanalysen som ble utarbeidet til planoppstart, var det skissert en annen type bygg enn det som n\u00e5 blir lagt ut, se vedlegg. Foresl\u00e5tt volum i KBA1 er noks\u00e5 likt og i tr\u00e5d med n\u00e6ringsomr\u00e5det elles. Etter at planforslaget skiftet eier, er det n\u00e5 andre planer for bygget. Ny forslagsstiller har behov for en viss fleksibilitet i utformingen av nybygget, noe som blir begrunnet med at det enn\u00e5 ikke er avklart hvilken type leietager som skal v\u00e6re i bygget. Det er vist to ulike alternativer til bygningsvolum i planforslaget, se Figur 7 samt vedlagte skisser, snitt og perspektiv. Alternativ 1 er st\u00f8rre enn alternativ 2. Begge alternativene viser en blanding av flate tak og saltak. De flate takene er tidligere omtalt og sikret. Det er \u00e5pnet for solceller p\u00e5 tak i KBA1, tenkt plassering er vist i Figur 11. PBE har forst\u00e5else for behov for fleksibilitet i planforslaget. M\u00f8neretning og saltak m\u00e5 sikres til andregangsbehandling. Figur 7 Skisse av de to alternative bygningsmassene. Figuren \u00f8verst viser alternativ en: 4+4 moduler. Figuren nederst viser alternativ to: 4+3 moduler. 4 Gr\u00f8nne tak p\u00e5 nybygg P\u00e5 grunn av n\u00e6rheten til boligfelt i s\u00f8r har utformingen og volumet av nytt n\u00e6ringsbygg v\u00e6rt et viktig tema. Retningslinjer til \u00a727.4 om n\u00e6ringsbygg i KPA2018, sier at st\u00f8rre bygg skal ha et gr\u00f8nt preg. I stedsanalysen ble det anbefalt et grep som tar hensyn til boligomr\u00e5det ved \u00e5 ha gr\u00f8nne vegger og tak. I planinitiativet var det vist et \u00ab\u00e5 dra luggen over bygningen\u00bb- konsept, som ble premissgivende for fagetatens tilbakemelding til oppstart av planarbeid. Det gikk ut p\u00e5 \u00e5 bygge tett inntil terrenget og dra jorddekket og vegetasjonen fra terrenget over taket p\u00e5 bygningen slik at bygningsvolumene blir mindre synlige for naboer, som p\u00e5 bildene vist under. Figur 8 Utdrag av inspirasjonsbilde i planomtalen Forslagsstiller har g\u00e5tt vekk fra dette konseptet p\u00e5 grunn av \u00f8nske om \u00e5 ha en vedlikeholdssjakt mellom terreng og bygning. Det er n\u00e5 foresl\u00e5tt et st\u00f8rre bygningsvolum med en kombinasjon av flatt og skr\u00e5tak, som st\u00e5r tett inntil terrenget. Store deler av det flate taket skal v\u00e6re dekket av vegetasjon, blant annet delen som ligger n\u00e6rmest boligfeltet. Det er foresl\u00e5tt at det gr\u00f8nne taket fortsetter som et takutstikk over byggegrensen inn mot terrenget bak det nye bygget, som vist i prinsippskissen under, for \u00e5 gi et visuelt inntrykk av at bygningen glir over i terrenget. Der terrenget i bakkant er h\u00f8yere enn bygget, er det foresl\u00e5tt \u00e5 trappe ned terrenget for \u00e5 m\u00f8te taket. Det er sikret at bygningen skal dimensjoneres for permanent vegetasjon, og at minimum 80% av det flate taket skal ha vegetasjon. Figuren under viser hvor det er tenkt gr\u00f8nt vegetasjonstak 5 Figur 10 Skisse viser hvilken del av nybygg som skal ha vegetasjon p\u00e5 taket, her p\u00e5 bygningsalternativ 2 Skissene p\u00e5 Figur 11 viser hvordan den visuelt sammenhengende gr\u00f8nne overgangen mellom kolle og gr\u00f8nt tak vil se ut fra det n\u00e6rmeste bolighuset. Figur 11 Perspektiv av skissert nybygg fra n\u00e6rmeste bustadhus PBE forst\u00e5r behovet for \u00e5 ha mulighet til vedlikehold av bygningen, men legger vekt p\u00e5 at premisset for oppstart av planarbeid var at bygg m\u00e5 integreres godt inni terrenget, med vegetasjon p\u00e5 tak. Planforslaget viser gode intensjoner for et gr\u00f8nt preg i tr\u00e5d med KPA2018, og for \u00e5 legge til rette for en gr\u00f8nn visuell overgang mellom terrenget i bakkant, og den n\u00e6rmeste delen av taket. PBE ber om at intensjonen med takutstikk blir sikret gjennomf\u00f8rt til sluttbehandling. Overvann og flom I VA-rammeplan, datert 05.08.2024, skal legges til grunn for detaljprosjektering i byggesak. Det er greidd ut om slokkevannskapasitet, overvasshandtering og flomveier, og det er dokumentasjonskrav til at detaljert overvasshandtering i tr\u00e5d med VA-rammeplan. Planomr\u00e5det best\u00e5r av mange tette flater, og det er ikke registrert bekker eller vannveier i planomr\u00e5det, men det er gjort analyser av hvordan avrenningslinjer vil v\u00e6re etter utbygging, se Figur 17. Overvann skal i st\u00f8rst mulig grad h\u00e5ndteres lokalt gjennom infiltrasjon og fordr\u00f8yning. P\u00e5 grunn av terrengbehandling og nybygg vil det i sum bli noe \u00f8kning i overflateavrenning etter utbygging. Det er lagt til grunn en klimafaktor p\u00e5 40% p\u00e5 nedb\u00f8rs\u00f8kning. Den auka overvassmengda m\u00e5 fordrygast slik at overvassmengda som vert f\u00f8rt inn p\u00e5 leidningsnettet tilsvarer overvannsmengden f\u00f8r utbygging. Nytt gr\u00f8ntareal og vegetasjonsdekkede tak vil v\u00e6re positivt bidrag til \u00e5 infiltrere og forsinke avrenning fra omr\u00e5det. I en flomsituasjon vil vannet f\u00f8lge avrenningslinjer mot resipient. PBE vurderer at h\u00e5ndtering av overvann er tilstrekkelig ivaretatt i planforslaget. 6 Konklusjon: Det bes om en samlet vurdering av planforslagets arkitektur, byform og terrengtilpasning opp mot Arkitektur +, herunder prinsippene: \u2022 03 Samspill mellom by og natur; styrking koblingen mellom bebyggelse og landskap, og bruk vegetasjon og vann som en ressurs \u2022 08 Endringsdyktig by, tilpasning til et klima i endring gjennom \u00e5 styrke bl\u00e5gr\u00f8nne l\u00f8sninger. Forslag til vedtak: Legges frem i m\u00f8te. Dato: 8. januar 2025 \u00c5ge Vallestad - Utvalgssekret\u00e6r 7 "
}