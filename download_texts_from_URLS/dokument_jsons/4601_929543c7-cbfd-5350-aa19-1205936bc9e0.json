{
  "dokument_id": "929543c7-cbfd-5350-aa19-1205936bc9e0",
  "doc_type": "case_attachment",
  "kommune": 4601,
  "tittel": "_ 2024_182744-1 H\u00f8yring av melding om mellombels stenging av fiskevandring fr\u00e5 Fanaelva til Ste 11616874_1_1",
  "url": "https://bergen.kommune.no/politikere-utvalg/api/fil/bk360/11683037/-2024-182744-1-Hoyring-av-melding-om-mellombels-stenging-av-fiskevandring-fra-Fanaelva-til-Ste-11616874-1-1",
  "tekst": "Adresseinformasjon fylles inn ved ekspedering. Se mottakerliste nedenfor. V\u00e5r dato: 26.11.2024 V\u00e5r ref.: 202411786-2 Oppgi ved kontakt Dykkar ref.: H\u00f8yring av melding om mellombels stenging av fiskevandring fr\u00e5 Fanaelva til Stendavatnet - Bergen kommune, Vestland NVE har motteke melding fr\u00e5 Eviny Fornybar AS, datert 26.06.2024, om f\u00f8rehandsvurdering av konsesjonsplikt for mellombels stenging av fiskevandring fr\u00e5 Fanaelva til Stendavatnet. Kopi av meldinga er lagt ved. Meldinga skal behandlast etter vassressurslova \u00a7 18 og vurderast etter vassressurslova \u00a7\u00a7 8 og 10. NVE skal p\u00e5 bakgrunn av meldinga vurdere om tiltaket kan f\u00f8re til skader og ulemper av eit slikt omfang for allmenne interesser, at det oppst\u00e5r konsesjonsplikt etter vassressurslova. Omtale av tiltaket Det er identifisert ei utfordring knytt til utvandring av \u00e5l fr\u00e5 Stendavatnet i Bergen kommune. \u00c5l kan vandre inn i inntaket og turbinen i Stend kraftverk. Det blir no jobba med \u00e5 finne ei l\u00f8ysing for \u00e5 sikre utvandringa av \u00e5l fr\u00e5 Stendavatnet. Inntil permanent l\u00f8ysing er p\u00e5 plass, \u00f8nskjer Eviny \u00e5 kunne halde kanalen mellom Fanaelva og Stendavatnet stengt for fiskevandring ut 2026. Kva gjer du dersom du \u00f8nskjer \u00e5 uttale deg? NVE ser helst at uttalar vert sendt elektronisk til nve@nve.no. Merk e-post med \u00abH\u00f8yringsuttale 202411786\u00bb i emnefeltet, og skriv namn og organisasjonsnummer i innleiinga viss du representerer ei verksemd. Frist for innsending er 17.01.2025. I tillegg kan du sende uttalar per post til NVE, Postboks 5091, Majorstuen, 0301 Oslo. Uttalar, eller delar av uttalar vil bli referert i eit endeleg vedtak. Informasjon til h\u00f8yringspartane Vi ber kommunen informere om kjende allmenne interesser blir p\u00e5verka av tiltaket. Dette kan vere friluftslivsinteresser, kulturminne, verdifulle naturtypar, raudlista artar og informasjon om vilt. Det er ogs\u00e5 av interesse for oss \u00e5 f\u00e5 informasjon om planstatus, status i forhold til vassforskrifta, eksisterande vassuttak eller andre aktivitetar i vassdraget osv. E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 Vi ber Statsforvaltaren og fylkeskommune om \u00e5 vurdere om kjende allmenne interesser kan bli p\u00e5verka, og i tillegg om \u00e5 vurdere tiltaket opp mot sine sektorlover. Det har hausten 2024 vore meldt om h\u00f8g vasstand i Fanaelva og Kalandsvatnet. NVE ber difor h\u00f8yringspartane ogs\u00e5 \u00e5 vurdere om stenging av kanalen kan p\u00e5verke flaumvasstanden i Fanavassdraget. Dersom det er aktuelt \u00e5 synfare prosjektet vil vi invitere dykk med. Med helsing Gry Berg B\u00e5rd Ottesen seksjonssjef seniorr\u00e5dgjevar Dokumentet sendes uten underskrift. Det er godkjent i henhold til interne rutiner Vedlegg: Melding om mellombels stenging av fiskevandring fr\u00e5 Fanaelva til Stendavatnet Mottakarliste: BERGEN KOMMUNE KALANDSVANNETS GRUNNEIERLAG SA STATSFORVALTAREN I VESTLAND VESTLAND FYLKESKOMMUNE Kopimottakarliste: EVINY FORNYBAR AS 2 "
}