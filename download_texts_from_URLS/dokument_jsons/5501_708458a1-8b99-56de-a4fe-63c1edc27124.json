{
  "dokument_id": "708458a1-8b99-56de-a4fe-63c1edc27124",
  "doc_type": "case_attachment",
  "kommune": 5501,
  "tittel": "Bekreftelse - arbeidsmiljoutvalg - planlegging",
  "url": "https://innsyn.tromso.kommune.no/application/getMoteDokument?dokid=2002067822",
  "tekst": "S\u00f8knad om Arbeidstilsynets samtykke: Bekreftelse p\u00e5 at arbeidsmilj\u00f8utvalget har medvirket i planleggingen N\u00e5r det planlegges nybygg eller bygningsmessige endringer i tiltak/bygg som skal brukes til arbeidsplasser, skal arbeidstakerne medvirke i s\u00f8keprosessen. Det vil si at arbeidstakerne m\u00e5 involveres i prosessen og skal ha anledning til \u00e5 uttale seg om de bygningsmessige planene. I s\u00f8knader som gjelder tiltak/bygg som skal brukes av flere arbeidsgivere, skal medvirkningen foreg\u00e5 med arbeidstakerne fra hver enkelt virksomhet. Arbeidstakernes medvirkning skal skje gjennom arbeidstakernes representanter i de organer som virksomheten er forpliktet til \u00e5 ha. Se krav til medvirkning ved nybygg eller ombygging. S\u00f8knaden skal dokumentere at planene oppfyller kravene Tiltakshaver m\u00e5 s\u00f8ke om \u2013 og f\u00e5 \u2013 Arbeidstilsynets samtykke til alle tiltak som er s\u00f8knadspliktige etter plan- og bygningsloven, og som n\u00e5 eller trolig i framtiden skal brukes av en virksomhet som er omfattet av arbeidsmilj\u00f8loven (sysselsetter arbeidstakere), jf. arbeidsmilj\u00f8loven \u00a7 18-9. Kommunen kan ikke gi igangsettingstillatelse f\u00f8r Arbeidstilsynet har gitt slikt samtykke. I s\u00f8knaden skal tiltakshaver dokumentere at tiltaket/bygget planlegges med bygnings- og utstyrsmessige l\u00f8sninger som er i samsvar med kravene til arbeidsbygg, slik at arbeidstakernes sikkerhet, helse og velferd blir ivaretatt. Regelverket krever at arbeidslokalene og arbeidsplassene skal v\u00e6re tilpasset arbeidets art, s\u00e6rskilte risikoforhold ved driften og den enkelte arbeidstakers behov. Kravene til personalfasiliteter (for eksempel garderober og spiserom) skal v\u00e6re oppfylt. Derfor skal planene i s\u00f8knaden dokumenteres med beskrivelser og tegninger. Digitale s\u00f8knader kan f\u00e5 samtykke tross innsigelser S\u00f8knader i de digitale s\u00f8kel\u00f8sningene kan f\u00e5 automatisk samtykke selv om arbeidsmilj\u00f8utvalget har innsigelser til planene. Det skyldes at den digitale l\u00f8sningen gir automatisk samtykke n\u00e5r s\u00f8ker erkl\u00e6rer at det er planlagt i samsvar med preaksepterte (forh\u00e5ndsgodkjente) l\u00f8sninger. N\u00e5r det erkl\u00e6res at preaksepterte l\u00f8sninger er ivaretatt i planene, blir ikke s\u00f8knaden vurdert av en saksbehandler f\u00f8r Arbeidstilsynet gir samtykke. Dermed legger vi heller ikke vekt p\u00e5 eventuelle innsigelser. Arbeidstilsynet kan imidlertid gjennomf\u00f8re etterkontroll av samtykker som er gitt automatisk. Da g\u00e5r saksbehandlere gjennom all dokumentasjonen som tiltakshaver har sendt. Arbeidsmilj\u00f8utvalget skal medvirke I virksomheter med krav om \u00e5 ha arbeidsmilj\u00f8utvalg (AMU), skal AMU behandle planer som krever samtykke etter \u00a7 18-9, jf. arbeidsmilj\u00f8loven \u00a7 7-2 andre ledd bokstav c. Det gjelder selv om verneombud, brukergrupper o.l. har medvirket i s\u00f8keprosessen. AT-203-NB (mars 2024) Side 1 av 3 Eventuelle innspill fra verneombud, brukergrupper o.l. b\u00f8r fremlegges for arbeidsmilj\u00f8utvalget f\u00f8r det uttaler seg. Vi gj\u00f8r oppmerksom p\u00e5 at flere krav til medvirkning kan f\u00f8lge av tariffavtaler o.l. som partene er bundet av. Arbeidstilsynet har ikke myndighet til \u00e5 f\u00f8lge opp slike avtaler mellom partene. Slik b\u00f8r arbeidsmilj\u00f8utvalget medvirke i planleggingen I samarbeid med arbeidstakerne og deres representanter skal tiltakshaver \u2022 kartlegge og risikovurdere alle aktivitetene og prosessene som skal foreg\u00e5 i arbeidslokalene \u2022 bruke kartleggingen og risikovurderingen til \u00e5 planlegge med bygnings- og utstyrsmessige l\u00f8sninger som ivaretar de aktuelle kravene til arbeidslokalene og arbeidsplassene Ta utgangspunkt i egenerkl\u00e6ringen med preaksepterte l\u00f8sninger Vi anbefaler at medvirkningen tar utgangspunkt i skjemaet for egenerkl\u00e6ring med Arbeidstilsynets preaksepterte (forh\u00e5ndsgodkjente) l\u00f8sninger. Egenerkl\u00e6ringen gir en systematisk oversikt over kravene, og beskriver l\u00f8sninger som vi har forh\u00e5ndsgodkjent og som vil gi samtykke. P\u00e5 denne m\u00e5ten kan arbeidsmilj\u00f8utvalget bli kjent med hvilke krav som er aktuelle og hvilke l\u00f8sninger som er preaksepterte (forh\u00e5ndsgodkjente) for disse kravene. De kan ogs\u00e5 vurdere og kommentere planer som avviker fra de preaksepterte l\u00f8sningene. S\u00f8ker tiltakshaver i en digital s\u00f8kel\u00f8sning? Last ned og se egenerkl\u00e6ringen som PDF p\u00e5 arbeidstilsynet.no. Krav til arbeidsmilj\u00f8utvalgets bekreftelse og dokumentasjon Dokumentasjonen p\u00e5 arbeidsmilj\u00f8utvalgets medvirkning skal \u2022 v\u00e6re skriftlig \u2022 bekrefte reell deltakelse i prosessen \u2022 opplyse om arbeidsmilj\u00f8utvalget har merknader \u2022 inneholde eventuelle kommentarer eller innsigelser til planene Nedenfor kan dere beskrive kort hvordan selve medvirkningsprosessen har foreg\u00e5tt eller vise til vedlegg. Legg ogs\u00e5 ved referat fra behandlingen i AMU. Arbeidsmilj\u00f8utvalgets bekreftelse og signering Medvirkningen gjelder tiltak (bygg/adresse): Medvirkningen gjelder lokale: AT-203-NB (mars 2024) Side 2 av 3 Medvirkningen gjelder for virksomhet: Org.nr.: Beskriv medvirkningsprosessen her eller vis til vedlegg. Legg ogs\u00e5 ved referatet fra behandlingen i AMU: Har AMU kommentarer eller innsigelser til planene utover det som framkommer av referat? Skriv her eller vis til vedlegg: Som representant for AMU bekrefter jeg at AMU har medvirket i planleggingen i tr\u00e5d med regelverkets krav. Navn Rolle/Tittel Telefon E-post Dato Signatur AT-203-NB (mars 2024) Side 3 av 3 "
}