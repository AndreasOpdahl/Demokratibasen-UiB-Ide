{
  "dokument_id": "be9631c9-f82f-56ec-8d7f-064919f55142",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for Bystranden og ny Lungeg\u00e5rdspark fase 2",
  "url": "https://bergen.kommune.no/politikere-utvalg/api/fil/bk360/12238763/Framstilling-Gjennomforingsvedtak-for-Bystranden-og-ny-Lungegardspark-fase-2",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/121449-3 Gjennomf\u00f8ringsvedtak for Bystranden og ny Lungeg\u00e5rdspark fase 2 Hva saken gjelder: Saken gjelder gjennomf\u00f8ringsvedtak for fase 2 av Bystranden og ny Lungeg\u00e5rdspark. Det skal bygges en ny park og en badestrand langs \u00f8stsiden av Store Lungeg\u00e5rdsvann. Dette etableres p\u00e5 overskuddsmassene fra byggingen av bybanelinje 2 til Fyllingsdalen. Parkanlegget strekker seg fra idretts- og skoleanlegget ved AdO i nord, og ned mot Draugen- tomten i s\u00f8r. Der m\u00f8ter den bybanestoppet ved Fl\u00f8en, Kunsth\u00f8yskolen, samt boligbebyggelsen i M\u00f8llendal. Parken/bystranden opparbeides til et niv\u00e5 som gj\u00f8r at hele arealet kan tas i bruk av befolkningen. Bildet under viser hvordan omr\u00e5det ser ut i dag. Det er tidligere fattet gjennomf\u00f8ringsvedtak p\u00e5 120 mill. for utfylling i sj\u00f8 og prosjektering av parken jf. Bystyresak 159/18 . Dette arbeidet (fase 1) vil v\u00e6re sluttf\u00f8rt i l\u00f8pet av f\u00f8rste halv\u00e5r 2025. Fase 2 gjelder selve opparbeidelsen av parken og har en totalkostnad p\u00e5 150 mill. Denne sak gjelder kun fase 2. Prosjektet har planlagt ferdigstillelse sommeren 2027. Omr\u00e5det som parken skal etableres p\u00e5 er en fylling. Et sentralt ledd i fase 2 er \u00e5 utf\u00f8re n\u00f8dvendige sikkerhetstiltak der land m\u00f8ter sj\u00f8. Den 700 meter lange strandkanten m\u00e5 sikres i form av installasjoner som hindrer utgliding av masser. Det skal legges til rette for trygg ferdsel, b\u00e5de langs sj\u00f8kanten og under vannoverflaten. Langs badestranden m\u00e5 det tilrettelegges for \u00e5 hemme erosjon og sikre trygg ferdsel for badende, ogs\u00e5 for de som ikke er sv\u00f8mmedyktige. Overgangen til sj\u00f8 skal ivareta og st\u00f8tte opp under tiltakene som allerede er gjort for \u00e5 forbedre havbunnen, i regi av prosjektet Renere Havn. 1 Fase 2 best\u00e5r i tillegg av f\u00f8lgende tiltak: \u2022 opparbeidelse av sandstrand i nordlig del av omr\u00e5det. Her vil det legges til rette for bading med en universelt utformet baderampe \u2022 etablering av en stor \u00e5pen gressflate for aktiviteter i tilknytning til badeomr\u00e5det, som vil v\u00e6re egnet for arrangementer \u2022 etablering av oppholdsareal med bord og benker mot AdO- plassen \u2022 etablering av koller med plantefelt, blomstereng og tr\u00e6r, tilrettelagt for biologisk mangfold samt en lav mur i fj\u00e6resonen \u2022 etablering av vegetasjon med stedegne planter og tr\u00e6r \u2022 etablering av turvei gjennom omr\u00e5det (Kyststien) med benker og lys \u2022 belysning av parken \u2022 tilrettelegging for sykkelparkering Kyststien strekker seg som en r\u00f8d tr\u00e5d gjennom parkanlegget. Stien vil bli belyst, og f\u00e5 gode koblinger mot gang- og sykkelstien som omkranser parken. Overgangen mellom de ulike ferdsels\u00e5rene skal oppleves s\u00f8ml\u00f8se og naturlige. Kyststien bidrar ogs\u00e5 til en merverdi for skulpturl\u00f8ypen, som i dag strekker seg fra Nyg\u00e5rdsparken til AdO via Nonnekloppen. Langs Kyststien legges det til rette for kunstelementer i dialog med R\u00e5det for kunst i offentlige rom. Utviklingen og installasjonen av selve kunstelementene gjennomf\u00f8res i regi av R\u00e5det, og kostnader som gjelder kunstelementene inng\u00e5r ikke i dette gjennomf\u00f8ringsvedtaket. Det vil ikke etableres faste toaletter eller skifterom. Gjennom prosjekteringen vil Bymilj\u00f8etaten tilstrebe at det legges til rette for fremtidig etablering av slike fasiliteter, men det blir ikke s\u00e6rskilt planlagt for dette. Park- og strandanlegget kan eventuelt tilf\u00f8res enkeltkomponenter (f.eks. badstu, toalettfasiliteter, lekeplass, flowpark, volleyballbane) som selvstendige prosjekter i fremtidige budsjettperioder. P\u00e5 grunn av kommunens stramme \u00f8konomi kan dette ikke inkluderes i fase 2. Fagetatens vurdering og anbefaling: Tilpasninger i prosjektet For \u00e5 m\u00f8te behovet om \u00e5 holde prosjektet p\u00e5 150 mill. og f\u00e5 prosjektet gjennomf\u00f8rt p\u00e5 \u00f8nsket tid, planlegges det \u00e5 henvende seg til markedet med en samspillsentreprise. Dette betyr at en bl.a. stiller opp funksjonskrav/\u00f8nsker og diskuterer sammen med entrepren\u00f8r hvilke av disse som kan etableres innenfor den gitte kostnadsrammen. Det kan ogs\u00e5 inneb\u00e6re at ikke alle \u00f8nsker kan komme til realisering. En slik tiln\u00e6rming betyr at den konkrete utformingen/innhold i omr\u00e5det vil v\u00e6re i prosess frem til kontrakt for byggefase inng\u00e5s. Tiln\u00e6rmingen vil gi kommunen god kontroll p\u00e5 kostnader og valg av l\u00f8sninger. Det har gjennom de siste \u00e5rene kommet flere innspill til hvordan bystranden/parken b\u00f8r utformes og hvilke hensyn som m\u00e5 tas. Blant det som har f\u00e5tt s\u00e6rlig oppmerksomhet siste \u00e5ret er \u00f8nsket om at det gj\u00f8res mulig \u00e5 ha badstuer i omr\u00e5det (p\u00e5 sj\u00f8en) og at det skal kunne v\u00e6re mulig \u00e5 lande med paraglidere. Begge deler vurderes n\u00e6rmere i utviklingen av prosjektet. En vil ogs\u00e5 fors\u00f8ke \u00e5 se p\u00e5 muligheten for \u00e5 etablere enklere elementer for aktivitet - noe som ogs\u00e5 kan bety tilrettelegging for sandvolleyball dersom det er mulig innen fastsatte totalkostnad for prosjektet. I bystyresak 452/24 er plassering av Kalfarveien 99 vurdert og Lungeg\u00e5rdsparken er pekt p\u00e5 som plass for gjenoppbygging av sj\u00f8husene. Prosjektet tar h\u00f8yde for at sj\u00f8husene kan plasseres s\u00f8r i omr\u00e5det. Rehabiliteringen og oppf\u00f8ringen av sj\u00f8husene inng\u00e5r ikke i dette prosjektet. Status og fremdrift I reguleringsbestemmelsene for reguleringsplanen for Bybane til Fyllingsdalen er det stilt krav om ferdigstillelse av Lungeg\u00e5rdsparken innen 2 \u00e5r etter at bybanen p\u00e5 denne strekningen er satt i drift. Bybanen line 2, Fyllingsdalen til sentrum, \u00e5pnet 21.11.2022 og 2 f\u00f8lgelig skulle erstatningsparken v\u00e6rt ferdig innen 21.11.2024. Begrunnelsen for rekkef\u00f8lgekravet var tungtveiende og allmenne interesser i parken. Det har ikke v\u00e6rt gjennomf\u00f8rbart \u00e5 ferdigstille anlegget i tr\u00e5d med gjeldende reguleringsbestemmelser. Det har tatt lenger tid enn forutsatt for fyllmassene \u00e5 sette/stabilisere seg slik at bygging p\u00e5 toppen kan starte. I tillegg har prosjektet blitt kraftig nedskalert og omprosjektert. Det ble derfor s\u00f8kt om dispensasjon, som nylig ble innvilget. Med den fremdriften som er skissert under, vil prosjektet ferdigstilles innen fristen gitt i dispensasjonen. Det er planlagt \u00e5 gjennomf\u00f8re anbudskonkurranse h\u00f8sten 2025, med en forventet anleggstid frem til 2027. Tabellen under viser forventet fremdrift for fase 2. Tabell 1. Fremdrift for fase 2 Oppgave Start Slutt Status Anskaffelse av utf\u00f8rende 2025 2025 Gjennomf\u00f8re konkurranse, evaluere entrepren\u00f8r og tildele kontrakt Bygging Bystrand og ny 2025 2027 Hoveddelen av byggeaktiviteten vil Lungeg\u00e5rdspark foreg\u00e5 i 2026 og 2027. M\u00e5l om ferdigstillelse juni 2027. \u00d8konomiske konsekvenser: I Handlings- og \u00f8konomiplan 2020 ble Bystrand og Lungeg\u00e5rdspark innarbeidet med en totalkostnad p\u00e5 334 mill., hvorav 120 mill. gjaldt utfylling og prosjektering. I Handlings- og \u00f8konomiplan 2024-2027 var det totalt avsatt 455 mill. til Bystrand/Lungeg\u00e5rdspark. P\u00e5 grunn av kommunens stramme \u00f8konomi var det helt n\u00f8dvendig \u00e5 nedskalere opparbeidelsen av parken kraftig i forhold til det som tidligere var planlagt og prosjektert, og mange elementer ble dermed tatt ut av prosjektet. Bystranden ble dermed nedskalert til 279 mill. i Handlings- og \u00f8konomiplan 2025-2028. Bystranden ble da delt i fase 1 og fase 2. Fase 1 har 129 mill. og fase 2 har 150 mill. Fase 1 ble noe dyrere, hovedsakelig grunnet forsinket fremdrift. Tabellen under viser hvordan fase 2 er budsjettert i vedtatt budsjett. Bel\u00f8p i millioner. Tabell 2. Totalkostnad inkl. merverdiavgift. Omprosjektering, anskaffelse og bygging av fase 2. Bel\u00f8p i millioner. Budsjettpost Prosjekt 2025 2026 2027 Sum 4716 - Bystrand 4892 - Bystrand Lungeg\u00e5rdsparken Lungeg\u00e5rdsparken fase 2 50 50 50 150 Budsjettet vil f\u00e5 endret periodisering i 2. tertialrapport 2025 og ved rullering av Handlings- og \u00f8konomiplan 2026-2029. Med et godkjent gjennomf\u00f8ringsvedtak v\u00e5ren 2025 vil utbyggingen f\u00f8rst v\u00e6re gang vinter 2025/v\u00e5r 2026 og midler vil dermed m\u00e5tte skyves fra 2025 til 2026 og 2027. Usikkerhetsanalyse Det er ikke gjennomf\u00f8rt en usikkerhetsanalyse for fase 2. Samspillsentreprisen vil sette en m\u00e5lsum som skal bringe prosjektet til en totalkostnad p\u00e5 150 mill., noe som betyr at prosjektets omfang og innhold vil tilpasses denne m\u00e5lsummen. Spillemidler Tiltaket \u00abbaderampe for rullestol\u00bb kan v\u00e6re spillemiddelberettiget. Denne finansieringen er ikke innarbeidet i vedtatt Handlings- og \u00f8konomiplan. Jf. bestemmelser om tilskudd for tildelinger for 2024 kan det gis tilskudd p\u00e5 inntil 1/3 av godkjent kostnad for baderampe for rullestol, og er maksimalt avgrenset til kr 700 000. Bergen kommune kan f\u00f8rst s\u00f8ke om spillemidler n\u00e5r tiltaket er ferdigstilt. 3 Kapitalkostnader Investeringen vil medf\u00f8re l\u00e5neopptak for kommunen tilsvarende netto prosjektkostnad fordi kommunen mottar merverdiavgiftskompensasjon fra staten. Det er usikkerhet tilknyttet hvordan renten vil utvikle seg fremover og tabellen gir f\u00f8lgelig bare et estimat p\u00e5 hvor store kapitalkostnadene blir. Tabellen under viser oppsummering av renter og avdrag. Tabell 3. Renter og avdrag oppsummert. Bel\u00f8p i millioner. 2025-2028 2028 -> Sum Renter 12,9 55,7 68,6 Avdrag 9,8 112,5 122,3 Sum renter og avdrag 22,7 168,2 190,8 Driftskonsekvenser Den tidligere Lungeg\u00e5rdsparken ble fjernet for om lag 5 \u00e5r siden, og driftskonsekvensene for strand- og parkanlegget er derfor beregnet som et nytt anlegg. Som f\u00f8lge av den gode tilgjengeligheten til omr\u00e5det med bybane linje 2, samt sykkel- og gangveg i umiddelbar n\u00e6rhet, er det forventet et stort antall bes\u00f8kende umiddelbart etter at arealet fristilles til publikumsbruk. Det p\u00e5regnes intensiv bruk og dertil h\u00f8ye driftskostnader. Inkludert i estimert driftskonsekvens ligger bla. gressklipping, l\u00f8v- og bossh\u00e5ndtering, drift og vedlikehold av sandstrand, flater, buskfelt og beplantning, samt drift og vedlikehold av byromsm\u00f8bler og belysning. Tabellen under viser oversikt over driftsutgiftene og hva som m\u00e5 innarbeides ved neste Handlings- og \u00f8konomiplan. Bel\u00f8p er oppgitt i millioner. Tabell 4. Oversikt over driftskonsekvenser knyttet til drift og vedlikehold. Bel\u00f8p i millioner. Driftskonsekvenser 2025 2026 2027 2028 Avsatt i vedtatt Handlings- og \u00f8konomiplan 2025-2028 0,05 0,05 0,05 0,05 \u00d8kning i driftsutgifter - fase 2 0,45 1,00 Sum driftskostnader Bystrand og Lungeg\u00e5rdspark 0,05 0,05 0,5 1,05 Prosjekt 4716 Bystrand Lungeg\u00e5rdsparken hadde avsatt 0,05 mill. i vedtatt budsjett. Disse overf\u00f8res til prosjektet 4892 Bystrand Lungeg\u00e5rdspark fase 2. \u00d8kning i driftsutgiftene p\u00e5 0,45 mill. i 2027 og 1 mill. pr \u00e5r fra og med 2028 innarbeides ved rullering av Handlings- og \u00f8konomiplan 2026-2029. Byr\u00e5dets vurdering og anbefaling/konklusjon: Byr\u00e5det mener det er gledelig at man endelig kommer i gang med bygging av Bystranden og ny Lungeg\u00e5rdspark. I forbindelse med byggingen av bybanens linje 2, ble den tidligere Lungeg\u00e5rdsparken revet. En gjenoppbygging av Lungeg\u00e5rdsparken er et rekkef\u00f8lgekrav som Bergen kommune har tatt p\u00e5 seg ansvaret for \u00e5 ivareta. Omr\u00e5det er et sv\u00e6rt sentralt og viktig byrom, som kommunen har hatt \u00f8nske om selv \u00e5 sikre, slik at gode kvaliteter og innbyggernes felles interesser blir ivaretatt. Prosjektet har n\u00e5 st\u00e5tt stille i mange \u00e5r, og byr\u00e5det er derfor sv\u00e6rt forn\u00f8yd med at man er i rute for \u00e5pning av parken til sommersesongen 2027. Store Lungeg\u00e5rdsvann har et av byens mest sentrale og tilgjengelige strandlinjer, og parken vil utgj\u00f8re et viktig og etterlengtet bl\u00e5gr\u00f8nt tilskudd til byens befolkning. Til sammenligning blir den nye parken dobbelt s\u00e5 stor som Nyg\u00e5rdsparken, og ti ganger s\u00e5 stor som Torgallmenningen. Parken strekker seg over et stort omr\u00e5de, og det blir lagt til rette for at parken ogs\u00e5 kan benyttes til ulike innbyggerinitierte aktiviteter. 4 Parken vil tilf\u00f8re sentrum et stort gr\u00f8ntareal i strandsonen og gi en etterlengtet tilbakef\u00f8ring av gr\u00f8ntstrukturen og forbedring av viktige forbindelser mellom Fl\u00f8en og Bergen sentrum. Det p\u00e5g\u00e5r n\u00e5 en fantastisk utvikling rundt store Lungeg\u00e5rdsvann, med regulering av mange hundre boliger i Gr\u00f8nneviks\u00f8ren og opparbeidelse av M\u00f8llendal elvepark. Byr\u00e5det ser ogs\u00e5 positivt p\u00e5 muligheten for \u00e5 oppf\u00f8re sj\u00f8husene i parken, og utvikle boliger s\u00f8r for parken. Opparbeidelsen av parken/bystranden har som m\u00e5l \u00e5 gi et attraktivt rekreasjonsomr\u00e5de for alle Bergensere og bes\u00f8kende, med muligheter for variert bruk og opphold. Prosjektet f\u00f8lger ogs\u00e5 kommunens m\u00e5lsettinger om \u00e5 etablere flere badestrender, og \u00e5 sikre at gr\u00f8nne lunger i byen bevares. Ytterligere belysning og tursti gj\u00f8r bruk av strekningen tryggere og mer attraktiv enn i dag, mens en strand tilgjengeliggj\u00f8r b\u00e5de strandlinjen og vannspeilet for \u00f8kt bruk. I sum vil tiltaket bidra til bedre folkehelse, \u00f8kt tilgjengelighet og trivsel, tryggere ferdsel og en gr\u00f8nnere by. Tiltaket vil st\u00f8tte opp under en rekke av kommunens m\u00e5lsetninger, for eksempel m\u00e5let om \u00e5 forebygge ensomhet og livsstilssykdommer ved \u00e5 legge til rette for aktive og attraktive m\u00f8teplasser. En sentralt plassert bypark/bystrand st\u00f8tter opp under m\u00e5lsetningen om \u00e5 gi barn tilgang p\u00e5 natur, vann og friluftsliv i et omr\u00e5de som har stor fortetting og som venter h\u00f8y boligbyggingsaktivitet i \u00e5rene som kommer. Det er gledelig at prosjektet kan legge til rette for aktivitet som paraglidere og flytende badstuer. Byr\u00e5det mener det var riktig \u00e5 nedskalere prosjektet betydelig, i lys av kommunens alvorlige \u00f8konomiske situasjon. Prosjektet som n\u00e5 legges frem for bystyret er n\u00f8kternt og gjennomf\u00f8rbart, samtidig som det vil gi et betydelig l\u00f8ft for omr\u00e5det og tilgjengeliggj\u00f8re det nylig rensede store Lungeg\u00e5rdsvannet for bergenserne. Byr\u00e5det ser ogs\u00e5 sv\u00e6rt positivt p\u00e5 at prosjektet vil tilrettelegge for at installasjonene fra de opprinnelige planene som n\u00e5 er fjernet, kan opparbeides p\u00e5 et senere tidspunkt n\u00e5r det \u00f8konomiske handlingsrommet til kommunen er st\u00f8rre. Byr\u00e5det vil understreke viktigheten av at man s\u00e5 langt det lar seg gj\u00f8re legger til rette for at toaletter og garderobefasiliteter enkelt kan oppf\u00f8res p\u00e5 et senere tidspunkt, og \u00f8nsker at dette skal prioriteres i arbeidet. Avslutningsvis vil byr\u00e5det adressere \u00f8nsket som har blitt uttrykt fra flere om \u00e5 tilgjengeliggj\u00f8re st\u00f8rre deler av anleggsomr\u00e5det for parken for folk, f\u00f8r selve byggingen begynner. Den viktigste prioriteten for byr\u00e5det er at selve Bystranden og Lungeg\u00e5rdsparken st\u00e5r ferdig s\u00e5 fort som overhodet mulig. Tiltak som forsinker eller fordyrer parken er dermed ikke aktuelle. Byr\u00e5det vil likevel unders\u00f8ke om det kan v\u00e6re mulig med mindre justeringer rundt plassering av gjerdene, slik at et st\u00f8rre omr\u00e5de tilgjengeliggj\u00f8res for bergenserne. Sikkerheten for bes\u00f8kende vil v\u00e6re et sentralt premiss i vurderingen. Byr\u00e5det vil p\u00e5peke at Bymilj\u00f8etaten i sitt fagnotat anbefalte et ekstra vedtakspunkt om \u00e5 tilrettelegge for boliger i omr\u00e5det regulert til bebyggelse. Bystyret har bedt byr\u00e5det om \u00e5 vurdere muligheten for boliger i den s\u00f8rlige delen av Lungeg\u00e5rdsparken, men det er etter byr\u00e5dets skj\u00f8nn ikke n\u00f8dvendig med ytterligere tilrettelegging for \u00e5 utvikle omr\u00e5det til boligbebyggelse. Derfor anses et slikt vedtakspunkt som overfl\u00f8dig. Begrunnelse for framleggelse til bystyret: Gjennomf\u00f8ringsvedtak over 50 mill. skal behandles av bystyret i henhold til Bergen kommunes \u00f8konomireglement punkt 2.3.g. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet \u00abBystrand og ny Lungeg\u00e5rdspark fase 2\u00bb gjennomf\u00f8res med en kostnadsramme p\u00e5 150 mill. 2. Prosjektet finansieres med avsatte midler p\u00e5 budsjettpost 4716 Bystrand Lungeg\u00e5rdsparken og prosjekt 4892 Bystrand Lungeg\u00e5rdsparken fase 2. 5 3. Driftskostnader p\u00e5 0,45 mill. pr \u00e5r fra 2027 og 1 mill. fra og med 2028 innarbeides ved rullering av Handlings- og \u00f8konomiplan 2026-2029. Dato: 18. mars 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat, datert 26.02.2025 F\u00f8lgeskjema Bystrand Lungeg\u00e5rdsparken fase 2 Kostnadskalkyle 4892 Bystrand Lungeg\u00e5rdsparken fase 2 6 "
}