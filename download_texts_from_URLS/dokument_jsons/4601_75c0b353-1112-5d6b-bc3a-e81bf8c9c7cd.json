{
  "dokument_id": "75c0b353-1112-5d6b-bc3a-e81bf8c9c7cd",
  "doc_type": "case_minutes",
  "kommune": 4601,
  "tittel": "Saksprotokoll UMBY, 10042025, Sak 104/25, \u00c5sane, gnr. 174, bnr. 5, Heiavegen 12. Klage over vedtak om avslag p\u00e5 s\u00f8knad om dispensasjon for oppf\u00f8ring av 5 einebustader",
  "url": "https://bergen.kommune.no/politikere-utvalg/api/fil/bk360/12526918/Innstilling-vedtak-Asane-gnr-174-bnr-5-Heiavegen-12-Klage-over-vedtak-om-avslag-pa-soknad-om-dispensasjon-for-oppforing-av-5-einebustader",
  "tekst": "\u00c5sane, gnr. 174, bnr. 5, Heiavegen 12. Klage over vedtak om avslag p\u00e5 s\u00f8knad om dispensasjon for oppf\u00f8ring av 5 einebustader Utvalg for milj\u00f8 og byutvikling behandlet saken i m\u00f8tet 10.04.2025 sak 104/25 og fattet f\u00f8lgende vedtak: 1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 05.11.2024 i sak BYGG-2024/15935. 2. Med hjemmel i kommuneplanens arealdel, \u00a7 3.3.2, innvilges unntak fra plankrav for oms\u00f8kte tiltak. Vilk\u00e5r for unntak fra plankrav er at avkj\u00f8rsel etableres i samsvar med plan- og bygningsetatens vedtak av 4. august 2021 i sak 202109631. 3. Oms\u00f8kte tiltak er ikke reguleringspliktig, jfr. vedtaket i punkt 2, og trenger ikke dispensasjon fra kommuneplanens arealdel \u00a7 4.3.2. 4. Tiltaket trenger ikke dispensasjon fra kommuneplanens arealdel, punkt 26.5.1 5. Ved senere s\u00f8knad om rammel\u00f8yve forutsettes at husene tegnes om med sikte p\u00e5 \u00e5 tilpasses de n\u00e6rliggende boligene i Heiavegen og Gamle Steinest\u00f8vegen, hvor eneboliger med saltak, sprosser og andre tradisjonelle detaljeringer er vanlig. Begrunnelse for UMBYs vedtak Saken gjelder s\u00f8knader om realisering av boligprosjekt p\u00e5 gbnr 174/5, der det i dag st\u00e5r et boligbygg allerede. Prosjektet omfatter totalt 5 boliger, og da en \u00f8kning p\u00e5 4 boenheter i forhold til dagens bruk av eiendommen. Tiltakshaverens prinsipale oppfatning har v\u00e6rt at prosjektet ikke trenger dispensasjoner etter plan- og bygningslov, fordi det er grunnlag for \u00e5 innvilge unntak fra plankrav etter KPA \u00a7 3.3.2. Tiltakshaver har videre anf\u00f8rt at n\u00e5r et tiltak ikke er reguleringspliktig, s\u00e5 utl\u00f8ses heller ikke rekkef\u00f8lgekrav i KPA \u00a7 4.3.2. Videre har tiltakshaver anf\u00f8rt at tiltaket gjelder eneboliger i \u00f8vrig byggesone, som ikke representerer en vesentlig nybygging all den tid tiltaket er i samsvar med de rammer som f\u00f8lger av punkt KPA \u00a7 26.5.2 til 26.5.7. Og at det f\u00f8lgelig heller ikke er n\u00f8dvendig \u00e5 s\u00f8ke dispensasjon fra KPA \u00a7 26.5.1 om bygging i \u00f8vrig byggesone. Tiltakshaver har subsidi\u00e6rt s\u00f8kt om dispensasjon b\u00e5de fra plankrav, fra rekkef\u00f8lgebestemmelsen i KPA \u00a7 4.3.2 og fra KPA \u00a7 26.5.1. Tiltakshaver har enn\u00e5 ikke s\u00f8kt om rammel\u00f8yve for tiltaket, ei heller oppdatert tillatelse for avkj\u00f8rsel ut p\u00e5 kommunal veg, fordi en har \u00f8nsket \u00e5 avklare situasjonen til eventuelle dispensasjoner f\u00f8rst. N\u00f8dvendiggj\u00f8r tiltaket dispensasjon fra reguleringsplankrav - eller er det grunnlag for unntak fra plankrav etter KPA \u00a7 3.2.2? I KPA \u00a7 3.3.2 heter det at kommunen kan innvilge unntak fra reguleringsplankrav for tiltak i \u00f8vrig byggesone som samsvarer med kommuneplanens arealdel for \u00f8vrig. Gitt at grunnvilk\u00e5ret om samsvar med KPA for \u00f8vrig er oppfylt, er vurderingstemaet uttrykk for et et forvaltningsskj\u00f8nn. UMBY mener i denne saken at det er grunnlag for \u00e5 innvilge s\u00f8knad om unntak fra reguleringsplankrav med hjemmel i \u00a7 3.3.2. Tiltaket handler om et fortetningsprosjekt som netto vil gi 4 nye boenheter i forhold til dagens situasjon. Det er tale om fortetting i tilknytning til et allerede eksisterende boligfelt, i omr\u00e5de som i KPA er arealdisponert til oms\u00f8kte form\u00e5l. Ingen naboer har fremmet uttalelse i forbindelse med nabovarsling. Tomtene ligger egnet til i forhold til skole og barnehage. Dette vil v\u00e6re egnede familieboliger som det er stort behov for i Bergen kommune, og som kan medvirke til \u00e5 hindre ytterligere lekkasje av barnefamiler til omegnskommunene. Realisering av tiltaket forutsetter utbedring av avkj\u00f8rsel mot kommunal veg. Tiltak for utbedring av avkj\u00f8rsel, og n\u00f8dvendige dispensasjoner i denne forbindelse, ble innvilget av kommunen i august 2021 i sak 202109631. Tillatelsen er utg\u00e5tt p\u00e5 dato etter 3-\u00e5rsregelen i pbl. \u00a7 21-9. Men det er ingen relevante forhold som har endret seg siden tillatelsen ble innvilget i 2021, og det p\u00e5regnes at s\u00f8knad om fornyet tillatelse for avkj\u00f8rselstiltaket vil bli innvilget. Oms\u00f8kte tiltak strider ikke mot andre bestemmelser i KPA, jfr. gjennomgangen nedenfor, og UMBY har da adgang til \u00e5 innvilge unntak fra plankrav. UMBY \u00f8nsker i denne situasjonen \u00e5 benytte sitt forvaltningsskj\u00f8nn til \u00e5 innvilge unntak fra plankrav for det aktuelle boligprosjektet. At det er vanlige forekommende lauvtr\u00e6r p\u00e5 byggetomten er ikke en relevant grunn for avslag. Det er i dette tilfellet ikke vesentlige naturverdier p\u00e5 byggetomten. \u00c5 fjerne eksisterende vegetasjon ville heller ikke v\u00e6rt et tiltak som ville krevd s\u00f8knad og tillatelse etter plan- og bygningslov. Dette kunne tiltakshaver gjort uten \u00e5 komme i konflikt verken med plan- og bygningslov, forskrift eller plan. Dette kan s\u00e5ledes ikke utgj\u00f8re avslagsgrunn. Tiltak skal innvilges om det ikke er i strid med lov, forskrift og plan, jfr. pbl. \u00a7 21-4. Er oms\u00f8kte et \"reguleringspliktig tiltak\" etter KPA \u00a7 4.3.2? I ovennevnte sak aktualiseres sp\u00f8rsm\u00e5let om tolkning av KPA-bestemmelsen om rekkef\u00f8lgekrav knyttet til utbedring av E39 i \u00a7 4.3.2: Bestemmelsen lyder: \"\u00c5sane Nord: omr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder nye reguleringspliktige tiltak.\" I saken er det beskrevet at plan- og bygningsetaten, etter vedtakelsen av bestemmelsen i 2019, gav skriftlig uttrykk for at tiltak som var unntatt reguleringsplankrav etter KPA \u00a7 3.3.2 ikke var \u00e5 anse som \"reguleringspliktige\" - og dermed ikke omfattet av reguleringsbestemmelsen i \u00a7 4.3.2. Det er videre beskrevet at PBE, i samr\u00e5d med SVV, endret tolkningen av KPA \u00a7 4.3.2. I e- post fra PBE til tiltakshaver av 28.02.2022 het det: 2 \"V\u00e5ren 2021 ble det etter interne diskusjoner i plan- og bygningsetaten, gitt f\u00f8lgende retningslinje for vurdering av kommuneplanens arealdel sin bestemmelse i \u00a7 4.3.2 vedr\u00f8rende nye utbygginger nord for Eik\u00e5stunnelen: \"Reguleringspliktige tiltak defineres b\u00e5de som tiltak som er avhengig av dispensasjon fra plankravet etter 3.1.og tiltak som kan unntas fra plankravet etter 3.3.1 og 3.3.2\"\" Dette ble ikke politisk behandlet. Etter UMBYs oppfatning er tolkning av kommuneplan, som kan ha konsekvenser for adgangen til \u00e5 bygge, \u00e5 anse som prinsipielt viktige avklaringer som b\u00f8r gj\u00f8res p\u00e5 politisk niv\u00e5. Dette m\u00e5 s\u00e6rskilt gjelde i en situasjon der kommunen vurderer \u00e5 endre en etablert tolkning som kommunen selv tidligere har gitt uttrykk for. UMBY er enig med tiltakshaver i at tiltak hvor det er adgang til \u00e5 unnta fra reguleringsplankrav etter KPA \u00a7 3.3.2, og der slikt unntak er innvilget av kommunen, ikke er \u00e5 anse som et reguleringspliktig tiltak. KPA \u00a7 4.3.2 m\u00e5 tolkes i samsvar med alminnelig ordlydsforst\u00e5else. Om det er hjemmel i KPA for \u00e5 unnta et tiltak fra plankrav i KPA, og denne adgangen er benyttet, s\u00e5 er ikke tiltaket \"reguleringspliktig\". Man kan ikke innf\u00f8re en retningslinje som ikke er samsvarende med den de vedtatte ordlyden i KPA. UMBY er s\u00e5ledes enig i den forst\u00e5elsen av KPA \u00a7 4.3.2 som kommunen la til grunn i etter vedtakelsen av KPA i 2019, og som kom til uttrykk i e-poster fra plan- og bygningsetaten datert 1. november 2019. Hensikten med rekkef\u00f8lgekravet i KPA \u00a7 4.3.2 har v\u00e6rt at nye tiltak som genererer vesentlige trafikk\u00f8kninger p\u00e5 E39, ikke skal kunne gjennomf\u00f8res f\u00f8r E39 er utbedret. Det har ikke v\u00e6rt meningen at bestemmelsen skal hindre enhver ny etablering av boligbebyggelse nord for Eik\u00e5stunnelen. Dersom intensjonen hadde v\u00e6rt at alle nye boenheter skulle forbys, s\u00e5 hadde det dette st\u00e5tt i rene ord i rekkef\u00f8lgebesstemmelsen. Men kommunestyret valgte \u00e5 sette grensen med reguleringspliktige tiltak. Det vil si at boliger som ikke er reguleringspliktige heller ikke er omfattet av rekkef\u00f8lgekravet. Det m\u00e5 ogs\u00e5 legges til grunn at en avgj\u00f8relse om at et tiltak ikke trenger dispensasjon i alminnelighet er \u00e5 anse som en prosessledende beslutning og ikke et enkeltvedtak. Det vil i denne saken v\u00e6re et eventuelt innvilgede rammel\u00f8yve som, legger til grunn den prosessledende beslutning, som vil v\u00e6re enkeltvedtaket i saken. Bebyggelse i \u00f8vrige byggesone etter KPA \u00a7 26.5 er oms\u00f8kte tiltak \u00e5 anse som \"vesentlig nybygging\"? Boligprosjektet som her er oms\u00f8kt gir 4 nye boenheter, og totalt 5 boenheter. Det er tale om eneboliger. Sp\u00f8rsm\u00e5let er om gjennomf\u00f8ring av prosjektet fordrer dispensasjon fra KPA \u00a7 26.5.1, eller om tiltaket er i samsvar med de rammer bestemmelsen fastsetter. Bestemmelsen lyder: \"I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene er oppfylt\". Bestemmelsen tilsier at \"vesentlig nybygging\" ikke er tillatt. Men hva som ligger i begrepet \"vesentlig nybygging\" m\u00e5 ogs\u00e5 tolkes i lys bestemmelsens andre setning, der det presiseres at eneboliger og tomannsboliger tillates. 3 I denne saken er det tale om et prosjekt med fire nye boenheter. Det er tale om fortetting i tilknytning til et allerede etablert boligomr\u00e5de. Utnyttelsesgraden er i samsvar med bestemmelsen i \u00a7 26.5.3, som fastsetter maksimal utnyttelsesgrad til 45% BRA. Videre er det heller ikke tvil om at byggeh\u00f8yde vil v\u00e6re tilpasset omgivelser og terreng, og heller ikke gir vesentlig reduksjon av sol eller utsikt for eksisterende boliger. Disse forhold i sum trekker i retning av at dette ikke er \u00e5 anse som vesentlig nybygging. Videre vil UMBY ogs\u00e5 legge til grunn at vurderingen av hva som er \u00e5 anse som \"vesentlig nybygging\" angir et forvaltningsskj\u00f8nn. Det er tale om en sammensatt og helhetlig vurdering basert p\u00e5 flere ulike faktorer som m\u00e5 avstemmes mot hverandre, herunder lokale forhold og utbyggingens konsekvenser for nabolag og lokalmilj\u00f8. Dette inneb\u00e6rer at statlig klageinstans skal legge vesentlig vekt p\u00e5 kommunal skj\u00f8nnsut\u00f8velse i forbindelse med en eventuell klagesaksbehandling, jfr. fvl. \u00a7 34. Tiltakshaver har skrevet f\u00f8lgende i sin s\u00f8knad om dispensasjon, som ble sendt inn i etterkant av at plan- og bygningsetaten gav uttrykk for at manglende dispensasjon utgjorde en mangel ved s\u00f8knaden: \"KPA2018 definerer ikke noen \u00f8vre grense for antall boenheter som kan bygges p\u00e5 den enkelte eiendom, eller beskriver p\u00e5 annen m\u00e5te hva som legges i \u00abvesentlig nybygging\u00bb. Det m\u00e5 avgj\u00f8res i den enkelte sak, jf. statsforvalteren sitt vedtak datert 13.09.23 med referanse nr. 2023/9916 hvor statsforvalteren blant annet angav f\u00f8lgende vedr\u00f8rende KPA2018 \u00a726.5.1: \u00abSlik bestemmelsen med vilk\u00e5r og retningslinjer er utformet, synes ikke \u00abvesentlig nybygging\u00bb \u00e5 ha noen bestemt avgrensning. Det bestemmelsen angir, er en rekke momenter som skal vurderes konkret, for \u00e5 avgj\u00f8re om omr\u00e5det er egnet til videre fortetting utover et visst omfang. Den absolutte grensen m\u00e5 trekkes mot tiltak som omfatter noe mer enn \u00abeneboliger eller tomannsboliger\u00bb. Slike tiltak kan ikke under noen omstendighet godkjennes i sone 4 uten dispensasjon. Hvorvidt eneboliger eller tomannsboliger skal godkjennes uten dispensasjon, avgj\u00f8res derimot etter kriteriene i \u00a7 26.5. nr. 2 til nr. 7.\u00bb Etter dette synes det \u00e5 v\u00e6re to aktuelle bestemmelser i KPA2018 som kan p\u00e5virke hvor mange boenheter som kan f\u00f8res opp, og om eneboliger eller tomannsboliger skal godkjennes med eller uten dispensasjon, i den enkelte sak: \u00b7 \u00a7 26.5.3 om maksimal utnyttelse p\u00e5 45 % BRA, og \u00b7 \u00a7 26.5.4 om at byggeh\u00f8yde skal tilpasses til omgivelser og terreng, og at ny bebyggelse ikke skal gi vesentlig reduksjon av sol- og utsiktsforhold for eksisterende boliger. Oppf\u00f8ring av fire nye eneboliger er derfor ikke i strid med fortolkningen statsforvalteren har lagt til grunn for hva som kan oppfattes \u00e5 v\u00e6re vesentlig nybygging. Dette fordi foresl\u00e5tt utbygging ikke har et omfang som bryter med kommunen sine f\u00f8ringer for eksisterende utnytting og bebyggelse i omr\u00e5det, jf. KPA2018 \u00a7 26.5.3. Videre er byggeh\u00f8yde tilpasset til omgivelser og terreng, og bebyggelsen gir ikke reduksjon av sol- og utsiktsforhold for eksisterende boliger, jf. KPA2018 \u00a7 26.5.4. Byr\u00e5den legger til grunn samme forst\u00e5else som statsforvalteren om vesentlig nybygging i \u00f8vrig byggesone, jf. UMBY 242/24 Storrinden: \u00abVurdering om \u00abvesentlig nybygging\u00bb beror p\u00e5 en helhetIig vurdering i den enkelte sak.\u00bb Og avklarer videre at \u00abForm\u00e5let med bestemmelsen er at omr\u00e5dene som er vist som \u00f8vrig byggesone i KPA 2018 i hovedsak skal opprettholdes med uendret utnyttelse.\u00bb For Heiavegen tilsier uendret utnyttelse inntil 45 % BRA. Det er fem eneboliger (fire nye) som foresl\u00e5s bygget. Gnr./bnr. 174/5 er en stor eiendom p\u00e5 5462 m2. Som det framg\u00e5r av figurene 2 og 3 legges det opp til store tomter, fra ca. 650 m2 \u2013 1098 m2. Disse har gode kvaliteter som ivaretar krav i KPA2018 til MUA, parkering og solforhold. Oms\u00f8kte eneboliger 4 er ca. 160 m2 og leveres med tilh\u00f8rende carport. Utnyttelsesgraden er lav (fra 18 - 31 % BRA innenfor den enkelte tomt, og 18 % BRA for eiendommen som helhet), og langt under kravet for \u00f8vrig byggesone i KPA2018 p\u00e5 maksimalt 45 % BRA. Det er derfor ingen holdepunkter for at oppf\u00f8ring av fem eneboliger p\u00e5 gbnr 174/5 i seg selv kan defineres som vesentlig nybygging slik KPA2018 \u00a7 26.5.1 er utformet, jf. statsforvalteren og byr\u00e5den sine forst\u00e5elser av dette ovenfor.\" UMBY vil i det vesentlige slutte seg til tiltakshavers anf\u00f8rsler. Etter UMBYs oppfatning er det tale om 4 nye boenheter i et omr\u00e5de som er meget velegnet til eneboliger og tomannsboliger. Prosjektet er videre tilpasset alle de krav som stilles til nybygging i \u00f8vrig byggesone, jfr. KPA \u00a7 26.5. UMBY legger derfor til grunn at det her aktuelle prosjektet ikke er \u00e5 anse som \"vesentlig nybygging\". Det var s\u00e5ledes ikke en mangel ved s\u00f8knaden at det ikke var s\u00f8kt om dispensasjon fra bestemmelsen i KPA \u00a7 26.5. UMBY konkluderer f\u00f8lgelig med at dispensasjonss\u00f8knad fra KPA \u00a7 26.5.1 ikke er n\u00f8dvendig. Det m\u00e5 ogs\u00e5 legges til grunn at en avgj\u00f8relse om at et tiltak ikke trenger dispensasjon i alminnelighet er \u00e5 anse som en prosessledende beslutning og ikke et enkeltvedtak. Det vil i denne saken v\u00e6re et eventuelt innvilgende rammel\u00f8yve som, legger til grunn den prosessledende beslutning, som vil v\u00e6re enkeltvedtaket i saken. Denne saken omhandler ikke rammel\u00f8yve. Det er enn\u00e5 ikke oms\u00f8kt. Men n\u00e5r rammel\u00f8yve oms\u00f8kes vil det m\u00e5tte vektlegges at hensynet til estetikk og arkitektonisk utforming er ivaretatt, herunder at tiltaket utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jfr. pbl. \u00a7 29-1 og \u00a7 29-2. Det kan derfor v\u00e6re en fordel for tiltakshaver at UMBY allerede n\u00e5 er tydelig p\u00e5 hva som vektlegges i kommunens skj\u00f8nnsut\u00f8velse med hensyn til estetikk og utforming. Utvalg for milj\u00f8 og byutviklings behandling F\u00f8lgende representanter tok ordet: Lars Selmar Alsaker (H), Geir Steinar Dale (A), Andreas Madsen Berg (SV). Forslag fremsatt i utvalget: Lars Selmar Alsaker (H) fremsatte p\u00e5 vegne av H, FrP, BL, INP og Sp f\u00f8lgende alternative forslag: 1. Med hjemmel i forvaltningslovens \u00a7 33, 2. ledd oppheves plan- og bygningsetatens vedtak av 05.11.2024 i sak BYGG-2024/15935. 2. Med hjemmel i kommuneplanens arealdel, \u00a7 3.3.2, innvilges unntak fra plankrav for oms\u00f8kte tiltak. Vilk\u00e5r for unntak fra plankrav er at avkj\u00f8rsel etableres i samsvar med plan- og bygningsetatens vedtak av 4. august 2021 i sak 202109631. 3. Oms\u00f8kte tiltak er ikke reguleringspliktig, jfr. vedtaket i punkt 2, og trenger ikke dispensasjon fra kommuneplanens arealdel \u00a7 4.3.2. 4. Tiltaket trenger ikke dispensasjon fra kommuneplanens arealdel, punkt 26.5.1 5 5. Ved senere s\u00f8knad om rammel\u00f8yve forutsettes at husene tegnes om med sikte p\u00e5 \u00e5 tilpasses de n\u00e6rliggende boligene i Heiavegen og Gamle Steinest\u00f8vegen, hvor eneboliger med saltak, sprosser og andre tradisjonelle detaljeringer er vanlig. Begrunnelse for UMBYs vedtak Saken gjelder s\u00f8knader om realisering av boligprosjekt p\u00e5 gbnr 174/5, der det i dag st\u00e5r et boligbygg allerede. Prosjektet omfatter totalt 5 boliger, og da en \u00f8kning p\u00e5 4 boenheter i forhold til dagens bruk av eiendommen. Tiltakshaverens prinsipale oppfatning har v\u00e6rt at prosjektet ikke trenger dispensasjoner etter plan- og bygningslov, fordi det er grunnlag for \u00e5 innvilge unntak fra plankrav etter KPA \u00a7 3.3.2. Tiltakshaver har videre anf\u00f8rt at n\u00e5r et tiltak ikke er reguleringspliktig, s\u00e5 utl\u00f8ses heller ikke rekkef\u00f8lgekrav i KPA \u00a7 4.3.2. Videre har tiltakshaver anf\u00f8rt at tiltaket gjelder eneboliger i \u00f8vrig byggesone, som ikke representerer en vesentlig nybygging all den tid tiltaket er i samsvar med de rammer som f\u00f8lger av punkt KPA \u00a7 26.5.2 til 26.5.7. Og at det f\u00f8lgelig heller ikke er n\u00f8dvendig \u00e5 s\u00f8ke dispensasjon fra KPA \u00a7 26.5.1 om bygging i \u00f8vrig byggesone. Tiltakshaver har subsidi\u00e6rt s\u00f8kt om dispensasjon b\u00e5de fra plankrav, fra rekkef\u00f8lgebestemmelsen i KPA \u00a7 4.3.2 og fra KPA \u00a7 26.5.1. Tiltakshaver har enn\u00e5 ikke s\u00f8kt om rammel\u00f8yve for tiltaket, ei heller oppdatert tillatelse for avkj\u00f8rsel ut p\u00e5 kommunal veg, fordi en har \u00f8nsket \u00e5 avklare situasjonen til eventuelle dispensasjoner f\u00f8rst. N\u00f8dvendiggj\u00f8r tiltaket dispensasjon fra reguleringsplankrav - eller er det grunnlag for unntak fra plankrav etter KPA \u00a7 3.2.2? I KPA \u00a7 3.3.2 heter det at kommunen kan innvilge unntak fra reguleringsplankrav for tiltak i \u00f8vrig byggesone som samsvarer med kommuneplanens arealdel for \u00f8vrig. Gitt at grunnvilk\u00e5ret om samsvar med KPA for \u00f8vrig er oppfylt, er vurderingstemaet uttrykk for et et forvaltningsskj\u00f8nn. UMBY mener i denne saken at det er grunnlag for \u00e5 innvilge s\u00f8knad om unntak fra reguleringsplankrav med hjemmel i \u00a7 3.3.2. Tiltaket handler om et fortetningsprosjekt som netto vil gi 4 nye boenheter i forhold til dagens situasjon. Det er tale om fortetting i tilknytning til et allerede eksisterende boligfelt, i omr\u00e5de som i KPA er arealdisponert til oms\u00f8kte form\u00e5l. Ingen naboer har fremmet uttalelse i forbindelse med nabovarsling. Tomtene ligger egnet til i forhold til skole og barnehage. Dette vil v\u00e6re egnede familieboliger som det er stort behov for i Bergen kommune, og som kan medvirke til \u00e5 hindre ytterligere lekkasje av barnefamiler til omegnskommunene. Realisering av tiltaket forutsetter utbedring av avkj\u00f8rsel mot kommunal veg. Tiltak for utbedring av avkj\u00f8rsel, og n\u00f8dvendige dispensasjoner i denne forbindelse, ble innvilget av kommunen i august 2021 i sak 202109631. Tillatelsen er utg\u00e5tt p\u00e5 dato etter 3-\u00e5rsregelen i pbl. \u00a7 21-9. Men det er ingen relevante forhold som har endret seg siden tillatelsen ble innvilget i 2021, og det p\u00e5regnes at s\u00f8knad om fornyet tillatelse for avkj\u00f8rselstiltaket vil bli innvilget. 6 Oms\u00f8kte tiltak strider ikke mot andre bestemmelser i KPA, jfr. gjennomgangen nedenfor, og UMBY har da adgang til \u00e5 innvilge unntak fra plankrav. UMBY \u00f8nsker i denne situasjonen \u00e5 benytte sitt forvaltningsskj\u00f8nn til \u00e5 innvilge unntak fra plankrav for det aktuelle boligprosjektet. At det er vanlige forekommende lauvtr\u00e6r p\u00e5 byggetomten er ikke en relevant grunn for avslag. Det er i dette tilfellet ikke vesentlige naturverdier p\u00e5 byggetomten. \u00c5 fjerne eksisterende vegetasjon ville heller ikke v\u00e6rt et tiltak som ville krevd s\u00f8knad og tillatelse etter plan- og bygningslov. Dette kunne tiltakshaver gjort uten \u00e5 komme i konflikt verken med plan- og bygningslov, forskrift eller plan. Dette kan s\u00e5ledes ikke utgj\u00f8re avslagsgrunn. Tiltak skal innvilges om det ikke er i strid med lov, forskrift og plan, jfr. pbl. \u00a7 21-4. Er oms\u00f8kte et \"reguleringspliktig tiltak\" etter KPA \u00a7 4.3.2? I ovennevnte sak aktualiseres sp\u00f8rsm\u00e5let om tolkning av KPA-bestemmelsen om rekkef\u00f8lgekrav knyttet til utbedring av E39 i \u00a7 4.3.2: Bestemmelsen lyder: \"\u00c5sane Nord: omr\u00e5der som betjenes via E39 nord for Eik\u00e5stunnelen kan ikke bebygges f\u00f8r vegen er utbedret. Gjelder nye reguleringspliktige tiltak.\" I saken er det beskrevet at plan- og bygningsetaten, etter vedtakelsen av bestemmelsen i 2019, gav skriftlig uttrykk for at tiltak som var unntatt reguleringsplankrav etter KPA \u00a7 3.3.2 ikke var \u00e5 anse som \"reguleringspliktige\" - og dermed ikke omfattet av reguleringsbestemmelsen i \u00a7 4.3.2. Det er videre beskrevet at PBE, i samr\u00e5d med SVV, endret tolkningen av KPA \u00a7 4.3.2. I e- post fra PBE til tiltakshaver av 28.02.2022 het det: \"V\u00e5ren 2021 ble det etter interne diskusjoner i plan- og bygningsetaten, gitt f\u00f8lgende retningslinje for vurdering av kommuneplanens arealdel sin bestemmelse i \u00a7 4.3.2 vedr\u00f8rende nye utbygginger nord for Eik\u00e5stunnelen: \"Reguleringspliktige tiltak defineres b\u00e5de som tiltak som er avhengig av dispensasjon fra plankravet etter 3.1.og tiltak som kan unntas fra plankravet etter 3.3.1 og 3.3.2\"\" Dette ble ikke politisk behandlet. Etter UMBYs oppfatning er tolkning av kommuneplan, som kan ha konsekvenser for adgangen til \u00e5 bygge, \u00e5 anse som prinsipielt viktige avklaringer som b\u00f8r gj\u00f8res p\u00e5 politisk niv\u00e5. Dette m\u00e5 s\u00e6rskilt gjelde i en situasjon der kommunen vurderer \u00e5 endre en etablert tolkning som kommunen selv tidligere har gitt uttrykk for. UMBY er enig med tiltakshaver i at tiltak hvor det er adgang til \u00e5 unnta fra reguleringsplankrav etter KPA \u00a7 3.3.2, og der slikt unntak er innvilget av kommunen, ikke er \u00e5 anse som et reguleringspliktig tiltak. KPA \u00a7 4.3.2 m\u00e5 tolkes i samsvar med alminnelig ordlydsforst\u00e5else. Om det er hjemmel i KPA for \u00e5 unnta et tiltak fra plankrav i KPA, og denne adgangen er benyttet, s\u00e5 er ikke tiltaket \"reguleringspliktig\". Man kan ikke innf\u00f8re en retningslinje som ikke er samsvarende med den de vedtatte ordlyden i KPA. UMBY er s\u00e5ledes enig i den forst\u00e5elsen av KPA \u00a7 4.3.2 som kommunen la til grunn i etter vedtakelsen av KPA i 2019, og som kom til uttrykk i e-poster fra plan- og bygningsetaten datert 1. november 2019. Hensikten med rekkef\u00f8lgekravet i KPA \u00a7 4.3.2 har v\u00e6rt at nye tiltak som genererer vesentlige trafikk\u00f8kninger p\u00e5 E39, ikke skal kunne gjennomf\u00f8res f\u00f8r E39 er utbedret. Det har 7 ikke v\u00e6rt meningen at bestemmelsen skal hindre enhver ny etablering av boligbebyggelse nord for Eik\u00e5stunnelen. Dersom intensjonen hadde v\u00e6rt at alle nye boenheter skulle forbys, s\u00e5 hadde det dette st\u00e5tt i rene ord i rekkef\u00f8lgebesstemmelsen. Men kommunestyret valgte \u00e5 sette grensen med reguleringspliktige tiltak. Det vil si at boliger som ikke er reguleringspliktige heller ikke er omfattet av rekkef\u00f8lgekravet. Det m\u00e5 ogs\u00e5 legges til grunn at en avgj\u00f8relse om at et tiltak ikke trenger dispensasjon i alminnelighet er \u00e5 anse som en prosessledende beslutning og ikke et enkeltvedtak. Det vil i denne saken v\u00e6re et eventuelt innvilgede rammel\u00f8yve som, legger til grunn den prosessledende beslutning, som vil v\u00e6re enkeltvedtaket i saken. Bebyggelse i \u00f8vrige byggesone etter KPA \u00a7 26.5 er oms\u00f8kte tiltak \u00e5 anse som \"vesentlig nybygging\"? Boligprosjektet som her er oms\u00f8kt gir 4 nye boenheter, og totalt 5 boenheter. Det er tale om eneboliger. Sp\u00f8rsm\u00e5let er om gjennomf\u00f8ring av prosjektet fordrer dispensasjon fra KPA \u00a7 26.5.1, eller om tiltaket er i samsvar med de rammer bestemmelsen fastsetter. Bestemmelsen lyder: \"I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene er oppfylt\". Bestemmelsen tilsier at \"vesentlig nybygging\" ikke er tillatt. Men hva som ligger i begrepet \"vesentlig nybygging\" m\u00e5 ogs\u00e5 tolkes i lys bestemmelsens andre setning, der det presiseres at eneboliger og tomannsboliger tillates. I denne saken er det tale om et prosjekt med fire nye boenheter. Det er tale om fortetting i tilknytning til et allerede etablert boligomr\u00e5de. Utnyttelsesgraden er i samsvar med bestemmelsen i \u00a7 26.5.3, som fastsetter maksimal utnyttelsesgrad til 45% BRA. Videre er det heller ikke tvil om at byggeh\u00f8yde vil v\u00e6re tilpasset omgivelser og terreng, og heller ikke gir vesentlig reduksjon av sol eller utsikt for eksisterende boliger. Disse forhold i sum trekker i retning av at dette ikke er \u00e5 anse som vesentlig nybygging. Videre vil UMBY ogs\u00e5 legge til grunn at vurderingen av hva som er \u00e5 anse som \"vesentlig nybygging\" angir et forvaltningsskj\u00f8nn. Det er tale om en sammensatt og helhetlig vurdering basert p\u00e5 flere ulike faktorer som m\u00e5 avstemmes mot hverandre, herunder lokale forhold og utbyggingens konsekvenser for nabolag og lokalmilj\u00f8. Dette inneb\u00e6rer at statlig klageinstans skal legge vesentlig vekt p\u00e5 kommunal skj\u00f8nnsut\u00f8velse i forbindelse med en eventuell klagesaksbehandling, jfr. fvl. \u00a7 34. Tiltakshaver har skrevet f\u00f8lgende i sin s\u00f8knad om dispensasjon, som ble sendt inn i etterkant av at plan- og bygningsetaten gav uttrykk for at manglende dispensasjon utgjorde en mangel ved s\u00f8knaden: \"KPA2018 definerer ikke noen \u00f8vre grense for antall boenheter som kan bygges p\u00e5 den enkelte eiendom, eller beskriver p\u00e5 annen m\u00e5te hva som legges i \u00abvesentlig nybygging\u00bb. Det m\u00e5 avgj\u00f8res i den enkelte sak, jf. statsforvalteren sitt vedtak datert 13.09.23 med referanse nr. 2023/9916 hvor statsforvalteren blant annet angav f\u00f8lgende vedr\u00f8rende KPA2018 \u00a726.5.1: \u00abSlik bestemmelsen med vilk\u00e5r og retningslinjer er utformet, synes ikke \u00abvesentlig nybygging\u00bb \u00e5 ha noen bestemt avgrensning. Det bestemmelsen angir, er en rekke momenter 8 som skal vurderes konkret, for \u00e5 avgj\u00f8re om omr\u00e5det er egnet til videre fortetting utover et visst omfang. Den absolutte grensen m\u00e5 trekkes mot tiltak som omfatter noe mer enn \u00abeneboliger eller tomannsboliger\u00bb. Slike tiltak kan ikke under noen omstendighet godkjennes i sone 4 uten dispensasjon. Hvorvidt eneboliger eller tomannsboliger skal godkjennes uten dispensasjon, avgj\u00f8res derimot etter kriteriene i \u00a7 26.5. nr. 2 til nr. 7.\u00bb Etter dette synes det \u00e5 v\u00e6re to aktuelle bestemmelser i KPA2018 som kan p\u00e5virke hvor mange boenheter som kan f\u00f8res opp, og om eneboliger eller tomannsboliger skal godkjennes med eller uten dispensasjon, i den enkelte sak: \u00b7 \u00a7 26.5.3 om maksimal utnyttelse p\u00e5 45 % BRA, og \u00b7 \u00a7 26.5.4 om at byggeh\u00f8yde skal tilpasses til omgivelser og terreng, og at ny bebyggelse ikke skal gi vesentlig reduksjon av sol- og utsiktsforhold for eksisterende boliger. Oppf\u00f8ring av fire nye eneboliger er derfor ikke i strid med fortolkningen statsforvalteren har lagt til grunn for hva som kan oppfattes \u00e5 v\u00e6re vesentlig nybygging. Dette fordi foresl\u00e5tt utbygging ikke har et omfang som bryter med kommunen sine f\u00f8ringer for eksisterende utnytting og bebyggelse i omr\u00e5det, jf. KPA2018 \u00a7 26.5.3. Videre er byggeh\u00f8yde tilpasset til omgivelser og terreng, og bebyggelsen gir ikke reduksjon av sol- og utsiktsforhold for eksisterende boliger, jf. KPA2018 \u00a7 26.5.4. Byr\u00e5den legger til grunn samme forst\u00e5else som statsforvalteren om vesentlig nybygging i \u00f8vrig byggesone, jf. UMBY 242/24 Storrinden: \u00abVurdering om \u00abvesentlig nybygging\u00bb beror p\u00e5 en helhetIig vurdering i den enkelte sak.\u00bb Og avklarer videre at \u00abForm\u00e5let med bestemmelsen er at omr\u00e5dene som er vist som \u00f8vrig byggesone i KPA 2018 i hovedsak skal opprettholdes med uendret utnyttelse.\u00bb For Heiavegen tilsier uendret utnyttelse inntil 45 % BRA. Det er fem eneboliger (fire nye) som foresl\u00e5s bygget. Gnr./bnr. 174/5 er en stor eiendom p\u00e5 5462 m2. Som det framg\u00e5r av figurene 2 og 3 legges det opp til store tomter, fra ca. 650 m2 \u2013 1098 m2. Disse har gode kvaliteter som ivaretar krav i KPA2018 til MUA, parkering og solforhold. Oms\u00f8kte eneboliger er ca. 160 m2 og leveres med tilh\u00f8rende carport. Utnyttelsesgraden er lav (fra 18 - 31 % BRA innenfor den enkelte tomt, og 18 % BRA for eiendommen som helhet), og langt under kravet for \u00f8vrig byggesone i KPA2018 p\u00e5 maksimalt 45 % BRA. Det er derfor ingen holdepunkter for at oppf\u00f8ring av fem eneboliger p\u00e5 gbnr 174/5 i seg selv kan defineres som vesentlig nybygging slik KPA2018 \u00a7 26.5.1 er utformet, jf. statsforvalteren og byr\u00e5den sine forst\u00e5elser av dette ovenfor.\" UMBY vil i det vesentlige slutte seg til tiltakshavers anf\u00f8rsler. Etter UMBYs oppfatning er det tale om 4 nye boenheter i et omr\u00e5de som er meget velegnet til eneboliger og tomannsboliger. Prosjektet er videre tilpasset alle de krav som stilles til nybygging i \u00f8vrig byggesone, jfr. KPA \u00a7 26.5. UMBY legger derfor til grunn at det her aktuelle prosjektet ikke er \u00e5 anse som \"vesentlig nybygging\". Det var s\u00e5ledes ikke en mangel ved s\u00f8knaden at det ikke var s\u00f8kt om dispensasjon fra bestemmelsen i KPA \u00a7 26.5. UMBY konkluderer f\u00f8lgelig med at dispensasjonss\u00f8knad fra KPA \u00a7 26.5.1 ikke er n\u00f8dvendig. Det m\u00e5 ogs\u00e5 legges til grunn at en avgj\u00f8relse om at et tiltak ikke trenger dispensasjon i alminnelighet er \u00e5 anse som en prosessledende beslutning og ikke et enkeltvedtak. Det vil i denne saken v\u00e6re et eventuelt innvilgende rammel\u00f8yve som, legger til grunn den prosessledende beslutning, som vil v\u00e6re enkeltvedtaket i saken. Denne saken omhandler ikke rammel\u00f8yve. Det er enn\u00e5 ikke oms\u00f8kt. Men n\u00e5r rammel\u00f8yve oms\u00f8kes vil det m\u00e5tte vektlegges at hensynet til estetikk og arkitektonisk utforming er ivaretatt, herunder at tiltaket utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering, jfr. pbl. \u00a7 29-1 og \u00a7 29-2. Det kan derfor v\u00e6re en fordel for 9 tiltakshaver at UMBY allerede n\u00e5 er tydelig p\u00e5 hva som vektlegges i kommunens skj\u00f8nnsut\u00f8velse med hensyn til estetikk og utforming. Votering: Alternativt forslag punkt 1-5 fra H, FrP, BL, INP og Sp, fremsatt av Lars Selmar Alsaker (H), ble vedtatt med 12 stemmer (H, A, FrP, BL, INP, Sp). Innstillingen fikk 5 stemmer (SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 13.03.2025 sak 76/25 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 13.02.2025 sak 32/25 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetaten sitt vedtak datert 05.11.2024 blir halde oppe. Klagen blir ikkje tatt til f\u00f8lgje. 10 "
}