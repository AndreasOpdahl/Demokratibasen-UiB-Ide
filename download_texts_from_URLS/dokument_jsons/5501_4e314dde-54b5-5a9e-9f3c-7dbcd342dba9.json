{
  "dokument_id": "4e314dde-54b5-5a9e-9f3c-7dbcd342dba9",
  "doc_type": "case_presentation",
  "kommune": 5501,
  "tittel": "Behandling av tilskudd N\u00e6rmilj\u00f8 og frivillighet 2024",
  "url": "https://innsyn.tromso.kommune.no/application/getMoteDokument?dokid=2001575178",
  "tekst": "Arkivsaksnr. 24/00315-1 Saksbehandler Gro Agnethe Stokke /Evariste Nshimiyimana/David Moen Saksgang M\u00f8tedato Milj\u00f8-, idrett-, kultur- og 24.01.2024 samfunnsutviklingsutvalget Behandling av tilskudd N\u00e6rmilj\u00f8 og frivillighet 2024 Kommunedirekt\u00f8rens innstilling til vedtak: S\u00f8knad fra Dancelab Dansens Hus innvilges med 50 000,- S\u00f8knad fra Ung i kor Nord innvilges med 20 000,- S\u00f8knad fra Norsk Forbund for Utviklingshemmede Troms\u00f8 Lokallag innvilges med 60 000,- S\u00f8knad fra S\u00f8r-Troms\u00f8ya bydelsr\u00e5d innvilges med 40 000,- S\u00f8knad fra Troms\u00f8 internasjonale filmfestival innvilges med 60 000,- S\u00f8knad fra Troms\u00f8 Barnefestival AS innvilges med 110 000,- S\u00f8knad fra Skolerevyene ved Fritid innvilges med 255 000,- Bel\u00f8pene utbetales fra ordningen n\u00e6rmilj\u00f8 og frivillighet Mari Enoksen Hult Kari Henriksen Konstituert Kommunedirekt\u00f8r Direkt\u00f8r Avdeling for oppvekst, utdanning og kultur 1 Hva saken gjelder Form\u00e5let med tilskuddsordningen \u00abN\u00e6rmilj\u00f8 og frivillighet\u00bb er \u00e5 stimulere til lokale tiltak innen kultur som gir \u00f8kt inkludering og deltakelse i n\u00e6rmilj\u00f8ene. Barn og unges medvirkning vektlegges. Troms\u00f8 kommune gir st\u00f8tte til arrangement og tiltak som er i tr\u00e5d med form\u00e5let. Ved behandling av s\u00f8knadene vurderes det blant annet i hvilken grad oms\u00f8kte tiltak retter seg mot barn og unge, og i hvilken grad tiltaket gjennomf\u00f8res via dugnad/ frivillighet. Det er satt av 1 332 000,- til fordeling p\u00e5 denne tilskuddsordningen. Det kan s\u00f8kes p\u00e5 tilskuddsordningen gjennom hele \u00e5ret. Det har kommet 7 s\u00f8knader som skal behandles i denne omgang. Det innstilles p\u00e5 \u00e5 fordele 595 000,- slik det fremkommer i saksutredningen. Saksutredning 1) Dancelab Dansens Hus Dancelab Dansens Hus s\u00f8ker om 50 000 kr i tilskudd til diverse kulturform\u00e5l til Arctic Jam 2024. Tiltaket best\u00e5r av musikk, kunst og dans. M\u00e5let er \u00e5 l\u00f8fte nordnorske musikkartister og knytte dem sterkere til Nord- Norge. Innen kunst er m\u00e5let \u00e5 skyve by- atmosf\u00e6ren i troms\u00f8 i en kunstnerisk retning. M\u00e5let med dans er \u00e5 gj\u00f8re ArcticJam til en anerkjent internasjonal hiphop-gathering ute i arktiske naturomgivelser. Det er planlagt 40 nye aktiviteter (danse verksteder, kunstverksteder, musikk verksteder, forestillinger og konserter). Vurdering ArcticJam bidrar til \u00e5 bekjempe ekskludering og promoterer inkludering via dans, musikk, scenekunst og verksteder. ArcticJam bidrar til \u00e5 styrke hiphopkulturen og oppmuntre unge til \u00e5 utforske sine interesser. Tiltaket fyller kriterier innen tilskuddsordningen med form\u00e5let \u00e5 rekruttere barn og unge innen musikk, dans og kunst. Innstilling til vedtak S\u00f8knad fra Dancelab Dansens Hus innvilges med 50 000,- 2) Ung I Kor Nord Ung i Kor Nord s\u00f8ker om 20 000 kr i tilskudd til diverse kulturform\u00e5l til vintersanghelga. Ung i Kor sitt hovedform\u00e5l er at alle barn og unge skal ha tilgang til et kor i n\u00e6rmilj\u00f8. Vintersanghelga er et tilbud til alle barn og ungdom Region Nord. Tiltaket skal bidra til sangglede og mestringsopplevelse. Deltakerne skal f\u00e5 mulighet til \u00e5 danne nye relasjoner p\u00e5 tvers av fylkesgrenser. Tilskuddet skal bidra til \u00e5 dekke utgifter tilknyttet til kursholder, mat og sosiale tiltak. Vurdering Arrangement er for barn og unge i n\u00e6rmilj\u00f8 og fremmer sosial inkludering. Innstilling til vedtak. S\u00f8knad fra Ung i kor Nord innvilges med 20 000,- 2 3) Norsk Forbund for Utviklingshemmede Troms\u00f8 Lokallag Norsk Forbund for utviklingshemmede har s\u00f8kt om 60 000,- i tilskudd til \u00e5 gjennomf\u00f8re et tilrettelagt musikktilbud til tiltak for barn og unge mellom 3 \u2013 12 \u00e5r sammen med foreldre og s\u00f8sken. S\u00f8knaden gjelder tilskudd til et n\u00e6rmilj\u00f8tiltak p\u00e5 Alfheim aktivitetshus, dette gjelder aktiviteten \u00abSang og musikk for alle\u00bb. Aktiviteten skal tilrettelegges som et tilrettelagt gratis tilbud, hvor barn, unge, foreldre og s\u00f8sken m\u00f8tes. I dette tilbudet f\u00e5r deltakerne spille instrumenter og delta i sangleker. Tiltaket er tilrettelagt for rullestolbrukere, og det kreves ingen forkunnskaper hos deltakerne. Det er viktig for NFU, Norsk forbund for utviklingshemmede at aktiviteten foreg\u00e5r p\u00e5 Alfheim aktivitetshus som er tilrettelagt for m\u00e5lgruppa, og at stedet er trygt og godt kjent for brukergruppa. H\u00f8sten 2023 ble det gjennomf\u00f8rt et pilotprosjekt i regi av Dissimilis, og det er n\u00e5 \u00f8nskelig \u00e5 gjennomf\u00f8re et tilsvarende prosjekt for 2024. I 2023 var det 10 p\u00e5meldte deltakere som sammen med familiemedlemmer deltok p\u00e5 to l\u00f8rdagssamlinger. Til sammen var det 50 deltakere p\u00e5 aktivitetene som inkluderte familiemedlemmer og s\u00f8sken. Anne Nymo som er musikkpedagog var den som ledet aktivitetene i samarbeid med Alfheim Aktivitetshus, og hun skal v\u00e6re den som har de planlagte aktivitetene i 2024. NFU vektlegger at de st\u00f8tter dette tilbudet sterkt. Alfheim aktivitetshus bidrar med en betydelig innsats i form av planlegging og gjennomf\u00f8ring av aktivitetene gjennom \u00e5ret. Dette gjelder koordinering, planlegging, p\u00e5melding og gjennomf\u00f8ring. Norsk Forbund for utviklingshemmede deltar ved \u00e5 st\u00f8tte opp om arrangementet, spre informasjon om tilbudet, samarbeid og evaluere. Vurdering Aktivitetene er et tilrettelagt tilbud som skal gjennomf\u00f8res over 9 samlinger p\u00e5 Alfheim Aktivitetshus. Familiemedlemmer og s\u00f8sken er ogs\u00e5 med p\u00e5 aktivitetene. Aktivitetene som skal gjennomf\u00f8res p\u00e5 Alfheim aktivitetshus anses som et viktig n\u00e6rmilj\u00f8tiltak. Innstilling til vedtak S\u00f8knad fra Norsk Forbund for Utviklingshemmede Troms\u00f8 Lokallag innvilges med 60 000,- 4) S\u00f8r-Troms\u00f8ya bydelsr\u00e5d S\u00f8r-Troms\u00f8ya bydelsr\u00e5d har s\u00f8kt om et tilskudd p\u00e5 40 000,- til \u00e5 b\u00e5de kartlegge og formidle kulturhistorien i bydelen. Bydelsr\u00e5det \u00f8nsker \u00e5 bidra til \u00e5 synliggj\u00f8re lokalhistorien for befolkningen, og s\u00e6rlig for barn og unge slik at steder f\u00e5r verdi utover \u00e5 v\u00e6re et tilfeldig hus, en haug, et boligfelt, eller en sving p\u00e5 vegen. Fortellinger bidrar til \u00e5 gi innhold og forst\u00e5else. Bydelsr\u00e5det viser til at S\u00f8r-Troms\u00f8ya \u00f8st for vannskillet har fra gammelt av hatt tre hovedakser, Strandvegen, Mellomvegen og Kveldrovegen. 3 De viser til at S\u00f8r-Troms\u00f8ya, \u00f8st for vannskillet, har fra gammelt av tre hovedakser, Strandvegen, Mellomvegen og Kveldrovegen. Disse tre aksene har hatt ganske forskjellig utvikling. Kveldrovegen og Mellomvegen har hatt gradvis utvikling fra byjordbruk til sm\u00e5husbebyggelse til nyere fortetting. Strandvegen har p\u00e5 \u00f8versida hatt en lignende utvikling. Nedsida av Strandvegen har imidlertid ei ganske annerledes utvikling. Fram til \u00e5rtusenskiftet omtrent var det ei ganske tilfeldig byutvikling der industriform\u00e5l gradvis vant over den eldre strandbebyggelsen. Om man sammenligner flyfoto fra 1952 og 1999 ser man stort sett de samme ca 15 bolighusene p\u00e5 nedsida av Strandvegen mellom Jens Olsens gate (Sykehusbakken) og Coop Extra og Obs Bygg (H\u00e5ko). I 1999 var omr\u00e5det preget av nye utfyllinger og industri/lager. I dag er det fylt videre ut mot marbakken, og det har kommet en ny bydel med tett blokkbebyggelse og mange tusen nye innbyggere, og flere kommer. S\u00f8r-Troms\u00f8ya bydelsr\u00e5d \u00f8nsker \u00e5 styrke f\u00f8lelsen av kontinuitet og identitet og tilh\u00f8righet i en bydel. De fremhever at det er viktig at barn og unge i bydelen f\u00e5r gode aktivitetstilbud og f\u00e5r oppleve trygge og inkluderende milj\u00f8 til \u00e5 trives i for \u00e5 bygge en god tilh\u00f8righet. Opplevelsen av historisk kontinuitet er imidlertid ogs\u00e5 viktig. Det \u00e5 kunne identifisere seg med interessante hendelser, personer, steder og aktiviteter, bidrar til \u00e5 bygge positiv identitet. M\u00e5lgruppe 1. skolebarn 2.Turg\u00e5ere langs turstiene p\u00e5 Strandkanten 3.Turister - Det vandrer en betydelig mengde turister i omr\u00e5det p\u00e5-Troms\u00f8ya. Det ligger en liten attraksjon i prosjektet Bydelsr\u00e5det har ikke ressurser eller kompetanse til \u00e5 p\u00e5ta seg ansvaret for feltet, men \u00f8nsker \u00e5 bidra, og v\u00e6re en oppmuntrer og katalysator for formidlingsaktivitet av ymse slag. Bydelsr\u00e5det er ikke utstyrt med eget sekretariat som kan foreta utredning og utvikle planer. Prosjektet m\u00e5 derfor driftes av andre eller ved at bydelsr\u00e5det leier ekstern tjeneste. For \u00e5 klargj\u00f8re det videre arbeidet s\u00f8ker derfor S\u00f8r-Troms\u00f8ya bydelsr\u00e5d midler til et forprosjekt. Bydelsr\u00e5det stiller selv med kr 20.000 til forprosjektet og s\u00f8ker st\u00f8tte fra kommunens frie kulturmidler p\u00e5 kr 40.000 for \u00e5 gjennomf\u00f8re forprosjektet som skissert nedenfor. Forprosjektskisse Kulturhistoriske vandringer p\u00e5 S\u00f8r-Troms\u00f8ya Prosjekteier i forprosjektet er S\u00f8r-Troms\u00f8ya bydelsr\u00e5d. Forprosjektet styres av \u00d8yvind Rasmussen og Knut Fyhn som begge er styremedlemmer i bydelsr\u00e5det. Hovedprosjektet skal ende opp med en samling kulturhistoriske interessepunkter p\u00e5 S\u00f8r-Troms\u00f8ya. Disse skal kunne settes sammen til \"Vandringer\". Ved hvert punkt settes opp en QR-kode med link til informasjonsside, slik at man kan f\u00e5 informasjonen p\u00e5 smarttelefon eller annen b\u00e6rbar skjermenhet. Bydelsr\u00e5det leier inn en prosjektleder for \u00e5 lage et forprosjekt der det utredes n\u00e6rmere hva som m\u00e5 til for \u00e5 gjennomf\u00f8re. Form\u00e5let med forprosjektet er \u00e5 utrede og legge til rette for gjennomf\u00f8ring. 4 Bydelsr\u00e5det fremhever at de vil s\u00f8ke bredere finansiering i hovedprosjektet. Gjensidigefondet Coop Troms kraft holding m. Fl Vurdering Tiltaket anses som et viktig n\u00e6rmilj\u00f8tiltak som kommer mange til gode, b\u00e5de barn, ungdom, voksne, som bor i bydelen, men ogs\u00e5 turg\u00e5ere og turister. Innstilling til vedtak S\u00f8knad fra S\u00f8r-Troms\u00f8ya bydelsr\u00e5d innvilges med 40 000,- 5) Stiftelsen Troms\u00f8 internasjonale Filmfestival Troms\u00f8 internasjonale filmfestival ved TIFF Junior, s\u00f8ker om 80 000,- i n\u00e6rmilj\u00f8midler til ulike arrangement som en satsing p\u00e5 sosial b\u00e6rekraft. De \u00f8nsker \u00e5 v\u00e6re mere synlige i bydelene, som eksempelvis Stakkevollan og Kroken. De viser til at de har en ambisjon om \u00e5 jobbe aktivt for sosial b\u00e6rekraft i byens ulike n\u00e6rmilj\u00f8er. De fremhever i s\u00f8knaden at en del av arbeidet de gj\u00f8r retter seg mot spesifikke grupperinger, spesielt barn som av kulturelle \u00e5rsaker ikke finner veien til fellesskapsopplevelser i sentrum. TIFF har fokus p\u00e5 at barna selv skal f\u00e5 v\u00e6re med p\u00e5 \u00e5 styre, l\u00e6re, oppleve p\u00e5 egne premisser og basert p\u00e5 egne interesser. Tiltakene som det s\u00f8kes tilskudd til er blant annet gratis bydelskino p\u00e5 Stakkevollan, DJ-Workshop, badekino p\u00e5 Troms\u00f8badet. Tiltakene er allerede gjennomf\u00f8rt h\u00f8sten 2023. Vurdering Tiltaket det s\u00f8kes om midler til kan ses p\u00e5 som viktige n\u00e6rmilj\u00f8tiltak. Det er positivt at TIFF (Troms\u00f8 internasjonale filmfestival) har ulike arrangement utenfor Troms\u00f8 sentrum. Innstilling til vedtak S\u00f8knad fra Troms\u00f8 internasjonale filmfestival innvilges med 60 000,- 6) Troms\u00f8 barnefestival AS Troms\u00f8 barnefestival s\u00f8ker om 450 000,- til gjennomf\u00f8ring av \u00e5rets Rabalderfestival. Festivalen skal arrangeres den 22 \u2013 23. juni 2024. Rabalderfestivalen viser til at de er Troms\u00f8s st\u00f8rste barnefestival i Troms\u00f8 og viser til at de har hatt suksess i 2022 og 2023. I s\u00f8knaden fremhever festivalen at de har bred mediedekning og stor interesse fra alle samarbeidspartnere og publikum. Troms\u00f8 barnefestival fremhever at Rabalderfestivalen er et tilbud som ikke eksisterer i Troms\u00f8 fra for. Rabalderfestivalen fremhever at de er den eneste festivalen som likestiller norsk og samisk spr\u00e5k og kultur. Rabalderfestivalen fremhever at har to navn og to logo - Rabalder og Riedja Festiv\u00e5la. Festivalen p\u00e5peker at barn og unge er en m\u00e5lgruppe som blir langt ifra tilbudt eller eksponert for kultur i samme grad som voksne. Rabalderfestivalen viser til at de tar barna p\u00e5 alvor som publikummere, og gir barna kulturopplevelser av h\u00f8y kvalitet, utf\u00f8rt av profesjonelle ut\u00f8vere. Rabalderfestivalen Troms\u00f8 er hel\u00e5rsarrang\u00f8r, med gratis enkeltarrangementer spredt over hele kalender\u00e5ret (i samarbeid med TIFF Junior, TIL, Sj\u00f8matfestivalen, FN Sambandet, Arctic Pride, Kulturnatta, iTroms\u00f8, Hagefestn, Troms\u00f8 Sentrum, Troms\u00f8 5 World Festival, Fritid, SNN og mange andre). Rabalderfestivalen Troms\u00f8 vil gjennom gode kulturopplevelser tilrettelegge for at barns nysgjerrighet for utforsking vekkes og stimuleres, og de \u00f8nsker \u00e5 gj\u00f8re barn kjent med kunst og kultur som uttrykksform. Vurdering Rabalderfestivalen er en festival som retter seg mot barn og unge. Det er positivt at de har ulike aktiviteter gjennom \u00e5ret, og samarbeider bredt med andre festivaler. Innstilling til vedtak S\u00f8knad fra Troms\u00f8 Barnefestival AS innvilges med 110 000,- 7) Skolerevyene ved Fritid Det s\u00f8kes om kr 255 000 til innkj\u00f8p av 3 stk mikrofonsystemer (12 kanaler). I Troms\u00f8 er f\u00f8lgende revyer, Monkeyrevyen (Kval\u00f8ysletta ungdomsskole), Barfot (Langnes ungdomsskole), Troms\u00f8palmen (Sommerlyst ungdomsskole), Tromteatret (Tromstun ungdomsskole), Bragerevyen (Kongsbakken videreg\u00e5ende skole) og Tindtroll (Tromsdalen videreg\u00e5ende skole), I Krokenrevyen (Kroken ungsomsskole) og Breirevyen (Breivang videreg\u00e5ende skole) . Bragerevyen p\u00e5 Kongsbakken videreg\u00e5ende skole er en av Norges eldste revyer og startet i 1930. De siste 30 \u00e5rene har det fast v\u00e6rt skolerevy p\u00e5 mange av skolene i Troms\u00f8, og disse revyene er ungdomsstyrt. Ungdommene l\u00e6rer hverandre opp i \u00e5 v\u00e6re instrukt\u00f8rer slik at de eldre hjelper de yngre til \u00e5 planlegge og gjennomf\u00f8re revyene. I den perioden som revyen p\u00e5g\u00e5r fungerer den n\u00e6rmest som en ungdomsklubb for ungdommene. Det skrives og inn\u00f8ves revynummer, det lages kostymer, revyene markedsf\u00f8res, det er lyd- og lysteam og noen av ungdommene er revyledere. Alt styres av ungdommene selv, foreldrene stiller kun som vakter i skolebyggene, og hovedinstrukt\u00f8rene har samarbeid med skoleledelse p\u00e5 den aktuelle skolen, men det er ungdommene (instrukt\u00f8rene) som er ansvarlig for alt som skjer. Hver revy kan aktivisere til sammen rundt 100-200 ungdommer mens dette p\u00e5g\u00e5r. Hver oppsetning jobber i 1-2 m\u00e5neder fra start til slutt. Revyene i Troms\u00f8 har behov for nye tr\u00e5dl\u00f8se mikrofoner. Tr\u00e5dl\u00f8ssystemet som brukes i dag til skolerevyene er n\u00e5 estimert til \u00e5 v\u00e6re ca. 15 \u00e5r gammel og dette systemet har g\u00e5tt ut av produksjon for lenge siden, s\u00e5 det er ikke mulig \u00e5 skaffe reservedeler til utstyret revyene har i dag. Systemet som brukes i dag g\u00e5r ogs\u00e5 p\u00e5 vanlige AA batterier, s\u00e5 batteriforbruket er h\u00f8yt p\u00e5 hver av de 7 revyene inkludert utallige timer med \u00f8ving. Det g\u00e5r ca. 120 AA batterier p\u00e5 hver revy og er ikke s\u00e6rlig b\u00e6rekraftig De siste \u00e5rene har revyene v\u00e6rt plaget med at mikrofoner mister str\u00f8m, lyden ramler ut, lyden hakker osv. Dette kan \u00f8delegge en del av forestillingen, og gj\u00f8r \u00f8ving og fremf\u00f8relse vanskelig for ungdommene. Vurdering S\u00f8knaden er sendt inn av Lisa Hoen som er foreldrekontakt for Tromteatret. Tilskuddet skal overf\u00f8res til Audiator ved Fritid. Troms\u00f8 kommune v/Fritid har bekreftet at nevnte utstyr er n\u00f8dvendig, og at de skal ha ansvar for innkj\u00f8p, oppl\u00e6ring, avtaler, vedlikehold 6 og drift av utstyret. Skolerevyene har lang tradisjon i Troms\u00f8 og er en viktig b\u00e6rebjelke, i Troms\u00f8s kulturliv. Kommunedirekt\u00f8ren anbefaler at s\u00f8knaden innvilges med kr 255 000 til tiltaket. Innstilling til vedtak: S\u00f8knad fra Skolerevyene ved Fritid innvilges med 255 000,- Konklusjon Kommunedirekt\u00f8ren anbefaler at s\u00f8knadene im\u00f8tekommes slik det fremstilles i saksutredningen. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg S\u00f8knad fra Dancelab, dansens hus budsjett dancelab s\u00f8knad fra Ung i kor Nord s\u00f8knad fra Norsk forbund for utviklingshemmede Troms\u00f8 lokallag s\u00f8knad fra S\u00f8r-Troms\u00f8ya bydelsr\u00e5d s\u00f8kand Troms\u00f8 internasjonale filmfestival Budsjett n\u00e6rmilj\u00f8midler - Bydelsprosjekt TIFF Junior 2023 Troms\u00f8 internasjonale filmfestival s\u00f8knad fra Troms\u00f8 barnefestival, Rabalderfestivalen s\u00f8knad fra Rabalderfestivalen budsjett plakat Rabalderfestivalen s\u00f8knad fra revyene 7 "
}