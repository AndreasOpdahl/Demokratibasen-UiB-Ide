{
  "dokument_id": "56767f02-2d2d-5578-9bd2-af1a328ce768",
  "doc_type": "case_presentation",
  "kommune": 5501,
  "tittel": "H\u00f8ringsuttalelse til Stortinget fra Troms\u00f8 kommune om rapporten Sannhet og forsoning",
  "url": "https://innsyn.tromso.kommune.no/application/getMoteDokument?dokid=2001573477",
  "tekst": "Arkivsaksnr. 24/00199-2 Saksbehandler David Moen Saksgang M\u00f8tedato Milj\u00f8-, idrett-, kultur- og 06.03.2024 samfunnsutviklingsutvalget Kommunalt r\u00e5d for mennesker med nedsatt 04.03.2024 funksjonsevne Helse- og velferdsutvalget 06.03.2024 Ungdomsr\u00e5det 22.02.2024 Oppvekst- og utdanningsutvalget 08.03.2024 Mangfolds- og integreringsutvalget 05.03.2024 H\u00f8ringsuttalelse til Stortinget fra Troms\u00f8 kommune om rapporten Sannhet og forsoning Kommunedirekt\u00f8rens innstilling til vedtak: Forslag til h\u00f8ringsuttalelse til Stortinget fra Troms\u00f8 kommune om rapporten Sannhet og forsoning vedtas med f\u00f8lgende vedtakspunkter: TK.0.0.1 Generelt Troms\u00f8 kommune (heretter TK) st\u00f8tter alle komiteens forslag til overordnede tiltak. Det f\u00f8lgende er TKs forslag til konkretiseringer under tiltaksoverskriftene. TK.1.A.1 Desentralisert kompetansesenter Troms\u00f8 kommune ber Stortinget vurdere om en desentralisert organisasjonsmodell kan v\u00e6re hensiktsmessig for et nasjonalt kompetansesenter. TK.1.A.2 Kulturarv Troms\u00f8 kommune mener en styrking \u2013 og involvering \u2013 av arkiver, fotoarkiver, biblioteker og museer (ABM-sektoren), spesielt i samiske og kvenske omr\u00e5der, vil v\u00e6re n\u00f8dvendig for forsoningsprosessen. TK.1.A.3 Digital verkt\u00f8ykasse Troms\u00f8 kommune foresl\u00e5r at det nasjonale kompetansesenteret f\u00e5r i oppgave \u00e5 utvikle og vedlikeholde en digital verkt\u00f8ykasse for befolkningen, hvor brukerne kan utforske mulige personlige innganger til delta i, og bidra til forsoningsprosessen. TK.1.A.4 Samiske omr\u00e5der utenfor spr\u00e5kforvaltningsomr\u00e5det Troms\u00f8 kommune st\u00f8tter kommisjonens forslag om \u00e5 styrke kunnskapsformidlingen til majoritetsbefolkningen. Troms\u00f8 kommune ber i den sammenheng om at en slik kunnskapsspredning s\u00e6rlig prioriteres for kommuner med samisk representasjon som ligger utenfor samisk spr\u00e5kforvaltningsomr\u00e5de, men som kan v\u00e6re aktuelle som spr\u00e5kstimuleringskommuner. 1 TK.1.B.1 Inkludere barnehager TK foresl\u00e5r at man inkluderer barnehagene blant arenaene som f\u00e5r styrket kunnskapsformidling. TK.2.C.1 Lovfesting av retten til tilgang p\u00e5 l\u00e6remidler TK st\u00f8tter flere h\u00f8ringsinstanser sitt innspill om at retten til tilgang p\u00e5 samiske og kvenske l\u00e6remidler m\u00e5 lovfestes. Det \u00f8nskes ogs\u00e5 at det skal defineres som et nasjonalt ansvar \u00e5 produsere disse kvenske og samiske l\u00e6remidlene i tr\u00e5d med skolens fag- og timefordeling og gjeldende l\u00e6replan. TK.2.C.1 Avklaringer rundt kvensk vs. finsk spr\u00e5k / kvener vs. norsk-finner TK st\u00f8tter s\u00e6rlig kommisjonens forslag om \u00e5 lage en handlingsplan for kvensk spr\u00e5k, samt m\u00e5lsetningen om \u00e5 l\u00f8fte kvensk til del III i minoritetspakten. I denne sammenheng \u00f8nskes en klargj\u00f8ring av hva det kvenske spr\u00e5kets status er i forhold det finske spr\u00e5ket \u2013 i Norge, med s\u00e6rlig vekt p\u00e5 om, og hvordan, finsk sin utbredelse p\u00e5virker utbredelsen av kvensk. Det bes p\u00e5 denne bakgrunn ogs\u00e5 om at begrepet \u00abnorskfinsk\u00bb operasjonaliseres, med tanke p\u00e5 rett til spr\u00e5koppl\u00e6ring for elever som er kommet fra Finland i nyere tid. TK.2.E.1 Overordnet strategi for minoritetsspr\u00e5klig likestilling TK \u00f8nsker en overordnet nasjonal strategi for spr\u00e5klig likestilling, som a) er knyttet til en \u00f8remerket finansiering og en ansvarlig organisasjon \u2013 gjerne det nasjonale forsoningssenteret b) som gir rom for sterke spr\u00e5kmodeller i alle typer minoritetsspr\u00e5koppl\u00e6ringer c) \u00e5pner for finansiering av \u00e5rlig utdanningstilbud av samisk- og kvenskspr\u00e5klige skole- og barnehagel\u00e6rere d) som tilrettelegger for en forbedret organisering og tilrettelegging av oppl\u00e6ringstilbudet i de samiske og finske spr\u00e5kene. e) som gj\u00f8r det attraktivt for alle \u00e5 tilegne seg/videreutvikle minoritetsspr\u00e5klig og minoritetskulturell kompetanse f) tilrettelegger for at offentlig ansatte kan ta spr\u00e5k- og/eller kulturkompetansehevende kurs g) gir spr\u00e5ksentrene et tydeligere ansvar, og tilstrekkelig finansiering, for \u00e5 tilby jevnlige spr\u00e5kkurs til voksne, og for \u00e5 v\u00e6re en ressurs for barnehager og skoler i form av spr\u00e5karena. TK.3.A.1 Kommunale tilskuddordninger for med statlig \u00abmatching\u00bb av midler TK foresl\u00e5r en ordning hvor kommunale midler \u2013 som bevilges til lokale \u00abforsoningsrelevante\u00bb tilskuddsordninger \u2013 \u00abmatches\u00bb av statlige midler. TK.3.B.1 N\u00e6ring TK foresl\u00e5r, i likhet med Sametingsr\u00e5det, \u00e5 legge til n\u00e6ring som en sjette pilar i forsoningsprosessen. TK.3.B.2 N\u00e6rings-, reise- og kulturliv som ressurs Det ligger et stort potensial i \u00e5 utvikle god reiselivsledelse og kvalitetssikret kunnskapsformidling om minoritetenes kultur og levesett ovenfor turister som kommer til Norge, og overfor eget n\u00e6ringsliv. P\u00e5 den m\u00e5ten kan man forebygge stereotypier og fordommer, ogs\u00e5 internasjonalt. TK.3.C.1 Samarbeid med nasjonale institusjoner, departementer og utdanningsinstitusjoner 2 Samarbeidet mellom nasjonale institusjoner og minoritetsspr\u00e5klige institusjoner b\u00f8r ogs\u00e5 involvere ber\u00f8rte departementer/direktorater og utdanningsinstitusjoner. TK.3.D.1 Karesuandosamer TK \u2013 og Troms fylke \u2013 har et spesielt sj\u00f8samisk og kvensk ansvar, men i lys av reinbeitekonvensjonen av 1919, og de p\u00e5f\u00f8lgende tvangsflyttingene av Karesuandosamer som hadde sommerbeite i de ytre delene av Troms, vil det v\u00e6re naturlig \u00e5 vurdere behovet for \u2013 og mulighetene i \u2013 et Karesuandosamisk samarbeid mellom kommuner i Sverige, Finland og Norge hvor det bor Karesuando-samer i dag TK 4.A.1 Forskning om, og handlingsplaner mot, rasisme og diskriminering TK oppfordrer til en \u00f8kt satsing p\u00e5 forskning om levek\u00e5rene for urfolk og minoriteter, og at alle kommuner utarbeider en handlingsplan mot rasisme og diskriminering. TK.4.C.1 Eiendoms-, bruks- og urfolksrettigheter TK mener at a) FNs konvensjon om sivile og politiske rettigheter art. 27 m\u00e5 v\u00e6re f\u00f8rende i alle arealsaker. b) Man m\u00e5 sikre vilk\u00e5rene til de tradisjonelle samiske n\u00e6ringene som fiskeri, utmarksbruk, reindrift og jordbruk. c) urfolksrettigheter m\u00e5 respekteres og reindriften m\u00e5 sikres tilgang til sine tradisjonelle omr\u00e5der. TK.4.D.1 Retten til fiske \u2013 ogs\u00e5 i Troms TK ber om at ogs\u00e5 de sj\u00f8samiske omr\u00e5dene i Troms inkluderes i oppf\u00f8lgingen av NOU 2007: 13 Den nye sameretten og NOU 2008: 5 Retten til fiske i havet utenfor Finnmark \u2013 alts\u00e5 hele det sj\u00f8samiske omr\u00e5det. TK.5.A.1 Implementeringsgapet TK anser en \u00ablukking\u00bb av \u00abimplementeringsgapet\u00bb og en operasjonalisering av urfolks- og -minoritetsrettigheter \u2013 herunder artikkel 27 i FNs konvensjon om sivile og politiske rettigheter, samt konsultasjonsplikten \u2013 som grunnleggende forutsetninger for forsoningsprosessen. TK.5.B.1 Kompetanseheving basert p\u00e5 lokale forhold/historie Der det er relevant, oppfordres det til at den enkelte kommune/region tar utgangspunkt i lokale forhold og lokal historie i kompetansehevingen for offentlig ansatte. TK foresl\u00e5r at det ytes finansiell st\u00f8tte til kommuner/regioner som har behov for kartlegging, dokumentasjon og forskning p\u00e5 lokal samisk/kvensk/finsk historie. TK.5.C.1 Urfolks- og minoritetskunnskap ved universiteter og h\u00f8yskoler Et utvidet studietilbud vil kreve friske statlige midler for \u00e5 v\u00e6re gjennomf\u00f8rbart. Mari Enoksen Hult Kari Henriksen Konstituert kommunedirekt\u00f8r Direkt\u00f8r, Avdeling for oppvekst, utdanning og kultur 3 Hva saken gjelder Dette er kommunedirekt\u00f8rens forslag til h\u00f8ringsuttalelse fra Troms\u00f8 kommune om rapporten Sannhet og forsoning \u2013 grunnlag for et oppgj\u00f8r med fornorskingspolitikk og urett mot samer, kvener/norskfinner og skogfinner. H\u00f8ringsfristen er satt til 15. mars 2024. Saksutredning Rapporten fra Sannhets- og forsoningskommisjonen ble 1. juni 2023 overlevert til Stortingets Kontroll- og konstitusjonskomit\u00e9, som skal behandle rapporten videre og forberede saksfremlegg til Stortinget. Stortinget skal behandle rapporten sommer/h\u00f8st 2024. Rapporten er p\u00e5 758 sider, men denne h\u00f8ringsuttalelsen konsentrerer seg om kapittel 26.9 Kommisjonens forslag til tiltak (s. 651 \u2013 658). Tiltakene er fordelt p\u00e5 fem pilarer, eller hovedtemaer, og tiltakene er, etter kommisjonens egen uttalelse, av generell og overordnet art. H\u00f8ringsuttalelsen fra Troms\u00f8 kommune kommer med forslag til konkretiseringer under tiltaksoverskriftene. H\u00f8ringen har v\u00e6rt p\u00e5 en intern runde i administrasjonen, og MIKS-utvalget har arrangert en politisk h\u00f8ring hvor samiske og kvenske organisasjoner var invitert til \u00e5 komme med innlegg. Innspillene kan studeres n\u00e6rmere i vedlagte \u00abprosessdokument\u00bb, samt i vedlagte skriftlige versjoner av innspillene fra den politiske h\u00f8ringen. Argumentasjon og utdyping for vedtakspunktene ovenfor er ellers \u00e5 finne i selve forslaget til h\u00f8ringsuttalelse: Forslag til h\u00f8ringsuttalelse Begrepsavklaringer og struktur \u2022 Sannhets- og forsoningskommisjonens (heretter \u201ckommisjonen\u201d) rapport til Stortinget \u2013 Sannhet og forsoning, Dokument 19 (2022\u20132023) \u2013 er noen steder kun referert til som \u201crapporten\u201d. \u2022 N\u00e5r ikke annet er spesifisert, gjelder begreper som kunnskap, kompetanse, spr\u00e5k, kultur, osv. alle de etniske gruppene som omhandles av rapporten \u2013 samisk, kvensk/norsk-finsk og skogfinsk. \u2022 De tre etniske gruppene er noen steder bare referert til som \u201cgruppene\u201d. \u2022 Tiltaksoverskriftene [i klammer] er laget av saksbehandler og er kun ment som praktiske merkelapper for internt bruk. Tiltakstekstene, som i rapporten kun er markert med kulepunkter, er her nummerert med bokstaver og gjengitt i kursiv. \u2022 Vedtakspunktene som skal behandles politisk i denne saken begynner med \u00abTK\u00bb og er nummerert etter f\u00f8lgende format: [TK for Troms\u00f8 kommune. Nummer p\u00e5 tiltakspilar definert av rapporten (1-5). Stor bokstav (A-E) for kommisjonens forslag til tiltak. Nummer p\u00e5 Troms\u00f8 kommunes forslag til konkretiseringer av tiltakene] 4 Innledning Troms\u00f8 kommune vil takke Sannhets- og forsoningskommisjonen for det store og viktige arbeidet som er lagt ned i \u00e5 dokumentere, og analysere konsekvensene av, fornorskingspolitikken. For oss som bor i Troms\u00f8 kommune er det ikke vanskelig \u00e5 se, og innse, f\u00f8lgene i v\u00e5rt omr\u00e5de: identitetstap, spr\u00e5ktap, og kunnskapstap, s\u00e6rlig i de sj\u00f8samiske bygdene, men ogs\u00e5 i det st\u00f8rre for b\u00e5de andre samer og kvener. Samtidig har Troms\u00f8 v\u00e6rt en viktig arena for revitalisering de siste ti\u00e5rene. Avhengig av hvordan man teller, er Troms\u00f8 kanskje den kommunen som har st\u00f8rst kvensk og samisk befolkning, og akter \u00e5 fortsette \u00e5 ta ansvar deretter. Troms\u00f8 kommune \u00f8nsker \u00e5 ta en sentral og proaktiv rolle i forsoningsprosessen. TK.0.0.1 Generelt Troms\u00f8 kommune (heretter TK) st\u00f8tter alle kommisjonens forslag til overordnede tiltak. Det f\u00f8lgende er TKs forslag til konkretiseringer under tiltaksoverskriftene. Pilar 1: Kunnskap og formidling Kunnskap er den viktigste pilaren, og er en forutsetning for de andre pilarene \u2013 spesielt n\u00e5r det gjelder fordommer, diskriminering og rasisme. \u00c5 ha kunnskap om, og et forhold til, gruppenes kultur og fornorskingen, er ikke noe som kan basere seg p\u00e5 velvilje og egeninteresse \u2013 det b\u00f8r v\u00e6re et krav. Sametingsr\u00e5det uttalte i februar at f\u00f8r man snakke om forsoning m\u00e5 vi ha reparering. Uavhengig av hvordan dette skal tolkes, eller handles p\u00e5, s\u00e5 er det ingen grunn til \u00e5 vente med kunnskapsformidlingen \u2013 og kunnskaps- produksjonen \u2013 dersom vi skal adoptere Canadas m\u00e5lsetning om at \u00abIngen skal kunne si at de ikke visste\u00bb. 1.A. [Nasjonalt kompetansesenter] Kommisjonen foresl\u00e5r et nasjonalt kompetansesenter om fornorskingspolitikk og urett, med ansvar for forskning, dokumentasjon, formidling og forsoningsarbeid. Kompetansesenteret \u2022 Skal drive frem kunnskapsl\u00f8ftet om alle gruppene \u2022 Skal ha en rolle som p\u00e5driver og ressurssenter for forsoning ved \u00e5 st\u00f8tte kunnskapsformidling og forsoningsprosesser p\u00e5 lokalt, regionalt og nasjonalt niv\u00e5 \u2022 Skal samarbeide med Arkivverket i formidlingen av de personlige historiene som kommisjonen har tatt imot \u2022 Senter for studier av Holocaust og livssynsminoriteter (HL-senteret) og National Centre for Truth and Reconciliation i Canada kan tjene som forbilder for etablering og organisering \u2022 I lys av deres ansvar for fornorskingspolitikken oppfordres kommunene og andre akt\u00f8rer til \u00e5 unders\u00f8ke behovet for gjennomf\u00f8ring av prosesser som virker forsonende og til \u00e5 s\u00f8ke st\u00f8tte hos kompetansesenteret for en prosess tilpasset lokale forhold 5 TK.1.A.1 Desentralisert kompetansesenter Troms\u00f8 kommune ber Stortinget vurdere om en desentralisert organisasjonsmodell kan v\u00e6re hensiktsmessig for et nasjonalt kompetansesenter. Knutepunkter Eksisterende eller framtidige kultur-/kompetanse-/ressurssentre kan gis status som lokale/regionale knutepunkt for sitt felt, og inng\u00e5 i et formalisert og forpliktende nettverk, koordinert og st\u00f8ttet av et sentralt kompetansesenter. I Troms\u00f8 vil det for eksempel v\u00e6re naturlig at Romssa S\u00e1mi Viessu/Samisk hus Troms\u00f8 og G\u00e1isi giellaguovdd\u00e1\u0161/G\u00e1isi spr\u00e5ksenter inntar en slik rolle for det samiske perspektivet. Det er behov for \u00e5 etablere kvenske/norsk-finske kultur- /kompetansesentre i relevante omr\u00e5der der slike ikke finnes, deriblant Troms\u00f8. Lokalhistoriske ressurssentre Lokalhistoriske ressurssentre og fotoarkiver kan bidra til det nasjonale kompetansesenterets dokumentasjons- og formidlingsoppdrag: Kartlegging, innsamling, bevaring og tilgjengeliggj\u00f8ring av alle typer dokumentasjon om lokalsamfunnenes mangfoldshistorie. Kunnskapsformidlingen om urfolk, minoriteter og fornorsking blir mer engasjerende og f\u00f8les mer relevant for folk, dersom den forsynes med lokale, relaterbare innganger og historier. Slike ressurssentre kan bygge videre p\u00e5, supplere og berike, det store felles kunnskapsgrunnlaget som rapporten Sannhet og forsoning utgj\u00f8r. Ressurssentrene b\u00f8r v\u00e6re uavhengige av s\u00e6rinteresser. De kan gjerne v\u00e6re tilknyttet biblioteker, arkiv, forsknings- eller museumsinstitusjoner, men b\u00f8r da gis en grad av autonomi som sikrer dem mot \u00e5 bli p\u00e5virket av eventuelle omorganiseringer eller omprioriteringer i moderinstitusjonen. I kommuneoverskridende omr\u00e5der, eller landskaper, med en felles kulturhistorie, vil det v\u00e6re naturlig, og kanskje ressursmessig n\u00f8dvendig, \u00e5 samarbeide om et felles, interkommunalt ressurssenter/fotoarkiv. TK.1.A.2 Kulturarv Blant de forskjellige typer av kulturhistoriske dokumenter, er fotografiet det mest kraftfulle. Det dokumenterer b\u00e5de materiell og ikke-materiell kulturarv, p\u00e5 en tiln\u00e6rmet umediert m\u00e5te, og er spesielt viktig for urfolk og minoriteter som har mistet mange av sine fysiske kulturminner og -landskaper. En sentral del av assimileringsstrategien verden over var utsletting av kulturarv og symboler som ikke passet med nasjonsbyggingen eller majoritetsreligionen \u2013 og det brukes fortsatt som en krigsstrategi for \u00e5 frata fienden deres kulturelle identitet og moral. Der hvor det finnes aktive foto- eller audiovisuelle arkiver med et klart mandat og ansvar for lokal eller regional kulturhistorisk fotobevaring, vil det v\u00e6re \u00f8nskelig for ressurssentrene \u00e5 knytte seg til, eller \u00e5 samarbeide med disse. I kommuner eller omr\u00e5der som ikke har, eller ikke er knyttet til, et fotoarkiv med et slikt mandat, b\u00f8r det vurderes om det finnes et arkiv som kan utvide sitt ansvarsomr\u00e5de, eller om man skal opprette et eget fotoarkiv. Dette er for s\u00e5 vidt en tilr\u00e5dning som gjelder uavhengig av rapporten Sannhet og forsoning \u2013 \u00c5 ta ansvar for, og bevare egen og andres kulturarv for n\u00e5v\u00e6rende og kommende generasjoner er gjennom Faro-konvensjonen av 2008 definert som en del av menneskerettighetene. 6 Troms\u00f8 er dessverre blant kommunene som ikke har en tilfredsstillende forvaltning av sin lokale kulturarv. V\u00e5re arkiver, bibliotek og museer (ABM) mangler ressurser, magasiner, og digitaliserings- og formidlingskapasitet. Per i dag er det lite eller ingen aktivitet i de lokale fotoarkivene. TK mener en styrking \u2013 og involvering \u2013 av ABM-sektoren, spesielt i samiske og kvenske omr\u00e5der, vil v\u00e6re n\u00f8dvendig for forsoningsprosessen. ABM-sektoren har ogs\u00e5 et spesielt historisk ansvar til \u00e5 bidra, i lys av sin instrumentelle rolle i fornorskingen. TK.1.A.3 Digital verkt\u00f8ykasse TK foresl\u00e5r at det nasjonale kompetansesenteret, sammen med eventuelle knutepunktsentre, f\u00e5r i oppgave \u00e5 utvikle og vedlikeholde en digital verkt\u00f8ykasse for befolkningen, hvor brukerne kan utforske mulige personlige innganger til delta i, og bidra til forsoningsprosessen. TK.1.A.4 Samiske omr\u00e5der utenfor spr\u00e5kforvaltningsomr\u00e5det TK st\u00f8tter kommisjonens forslag om \u00e5 styrke kunnskapsformidlingen til majoritetsbefolkningen. TK ber i den sammenheng om at en slik kunnskapsspredning s\u00e6rlig prioriteres for kommuner med samisk representasjon som ligger utenfor samisk spr\u00e5kforvaltningsomr\u00e5de, men som kan v\u00e6re aktuelle som spr\u00e5kstimuleringskommuner. 1.B. [Styrket kunnskapsformidling i hele utdanningsl\u00f8pet] Kommisjonen foresl\u00e5r at kunnskapsformidling om fornorskingspolitikken og dens konsekvenser styrkes i undervisningen i grunnskole, i videreg\u00e5ende skole og ved h\u00f8yskoler og universiteter. TK.1.B.1 Inkludere barnehager TK foresl\u00e5r at man inkluderer barnehagene blant arenaene som f\u00e5r styrket kunnskapsformidling. 1.C. [Nordisk forsoningssamarbeid] Kommisjonen oppfordrer myndighetene og relevante institusjoner til \u00e5 f\u00f8lge med p\u00e5 prosesser og \u00e5 utvikle tiltak i lys av funn som ogs\u00e5 de \u00f8vrige kommisjonene i Norden kommer frem til i \u00e5rene som kommer. (Se TK.3.D.1 Karesuandosamer) Pilar 2: Spr\u00e5k TK har et m\u00e5l om et robust barnehage- og skoletilbud av h\u00f8y kvalitet, som ivaretar samisk og kvensk spr\u00e5k og kultur. For \u00e5 n\u00e5 dette m\u00e5let jobber kommunen for \u00e5 rekruttere, videreutvikle og beholde samiskspr\u00e5klig kompetanse i oppl\u00e6ringstilbudene, og har de senere \u00e5rene gjennomf\u00f8rt flere tiltak. 2.A. [Gjennomg\u00e5ende spr\u00e5koppl\u00e6ring] 7 Kommisjonen foresl\u00e5r en nasjonal satsing p\u00e5 gjennomg\u00e5ende spr\u00e5koppl\u00e6ring for kvensk og samiske spr\u00e5k fra barnehage til voksenoppl\u00e6ring. 2.B. [Synliggj\u00f8ring av kvensk og samisk spr\u00e5k] Kommisjonen foresl\u00e5r en m\u00e5lrettet satsing p\u00e5 og en synliggj\u00f8ring av kvensk og samiske spr\u00e5k i offentligheten. 2.C. [Nordisk spr\u00e5ksamarbeid] Kommisjonen foresl\u00e5r et nordisk initiativ for \u00e5 styrke det grenseoverskridende samarbeidet om spr\u00e5k, spr\u00e5kutdanning, l\u00e6remiddelproduksjon og spr\u00e5krevitalisering. TK.2.C.1 Lovfesting av retten til tilgang p\u00e5 l\u00e6remidler TK st\u00f8tter flere h\u00f8ringsinstanser sitt innspill om at retten til tilgang p\u00e5 samiske og kvenske l\u00e6remidler m\u00e5 lovfestes. Det \u00f8nskes ogs\u00e5 at det skal defineres som et nasjonalt ansvar \u00e5 produsere disse kvenske og samiske l\u00e6remidlene i tr\u00e5d med skolens fag- og timefordeling og gjeldende l\u00e6replan. 2.D. [Handlingsplan for kvensk spr\u00e5k] Kommisjonen foresl\u00e5r at det utvikles en handlingsplan for kvensk spr\u00e5k for \u00e5 f\u00e5 opp antall spr\u00e5kbrukere, slik at kvensk p\u00e5 sikt kan l\u00f8ftes fra del II til del III i minoritetsspr\u00e5kpakten. TK.2.C.1 Avklaringer rundt kvensk vs. finsk spr\u00e5k / kvener vs. norsk-finner TK st\u00f8tter s\u00e6rlig kommisjonens forslag om \u00e5 lage en handlingsplan for kvensk spr\u00e5k, samt m\u00e5lsetningen om \u00e5 l\u00f8fte kvensk til del III i minoritetspakten. I denne sammenheng \u00f8nskes en klargj\u00f8ring av hva det kvenske spr\u00e5kets status er i forhold det finske spr\u00e5ket \u2013 i Norge, med s\u00e6rlig vekt p\u00e5 om, og hvordan, finsk sin utbredelse p\u00e5virker utbredelsen av kvensk. Det bes p\u00e5 denne bakgrunn ogs\u00e5 om at begrepet \u00abnorskfinsk\u00bb operasjonaliseres, med tanke p\u00e5 rett til spr\u00e5koppl\u00e6ring for elever som er kommet fra Finland i nyere tid. 2.E. [Strategi for spr\u00e5klig likestilling] Kommisjonen viser til NOU 2016: 18 Hjertespr\u00e5ket og foresl\u00e5r at det utarbeides en overordnet strategi for \u00e5 oppn\u00e5 spr\u00e5klig likestilling innen oppvekst og utdanning, helse og omsorg, og forvaltning og justis, tilpasset samiske spr\u00e5k. TK.2.E.1 Overordnet strategi for minoritetsspr\u00e5klig likestilling TK \u00f8nsker en overordnet nasjonal strategi for spr\u00e5klig likestilling, som a) er knyttet til en \u00f8remerket finansiering og en ansvarlig organisasjon \u2013 gjerne det nasjonale forsoningssenteret b) som gir rom for sterke spr\u00e5kmodeller i alle typer minoritetsspr\u00e5koppl\u00e6ringer c) \u00e5pner for finansiering av \u00e5rlig utdanningstilbud av samisk- og kvenskspr\u00e5klige skole- og barnehagel\u00e6rere d) som tilrettelegger for en forbedret organisering og tilrettelegging av oppl\u00e6ringstilbudet i de samiske og finske spr\u00e5kene. TK er sv\u00e6rt opptatt av spr\u00e5koppl\u00e6ringens dilemma som best\u00e5r i \u00e5 enten m\u00e5tte velge bort andre fag, eller \u00e5 m\u00e5tte gjennomf\u00f8re oppl\u00e6ringen etter skoletid. Her mener TK at mye av \u00e5rsaken til det store frafallet i spr\u00e5koppl\u00e6ringen f\u00f8r ungdomstrinnet ligger. 8 TK ber om at man vurderer en stipendordning for elever med oppl\u00e6ring i samisk eller kvensk p\u00e5 ungdomstrinn, for \u00e5 motvirke det sv\u00e6rt bekymringsfulle frafallet. Et stipend vil ogs\u00e5 kunne ses p\u00e5 som en rimelighetskompensasjon i forhold til merbelastningen som den n\u00e5v\u00e6rende spr\u00e5koppl\u00e6ringsordningen utgj\u00f8r. e) som gj\u00f8r det attraktivt for alle \u00e5 tilegne seg/videreutvikle minoritetsspr\u00e5klig og minoritetskulturell kompetanse f) tilrettelegger for at offentlig ansatte kan ta spr\u00e5k- og/eller kulturkompetansehevende kurs, for eksempel gjennom et spr\u00e5kfond for stipend- og kompensasjonsordninger. Dersom det offentlige skal kunne tilby reell spr\u00e5klig likestilling, kan man ikke bare basere seg p\u00e5 rekruttering av ny kompetanse. Man m\u00e5 gj\u00f8re det attraktivt for de som allerede har tjenstlig kontakt med minoritetsspr\u00e5klige innbyggere, \u00e5 satse p\u00e5 egen utvikling og kompetanseheving. g) gir spr\u00e5ksentrene et tydeligere ansvar, og tilstrekkelig finansiering, for \u00e5 tilby jevnlige spr\u00e5kkurs til voksne, og for \u00e5 v\u00e6re en ressurs for barnehager og skoler i form av spr\u00e5karena. Det er viktig at spr\u00e5ksentrene gir et spr\u00e5koppl\u00e6ringstilbud som f\u00f8lger opp forskjellige progresjonsstadier blant kursdeltakerne. Pilar 3: Kultur 3.A. [Langsiktig nasjonal kultursatsing] Kommisjonen foresl\u00e5r en omfattende og langsiktig nasjonal satsing p\u00e5 samisk, kvensk/norskfinsk og skogfinsk kultur som en del av forsoningsarbeidet. TK.3.A.1 Kommunale tilskuddordninger for kultur med statlig \u00abmatching\u00bb av midler TK foresl\u00e5r en ordning hvor kommunale midler \u2013 som bevilges til lokale \u00abforsoningsrelevante\u00bb tilskuddsordninger \u2013 \u00abmatches\u00bb av statlige midler. Det ligger i form\u00e5lets natur at tilskuddsordningene b\u00f8r oppfordre til samarbeidsprosjekter \u2013 p\u00e5 tvers av for eksempel fagomr\u00e5der, metoder, kulturuttrykk, sjangre, etnisitet, spr\u00e5k, kommuner, regioner og nasjoner \u2013 eller p\u00e5 tvers av gamle motsetninger, fordommer eller konflikter. TK har allerede opprettet en tilskuddsordning for samisk og kvensk kultur. 3.B. [\u00d8kte \u00f8konomiske rammer] Kommisjonen foresl\u00e5r \u00e5 styrke de \u00f8konomiske rammene for samiske, kvenske og skogfinske kulturn\u00e6ringer og -institusjoner. TK.3.B.1 N\u00e6ring TK foresl\u00e5r, i likhet med Sametingsr\u00e5det, \u00e5 legge til n\u00e6ring som en sjette pilar i forsoningsprosessen. N\u00e6ringsutvikling er en sentral del av revitaliseringen av kultur og samfunnsliv. TK.3.B.2 N\u00e6rings-, reise- og kulturliv som ressurs Det ligger et stort potensial i \u00e5 utvikle god reiselivsledelse og kvalitetssikret kunnskapsformidling om minoritetenes kultur og levesett ovenfor turister som kommer til Norge, og overfor eget n\u00e6ringsliv. P\u00e5 den m\u00e5ten kan man forebygge stereotypier og fordommer, ogs\u00e5 internasjonalt. 9 Troms\u00f8 ligger 350 kilometer nord for polarsirkelen og er Nord-Norges st\u00f8rste by. I 2018 ble Troms\u00f8 k\u00e5ret til verdens tredje beste reisem\u00e5l for opplevelser av verdens st\u00f8rste reisenettsted Tripadvisor. If\u00f8lge nettstedet anses byen som den beste opplevelsesdestinasjonen i Europa. Det var nesten 1 million gjested\u00f8gn p\u00e5 hotell i Troms\u00f8 i 2022. Reiselivsn\u00e6ringen er verdens tredje st\u00f8rste eksportn\u00e6ring og en av verdens raskest voksende n\u00e6ringer. De siste \u00e5rene har det v\u00e6rt en \u00e5rlig vekst p\u00e5 3\u20134 prosent, og denne veksten antas \u00e5 fortsette fram til 2030. Samtidig har Troms\u00f8 mange store arrangementer gjennom hele \u00e5ret. De som bes\u00f8ker Troms\u00f8 ofte er pengesterke og h\u00f8yt utdannende. De har lest seg opp p\u00e5 forh\u00e5nd og har mye kunnskap f\u00f8r de ankommer Troms\u00f8. Det ligger et stort potensial i \u00e5 utvikle god reiselivsledelse og kvalitetssikret kunnskapsformidling om minoritetenes kultur og levesett ovenfor turister som kommer til Norge, og overfor eget n\u00e6ringsliv. P\u00e5 den m\u00e5ten kan man forebygge stereotypier og fordommer, ogs\u00e5 internasjonalt. 3.C. [Samarbeid med nasjonale institusjoner] Kommisjonen oppfordrer nasjonale institusjoner til \u00e5 etablere tettere samarbeid med samiske, kvenske og skogfinske institusjoner, og til \u00e5 bidra til synliggj\u00f8ring, ivaretakelse og formidling av samisk, kvensk/norskfinsk og skogfinsk kultur. TK.3.C.1 Samarbeid med nasjonale institusjoner, departementer og utdanningsinstitusjoner Samarbeidet mellom nasjonale institusjoner og minoritetsspr\u00e5klige institusjoner b\u00f8r ogs\u00e5 involvere ber\u00f8rte departementer/direktorater og utdanningsinstitusjoner. 3.D. [Nordisk kultursamarbeid] Kommisjonen foresl\u00e5r en styrking av det grense-overskridende samarbeidet om samisk, kvensk og skogfinsk kultur. TK.3.D.1 Karesuandosamer TK \u2013 og Troms fylke \u2013 har et spesielt sj\u00f8samisk og kvensk ansvar, men i lys av reinbeitekonvensjonen av 1919, og de p\u00e5f\u00f8lgende tvangsflyttingene av Karesuandosamer som hadde sommerbeite i de ytre delene av Troms, vil det v\u00e6re naturlig \u00e5 vurdere behovet for \u2013 og mulighetene i \u2013 et Karesuandosamisk samarbeid mellom kommuner i Sverige, Finland og Norge hvor det bor Karesuando-samer i dag: - Troms o Karls\u00f8y o Lyngen o Storfjord o Balsfjord o M\u00e5lselv o Senja - Norrbotten: o Kiruna o G\u00e4llivare o Jokkmokk o Arjeplog - V\u00e4sterbotten: o Sorsele 10 o Storuman - Lappi: o Enontekis Pilar 4: Forebygging av konflikter 4.A. [Ytringsfrihetskommisjonen] Kommisjonen slutter seg til forslagene fra Ytringsfrihetskommisjonen (NOU 2022: 9) til tiltak for \u00e5 motvirke hat og diskriminering overfor urfolk og minoriteter. TK 4.A.1 Forskning om, og handlingsplaner mot, rasisme og diskriminering TK oppfordrer til en \u00f8kt satsing p\u00e5 forskning om levek\u00e5rene for urfolk og minoriteter, og at alle kommuner utarbeider en handlingsplan mot rasisme og diskriminering. Forskningsartikkelen \u00abSelvopplevd diskriminering av samer i Norge\u00bb (Ketil L. Hansen, UiT 2016) viste at samer opplever \u00e5 bli diskriminert i langt st\u00f8rre grad enn majoritetsnordmenn. Den vanligste formen for diskriminering, rapportert av samer, er etnisk diskriminering. De vanligste arenaene for diskriminering er skolen, arbeidslivet, og lokalsamfunnet. Likevel er det f\u00e5 samer som melder saker inn til Likestillings- og diskrimineringsnemnda, eller som tar kontakt med Likestillings- og diskrimineringsombudet. Det er derfor behov for mer kunnskap om diskrimineringen, fornorskningens f\u00f8lger, og psykisk helse. En rekke forskningsrapporter har dokumentert at det er en h\u00f8yere forekomst av psykisk uhelse i den samiske befolkningen, sammenlignet med majoritetsbefolkningen. Uhelsen skyldes blant annet diskriminering, trakassering, tap av spr\u00e5k og kultur, naturinngrep i tradisjonelle bruksomr\u00e5der, samt egenopplevde eller nedarvede traumer fra fornorskningsprosessen. Anerkjennelse av fornorskningspolitikkens negative konsekvenser for psykisk helse, og iverksetting av nasjonale tiltak vil i seg selv kunne virke forsonende. 4.B [Minoritetsr\u00e5d] Det b\u00f8r utredes et permanent r\u00e5dgivende organ for regjeringen i saker som ang\u00e5r nasjonale minoriteter, herunder former for medbestemmelse. 4.C. [Eiendoms- og bruksrettigheter] Kommisjonen oppfordrer til en kartlegging av eiendoms- og bruksrettigheter i omr\u00e5dene utenfor Finnm\u00e1rku/Finnmark/Finmarkku i tr\u00e5d med folkeretten. Denne m\u00e5 omfatte retten til reinbeite utenfor dagens reinbeitedistrikt og nasjonale minoriteters bruksrettigheter etter hevd og alder tids bruk. TK.4.C.1 Eiendoms-, bruks- og urfolksrettigheter TK mener at a) FNs konvensjon om sivile og politiske rettigheter art. 27 m\u00e5 v\u00e6re f\u00f8rende i alle arealsaker. b) man m\u00e5 sikre vilk\u00e5rene til de tradisjonelle samiske n\u00e6ringene som fiskeri, utmarksbruk, reindrift og jordbruk. c) urfolksrettigheter m\u00e5 respekteres og reindriften m\u00e5 sikres tilgang til sine tradisjonelle omr\u00e5der. 11 4.D. [Retten til fiske] Kommisjonen viser til NOU 2007: 13 Den nye sameretten og NOU 2008: 5 Retten til fiske i havet utenfor Finnmark og oppfordrer til at forslagene i disse utredningene f\u00f8lges opp. TK.4.D.1 Retten til fiske \u2013 ogs\u00e5 i Troms TK ber om at ogs\u00e5 de sj\u00f8samiske omr\u00e5dene i Troms inkluderes i oppf\u00f8lgingen av NOU 2007: 13 og NOU 2008: 5 \u2013 alts\u00e5 hele det sj\u00f8samiske omr\u00e5det. 4.E [Reindriftens arealsituasjon] Kommisjonen foresl\u00e5r en samlet gjennomgang av reindriftens arealsituasjon og betydning for samisk kultur Pilar 5: Implementering av regelverk Mangelen p\u00e5 ansatte som behersker samisk og kvensk, er en stor utfordring, ikke bare i Troms\u00f8, men for hele samfunnet. Det er ikke bare behov for mer samiskkompetanse p\u00e5 utdanningsomr\u00e5det, men ogs\u00e5 innen helse, barnevern, rettsvesen og offentlig forvaltning. 5.A [Implementeringsgapet] Som et ledd i Stortingets kontroll med forvaltningen b\u00f8r det settes i gang en gjennomgang av manglende implementering av vedtak i det minoritetspolitiske feltet. TK.5.A.1 Implementeringsgapet TK er s\u00e6rs enig med kommisjonen i at det trenges en utredning av \u00abimplementeringsgapet\u00bb. \u2013 Hva er \u00e5rsakene til at vedtak og lover p\u00e5 det minoritetspolitiske feltet ikke i tilstrekkelig grad blir iverksatt/fulgt opp/h\u00e5ndhevet? Hva skyldes den minoritetspolitiske passiviteten i forvaltningen? Er minoritetspolitisk passivitet et aktivt lovbrudd? Som kommisjonen sier, legger det en demper p\u00e5 minoritetenes muligheter og livskvalitet, og det svekker tilliten til myndighetene. TK anser en \u00ablukking\u00bb av \u00abimplementeringsgapet\u00bb og en operasjonalisering av urfolks- og -minoritetsrettigheter \u2013 herunder artikkel 27 i FNs konvensjon om sivile og politiske rettigheter, samt konsultasjonsplikten \u2013 som grunnleggende forutsetninger for forsoningsprosessen. 5.B. [Kompetanseheving for offentlig ansatte] Kommisjonen oppfordrer myndighetene til \u00e5 styrke oppl\u00e6ringen om samer, kvener og skogfinner og deres rettigheter for offentlig ansatte. TK.5.B.1 Kompetanseheving basert p\u00e5 lokale forhold/historie Der det er relevant, oppfordres det til at den enkelte kommune/region tar utgangspunkt i lokale forhold og lokal historie i oppl\u00e6ringen. TK foresl\u00e5r at det ytes finansiell st\u00f8tte til kommuner/regioner som har behov for kartlegging, dokumentasjon og forskning p\u00e5 lokal samisk/kvensk/finsk historie. 5.C. [Urfolks- og minoritetskunnskap ved universiteter og h\u00f8yskoler] Kommisjonen oppfordrer universitets- og h\u00f8yskolesektoren til \u00e5 tilby flere studenter undervisning om urfolk og nasjonale minoriteter. 12 TK.5.C.1 Urfolks- og minoritetskunnskap ved universiteter og h\u00f8yskoler Et utvidet studietilbud vil kreve friske statlige midler for \u00e5 v\u00e6re gjennomf\u00f8rbart. \u00d8konomi Troms\u00f8 kommune har allerede implementert anselige tiltak som vil kunne defineres inn i kommunes forsoningsarbeid, blant annet gjennom samarbeidsavtalen med Sametinget, Romssa S\u00e1mi Viessu/Samisk hus, og en nyetablert tilskuddsordning for kvensk og samisk kultur, som til sammen utgj\u00f8r 2,1 millioner kroner i \u00e5rlige bevilgninger. Utover dette forventes det at forsoningsprosessen prim\u00e6rt finansieres av statlige midler. Konklusjon Kommisjonens forslag til overordnede tiltak gir et godt utgangspunkt og en god ramme for det videre forsoningsarbeidet. I forslaget til h\u00f8ringsuttalelse har Troms\u00f8 kommune f\u00e5tt uttrykt og konkretisert hva som oppleves som relevante og effektive tiltak fra sitt st\u00e5sted som den st\u00f8rste bykommunen i det samiske/kvenske bosettingsomr\u00e5det, og som en kommune som akter \u00e5 ta en ledende rolle i forsoningsprosessen. Kommunedirekt\u00f8ren anbefaler derfor at h\u00f8ringsuttalelsen tiltredes. Vedtakskompetanse Milj\u00f8-, idrett-, kultur- og samfunnsutviklingsutvalget Vedlegg Innspill - Romssa S\u00e1mi Searvi Innspill fra Romssa s\u00e1mi viessu Innspill fra Troms\u00f8 kvenforening Innspill - Samisk foreldrenettverk Referat politisk h\u00f8ring MIKS rapport-til-stortinget-fra-sannhets--og-forsoningskommisjonen Arbeidsdokument - TKs h\u00f8ringsinnspill 13 "
}