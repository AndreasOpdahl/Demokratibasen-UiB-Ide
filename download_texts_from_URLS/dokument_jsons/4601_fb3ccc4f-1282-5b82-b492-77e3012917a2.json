{
  "dokument_id": "fb3ccc4f-1282-5b82-b492-77e3012917a2",
  "doc_type": "case_attachment",
  "kommune": 4601,
  "tittel": "Intern korrespondanse natur, 166/23 konstruksjon for overnatting - Svar fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/12656764/Intern-korrespondanse-natur-166-23-konstruksjon-for-overnatting-Svar-fra-Bymiljoetaten",
  "tekst": " Bymilj\u00f8etaten Til Intern korrespondanse PBE Byggesak Midt (Arbeidssted) v/Maria V\u00e5r referanse: 2025/134942-10 Therese Nesse Saksbehandler: \u00c5smund Ertshus Mathisen Dato: 7. mai 2025 Fra Bymilj\u00f8etaten Intern korrespondanse natur, 166/23 konstruksjon for overnatting - Svar fra Bymilj\u00f8etaten Saken gjelder Bymilj\u00f8etaten viser til oversendelse fra Plan- og bygningsetaten 11.04.2025 (BYGG- 2025/11614-10) vedr\u00f8rende s\u00f8knad om forlengelse av midlertidig tillatelse for plassering av overnattings-enheten \u00abKonglen\u00bb. Det \u00f8nskes en forlengelse p\u00e5 ytterligere 2 \u00e5r fra vedtaksdato. Konglen er en midlertidig konstruksjon for overnatting som henger ca. 3 meter over bakken. Den er utf\u00f8rt i tremateriale og er formet som en kongle. Fl\u00f8ibanen AS er ansvarlig for booking og for at bes\u00f8kende har tilgang til eksisterende sanit\u00e6ranlegg p\u00e5 Fl\u00f8yen. Konglen festet med beslag i et system som gj\u00f8r at tr\u00e6rne ikke blir skadet. Tiltaket er avhengig av dispensasjon fra reguleringsplanens arealform\u00e5l Offentlig friomr\u00e5de OF2 og kommuneplanens arealdel \u00a7 6.2.2 om byggegrense langs vassdrag, og oversendes for uttalelse, jf. plan- og bygningsloven \u00a7 19-1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som Gr\u00f8nnstruktur G og den ligger innenfor hensynssonene: Friluftsliv H530_2 Byfjellsgrense \u2013 sentrale byfjell Kulturmilj\u00f8 H570_5 Byfjellene St\u00f8ysone H230_1 Stille omr\u00e5der \u2013 gr\u00f8nn sone I kommunedelplan for FJELLSIDEN S\u00d8R (ikrafttredelsesdato 19.02.2001) er eiendommen vist som LNF-omr\u00e5de. Eiendommen ligger i planomr\u00e5de C: De \u00f8vre omr\u00e5dene i Fjellsiden. Eiendommen omfattes av reguleringsplan ID 19550000, BERGENHUS. GNR 166 BNR 13, REGULERINGSPLAN FOR FORSAMLINGSLOKALE P\u00c5 FL\u00d8IEN \u00d8VRE STASJON, ikrafttredelsesdato 18.06.2012 og er regulert til Offentlig friomr\u00e5de generelt OF2. Tiltakets plassering ligger tett opp mot Friluftsomr\u00e5de i vassdrag. Vurdering Tiltaket er allerede etablert og det s\u00f8kes om midlertidig forlengelse. Tiltaket ligger i umiddelbar n\u00e6rhet til opparbeidet omr\u00e5de ved stasjonsomr\u00e5det for Fl\u00f8ibanen. I l\u00f8pet av de \u00e5rene tiltaket har v\u00e6rt etablert, har ikke Bymilj\u00f8etaten mottatt klager p\u00e5 tiltaket. En forlengelse p\u00e5 2 \u00e5r vil ikke ha en negativ effekt p\u00e5 omr\u00e5det, b\u00e5de for friluftsliv, natur og byggegrense for vassdrag. Bymilj\u00f8etatens anbefaling Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av ovenst\u00e5ende vurdering ikke frar\u00e5 at det gis dispensasjon til etablering av uteomr\u00e5de. Med hilsen Bymilj\u00f8etaten Kristin Madsen Klokkeide - Seksjonsleder \u00c5smund Ertshus Mathisen - R\u00e5dgiver friluftsliv og byfjell Dokumentet er godkjent elektronisk. "
}