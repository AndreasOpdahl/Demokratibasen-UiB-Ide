{
  "dokument_id": "0d2e8e90-7f45-5c70-878c-5e55a94cbdeb",
  "doc_type": "case_presentation",
  "kommune": 4601,
  "tittel": "H\u00f8ringsuttalelse - Tillatelse etter forurensningsloven. H\u00e5ndtering av forurenset grunn p\u00e5 Dokken",
  "url": "https://bergen.kommune.no/politikere-utvalg/api/fil/bk360/12223369/Framstilling-Horingsuttalelse-Tillatelse-etter-forurensningsloven-Handtering-av-forurenset-grunn-pa-Dokken",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/125620-3 H\u00f8ringsuttalelse - Tillatelse etter forurensningsloven. H\u00e5ndtering av forurenset grunn p\u00e5 Dokken Hva saken gjelder: Bergen kommune har mottatt h\u00f8ring fra Statsforvalteren i Vestland, av s\u00f8knad om tillatelse etter forurensningsloven knyttet til samlokalisering av Havforskningsinstituttet og Fiskeridirektoratet p\u00e5 Dokken. S\u00f8knaden er fra Statsbygg, som omfatter forslag til h\u00e5ndtering av forurensede masser og rensing av byggegropsvann (tiltaksplan) i forbindelse med gravearbeider for etablering av ett nybygg (HI/Fdir, figur 1). H\u00f8ringsfrist: H\u00f8ringsfristen var opprinnelig satt til 7. april 2025. Bergen kommune har i e-post av 5. mars 2025 f\u00e5tt utvidet h\u00f8ringsfristen til 25. april 2025. Statsbygg presiserer at gjennomf\u00f8ringen av tiltakene i tiltaksplanen forutsetter vedtak med bevilgning fra Stortinget om gjennomf\u00f8ring av prosjektet, med p\u00e5f\u00f8lgende kj\u00f8p av tomt A2. Statsforvalteren opplyser at Statsbygg \u00f8nsker tillatelsen n\u00e5 siden den skal inng\u00e5 i grunnlaget for kontrahering av totalentreprise for prosjektet. Figur 1. Utsnitt fra kart som viser plassering av tomtealternativ A2 for nybygg og samlokalisering av Havforskningsinstituttet og Fiskeridirektoratet. Utstrekning (cirka 12 000 m2) av tiltaksomr\u00e5det (tomten) er markert med r\u00f8d linje. Det er vanligvis kommunene selv som godkjenner tiltaksplaner for forurenset grunn med vedtak etter forurensningsforskriften \u00a7 2-8. Statsforvalteren fikk delegert myndighet fra Milj\u00f8direktoratet for grunnforurensningslokalitet ID 3871 Jekteviken gassverktomt 6. desember 2013. Tomt A2 inng\u00e5r i denne lokaliteten. Statsforvalteren m\u00e5 derfor godkjenne tiltaksplaner med tillatelser etter forurensningsloven \u00a7 11 og med vilk\u00e5r for utf\u00f8relse etter lovens \u00a7 16. 1 Det er ogs\u00e5 sendt h\u00f8ringsbrev til Dokken Utvikling AS, som ivaretar eierinteressene til Bergen kommune og som kommer med egen uttale. Innspill fra fagetater: Bymilj\u00f8etaten har levert faglig innspill i saken. Innspillene er vedlagt i sin helhet, og oppsummert under. Innspill fra Bymilj\u00f8etaten Bymilj\u00f8etaten ber om at utslippsgrenser settes konservativt, med lavere niv\u00e5 suspendert stoff (SS) og lavere konsentrasjon av milj\u00f8gifter enn det som fremg\u00e5r av s\u00f8knaden. Det foresl\u00e5s at grenseverdier kun settes ut fra analyseresultatene fra filtrerte vannpr\u00f8ver for metallanalyser. Alle andre b\u00f8r baseres p\u00e5 oppsluttede vannpr\u00f8ver. Bymilj\u00f8etaten anbefaler at vannpr\u00f8ver b\u00f8r tas oftere enn de planlagte ukentlige pr\u00f8vene det legges opp til i s\u00f8knaden. Byr\u00e5dens vurdering og forslag til h\u00f8ringsuttalelse: Bergen kommune viser til at det i anleggsfasen p\u00e5 Dokken vil p\u00e5g\u00e5 utslipp til Puddefjorden, og at utslippet mest sannsynlig vil treffe omr\u00e5det med tildekket sj\u00f8bunn. Kartet nedenfor viser avgrensningen av tiltaksomr\u00e5det til Renere Havn Puddefjorden, der tildekkingslaget som ble lagt ut i 2018 fortsatt oppn\u00e5r god kjemisk tilstandsklasse. Bergen kommune mener derfor at det m\u00e5 stilles strengere krav til utslippsvannet enn hva det planlegges for i henhold til s\u00f8knaden. Figur 1. Oversikt over avgrensningen av tiltaksomr\u00e5det til Renere Havn Puddefjorden Det planlegges for et grenseniv\u00e5 i utslippsvannet p\u00e5 25 x PNEC klasse 2. Dette tilsier et utslipp med sv\u00e6rt d\u00e5rlig kjemisk tilstand (klasse 5, kystvann) fra renseanlegget. Det er ikke opplyst om grenseverdiene gjelder for analyser p\u00e5 filtrerte eller oppsluttede vannpr\u00f8ver. Suspendert stoff (SS) p\u00e5 200 synes ogs\u00e5 for h\u00f8yt da dette tilsier sv\u00e6rt blakket utslippsvann til Byfjorden. Bergen kommune ber derfor om at det heller planlegges for at utslippsgrenser settes konservativt, med lavere niv\u00e5 SS og lavere konsentrasjon av milj\u00f8gifter. Videre foresl\u00e5r Bergen kommune at det kun settes grenseverdier ut fra analyseresultatene fra filtrerte vannpr\u00f8ver for metallanalyser, mens at alle andre analyser b\u00f8r gj\u00f8res p\u00e5 oppsluttede vannpr\u00f8ver. Dette er en konservativ tiln\u00e6rming som ikke vil gi underestimering 2 av faktisk niv\u00e5 i utslippsvannet. Begrunnelsen er at utslippet vil skje innenfor tiltaksomr\u00e5det til Renere Havn Puddefjorden. Det er brukt store summer p\u00e5 ren sj\u00f8bunn i Puddefjorden, og alle kilder til rekontaminering b\u00f8r minimeres. Bergen kommune mener at det vil v\u00e6re fullt mulig \u00e5 inkludere nok rensetrinn til \u00e5 oppn\u00e5 mer konservative grenseverdier. Det er uklart hvor stort vannvolum som omfattes av utslippsstr\u00f8mmen fra byggegropen. Det oppgis maksimum mengde vann per grop per dag, men det oppgis ikke hvor mange dager det er tenkt at arbeidet skal p\u00e5g\u00e5. Det b\u00f8r etter Bergen kommune sin vurdering uansett tas vannpr\u00f8ver oftere enn de planlagte ukentlige pr\u00f8vene det legges opp til i s\u00f8knaden. I starten, f\u00f8r man kjenner utslippsstr\u00f8mmen, og har oversikt over rensebehov og prosess, b\u00f8r det derfor tas daglige pr\u00f8ver. Vedtakskompetanse: Byr\u00e5dets fullmakter pkt. 2.10.1 vedtatt av Bergen bystyre 27. november 2024 i sak 462/24: H\u00f8ringsuttalelser 2.10.1. Byr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. Forretningsutvalget har i m\u00f8te 4.mars 2025 sak 72//25 fattet f\u00f8lgende vedtak: Byr\u00e5det avgir h\u00f8ringssvar til \u00abH\u00f8ring av s\u00f8knad om tillatelse etter forurensningsloven fra Statsbygg- samlokalisering av Havforskningsinstituttet og Fiskeridirektoratet Dokkeskj\u00e6rskaien - h\u00e5ndtering av forurenset grunn\u00bb p\u00e5 vegne av Bergen kommune. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til s\u00f8knad om tillatelse etter forurensningsloven fra Statsbygg- samlokalisering av Havforskningsinstituttet og Fiskeridirektoratet Dokkeskj\u00e6rskaien - h\u00e5ndtering av forurenset grunn slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 22. april 2025 Eivind N\u00e6vdal-Bolstad Byr\u00e5d for byutvikling Dokumentet er godkjent elektronisk. Vedlegg: H\u00f8ring av s\u00f8knad datert 24.02.2025 Tiltaksplan med risikovurdering datert 15.02.2025 Statsbyggs oversendelse 21.02.2025 Innspill fra Bymilj\u00f8etaten datert 17.03.2025 3 "
}