{
  "dokument_id": "8355cfab-00e6-5cfc-a6ea-77753369d284",
  "doc_type": "case_attachment",
  "kommune": 4601,
  "tittel": "\u00a7 4-1 Stiftelsen kirkens bymisjon Oslo, Ferie og fritid med Kirkens Bymisjon",
  "url": "https://bergen.kommune.no/politikere-utvalg/api/fil/bk360/9614734/-4-1-Stiftelsen-kirkens-bymisjon-Oslo-Ferie-og-fritid-med-Kirkens-Bymisjon",
  "tekst": "#608118 S\u00f8knad - 2 - Frivillige og private - Ordin\u00e6r s\u00f8knad - 2024 SKJEMAINFORMASJON S\u00f8knadsid 608118 Utlysning Tilskudd til inkludering av barn og unge 2024 Skjematype S\u00f8knad - 2 - Frivillige og private - Ordin\u00e6r s\u00f8knad - 2024 Opprettet 01.11.2023 Innsendt 03.11.2023 Innsendt av EIEL HOLTEN S\u00f8kerorganisasjon STIFTELSEN KIRKENS BYMISJON OSLO Organisasjonsnummer 944 384 448 INFORMASJON OM PROSJEKTET Kort beskrivelse av dere som s\u00f8kerorganisasjon. Kirkens Bymisjon er en \u00e5pen og inkluderende ideell organisasjon som har drevet sosialt arbeid i Norge siden 1855. V\u00e5r visjon er at alle mennesker skal erfare respekt, rettferdighet og omsorg uansett bakgrunn, seksuell legning, livssituasjon eller livssyn. Kirkens Bymisjon i Bergen driver et omfattende sosialfaglig arbeid. Vi har s\u00e6rskilt oppmerksomhet rettet mot lavinntektsfamilier, bekjempelse av fattigdom og sosialt utenforskap blant barn og unge. Over 1000 ulike familier benytter et eller flere av v\u00e5re tiltak gjennom \u00e5ret, mer enn 50% har flerkulturell bakgrunn. Organisasjonens tverrfaglige kompetanse og brede samarbeid med andre akt\u00f8rer benyttes til \u00e5 skape b\u00e5de bredde og en sammenhengende \u00abkjede\u00bb av treffsikre tilbud til ulike m\u00e5lgrupper. Alle aktivitetene i denne s\u00f8knaden er en del av v\u00e5rt helhetlige arbeid. Navn p\u00e5 prosjektet. Ferie og fritid med Kirkens Bymisjon Hvilken kommune Bergen kommune /bydel er s\u00f8knaden knyttet til? Mottar dere allerede ett eller flere fler\u00e5rig(e) tilskudd gjennom tilskuddsordningen \"Tilskudd til inkludering av barn og unge\" i 2022 eller 2023? Nei AKTIVITETSTYPER OG VARIGHET Prosjektets varighet. 1 Det er ikke mulig \u00e5 s\u00f8ke om mer enn \u00e9n aktivitetstype p\u00e5 hvert skjema, da hvert s\u00f8knadsskjema er tilpasset den enkelte aktivitetstype. Dersom dere skal s\u00f8ke om flere aktivitetstyper, m\u00e5 dere sende inn flere s\u00f8knader, ellers kan s\u00f8knaden bli avsl\u00e5tt. Aktivitetstype \u00a74-1 Kultur-, fritids- og ferieaktivitet BESKRIVELSE AV PROSJEKTET Fyll ut informasjon om aktivitetstypen dere har valgt. \u00a74-1 Kultur-, fritids- og ferieaktiviteter Utskriftsdato: 27.41.2023 Skjemaid: 467810153 Side 1 av 9 S\u00f8knaden gjelder et aktivitetstilbud som oppfyller f\u00f8lgende kriterier: Dere skal tilby kultur-, fritids- eller ferieaktiviteter for barn, unge og eventuell familie, organisert som et gruppetilbud. Dere skal prioritere m\u00e5lgruppen i rekruttering av deltakere til aktiviteten. Dere skal avholde aktiviteten i deltakernes fritid og ha lave eller ingen kostnader for m\u00e5lgruppen. Dere har gode rutiner for \u00e5 ivareta tryggheten til barn og unge som deltar i prosjektet, og for \u00e5 f\u00f8lge opp u\u00f8nskede hendelser. Jeg bekrefter at s\u00f8knaden oppfyller alle kriteriene ovenfor. Ja S\u00f8ker dere om ett Flere prosjekt eller flere delprosjekter under denne aktivitetstypen? Nummerer delprosjektene dere s\u00f8ker om st\u00f8tte til under denne aktivitetstypen. N\u00e5r dere svarer p\u00e5 sp\u00f8rsm\u00e5lene under, ber vi dere for hvert sp\u00f8rsm\u00e5l oppgi hvilket delprosjekt informasjonen gjelder. For sp\u00f8rsm\u00e5l hvor dere m\u00e5 oppgi en tallverdi, for eksempel antall deltakere, ber vi dere oppgi et samlet antall for alle delprosjektene. Utskriftsdato: 27.41.2023 Skjemaid: 467810153 Side 2 av 9 Gi en konkret beskrivelse av innholdet i aktivitetstilbudet i dette prosjektet og hvordan prosjektet skal gjennomf\u00f8res. 1) Bamsehiet: Vi tilbyr middag, lek, l\u00e6ring og aktiviteter til barn i alderen 0-12 \u00e5r som kommer sammen med foreldre eller andre omsorgspersoner. Tilbudet ledes av ansatte med sosialfaglig kompetanse som sammen med frivillige st\u00f8tter og styrker b\u00e5de barna, men og foreldrene som omsorgspersoner. Tilbudet er \u00e5pent fra kl. 16.00 \u2013 18.30 to dager i uken: en dag i Bergen sentrum og en dag p\u00e5 Slettebakken. Begge steder tilbyr vi en fast aktivitet hver gang; forming, matlaging eller lek/ spill/ bevegelse/ drama. I tillegg til de faste Bamsehiet-dagene tilbys familiene \u00e5 delta p\u00e5 ulike kulturelle tilbud som kino, teater, konsert o.l. Bamsehiet har en egen halv\u00e5rsplan der familiene kan se dagens aktivitet. Vi informerer ogs\u00e5 om andre tilbud i byen. Felles middagsm\u00e5ltid rundt langbord der alle er inkludert og barn og foreldre blir kjent med andre familier er en viktig del av tilbudet. Vi har fokus p\u00e5 sunn og variert mat og vi legger opp til fellesaktiviteter for barn og foreldre. 2) Ferie for familier: Sommerferien: 4 dagers ferietur for 35 barn med familie til S\u00e6tervika leirsted med mange aktiviteter knyttet til sj\u00f8. I tillegg aktivitetsdager gjennom hele sommeren. H\u00f8sttur: 3 dagers ferietur for 20 barn med familier til Wallemtunet. Vinterferien: 3 dagers ferietur for 20 barn med familie til Wallemtunet, der vi har sn\u00f8- og vinteraktiviteter. Gjennom \u00e5ret: tilbud om 10- 15 aktivitetsdager der vi tilbyr en rekke ulike turer, utflukter og aktiviteter. 3) Trilogi - l\u00f8rdagskafe: F\u00f8rste l\u00f8rdag i m\u00e5neden arrangeres l\u00f8rdagskafe i samarbeid med Kulturkontoret og Kirkens Bymisjons kafe. Vi inviterer sm\u00e5barnsfamilier til \u00e5 ta med barna til lek, mat og kultur. 2 ganger i l\u00f8pet av \u00e5ret er barn med nedsatt funksjonsniv\u00e5 med flerkulturell bakgrunn s\u00e6rlig invitert sammen med sine familier. \u00c5pent fra kl. 11 \u2013 15. Kulturaktivitet for barn er gratis og starter kl 12. Familier som kommer p\u00e5 Trilogi f\u00e5r informasjon om andre tilbud for sm\u00e5barnsfamilier. 4) Javan \u2013 Ferie med Forandringshuset: Aktivitetstilbud til ungdom i alle skoleferier. Mange ungdom har behov for noe positivt \u00e5 se frem til n\u00e5r det er skolefri. V\u00e5r viktigste tur er v\u00e5r 6 dagers sommertur til Stavanger, med plass til 12 ungdommer. Der f\u00e5r de aktiviteter som de ikke f\u00e5r oppleve til vanlig. Totalt gjennom \u00e5ret har vi 30-35 aktivitetsdager i helger og skolens ferier der vi tilbyr en rekke ulike turer, utflukter og aktiviteter. 5) Forandringshuset Konsertscene: I Ungdomsr\u00e5dets innspill til prioriterte satsinger for denne tilskuddsordningen i 2023, etterspurte de kultur og konsertopplevelser for unge. I l\u00f8pet av 2023 har Forandringshuset bygget en komplett konsertarena og gjennomf\u00f8rt de f\u00f8rste konsertene for og av ungdom. Lokalet har profesjonell scene med lyd og lysutstyr, og publikumskapasitet p\u00e5 260 personer. I 2024 \u00f8nsker vi \u00e5 gjennomf\u00f8re m\u00e5nedlige, rusfrie konserter der ogs\u00e5 unge under 18 \u00e5r er velkommen. Konsertene vil planlegges og gjennomf\u00f8res i samarbeid mellom v\u00e5r musikkterapeut og ungdommer som bruker Forandringshuset. Scenen skal v\u00e6re et sted der b\u00e5de nye og unge lokale band og anerkjente artister kan m\u00f8tes og holde konserter. Lokalet kan ogs\u00e5 benyttes til teater, dans, kunstutstillinger og andre kulturuttrykk. For \u00e5 ivareta sikkerheten har vi lagt inn ekstra vakthold og et realistisk publikumsantall p\u00e5 200 personer. 6) Generasjonsm\u00f8ter: Generasjonsm\u00f8ter er et tilbud til enslige mindre\u00e5rige flyktninger og unge i alderen 15-25 \u00e5r med innvandrer- eller flyktningbakgrunn. I prosjektet f\u00e5r deltakerne oppf\u00f8lging fra milj\u00f8terapeuter og tilbud om musikkterapi og fritidsaktiviteter. I tillegg f\u00e5r de leksehjelp av frivillige pensjonister. Deltakerne samles hver onsdag til middag, samtaler, aktiviteter og leksehjelp. En s\u00f8ndag i semesteret lager ungdommene mat p\u00e5 Domkirkehjemmet og serverer de eldre beboere. Tanken er at de ogs\u00e5 gj\u00f8r noe frivillig for noen som trenger det. Prosjektet er sv\u00e6rt vellykket. Flere av ungdommene fortsetter som frivillige etter at de har sluttet p\u00e5 leksetilbudet, og enkelte unge og eldre har fortsatt jevnlig kontakt etter at de avsluttet deltakelsen i generasjonsm\u00f8tene. Tilbudet har siden 2018 v\u00e6rt finansiert av TV-Aksjonsmidler. Siden prosjektet er s\u00e5 vellykket, s\u00f8ker vi etter midler til videre drift. 7) Musikk, dans og performance-grupper: I Ungdomsr\u00e5dets innspill til prioriterte satsinger for denne tilskuddsordningen i 2023, etterspurte de flere dansegrupper og -kurs, tilgang p\u00e5 musikkstudio og lokaler der de kunne jobbe med visuelle kunstuttrykk. Som en del av det samlede tilbudet ved Forandringshuset, vil v\u00e5re musikkterapeuter, instrukt\u00f8rer og frivillige medarbeidere legge til rette for dansegrupper, band\u00f8velser, studiotid, kunst- og formingsaktiviteter og Capoeira (Brasiliansk blanding av kampsport/ dans/ musikk). Vi vil ha denne type gruppeaktiviteter to ettermiddager pr uke, kl 15 - 19. Gruppest\u00f8rrelse vil v\u00e6re fra 2-3 (band) til 20 (Capoeira). Gruppene vil v\u00e6re en kombinasjon av forpliktende p\u00e5melding og drop-in-tilbud. Hvis aktiviteten skal gjennomf\u00f8res i noen av skolens ferier, kryss av for hvilke. P\u00e5skeferie Vinterferie Sommerferie H\u00f8stferie Juleferie Utskriftsdato: 27.41.2023 Skjemaid: 467810153 Side 3 av 9 Hvor skal aktiviteten gjennomf\u00f8res? 1) Bamsehiet: Vi har Bamsehiet i Bergen Sentrum og p\u00e5 Slettebakken. 2) Ferie for familier: Sommerferieturen legges til S\u00e6tervika i Samnanger. H\u00f8st- og vintertur er p\u00e5 Wallemtunet p\u00e5 Kvamskogen. 3) Trilogi - l\u00f8rdagskafe: Trilogi er i lokalene til Krohnhagen kaf\u00e9 i Bergen sentrum. 4) Javan \u2013 Ferie med Forandringshuset: Diverse utflukter og tur til Stavanger. 5) Forandringshuset Konsertscene: P\u00e5 Forandringshuset i Nedre Korskirkeallmenning 4. Forandringshuset har sv\u00e6rt sentral beliggenhet i Bergen sentrum med kort vei til alt av offentlig kommunikasjon. 6) Generasjonsm\u00f8ter: P\u00e5 Forandringshuset i Nedre Korskirkeallmenning 4. 7) Musikk, dans og performance-grupper: P\u00e5 Forandringshuset i Nedre Korskirkeallmenning 4. N\u00e5r aktiviteten inneb\u00e6rer reising (for eksempel ferie- og overnattingsturer), vil det v\u00e6re oppm\u00f8te og felles gratis transport til/ fra Bergen sentrum. Aktiviteten skal ha lave eller ingen kostnader for m\u00e5lgruppen. Oppgi hvor mye hver deltaker i m\u00e5lgruppen m\u00e5 betale dersom aktiviteten(e) ikke er gratis. Oppgi ogs\u00e5 hvor mye hver deltaker utenfor m\u00e5lgruppen m\u00e5 betale. Aktivitetene er i hovedsak gratis for deltakerne, inkl. evt. transportkostnader til/ fra overnattingsturer. Til konsertene/ event\u2019ene p\u00e5 prosjektnr. 5, Forandringshuset konsertscene, vil det selges billetter til lav pris som ikke ekskluderer for deltakelse. Hvor ofte skal dere tilby aktivitet per \u00e5r? 1) Bamsehiet: 2 dager ukentlig. I tillegg kommer eventuelle kulturarrangement. 2) Ferie for familier: I alle skolens ferier 3) Trilogi - l\u00f8rdagskafe: F\u00f8rste l\u00f8rdag i mnd. 4) Javan \u2013 Ferie med Forandringshuset: 6 dagers sommertur til Stavanger, med plass til 12 ungdommer, og 30-35 aktivitetsdager der vi tilbyr ulike utflukter og aktiviteter i skolens ferier. 5) Forandringshuset Konsertscene: en l\u00f8rdag kveld i m\u00e5neden kl 19-23. 6) Generasjonsm\u00f8ter: En ettermiddag/kveld i uken kl 15-19. 7) Musikk, dans og performance-grupper: To ettermiddager i uken kl 15-19. Dersom dere skal 20 tilby overnatting til deltakerne - hvor mange netter per \u00e5r? Eventuell kommentar til antall overnattinger. 1) Bamsehiet og 2) Ferie for familier: 10 overnattingsd\u00f8gn. 4) Javan \u2013 Ferie med Forandringshuset: 8-12 overnattingsd\u00f8gn. Hvilke aldersgrupper retter tilbudet deres seg spesielt mot? 0-5 \u00e5r 6-9 \u00e5r 10-16 \u00e5r 17-19 \u00e5r 20-24 \u00e5r Antall deltakere Her skal dere angi hvor mange personer (unike deltakere) i og utenfor tilskuddsordningens m\u00e5lgruppe som dere forventer at vil benytte seg av aktiviteten hvert \u00e5r. V\u00e6r s\u00e5 realistisk som mulig. For eksempel er det sjelden realistisk \u00e5 n\u00e5 alle barn og unge som bor i et omr\u00e5de. Antall jenter i 1 180 m\u00e5lgruppen. Utskriftsdato: 27.41.2023 Skjemaid: 467810153 Side 4 av 9 Antall gutter i 1 220 m\u00e5lgruppen. Antall 600 familiemedlemmer som deltar. Antall barn/unge 100 utenfor m\u00e5lgruppen. REKRUTTERING Beskriv hvordan dere skal rekruttere tilskuddsordningens m\u00e5lgruppe til prosjektet, og hvordan dere skal unng\u00e5 at m\u00e5lgruppen opplever rekrutteringen som stigmatiserende. Kirkens Bymisjon rekrutterer deltakere til v\u00e5re tilbud b\u00e5de internt og gjennom eksterne samarbeidsparter. V\u00e5r erfaring er at vi med v\u00e5re tilbud n\u00e5r bredt ut, og treffer de m\u00e5lgruppene vi \u00f8nsker \u00e5 treffe. Over 1000 ulike familier benytter et eller flere av v\u00e5re tiltak gjennom \u00e5ret. De ulike tilbudene har fra 50 \u2013 100% deltakelse av personer med flerkulturell bakgrunn. Her er en n\u00e6rmere spesifisering av rekrutteringsstrategiene for de aktivitetstilbudene som omfattes av denne s\u00f8knaden: 1) Bamsehiet: Vi har stor p\u00e5gang av familier som \u00f8nsker tilbudet. I tillegg til at familier som benytter \u00f8vrige tiltak i Kirkens Bymisjon f\u00e5r vite om tilbudet, informerer vi via ressursgruppene v\u00e5re, kommunale og frivillige samarbeidsparter, vi deler ut info p\u00e5 ulike steder i byen og vi legger ut info via nettsiden og FB siden. 2) Ferie for familier: Alle familier med barn i alderen 3 \u2013 15 \u00e5r som benytter ett eller flere av avdelingens tilbud f\u00e5r informasjon om og kan s\u00f8ke om plass p\u00e5 disse turene. Mange s\u00f8ker og vi pr\u00f8ver \u00e5 fordele plassene for \u00e5 sikre at flest mulig barn f\u00e5r en ferieopplevelse. 3) Trilogi - l\u00f8rdagskafe: se pkt 1. 4) Javan \u2013 Ferie med Forandringshuset: Vi rekrutterer prim\u00e6rt fra v\u00e5re egne \u00e5pne m\u00f8teplasser som \u00c5pen helg/ \u00c5pen kveld, men har ogs\u00e5 et n\u00e6rt samarbeid med Gimle skole, Oppf\u00f8lgingstjenesten, Barnevernstjenesten EMF og andre ideelle akt\u00f8rer som Forandringshuset og Fellesverket. Dette samarbeidet er viktig for \u00e5 unng\u00e5 kollisjoner i tilbudet og for \u00e5 gj\u00f8re rekrutteringsgrunnlaget bredere. Under pandemien har vi i \u00f8kende grad benyttet oss av rekruttering via sosiale medier som Instagram og Facebook. V\u00e5rt eget rekrutteringsgrunnlag av direkte kontakter er ca. 400 unike ungdommer. 5) Forandringshuset Konsertscene: B\u00e5de Forandringshuset KFUK/KFUM og Kirkens Bymisjon har et sv\u00e6rt bredt kontaktnett som vil benyttes i markedsf\u00f8ring og rekrutteringen av deltakere og publikum. Se for \u00f8vrig pkt 4 6) Generasjonsm\u00f8ter: Prosjektet har v\u00e6rt i drift siden 2019 og er et samarbeid mellom Kirkens Bymisjon og Barnevernstjenesten EMF. Prosjektet er sv\u00e6rt popul\u00e6rt og har venteliste b\u00e5de blant unge deltakere og eldre frivillige. Informasjon om prosjektet vil formidles via samarbeidspartene samt Kirkens Bymisjons omfattende nettverk innen minoritetsmilj\u00f8er, samt bruke sosiale medier (FB og Instagram) og utarbeide informasjons-materiell p\u00e5 ulike spr\u00e5k. 7) Musikk, dans og performance-grupper: Se pkt 4. Kirkens Bymisjon i Bergen driver et omfattende arbeid rettet mot barn, unge og familier. V\u00e5re tilbud favner vidt fra \u00e5pne m\u00f8teplasser med inkluderende aktiviteter til individuell oppf\u00f8lging av enkeltpersoner og -familier. Langs denne \u00abaksen\u00bb har vi to \u00e5pne barnehager, l\u00f8rdagskaf\u00e9, Skattkammeret utl\u00e5nssentral, Bamsehiet m\u00f8teplass for sm\u00e5barnsfamilier (0-12 \u00e5r), Forandringshuset V13 (13-25 \u00e5r), Home Start familiekontakten, Empo Flerkulturelt Ressurssenter, integreringstiltaket \u00abVeiviser\u00bb, Generasjonsm\u00f8ter med leksehjelp og verksteder for arbeidstrening. Utover egen organisasjon samarbeider hvert enkelt tilbud med relevante eksterne samarbeidsparter; b\u00e5de offentlige og ideelle hjelpetilbud. Styrken ved Kirkens Bymisjons brede og helhetlige tiln\u00e6rming er at v\u00e5r interne kompetanse kan brukes p\u00e5 tvers av tilbud. V\u00e5re deltakere opplever dette gjennom sv\u00e6rt kort og \u00abubyr\u00e5kratisk\u00bb vei mellom de ulike tilbudene. Alle vi m\u00f8ter p\u00e5 v\u00e5re \u00e5pne m\u00f8teplasser f\u00e5r informasjon om v\u00e5re mer spesialiserte og tilpassede tilbud og aktiviteter. Og omvendt: de vi m\u00f8ter gjennom de spesialiserte tiltakene, trenger gjerne \u00e5pne, sosiale m\u00f8tepunkter. Har en sm\u00e5barnsfamilie behov for st\u00f8tte, kobles den opp imot Home Start. Har foreldrene til en ungdom p\u00e5 Forandringshuset utfordringer i forhold til foreldrerollen, spr\u00e5k eller arbeid \u2013 vi tilbyr foreldreveiledning, spr\u00e5kkurs eller arbeidstrening. Om en familie sliter \u00f8konomisk eller sosialt \u2013 vi inviterer til ferie og fritidstilbud, og inviterer til feiring av b\u00e5de 17.mai og julaften. Utstyr er til gratis l\u00e5n gjennom Skattkammeret. For at f\u00e6rrest mulig skal ekskluderes pga. \u00f8konomi, har tilbudene v\u00e5re ingen eller sv\u00e6rt lav egenbetaling for deltakerne. Utskriftsdato: 27.41.2023 Skjemaid: 467810153 Side 5 av 9 Beskriv hvem dere eventuelt skal samarbeide med for \u00e5 rekruttere m\u00e5lgruppen. Kirkens Bymisjon har en lang rekke samarbeidsparter. Her er en kort oversikt for aktivitetstilbudene som omfattes av denne s\u00f8knaden: 1) Bamsehiet: Informasjon via ressursgrupper med bla Helsestasjoner, skoler, Familiens hus, kommunale og frivillige samarbeidsparter. 2) Ferie for familier: Informasjon via ressursgrupper med bla Helsestasjoner, Home Start mm. 3) Trilogi - l\u00f8rdagskafe: samarbeid med Kulturkontoret \u00c5rstad og Bergenhus. 4) Javan \u2013 Ferie med Forandringshuset: n\u00e6rt samarbeid med Gimle skole, Oppf\u00f8lgingstjenesten, Barnevernstjenesten EMF og ideelle akt\u00f8rer som Forandringshuset og Fellesverket. 5) Forandringshuset Konsertscene: Forandringshuset er radikale p\u00e5 samarbeid, og legger vekt p\u00e5 samarbeid i alt vi gj\u00f8r. For \u00e5 utvikle et godt tilbud for ungdommer i Bergen ser vi det som sv\u00e6rt hensiktsmessig \u00e5 utvikle tilbud i samarbeid med ulike akt\u00f8rer. B\u00e5de akt\u00f8rer som jobber tett med m\u00e5lgruppen og som vil v\u00e6re en naturlig del av rekrutteringen, og ogs\u00e5 akt\u00f8rer som sitter p\u00e5 en spisskompetanse og som vil v\u00e6re viktige ressurser for \u00e5 utvikle gode tilbud som appellerer til m\u00e5lgruppen. Ved igangsetting av dette tilbudet \u00f8nsker vi \u00e5 etablere nye samarbeid med ulike akt\u00f8rer med god kunnskap innen kultur og musikk. Vi har per i dag en rekke gode samarbeidspartnere som vil v\u00e6re naturlig \u00e5 koble p\u00e5 dette prosjektet i ulik grad. Vi samarbeider ukentlig med ulike offentlige og ideelle akt\u00f8rer som Bergen kommune - team for aktivitet, Ung Norge, Mental Helse ungdom og 13-20. I tillegg har vi jevnlig dialog med andre akt\u00f8rer som blant annet forebyggende avdeling i politiet, Bergen kj\u00f8tt, Papillon, Fargespill, Support not protect, Ung arena og Utekontakten. 6) Generasjonsm\u00f8ter: Generasjonsm\u00f8ter er et samarbeid mellom Kirkens Bymisjon og Forandringshuset KFUK-KFUM, \u00c5sane og \u00c5rstad videreg\u00e5ende skoler, Barnevernstjenesten EMF, Utekontakten i Bergen kommune og Domkirkeboligene. Generasjonsm\u00f8tene er sv\u00e6rt popul\u00e6re med full deltakerliste og venteliste. 7) Musikk, dans og performance-grupper: se pkt 5. Beskriv hvem prosjektet retter seg spesielt mot. Utskriftsdato: 27.41.2023 Skjemaid: 467810153 Side 6 av 9 Bredden i Kirkens Bymisjons tilbud medf\u00f8rer at v\u00e5re aktivitetstilbud har ulike m\u00e5lgrupper. Vi m\u00f8ter mennesker med stor variasjon b\u00e5de i livssituasjon, og kulturell og sosio\u00f8konomisk bakgrunn. Kirkens Bymisjon har i mange \u00e5r hatt s\u00e6rskilt oppmerksomhet rettet mot barn i lavinntektsfamilier. H\u00f8sten 2019 utga vi rapporten \u00abSnakk om fattigdom\u00bb der vi unders\u00f8kte omfanget og konsekvensene av \u00e5 vokse opp som barn i fattige familier. Dette ble fulgt opp i 2020 med konseptet \u00abNorges dyreste matbutikk\u00bb som synliggjorde hvor dyrt det er for fattige \u00e5 kj\u00f8pe helt alminnelige dagligvarer, og i 2021 med nettsiden fattig.no der man f\u00e5r synliggjort konsekvensene for egen \u00f8konomi \u2013 dersom man skulle ha levd som fattig. H\u00f8sten 2023 lanserte vi rapporten \u201cSnakk om skolefrav\u00e6r\u201d der vi har dokumentert den \u00f8kende utfordringen knyttet til skolefrafall og utenforskap. Kompetansen vi har bygget opp p\u00e5 migrasjons- og fattigdomsfeltet bidrar til at vi i utformingen av v\u00e5re tilbud har en treffsikker, bred og helhetlig tiln\u00e6rming. Dette er en tiln\u00e6rming som ogs\u00e5 svarer p\u00e5 Bergen kommunes \u00abHandlingsplan mot fattigdom med s\u00e6rlig henblikk p\u00e5 barnefamiliers situasjon\u00bb. De fleste av tilbudene v\u00e5re fungerer som gode integreringsarenaer med stort fokus p\u00e5 forebygging, mestring, gode opplevelser og nettverksbygging. Kirkens Bymisjon legger vekt p\u00e5 \u00e5 v\u00e6re til stede i \u00abmellomrommene\u00bb, de omr\u00e5dene der det finnes et behov, men ikke et tilbud. Derfor er vi opptatt av \u00e5 samarbeide med andre akt\u00f8rer, b\u00e5de offentlige og ideelle, slik at tilbudene kan utfylle hverandre, samordnes og koordineres. I noen samarbeid er Kirkens Bymisjon deltaker, i andre er vi initiativtaker og koordinator. Mange av v\u00e5re tilbud bygger p\u00e5 samarbeid og delfinansiering fra flere bidragsytere. Her er en n\u00e6rmere spesifisering av m\u00e5lgruppene for de aktivitetstilbudene som omfattes av denne s\u00f8knaden: 1) Bamsehiet: Dette er en viktig integreringsarena for barn i alderen 0 \u2013 12 \u00e5r og deres foreldre. Vi \u00f8nsker spesielt \u00e5 n\u00e5 ut til familier som ikke benytter andre fritidstilbud og til familier med lite eller s\u00e5rbart nettverk og familier som strever med psykiske problemer eller strever med \u00e5 bli inkludert i n\u00e6rmilj\u00f8et. Vi erfarer at mange av de eldste barna trenger mer og annen oppf\u00f8lging og derfor vil vi annenhver uke gi tilbud til de eldste barna og deres foreldre og spisse tilbudet mer til denne m\u00e5lgruppen. Familiene kommer fra mange ulike land. Vi har mye \u00e5 l\u00e6re av hverandre. Vi har to familieveiledere som tilbyr temadager og samtaler med barna. Denne ekstra st\u00f8tten til barn og familier som strever, kan tilbys i Bamsehi-tiden eller p\u00e5 andre dager. 2) Ferie for familier: Alle familier med barn i alderen 3 \u2013 15 \u00e5r/ 4 \u2013 12 \u00e5r, som benytter ett eller flere av avdelingens tilbud f\u00e5r informasjon om og kan s\u00f8ke om plass p\u00e5 turene. 3) Trilogi - l\u00f8rdagskafe: Alle sm\u00e5barnsfamilier, men vi \u00f8nsker spesielt \u00e5 n\u00e5 ut til familier med lav inntekt og familier med lite nettverk. To ganger i l\u00f8pet av \u00e5ret er barn med nedsatt funksjonsniv\u00e5 med flerkulturell bakgrunn s\u00e6rlig invitert sammen med sine familier. 4) Javan \u2013 Ferie med Forandringshuset: Den prim\u00e6re m\u00e5lgruppen er ungdom i alderen 13-18 \u00e5r fra lavinntektsfamilier i bydelene \u00c5rstad, Laksev\u00e5g, Fyllingsdalen og Bergenhus. Tilbudet er \u00e5pent for ungdom fra hele byen, men vi er s\u00e6rlig oppmerksomme p\u00e5 ungdommer fra disse 4 bydelene pga. deres utfordringer relatert til fattigdom og integrering. 5) Forandringshuset Konsertscene: I l\u00f8pet av 2023 har Kirkens Bymisjon inng\u00e5tt en partnerskapsavtale med Forandringshuset KFUK/KFUM om \u00e5 koordinere og samlokalisere alle v\u00e5re tilbud for ungdom. Bergen kommunes eget tilbud \u00abUngdomshuset\u00bb er ogs\u00e5 leietaker i de samme lokalene (vi er i dialog med b\u00e5de politikere og administrasjon i kulturavdelingen med tanke p\u00e5 \u00e5 f\u00e5 \u00abUngdomshuset\u00bb med p\u00e5 et permanent samarbeid). Huset, som rommer 1800 kvm over 4 etasjer, er utformet for \u00e5 romme en rekke kulturtilbud \u2013 fra konsertscene (max kapasitet 260 personer), dansesal, \u00f8vingsrom for band/ dj, musikkstudio, rom for tegning/ maling, storkj\u00f8kken og kontorer. Forandringshuset har ulike aktiviteter og tilbud 7 dager i uken. Tilbudene er i f\u00f8lgende kategorier; inkludering og samfunnsengasjement, utvikling, arbeid og entrepren\u00f8rskap og aktiv fritid og kultur. Forandringshuset er \u00e5pent for alle uavhengig av \u00f8konomi, livssyn, seksuell identitet, kj\u00f8nn og kulturell bakgrunn. Vi har et spesielt fokus p\u00e5 \u00e5 inkludere de som av ulike \u00e5rsaker opplever utenforskap eller er i risikosonen for utenforskap. Intensjonen med samarbeidet er \u00e5 skape et bredest mulig tilbud til byens unge p\u00e5 en adresse. Forandringshuset KFUK/KFUM har en \u00abbred\u00bb m\u00e5lgruppe, der oppdraget er \u00e5 skape \u00e5pne og trygge fellesskap hvor barn og unge kan v\u00e6re seg selv og leve og utvikle seg som hele mennesker. Kirkens Bymisjons ungdomstiltak V13 har en \u00absmalere\u00bb m\u00e5lgruppe, og er engasjert i arbeidet med \u00e5 inkludere unge i risikosonen for utenforskap. Tilbudet er sekund\u00e6rforebyggende og gir ungdom som ferdes i sentrum et alternativ til gaten, kriminalitet og rus. V13 er et sosial- og pedagogfaglig supplement til det offentlige hjelpeapparatet, og skal v\u00e6re et bindeledd mellom ungdom, familie og ulike offentlige instanser. Sammen med \u00abUngdomshuset\u00bb vil b\u00e5de fagkompetansen og tilbudene utfylle hverandre s\u00e5 vi sammen kan utvikle et kraftsenter for forebyggende arbeid og ungdomskultur i Bergen sentrum. Forandringshuset tar unges medvirkning p\u00e5 alvor. Navnet \u00abForandringshuset\u00bb er valgt for \u00e5 tydeliggj\u00f8re at tilbudet skal v\u00e6re i kontinuerlig forandring med bakgrunn i behovene til barn og unge. Brukermedvirkning er derfor b\u00e5de en m\u00e5lsetting og et virkemiddel, og vi \u00f8nsker ung medvirkning i alle ledd i virksomheten: - Huset vil ha et eget ungdomsstyre av valgte medlemmer. Leder av ungdomsstyret sitter i Driftsstyret for Forandringshuset. - De ulike aktivitetene og tilbudene vil ha egne \u00abekspertgrupper\u00bb av unge som skal sikre relevant innhold, utseende, profilering osv. - Gjennom ansettelse i Forandringshusets Ungdomscrew vil vi hvert semester gi tilbud om jobb til ungdom. Ungdomscrew inng\u00e5r i bemanningen av Forandringshuset og sikrer ung innflytelse og ledelse av husets virksomheter. 6) Generasjonsm\u00f8ter: 7) Musikk, dans og performance-grupper: se pkt 5 Utskriftsdato: 27.41.2023 Skjemaid: 467810153 Side 7 av 9 \u00d8KONOMI Budsjettet skal kun omfatte prosjektet det s\u00f8kes midler til, og det skal ikke f\u00f8res driftsutgifter eller inntekter som ikke skal benyttes i prosjektet i budsjettet. Dere kan ikke budsjettere med overskudd eller underskudd. OBS! Offentlige og private akt\u00f8rer M\u00c5 forplikte seg til en egenfinansiering p\u00e5 minimum 20 % av tilskuddsbel\u00f8pet per \u00e5r. Frivillige organisasjoner forplikter seg til 5 % egenfinansiering per \u00e5r. Se mer informasjon p\u00e5 ordningens nettside. Finansiering St\u00f8tte fra Bufdir: Fyll inn bel\u00f8pet det s\u00f8kes om fra tilskuddsordningen. Egenfinansiering: \u00d8konomiske midler som dere bidrar med inn i prosjektet. Egenfinansiering skal vises i regnskapet n\u00e5r prosjektet er avsluttet. Husk \u00e5 f\u00f8re opp egenfinansiering som er i tr\u00e5d med kravene i forskriften. Inntekter fra prosjektet: Hvis deltakere i prosjektet skal betale egenandel, skal inntektene fra dette beregnes her. Hvis dere forventer inntekter som f\u00f8lge av prosjektet dere s\u00f8ker tilskudd til, f\u00f8res det ogs\u00e5 her. Det kan for eksempel v\u00e6re inntekter fra billettsalg til en forestilling som settes opp i forbindelse med prosjektet. Eventuell egenandel fra deltakere eller prosjektgenererte inntekter m\u00e5 spesifiseres i et eget tekstfelt under budsjettet. Prosjekttilskudd fra andre: Hvis dere mottar tilskudd fra andre til prosjektet, skal dette f\u00f8res her. Prosjekttilskudd fra andre m\u00e5 spesifiseres i et eget tekstfelt under budsjettet. Utgifter L\u00f8nn til ansatte: Her f\u00f8rer dere opp l\u00f8nn til de som skal jobbe med prosjektet. Husleie/str\u00f8m/renhold: Husk at disse utgiftene ogs\u00e5 m\u00e5 f\u00f8res p\u00e5 prosjektets prosjektnummer/kostnadssted og at utgiftene skal gjenspeile omfanget av prosjektet. Utgifter til inngangsbilletter/deltakelse: Dersom deltakerne skal bes\u00f8ke steder der det koster penger \u00e5 komme inn, fylles det ut her. Eksempler er kino, badeland eller forn\u00f8yelsespark. Utgifter knyttet til \u00a74-5 Kultur- og aktivitetskort, f\u00f8res ogs\u00e5 her. Reise/transport/opphold: F.eks. togbilletter eller leie av minibuss, kost og losji. Innkj\u00f8p av utstyr: Investeringer som er n\u00f8dvendige for \u00e5 gjennomf\u00f8re prosjektet, eller innkj\u00f8p av utstyr som er n\u00f8dvendig for \u00e5 delta i aktivitet fylles ut her. Andre kostnader: Andre utgifter f\u00f8res her. Dette kan for eksempel v\u00e6re utgifter til revisorkontroll av regnskapet og utgifter til n\u00f8dvendige lisenser/kontingenter til utl\u00e5nsnettverk, og utgifter til annonsering av prosjektet, utgifter til mat og annet. Utgiftene m\u00e5 spesifiseres i eget tekstfelt under budsjettet. Fullstendige kronebel\u00f8p skal legges inn. Hundre tusen kroner skrives alts\u00e5 som \"100 000\" i budsjettet. Budsjett FINANSIERING Bel\u00f8p St\u00f8tte fra Bufdir 3 700 000 Egenfinansiering 335 000 Inntekter fra prosjektet (spesifiser under) 0 Prosjekttilskudd fra andre (spesifiser under) 159 000 Delsum 4 194 000 UTGIFTER Bel\u00f8p L\u00f8nn til ansatte 2 607 000 Husleie/str\u00f8m/renhold 713 000 Utgifter til inngangsbilletter/deltakelse 80 000 Reise/transport og opphold 348 000 Innkj\u00f8p av utstyr 50 000 Andre kostnader (spesifiser under) 396 000 Delsum 4 194 000 Total 0 Utskriftsdato: 27.41.2023 Skjemaid: 467810153 Side 8 av 9 Spesifiser eventuelle inntekter fra prosjektet og prosjekttilskudd fra andre. 159 000 Tilskudd fra Bergen Kommune Spesifiser eventuelle andre kostnader. 16 000 revisjon 380 000 Administrasjonskostnader, HR, regnskap, l\u00f8nn, IKT-tjenester. OPPSUMMERING OG BEKREFTELSER Kort oppsummering av prosjektet. S\u00f8knaden har 7 ulike prosjekter for barn og unge fra 0 \u2013 25 \u00e5r, noen av dem for hele familien. Alle prosjektene, som vil n\u00e5 over 2400 barn og unge, inviterer til deltakelse, bidrar til mestringsf\u00f8lelse og bekjempelse av utenforskap. Tilbudene er \u00e5pne for alle, men ingen eller sv\u00e6rt lav deltakerbetaling skal s\u00e6rlig sikre at barn fra lavinntektsfamilier kan delta. Samlet sett har Kirkens Bymisjon i Bergen tilbud om aktivitet og deltakelse hver eneste dag i uken, og i alle skoleferier. Jeg bekrefter at dette skjemaet ikke inneholder personopplysninger, med mindre dette er direkte etterspurt av Bufdir. Sensitive opplysninger skal aldri oppgis i skjema eller vedlegg. Ja Vi bekrefter at vi og v\u00e5r virksomhet tilfredsstiller grunnleggende krav til forsvarlig drift og forst\u00e5r at dette er et vilk\u00e5r for tildeling av tilskudd. Blant annet f\u00f8lger vi lovverk, har etiske retningslinjer og gode rutiner som s\u00f8rger for at vi ivaretar m\u00e5lgruppen(e) med driften eller v\u00e5re aktiviteter p\u00e5 en trygg m\u00e5te. Vi f\u00f8lger opp eventuelle avvik rutinemessig. Vi forst\u00e5r ogs\u00e5 at Bufdir skal varsles ved avvik som kan ha betydning for tilskuddet. Ja Jeg er kjent med at opplysningene i s\u00f8knaden er grunnlag for tildeling av tilskudd fra staten, og har satt meg inn i regelverket for ordningen. Jeg bekrefter at opplysningene i s\u00f8knaden er korrekte, og at jeg er kjent med v\u00e5r plikt til \u00e5 melde fra om eventuelle endringer som kan ha betydning for vedtaket om tilskudd. Ja Utskriftsdato: 27.41.2023 Skjemaid: 467810153 Side 9 av 9 "
}