{
  "dokument_id": "558b4e6f-9ad9-50be-9247-d4c30d48b8f6",
  "doc_type": "case_attachment",
  "kommune": 4601,
  "tittel": "Supplerende klage",
  "url": "https://bergen.kommune.no/politikere-utvalg/api/fil/bk360/9860876/Supplerende-klage",
  "tekst": "Bergen kommune Plan- og bygningsetaten Postboks 7700 5020 Bergen Sendes kun pr. epost til postmottak.planogbygg@bergen.kommune.no Bergen, den 15. oktober 2021 V\u00e5r ref: 10515 Ansvarlig advokat: Arne Christian Landsvik Deres ref.: KLAGE-2023/16596 KLAGE-2023/16596 \u2013 GNR 296 BNR 1 \u2013 LANGEDALEN 60 \u2013 SUPPLERENDE KLAGE P\u00c5 AVSLAG Eiendom: Gnr. 296 Bnr. 1 Eiendommens adresse: Langedalen 60, 5268 Haukeland Tiltakshaver: H\u00e5kon Hageb\u00f8 Hauge Tiltaket: Nytt bygg/k\u00e5rbolig 1. INNLEDNING Det vises til kommunens sak KLAGE-2023/16596 som gjelder klage p\u00e5 byggesak BYGG-2023/12598 hvor det i vedtak av 27. september d.\u00e5. ble gitt avslag p\u00e5 s\u00f8knad om oppf\u00f8ring av k\u00e5rbolig p\u00e5 eiendommen gnr. 296 bnr. 1 med adresse Langedalen 60. Advokatfirmaet Landsvik & Larsen AS representerer tiltakshaver H\u00e5kon Hageb\u00f8 Hauge i denne saken. Avslaget ble p\u00e5klaget med en fristavbrytende klage den 16. oktober d.\u00e5. Klagesaken ble gitt saksnummer KLAGE-2023/16596.Klagen suppleres med dette. Klagen p\u00e5 avslaget m\u00e5 ses i sammenheng med klage p\u00e5 avslag om bruksendring av uthus til bolig p\u00e5 samme eiendom i sak BYGG-2023/12599. Klage p\u00e5 oppf\u00f8ring av uthus til bolig er innsendt samtidig med denne klagen. 2. SAKENS BAKGRUNN 2.1 S\u00f8knad om tillatelse til tiltak av 19.04.2023 Saken gjelder avslag p\u00e5 s\u00f8knad om oppf\u00f8ring av k\u00e5rbolig p\u00e5 eiendommen gnr. 296 bnr. 1. K\u00e5rboligen har et bruksareal p\u00e5 60 kvm. BRA og et bebygd areal p\u00e5 68,1 kvm BYA. K\u00e5rboligen er en mindre to-roms bolig med et soverom og \u00e5pen stue/kj\u00f8kkenl\u00f8sning. Boligen er universelt utformet og er oppf\u00f8rt av tiltakshaver for tiltakshavers mor. K\u00e5rboligen har gode bokvaliteter, men er n\u00f8ktern i form og st\u00f8rrelse slik at det oppfyller form\u00e5let som k\u00e5rbolig. Advokatfirmaet Landsvik & Larsen AS | Kanalveien 11, 5068 Bergen | post@llco.no | Org.nr.: 924 394 420 Utklipp av fasadetegning av k\u00e5rboligen Utklipp av plantegningen til k\u00e5rboligen 2.2 Eiendommen Eiendommen er en landbrukseiendom p\u00e5 244,5 dekar beliggende i Langedalen i Arna bydel. Eiendommen er ikke regulert, og inng\u00e5r LNF-form\u00e5l i kommuneplanen. 2 Utklipp fra Nibio sitt g\u00e5rdskart \u2013 oversikt over landbrukseiendommens gnr. 296 bnr. 1 2.3 Dagens bruk av tiltaket og eiendommen Tiltakshaver, H\u00e5kon Hageb\u00f8 Hauge, driver g\u00e5rden aktivt selv og er 5. generasjons eier av g\u00e5rden. P\u00e5 g\u00e5rden i dag er det per. dags dato 8 sauer, 4 geiter, en v\u00e6r, 2 h\u00f8ns og 25 hester. I den senere tiden har tiltakshaver plantet skog i form av 25 000 grantr\u00e6r p\u00e5 eiendommen og gjerdet opp utmarken. Tiltakshaver har ogs\u00e5 dyrket opp 20 m\u00e5l med jord, som gir f\u00f8de til besetningen p\u00e5 g\u00e5rden. G\u00e5rden er i dag et \u2018generasjonstun\u2019 der tiltakshaverne bor i v\u00e5ningshuset, tiltakshavers mor bor i k\u00e5rboligen, og tiltakshavernes barn og barnebarn bor i oms\u00f8kt bruksendret bolig som er avsl\u00e5tt i sak (BYGG-2023/12599). Til sammen bor fire generasjoner p\u00e5 g\u00e5rden og sammen drifter de g\u00e5rden i fellesskap. G\u00e5rden er av en st\u00f8rrelse som ikke gj\u00f8r g\u00e5rden drivverdig i form av et \u00e5rsverk, og tiltakshaver har derfor kun hatt g\u00e5rden som en sidegeskjeft til sin ordin\u00e6re jobb. Tiltakshaver har derfor ikke s\u00f8kt om driftstilskudd p\u00e5 g\u00e5rden, men tiltakshaver opplyser om at det vil bli s\u00f8kt om driftstilskudd i 2024. 2.4 Avkj\u00f8rsel Det er i avslaget lagt til grunn at tiltaket mangler dokumentert adkomst. Eiendommen har vegrett, men tiltaket mangler tillatelse til \u00f8kt bruk av eksisterende avkj\u00f8rsel. Dette skyldes at Vestland fylkeskommune ikke vil behandle s\u00f8knaden f\u00f8r kommunen har tatt endelig stilling til byggesaken. Manglende avkj\u00f8ringstillatelse er f\u00f8lgelig ingen avslagsgrunn for tiltaket. 3 3. SAKENS RETTSLIGE SIDE 3.1 Innledning Som det fremkommer av kommunens vedtak i saken ble s\u00f8knaden avsl\u00e5tt under henvisning til kommuneplanens arealdel KPA \u00a7 3.1 om plankrav og KPA2018 \u00a7 31 arealform\u00e5let LNF i kommuneplankartet. Avslaget baseres seg p\u00e5 en feil vurdering av tiltaket, behovet for tiltaket og driften av g\u00e5rden, og tiltakets p\u00e5virkning p\u00e5 g\u00e5rdsdriften. Videre s\u00e5 er det i avslaget beg\u00e5tt saksbehandlingsfeil ved at kommunen har lagt feil faktum til grunn for avslaget og ved at tiltaket er vurdert etter en strengere vurderingsnorm p\u00e5 grunn av at tiltaket er gjelder s\u00f8knad om legalisering. Etter denne sides vurdering var det ikke grunnlag for \u00e5 gi avslag som nevnt. Dette begrunnes i det f\u00f8lgende. 3.2 LNF-form\u00e5l Innledning Tiltaket er for det f\u00f8rste avsl\u00e5tt p\u00e5 bakgrunn av KPA2018 \u00a7 31 om LNF-form\u00e5l, under henvisning til tiltaket medf\u00f8rer nedbygging av jordbruksareal, at det er uheldig at det blir \u00f8kt bygningsmasse innenfor LNF-omr\u00e5der og at signaleffekten av at det blir legalisert et tiltak innenfor LNF-omr\u00e5det kan virke motiverende for andre eiere av g\u00e5rdsbruk i tilsvarende situasjon. Denne side vurderer at tiltaket i utgangspunktet er i tr\u00e5d med arealform\u00e5let LNF og f\u00f8lgelig ikke er avhengig av en dispensasjon. Uansett er tiltaket av en slik karakter og omfang at kommunen b\u00f8r innvilge dispensasjon. Kommunen har feilaktig lagt til grunn at det ikke er landbruksvirksomhet p\u00e5 g\u00e5rden, og at jordene forpaktes vekk, noe som medf\u00f8rer at kommunen har vurdert s\u00f8knaden ut i fra feil forutsetninger. Videre er denne side uenig i kommunens begrunnelse, og vurderer at begrunnelsen b\u00e6rer preg av misforst\u00e5else av hvilke tiltak som er tillatt innenfor LNF-form\u00e5l, og at det lagt til grunn en feilaktig vurdering av tiltakets p\u00e5virkning p\u00e5 omgivelsen. I tillegg er vurderingen utslag av rettsanvendelsesfeil da tiltaket er vurdert strengere fordi det er en legaliseringss\u00f8knad. Tiltaket er i tr\u00e5d landbruks- natur- og friluftsform\u00e5l (LNF) Arealform\u00e5let LNF er et arealform\u00e5l hvor det er tillatt med landbruksproduksjon, herunder jordbruk, skogbruk og reindrift. Alle g\u00e5rder er i kommuneplanen avsatt til LNF-omr\u00e5de, og oppf\u00f8ring av g\u00e5rdsbygninger i form av v\u00e5ningshus, driftsbygninger etc. er tillatt i LNF-omr\u00e5der. 4 I KPA2018 \u00a7 31 fremg\u00e5r det at det i omr\u00e5de for LNF tillates tiltak som er n\u00f8dvendig for g\u00e5rdens n\u00e6ringsvirksomhet. V\u00e5ningshus vurderes som n\u00f8dvendig for g\u00e5rdens n\u00e6ringsgrunnlag da bonden i den norske tradisjonen bor p\u00e5 g\u00e5rdene. I retningslinjen til bestemmelsen st\u00e5r det at \u00abtiltak[..] b\u00f8r plasseres i tilknytning til tunet [..]. Dette gjelder spesielt for v\u00e5ningshus nr. 2.\u00bb (min utheving). Det er f\u00f8lgelig klart at flere v\u00e5ningshus ikke er i strid med LNF-form\u00e5let, dersom dette er n\u00f8dvendig for g\u00e5rdens n\u00e6ringsgrunnlag. I veilederen \u00abGarden som ressurs\u00bb fremg\u00e5r det p\u00e5 side 18 at \u00abdet vil i en del tilfeller bero p\u00e5 skj\u00f8nn om et tiltak faller inn under LNF-kategorien eller om det utl\u00f8ser krav om dispensasjon.\u00bb Utgangspunktet for vurderingen er en opplisting av vurderingskriterier i veilederen p\u00e5 side 8 \u2013 9. Relevante vurderingskriterier for om tiltaket er i tr\u00e5d med arealform\u00e5let er blant annet tiltakets p\u00e5virkning p\u00e5 jordbruket, tiltakets st\u00f8rrelse og volum, tiltakets p\u00e5virkning p\u00e5 natur- og kulturlandskap. Videre er det i veilederen p\u00e5 side 9 opplistet en del eksempler p\u00e5 hvilke tiltak som faller innenfor LNF- form\u00e5let. Slik det fremg\u00e5r av opplistingen vil en k\u00e5rbolig v\u00e6re i tr\u00e5d med LNF-kategorien dersom tiltaket er n\u00f8dvendig av hensyn til driften av g\u00e5rden, men en k\u00e5rbolig vil v\u00e6re i strid med arealfrom\u00e5let dersom \u00abbygningen i all hovedsak brukes til annet form\u00e5l som for eksempel turisme eller fritidsform\u00e5l, boligform\u00e5l ut over gardens behov, kontor osv.\u00bb Boligen er en mindre bolig p\u00e5 60 kvm BRA, og bebos av tiltakshavers mor. Tiltaket er sv\u00e6rt n\u00f8kternt i st\u00f8rrelse og i bruk som k\u00e5rbolig p\u00e5 g\u00e5rden, slik at den oppfyller en klar funksjon til g\u00e5rden. Boligen er plassert inn p\u00e5 eksisterende g\u00e5rdstun p\u00e5 areal som i Nibio sitt g\u00e5rdskart er klassifisert som bebygd areal, og har ingen negativ p\u00e5virkning p\u00e5 g\u00e5rdsdriften eller p\u00e5 natur- og kulturmilj\u00f8et. Det vises i den forbindelse til Byantikvarens h\u00f8ringsuttalelse hvor det ble konkludert med at \u00abbygningen er ikke i konflikt med hverken omr\u00e5dets eller g\u00e5rdstunets kulturhistoriske verdier.\u00bb 5 Utklipp fra Nibio sitt g\u00e5rdskart som viser at b\u00e5de bruksendret bolig og k\u00e5rbolig er oppf\u00f8rt p\u00e5 bebygd areal og ikke er i konflikt med jordbruksarealer Som redegjort for er g\u00e5rden i drift i form av skogbruk, overflatedyrking av f\u00f4r, samt husdyrhold. G\u00e5rden drives som nevnt at tiltakshaver og hans familie og det m\u00e5 legges til grunn at tiltakshaver har behov for flere boliger p\u00e5 g\u00e5rden av hensyn til g\u00e5rdsdriften. Oppsummert s\u00e5 har boligen en funksjon p\u00e5 g\u00e5rden som k\u00e5rbolig og er derfor i tr\u00e5d med LNF-form\u00e5let, slik at boligen ikke er avhengig av en dispensasjon fra LNF-form\u00e5let. Vilk\u00e5rene for dispensasjon er innfridd 3.2.3.1 Innledning For det tilfelle at tiltaket ikke er i tr\u00e5d med LNF-form\u00e5let er dennes sides vurdering av vilk\u00e5rene for \u00e5 innvilge en dispensasjon er innfridd. 6 Det f\u00f8lger av pbl. \u00a7 19-2 annet ledd at kommunen kan innvilge dispensasjon fra bestemmelser gitt med hjemmel i plan- og bygningsloven dersom hensynene bak bestemmelsen ikke blir vesentlig tilsidesatt med dispensasjonen, forutsatt at fordelene med \u00e5 gi dispensasjon er st\u00f8rre enn ulempene. 3.2.3.2 Vurdering av hensyn Hensynet bak LNF-form\u00e5let er \u00e5 ivareta hensynet til jordbruk, skogbruk og naturlige og viktige friluftsomr\u00e5der. Den aktuelle g\u00e5rden er som redegjort for under pkt. 2.3 i drift i form av aktivt skogbruk, overflatedyrking av med husdyr, hvilket viser at g\u00e5rden er en reell landbrukseiendom. I tillegg er det p\u00e5 g\u00e5rden hester p\u00e5 f\u00f4r, som er et form\u00e5l som ligger tett opp mot g\u00e5rdsform\u00e5l. Den oms\u00f8kte boligen ligger plassert i forbindelse med eksisterende g\u00e5rdstun, og medf\u00f8rer ingen negativ p\u00e5virkning p\u00e5 kulturmilj\u00f8et, eller muligheten for \u00e5 drive landbruk. Boligen ligger plassert mellom eksisterende l\u00e5ve i vest, eksisterende v\u00e5ningshus i s\u00f8r og et skogholt i nord, slik at boligen er skjermet fra omgivelsene og p\u00e5virker derfor ikke landskapsbildet. Ang\u00e5ende hensynet til friluftsform\u00e5l ligger boligen som nevnt plassert i eksisterende g\u00e5rdstun, og medf\u00f8rer ikke privatisering av omr\u00e5der som ikke i dag allerede er privatisert. Det eksisterer i dag en turvei forbi g\u00e5rden, slik at adkomsten til turomr\u00e5dene i vest er uber\u00f8rt av tiltaket. Samlet sett er det klart at en dispensasjon fra LNF-form\u00e5let ikke vil vesentlig tilsidesette hensynet bak bestemmelsen. 3.2.3.3 Vurdering av konsekvenser Som nevnt er dagens eier 5. generasjons eier av g\u00e5rden, og driver g\u00e5rden sammen med sin familie som bor p\u00e5 g\u00e5rden. At g\u00e5rden kan fortsette \u00e5 bebos av storfamilien som driver g\u00e5rden m\u00e5 vurderes som en klar og vektig fordel. Som redegjort for p\u00e5virker ikke tiltaket LNF-form\u00e5let i negativ grad, slik at en dispensasjon har f\u00e5 ulemper. I avslaget er det ved vurdering av dispensasjon lagt vesentlig vekt p\u00e5 at en legalisering vil medf\u00f8re en uheldig signaleffekt, noe som har medf\u00f8rt at tiltaket er vurdert strengere enn om tiltaket ikke var oppf\u00f8rt. Dette er i strid med kravene til saksbehandling av legaliseringss\u00f8knader og utgj\u00f8r en saksbehandlingsfeil, se n\u00e6rmere redegj\u00f8relse for dette i punkt 3.4. At s\u00f8knaden gjelder en legaliseringss\u00f8knad og at legaliseringer i seg selv er uheldig kan ikke vektlegges som en ulempe med dispensasjonen. Samlet sett er fordelene med en dispensasjon klart st\u00f8rre enn ulempene etter en samlet vurdering. 7 3.3 KPA2018 \u00a7 3.1 om plankrav Innledning Tiltaket er videre avsl\u00e5tt p\u00e5 bakgrunn av krav til reguleringsplan i KPA2018 \u00a7 3.1 under henvisning til at dispensasjon fra plankravet vil undergrave plankravet i kommuneplanens arealdel, at tiltaket medf\u00f8rer at jordbruksareal nedbygges, at avkj\u00f8rselen avviker fra statlige planretningslinjer, at hensynet til offentlig medvirkning blir tilsidesatt, samt at fortetting i omr\u00e5det er uheldig med tanke p\u00e5 \u00f8kt biltrafikk. Denne side er uenig i kommunens begrunnelse. For det f\u00f8rste har kommunen feilaktig lagt til grunn at tiltaket bygger ned jordbruksareal og at tiltaket vil kunne gi en begrensning i fremtidig tradisjonell jordbruksproduksjon. Videre b\u00e6rer begrunnelsen preg av en feilaktig forst\u00e5else av tiltaket, og tiltakets behov for en reguleringsprosess. Det f\u00f8lger av pbl. \u00a7 19-2 annet ledd at kommunen kan innvilge dispensasjon fra bestemmelser gitt med hjemmel i plan- og bygningsloven dersom hensynene bak bestemmelsen ikke blir vesentlig tilsidesatt med dispensasjonen, forutsatt at fordelene med \u00e5 gi dispensasjon er st\u00f8rre enn ulempene Behovet for en overordnet planprosess I begrunnelsen skriver kommunen at en \u00abdispensasjon vil lett kunne underbygge hensynet bak kravet om regulering, og ut fra hensynet til offentlighet, samr\u00e5d og medvirkning, er det viktig at det ikke gis enkeltdispensasjoner, men at tiltak og omr\u00e5det blir vurdert gjennom en mer omfattende prosess som gjennom en reguleringsplan.\u00bb Med begrunnelsen har kommunen lagt til grunn at en sv\u00e6rt h\u00f8y terskel for dispensasjon fra plankravet, uten \u00e5 ta hensyn til at det i Bergen kommune er en lav terskel for \u00e5 innvilge dispensasjon fra plankravet. Etter denne sides vurdering er det ikke tilstrekkelig behov for en overordnet planprosess i denne saken, slik at hensynet bak kravet om reguleringsplan ikke vesentlig blir tilsidesatt med en dispensasjon. Hensikten med plankravet er for \u00e5 sikre en bred, helhetlig og grundig vurdering av arealbruken i et bestemt omr\u00e5de. Dispensasjon fra plankravet er mest aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Sp\u00f8rsm\u00e5let er i prinsippet om tiltaket i tilstrekkelig grad kan ivaretas gjennom en byggesaksprosess, eller om hensynet til tilstrekkelig utredning av tiltaket forutsetter en reguleringsprosess. I denne saken er s\u00f8knaden om dispensasjon fra plankravet sendt p\u00e5 h\u00f8ring til Bymilj\u00f8etaten, Byantikvaren, Vestland Fylkeskommune (VLFK), Etat for Landbruk og Statsforvalteren, som alle har gitt h\u00f8ringsuttalelser til tiltaket. Basert p\u00e5 den omfattende h\u00f8ringen er det vanskelig \u00e5 se hva en reguleringsprosess skulle tilf\u00f8rt byggesaken. 8 B\u00e5de etat for Landbruk, Bymilj\u00f8etaten og Statsforvalteren har i sine h\u00f8ringsuttalelser feilaktig lagt til grunn at det ikke er drift p\u00e5 g\u00e5rden i dag. Dette skyldes trolig at tiltakshaver har drevet g\u00e5rden som nevnt i punkt 2.3 uten \u00e5 s\u00f8ke om driftstilskudd for g\u00e5rden. G\u00e5rden er drevet innenfor rammene av det drivverdige driftsgrunnlaget p\u00e5 g\u00e5rden, og det er vanskelig \u00e5 se at det trengs en reguleringsplanprosess for \u00e5 konstatere at g\u00e5rden er i daglig drift. Avkj\u00f8rsel Hva gjelder avkj\u00f8rsel er s\u00f8knad om avkj\u00f8ringstillatelse sendt til avgj\u00f8relse til VLFK som ikke har \u00f8nsket \u00e5 gi en ny avkj\u00f8ringstillatelse f\u00f8r kommunen har avgjort byggesaken. At VLFK velger \u00e5 avvente utfallet av byggesaken f\u00f8r de avgj\u00f8r s\u00f8knaden gir ikke et st\u00f8rre behov for \u00e5 gjennomf\u00f8re en reguleringsprosess. For det tilfelle at VLFK ser behov for \u00e5 stramme inn avkj\u00f8rselen til dagens vegnorm kan det VLFK stille vilk\u00e5r om dette i avkj\u00f8ringstillatelsen, og kan ikke begrunne behov for \u00e5 gjennomf\u00f8re en reguleringsprosess. Trafikk I uttalelsen fra VLFK er det lagt til grunn at omr\u00e5det ikke egner seg for oppf\u00f8ring av boliger da det er d\u00e5rlig med kollektivdekning i omr\u00e5det slik at utbyggingen hovedsakelig vil v\u00e6re bilbasert. Etter dennes side vurdering er det ikke grunn for \u00e5 avsl\u00e5 s\u00f8knaden om dispensasjon med begrunnelse i transport. Som nevnt er boligen oms\u00f8kt for \u00e5 benyttes som k\u00e5rbolig for tiltakshavers mor. En k\u00e5rbolig m\u00e5 naturlig nok ligge p\u00e5 og ikke inne i et boligfelt dersom det skal kunne oppfylle form\u00e5let som k\u00e5rbolig. Videre vil g\u00e5rdsbruk naturlig ligge langt fra kollektivtransport da g\u00e5rdsbruks lave befolkningstetthet gj\u00f8r det lite samfunns\u00f8konomisk l\u00f8nnsomt \u00e5 bygge bybane eller sette opp buss der g\u00e5rdene er. Hensikten med statlige planretningslinjer for transport er \u00e5 s\u00f8rge for at de store boligomr\u00e5dene plasseres slik at det ikke genereres store mengder biltrafikk, men hensikten er ikke \u00e5 hindre at det oppf\u00f8res k\u00e5rbolig p\u00e5 de f\u00e5 g\u00e5rdene som er igjen i Bergen. Kommunen har relativt nylig gitt tillatelse til oppdeling av flere boenheter i LNF-omr\u00e5de i Langedalen i byggesak BYGG-2022/23430 p\u00e5 eiendommen gnr. 296 bnr. 34. Det er uforst\u00e5elig at kommunen kan innvilge dispensasjon fra plankravet i samme LNF-omr\u00e5de samtidig som oms\u00f8kt bolig avsl\u00e5s med en generell begrunnelse om at bolig i dette omr\u00e5det er i strid med statlige planretningslinjer. Det er klart at oppf\u00f8ring av en k\u00e5rbolig p\u00e5 en g\u00e5rd ikke vil medf\u00f8re en slik \u00f8kning i trafikk at det er grunnlag for \u00e5 kreve gjennomf\u00f8ring av ny reguleringsplan for \u00e5 gjennomf\u00f8re tiltaket. 9 Ikke nedbygging av jordbruksareal I avslaget er det videre lagt til grunn at tiltaket medf\u00f8rer nedbygging av jordbruksareal og at tiltaket medf\u00f8rer en uheldig omdisponering eller fragmentering av landbruksomr\u00e5der. Videre legger kommunen til grunn at boligen vil kunne gi en vesentlig begrensning p\u00e5 fremtidig tradisjonell jordbruksproduksjon. Som redegjort for under punkt 3.2.2 er k\u00e5rboligen plassert i tilknytningen til eksisterende g\u00e5rdstun p\u00e5 omr\u00e5de som i Nibio sitt g\u00e5rdskart er klassifisert som bebygd omr\u00e5de. Boligen er ikke plassert p\u00e5 bebygd jordbruksareal, slik at tiltaket ikke medf\u00f8rer noen omdisponering eller nedbygging av jordbruksareal. Videre s\u00e5 driftes g\u00e5rden i dag innenfor rammene av det som er drivverdig ut i fra g\u00e5rdens st\u00f8rrelse. Det er ikke p\u00e5regnelig at g\u00e5rden i fremtiden skal betydelig \u00f8kt produksjon av noe slag da g\u00e5rden ikke er tilstrekkelig stor til \u00e5 kunne investere i en betydelig fremtidig satsning innenfor landbruk. Uansett s\u00e5 er boligen plassert inne p\u00e5 det eksisterende g\u00e5rdstunet, og det er vanskelig \u00e5 se at en k\u00e5rbolig p\u00e5 g\u00e5rden vil kunne legge begrensninger p\u00e5 fremtidig g\u00e5rdsdrift. Ingen risiko for presedensvirkning I avslaget er avslaget begrunnet med risiko for presedensvirkning for tilsvarende situasjoner. Denne side er for det f\u00f8rste uenig i at det er en risiko for presedensvirkning. For det tilfelle at tiltaket medf\u00f8rer presedensvirkning vil ikke presedensvirkningen v\u00e6re noe negativt. Det klare utgangspunktet er at et tiltatak kun vil gi presedensvirkning dersom det er snakk om rettslig og faktisk like tiltak. Som nevnt gjelder denne saken s\u00f8knad om oppf\u00f8ring av en k\u00e5rbolig som bebos av tiltakshavers mor, og som sammen med tiltakshaver og tiltakshavers barn og barnebarn driver g\u00e5rden i fellesskap. Det er sv\u00e6rt liten sannsynlighet for at det skal oppst\u00e5 en lik sak som gir kommunen plikt til \u00e5 behandle sakene likt i fremtiden, og risikoen for denne presedensvirkningen fremst\u00e5r helt ubegrunnet i avslaget. Uansett s\u00e5 er det som gjennomg\u00e5tt ovenfor sv\u00e6rt gode grunner for \u00e5 innvilge dispensasjon i denne saken. Om kommunen i fremtiden skulle havne i en situasjon der de var tvunget til \u00e5 innvilge dispensasjon for oppf\u00f8ring av en n\u00f8ktern og liten k\u00e5rbolig p\u00e5 60 kvm p\u00e5 grunn av denne saken vil ikke dette v\u00e6re en ulempe. Det er ingen ulempe at kommunen fatter riktige og fornuftige vedtak. Oppsummering Som redegjort for har s\u00f8knaden v\u00e6rt p\u00e5 h\u00f8ring til en rekke h\u00f8ringsinstanser som har gitt h\u00f8ringsuttalelser til saken, slik at det ikke vil v\u00e6re n\u00f8dvendig med en planprosess. Den oms\u00f8kte boligen ligger i tilknytning til eksisterende g\u00e5rdsbruk og medf\u00f8rer ingen nedbygging av jordbruksareal, eller legger noen begrensninger p\u00e5 p\u00e5regnelig fremtidig jordbruk. Trafikk\u00f8kningen til tiltaket er begrenset, og ikke st\u00f8rre enn det som kommunen nylig har godkjent i LNF-omr\u00e5det i Langedalen. 10 Etter denne sides vurdering kan samtlige forhold som p\u00e5pekt av kommunen avklares gjennom en byggesaksprosess slik at hensynet bak plankravet ikke tilsidesettes. Videre kan vi heller ikke se at det er s\u00e6rlige ulemper med \u00e5 gi dispensasjon som kan avveie fordelen med at det oppf\u00f8res en mindre k\u00e5rbolig p\u00e5 g\u00e5rden. Vilk\u00e5rene for \u00e5 gi dispensasjon fra kravet til reguleringsplan er dermed etter v\u00e5r vurdering innfridd, slik at kommunen kan og b\u00f8r innvilge dispensasjon fra plankravet. 3.4 Saksbehandlingsfeil Innledning I avslaget har kommunen feilaktig lagt til grunn at g\u00e5rden ikke driftes av tiltakshaver, slik at avslaget baserer seg p\u00e5 feil fakta. Videre er avslaget i vurdert strengere enn om tiltaket ikke allerede var oppf\u00f8rt fordi tiltaket er en legaliseringss\u00f8knad. Dette er klare brudd p\u00e5 saksbehandlingsreglene, noe som medf\u00f8rer at vedtaket er ugyldig. Dette begrunnes i det f\u00f8lgende. Feil faktum Det f\u00f8lger av sikker rett at forvaltningsvedtak kan kjennes ugyldig dersom det bygger p\u00e5 uriktig faktum, og feilen har virket inn p\u00e5 vedtaket, se blant annet Eckhoff og Smith Forvaltningsrett 9. utgave side 2010 s. 493-494, og HR-2013-02313. I HR-2013-02313 er det videre om \u00e5rsaken for feil faktum lagt til uttalt at \u00abhvis vedtaket bygger p\u00e5 uriktig faktisk grunnlag, kan det kjennes ugyldig selv om forvaltningen ikke kan klandres for sin feiltakelse.\u00bb I denne saken har kommunen feilaktig lagt til grunn at det ikke er g\u00e5rdsdrift p\u00e5 g\u00e5rden til tross for at tiltakshaver med familie har aktivt har driftet g\u00e5rden innenfor de rammene det er driftsgrunnlag for p\u00e5 g\u00e5rden. Om \u00e5rsaken til feil fakta skyldes bygningsmyndigheten eller h\u00f8ringsinstansene er uten betydning for om vedtaket kan v\u00e6re ugyldig. S\u00f8knaden skal behandles som om tiltaket ikke er gjennomf\u00f8rt Etter fast og langvarig ulovfestet rett skal s\u00f8knader om tillatelse til tiltak behandles som om tiltaket ikke var gjennomf\u00f8rt. I Sivilombudets sak SOM-2011-1482 ble det uttalt at \u00ab[e]n s\u00f8knad i ettertid for et tiltak som i sin tid ble utf\u00f8rt ulovlig, skal i utgangspunktet behandles som om tiltaket enn\u00e5 ikke er gjennomf\u00f8rt. [..] Dette inneb\u00e6rer [...] at tiltakshaver verken skal \u02bbstraffes\u02bc for \u00e5 fremsette s\u00f8knaden for sent, ved \u00e5 undergi den 11 en s\u00e6rlig streng behandling, eller at tiltaket lettere skal godkjennes som f\u00f8lge av at det allerede er oppf\u00f8rt.\u00bb Avslaget er av kommunen begrunnet med at \u00absignaleffekten av \u00e5 legalisere oppf\u00f8ring av ikke godkjente bygninger p\u00e5 g\u00e5rdstun i LNF-omr\u00e5de i et pressomr\u00e5de som Bergen, kan i stor grad virke motiverende for andre eiere av g\u00e5rdsbruk i tilsvarende situasjon\u00bb. N\u00e5r kommunen begrunner avslaget med at tiltaket ikke kan legaliseres fordi det er bygget f\u00f8r s\u00f8knaden er innsendt kommunen straffes tiltakshaver for \u00e5 ha sendt s\u00f8knaden for sent. Dette er en klar saksbehandlingsfeil. Det er videre grunn til \u00e5 bemerke at Bergen kommune behandler et stort antall legaliseringssaker hvert \u00e5r uten at kommunen behandler disse strengere enn andre s\u00f8knader i frykt for at befolkningen generelt skal begynne \u00e5 gjennomf\u00f8re tiltak uten forutg\u00e5ende s\u00f8knad. At akkurat denne s\u00f8knaden m\u00e5 avsl\u00e5s p\u00e5 grunn av motivasjonen det kan gi til andre g\u00e5rdbrukere i Bergen til \u00e5 bygge ulovlig i fremst\u00e5r noe underlig da det ikke er noen grunn til at tro at g\u00e5rdbrukere har et mer lemfeldig forhold til plan- og bygningsloven enn andre. Ugyldighet Etter forvaltningsloven \u00a7 41 vil et vedtak v\u00e6re ugyldig dersom det er \u00abgrunn til \u00e5 regne med\u00bb at saksbehandlingsfeilene \u00abhar virket bestemmende\u00bb p\u00e5 vedtakets innhold. I utgangspunktet kreves det ikke mer enn en fjerntliggende mulighet for at feilen kan ha virket inn p\u00e5 vedtaket for at et vedtak er ugyldig, se blant annet \u00abForvaltningsloven\u00bb av Geir Woxholth s. 648. I denne saken har kommunen som redegjort for lagt til grunn feil faktum ang\u00e5ende driften av g\u00e5rden. Hvordan g\u00e5rden driftes er helt vesentlige momenter i vurdering av om g\u00e5rden skal tillates bebygget med flere boliger. Det er grunn til \u00e5 regne med at kommunens feilaktige forst\u00e5else av faktum har virket bestemmende p\u00e5 vedtakets innhold. Videre har kommunen som redegjort for beg\u00e5tt rettsanvendelsesfeil ved at s\u00f8knaden er begrunnet strengere fordi det er en legaliseringss\u00f8knad. Det er grunn til \u00e5 tro at en mildere vurderingsnorm ville gjort at tiltakshaver fikk tillatelse til tiltaket slik at rettsanvendelsesfeilen har virket bestemmende p\u00e5 vedtakets innhold Det er basert p\u00e5 ovennevnte grunn til \u00e5 tro at b\u00e5de kommunens feilaktige forst\u00e5else av faktum og rettsanvendelsesfeilen ved dispensasjonsvurderingen hver for seg har virket bestemmende p\u00e5 vedtakets innhold. 12 Det er videre grunn til \u00e5 tro at b\u00e5de det feilaktige faktumet og den for strenge vurderingsnormen kan ha samvirket til at kommunen ga avslag p\u00e5 s\u00f8knaden, slik at den samlede virkningen av saksbehandlingsfeil har virket bestemmende p\u00e5 vedtakets innhold. Basert p\u00e5 ovennevnte er det klart at avslaget p\u00e5 s\u00f8knad om oppf\u00f8ring av k\u00e5rbolig er ugyldig. Vi ber om at kommunen opphever avslaget og innvilger en s\u00f8knad som oms\u00f8kt. 4. AVSLUTNING Basert p\u00e5 ovennevnte er denne sides oppfatning at det for det f\u00f8rste er gode grunner til \u00e5 gi tillatelse til tiltaket og innvilge dispensasjoner som oms\u00f8kt, samt at kommunens avslag feil faktum og en for streng vurdering av s\u00f8knaden. P\u00e5 denne bakgrunn bes Bergen kommune om \u00e5 omgj\u00f8re avslag i sak BYGG-2023/12598 og gi tillatelse som oms\u00f8kt. Med vennlig hilsen Advokatfirmaet Landsvik & Larsen AS Jostein Kvakland Advokatfullmektig e-post: jostein@llco.no mobil: 971 54 086 13 "
}