{
  "dokument_id": "f51e5bcc-aa2e-545e-8a65-1563e6ce50ea",
  "doc_type": "case_attachment",
  "kommune": 4601,
  "tittel": "Fagnotat datert 27.10.2023",
  "url": "https://bergen.kommune.no/politikere-utvalg/api/fil/bk360/9286797/Fagnotat-datert-27-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15914-9 (Arbeidssted) Saksbehandler: Ingvild Bergan Dato: 27.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 161/1317/0/0 Kolstien. Oppf\u00f8ring av tomannsbolig Nabo Charlotte Hystad og Eivind S\u00f8rheim, Hilde J. M\u00e6land og Sergej Hvem klager? Tyvenko, samt nabo til felles, privat vei, Kamilla Botne. Oppf\u00f8ring av tomannsbolig med utenomhusarbeider og parkeringskjeller Tiltaket (482,7 m2). Vedtak 05.09.2023 om rammetillatelse p\u00e5 vilk\u00e5r, dispensasjon fra KPA2018 \u00a7 Vedtaket 3.1 plankrav og \u00a7 17 parkering, og reguleringsplan \u00a7 4 takvinkel, \u00a7 6 byggeh\u00f8yde og \u00a7 7 takflate, jf pbl \u00a7 19-2. Eiendommen omfattes delvis av eldre reguleringsplan for \u00c5RSTAD. KOLSTIEN G\u00c5RD, stadfestet 1954, planid 10750000, og er regulert til bolig. Planstatus KPA2018 viser eiendommen som \u00f8vrig byggesone, og den ligger innenfor hensynssonene Aktsomhetsomr\u00e5der for steinsprang, jord- og flomskred og sn\u00f8skred, Kulturmilj\u00f8 Land\u00e5s og Naturmilj\u00f8 \u2013 naturtyper. For ytterligere planstatus, se punkt 1.2 (under). Mangelfull nabovarsling, skredfare, overvannsh\u00e5ndtering, manglende rettigheter for bruk av privat vei, plassering av hus, forekomst av Klagegrunner gammelskog, byggets h\u00f8yde, behov for ny reguleringsplan, behov st\u00f8ttemur er ikke avklart. Behov for Nei ytterligere saksbehandling ved eventuell omgj\u00f8ring Anbefalt vedtak Vedtak om tillatelse 05.09.2023 opprettholdes. Med hilsen Plan- og bygningsetaten Ulf S\u00e6terdal Avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om et tilsvarende tiltak ble avsl\u00e5tt 14.12.2022 (sak BYGG- 2022/26917). Prosjektet er n\u00e5 noe redusert og terrenginngrepene er mindre. 1.2. Opplysninger av vesentlig betydning for behandling av klagen Planstatus (fortsetter fra forrige side) Kommunedelplan for \u00c5RSTAD/FANA/BERGENHUS. KDP LAND\u00c5S, stadfestet 1996, planid 9730000, viser hovedsakelig eiendommen som friomr\u00e5de (85 %) og en mindre del som boligomr\u00e5de (15,2 %). Den delen av eiendommen vist som bolig i kommunedelplanen er ogs\u00e5 vist som omr\u00e5de unntatt fra rettsvirkning. Plan- og bygningsetaten vurderer at reguleringsplan og KPA2018 overstyrer KDPs arealform\u00e5l friomr\u00e5de for eiendommen Andre overordnede registreringer Store deler av eiendommen inng\u00e5r i friluftsomr\u00e5det Sentrale Byfjell (Bymilj\u00f8etaten, 2016). Byfjellsgrensen g\u00e5r langs eiendomsgrensen i \u00f8st og s\u00f8r. Eiendommen grenser til friluftsomr\u00e5det Natlandslia (Naturbase). Nabomerknader Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3. Det er mottatt merknad fra g\u00e5rdsnummer/bruksnummer: 161/1106, ved Heike Christina Beerbaum (og 161/1313), om utgifter for vedlikehold av felles, privat vei. 161/1106 ved Anita G. Hansen: den private veien t\u00e5ler ikke flere biler. Sprengning i rasutsatt omr\u00e5de er problematisk. Det vises til tidligere avslag p\u00e5 eiendommen. 161/1085 ved Hilde Joranger M\u00e6land og Sergei Tykvenko: merknader til visuelle kvaliteter, husets h\u00f8yde og plassering, inngrep i s\u00e5rbar natur, manglende prosjektering av mur, skredfare. Feltet b\u00f8r inng\u00e5 i ny reguleringsplan f\u00f8r nybygg tillates. 161/1087 ved Eivind S\u00f8rheim og Charlotte H. Hystad: merknader knyttet til blant annet til problematikk knyttet til overvann, skredfare, trafikkforhold, terrenginngrep, samt manglende prosjektering av tiltak ut over eiendomsgrensen, som for eksempel mur. Saksnummer KLAGE-2023/15914 Side 2 av 11 Samtykke Stein Trengereid, eier av naboeiendommen gnr 161 bnr 1316, har gitt samtykke til oppf\u00f8ring av tiltak n\u00e6rmere eiendomsgrense enn 4 meter. Uttalelser og kartlegging Multiconsult utf\u00f8rte 28.06.2021 en skredfarekartlegging, som viser at byggeomr\u00e5det ikke har tilfredsstillende sikkerhet. Rapporten beskriver samtidig hvordan omr\u00e5det kan oppn\u00e5 tilfredsstillende sikkerhet i henhold til TEK17 \u00a7 7-3. Bymilj\u00f8etaten har gitt uttalelse 29.06.2023 hvor det sl\u00e5s fast at omr\u00e5det har spesielle naturkvaliteter og skal beskyttes mot u\u00f8nsket p\u00e5virkning, s\u00e6rlig av hensyn til naturtypen rik edell\u00f8vsskog. Det frar\u00e5des imidlertid ikke at det gis dispensasjon for det oms\u00f8kte tiltaket, under vilk\u00e5r at det etableres skredsikringstiltak som beskrevet i s\u00f8knaden. Bymilj\u00f8etaten v/veiforvaltning opprettholdt 29.06.2023 sin uttalelse 22.12.2020, om at \u00f8kt bruk av avkj\u00f8rsel godkjennes p\u00e5 n\u00e6rmere angitte betingelser. Bergen Vann har gitt forh\u00e5ndsuttalelse datert 29.06.2022. Byantikvaren gitt uttalelse 07.07.2023, hvor det vurderes at tiltaket vil ikke komme i stor konflikt med hensynssonenes retningslinjer. Byantikvaren ber Plan- og bygningsetaten vurdere visuelle kvaliteter. Byarkitekten har gitt uttalelse 11.07.2023, hvor tiltaket anbefales, gitt en mindre justering av takform og volum. Saken ble 07.06.2023 ogs\u00e5 sendt Statsforvalteren i Vestland, Statens vegvesen og Vestland Fylkeskommune til uttalelse. Det er ikke mottatt noen tilbakemelding. 2. Om klagene Klagen fra Botne (gbnr 161/1106, privat vei og gbnr 161/1314, Kolstien 43C) gjelder manglende nabovarsel. Det oms\u00f8kte tiltaket ligger innerst i den private veien, som eies av Kolstien 43C, 43D, 43E og 43F. Klager mener disse eiendommene burde mottatt nabovarsel i forbindelse med s\u00f8knaden 09.05.2023, p\u00e5 samme m\u00e5te som i forrige s\u00f8knadsrunde. Klagen fra M\u00e6land og Tykvenko (gbnr 161/1085, Kolstien 35) dreier seg hovedsakelig om f\u00f8lgende momenter: Saksnummer KLAGE-2023/15914 Side 3 av 11 \u2022 Tiltakshaver har ikke beskrevet terrenget der tiltaket skal oppf\u00f8res korrekt. Tiltaket er ikke oms\u00f8kt p\u00e5 den delen av tomten som alt er planert og beplantet med ungskog, men p\u00e5 en naturtomt, med gammel l\u00f8vskog og verdifullt artsmangfold. \u2022 Tiltaket vil medf\u00f8re problemer med h\u00e5ndtering av overvann og \u00f8kt skredfare \u2022 Beskrivelsen av skredsikring er ikke realistisk. Det vil blant annet m\u00e5tte fjernes flere tr\u00e6r enn opplyst. \u2022 Huset blir liggende for h\u00f8yt i terrenget, og passer ikke inn med omgivelsene \u2022 Vedtaket redegj\u00f8r ikke for hvordan tiltakshaver skal anlegge vei helt frem til eiendommen, eller hvordan den private veien skal benyttes uten tillatelse fra \u00f8vrige eiere. \u2022 Det ikke redegjort for oppf\u00f8ring av forst\u00f8tningsmur og gjerde ved vei. I forrige s\u00f8knadsrunde var det prosjektert st\u00f8tteanordninger for dette p\u00e5 klagers tomt, og det ettersp\u00f8rres derfor hvordan dette n\u00e5 skal l\u00f8ses. \u2022 Tillatelse for oppf\u00f8ring av boliger i denne saken vil skape forventinger om at de to andre ubebygde tomtene ogs\u00e5 kan bygges ut. \u2022 De uavklarte forholdene og den samlede risiko ved prosjektet tilsier at det burde v\u00e6rt plankrav. \u2022 Det er gjort formaliafeil i vedtaket, for eksempel i forbindelse med angivelse av enkelte g\u00e5rds- og bruksnummer. Dette virker uryddig. Klagen fra S\u00f8rheim og Hystad (gbnr 161/1087, Kolstien 37) dreier seg hovedsakelig om f\u00f8lgende momenter: \u2022 Forhold knyttet til overvann, flom og rassikring er ikke godt nok avklart. \u2022 Klagernes eiendom utgj\u00f8r lavbrekket i terrenget, med avrenning fra Kolstien 43C og 43D. Overvannsproblemene er allerede \u00f8kende og klagerne er bekymret for konsekvensene av videre utbygging. \u2022 Det er ikke redegjort tilstrekkelig for tilkomstvei og trafikkareal. \u2022 Det er terrengh\u00f8yder tatt opp i mur mellom gbnr 161/1317, den private veien og klagers eiendom. Muren er ikke dimensjonert som veimur og det er ikke en kj\u00f8resterk sikring ved terrengforskjellen. \u2022 Vilk\u00e5rene for \u00e5 gi dispensasjon fra plankrav er ikke oppfylt. Det er n\u00f8dvendig med en mer helhetlig vurdering f\u00f8r det eventuelt kan foretas utbygging i omr\u00e5det. Ansvarlig s\u00f8ker har gitt kommentarer til klagene 06.10.2023. Disse kan i hovedsak oppsummeres som f\u00f8lger: Om klagen fra Botne, Kolstien 43C: \u2022 Adkomst og bruk av vei allerede er avklart ved tinglyst avtale. Dermed er det ikke n\u00f8dvendig \u00e5 sende nabovarsel til eierne av den private veien. \u2022 Klagers boligeiendom grenser ikke til tiltaket. Saksnummer KLAGE-2023/15914 Side 4 av 11 \u2022 Ansvarlig s\u00f8ker mener for \u00f8vrig at en klage ikke ville kunne tilf\u00f8rt noe videre nytt til saken. Om klagen fra M\u00e6land og Tykvenko, Kolstien 35: \u2022 Det fremkommer ingen nye forhold som ikke allerede er godt belyst og vurdert i s\u00f8knadsdokumenter og vedtak. \u2022 Det er ikke er planlagt etablering av murer eller andre s\u00f8knadspliktige tiltak n\u00e6rmere enn 4 m fra nabogrense. \u2022 Ansvarlig s\u00f8ker kan ikke se at det er registrert ramsl\u00f8k eller ramsl\u00f8ksflue p\u00e5 eiendommen gjennom artsdatabasen. Bilde 1. Oversiktsfoto, Kolstien (fra s\u00f8knaden/Google maps). Om klagen fra S\u00f8rheim og Hystad, Kolstien 37: \u2022 Problematikk knyttet til overvann vil bli forsvarlig h\u00e5ndtert av ansvarlig foretak. Det er utarbeidet en rapport p\u00e5 dette punktet, som er godkjent av Bergen vann. \u2022 Eiendommen har godkjent adkomstvei gjennom tinglyst avtale. Den konkrete oppbygning av veilegemet helt frem til tiltaket m\u00e5 imidlertid detaljprosjekteres av ansvarlig foretak. \u2022 Ansvarlig foretak vil vurdere b\u00e6reevne og stabilitet p\u00e5 eksisterende grunn og murer. Dersom det blir n\u00f8dvendig med tiltak som ber\u00f8rer klagers eiendom vil det v\u00e6re naturlig \u00e5 avklare l\u00f8sning gjennom dialog. Det vises til tilsvaret i sin helhet. Saksnummer KLAGE-2023/15914 Side 5 av 11 3. V\u00e5r vurdering 3.1 Nabovarsel Det f\u00f8lger av pbl. \u00a7 21-3 at naboer og gjenboere skal varsles i forbindelse med s\u00f8knad om byggetiltak. Det er anf\u00f8rt i klagen fra Botne at s\u00f8knaden ikke er korrekt nabovarslet. Dette begrunnes med at det oms\u00f8kte tiltaket ligger innerst i en privat vei (gbnr 161/1106), og det er ikke sendt nabovarsel til eierne av veien. Eierne av veien ble nabovarslet i forrige s\u00f8knadsrunde. I merknader til klagen svarer ansvarlig s\u00f8ker f\u00f8lgende om nabovarslingen: \u00abAdkomst og bruk av veg er avklart, jf. bla tinglyst bruksrett til veg. Vi kan ikke se at det er rett \u00e5 nabovarsle alle langs tilkomstveg om tiltaket, og vi kan heller ikke se at klager gjennom en eventuell klage kan belyse sider av saken som ikke allerede er behandlet gjennom s\u00f8knad om rammetillatelse og vedtak\u00bb. Bilde 2. Kart som viser klagernes eiendommer i forhold til det oms\u00f8kte tiltaket (hentet fra ansvarlig s\u00f8kers merknader til klagen). Vi viser til tinglyst erkl\u00e6ring om rettigheter til vei, vann og avl\u00f8p, og finner at s\u00f8ker ikke hadde plikt til \u00e5 nabovarsle eierne av den private veien. Forhold som gjelder veien er allerede avklart privatrettslig. Selv om eierne av veien ikke har mottatt nabovarsel, viser vi til at noen av disse har visst om byggeplanene og f\u00e5tt anledning til \u00e5 gi innspill i byggeprosessen. Videre er det ogs\u00e5 gitt klagerett. Eierne av veien har dermed f\u00e5tt anledning til \u00e5 ivareta sine interesser i saken. Manglende nabovarsling ville dermed uansett ikke hatt betydning for vedtakets innhold, jf. fvl. \u00a7 41. Saksnummer KLAGE-2023/15914 Side 6 av 11 3.2 Skredfare og overvannsh\u00e5ndtering Tiltaket ligger i et omr\u00e5de med en terrenghelning som kan skape utfordringer for h\u00e5ndtering av overvann, samt gj\u00f8r at omr\u00e5det kan v\u00e6re skredutsatt (steinsprang). Det er anf\u00f8rt i to av klagene at tiltaket vil medf\u00f8re risiko for flom og akkumulasjon av vann p\u00e5 de nedenforliggende eiendommene, og at det ikke foreligger realistiske beskrivelser n\u00e5r det gjelder skredsikring. Pbl \u00a7 27-2 stiller krav om at overvannsh\u00e5ndtering i byggesaker skal dokumenteres. Det f\u00f8lger videre av pbl \u00a7 28-1 at grunn bare bebygges n\u00e5r det er tilstrekkelig sikkerhet mot skred. Vi viser til at disse forholdene har v\u00e6rt grundig dr\u00f8ftet i forbindelse med nabomerknadene. N\u00e5r det gjelder overvann f\u00f8lger det av forh\u00e5ndsuttalelsen fra Bergen Vann at overvann og drensvann fra eiendommen ikke tillates tilknyttet kommunalt ledningsnett. Overvannsproblematikken skal l\u00f8ses ved lokal overvannsh\u00e5ndtering, jfr. Kommunedelplan for overvann, VA-norm for Bergen kommune: \u00abRetningslinjer for overvannsh\u00e5ndtering i Bergen kommune\u00bb, samt \u00abVeiledning i klimatilpasset overvannsh\u00e5ndtering\u00bb (Norsk vann rapport 162/2008) og bestemmelser i TEK17. Det foreligger ogs\u00e5 redegj\u00f8relse fra Byggadministrasjon Harald Bj\u00f8rndal AS om h\u00e5ndtering av overvann p\u00e5 eiendommen. Plan- og bygningsetaten forutsetter at problematikk knyttet til overvann vil bli forsvarlig h\u00e5ndtert av ansvarlig foretak. Ansvarlig s\u00f8ker har fremlagt skredrapport fra Multiconsult. I rapportens konklusjon beskrives diverse n\u00f8dvendige sikringstiltak, som fanggjerde, boltsikring, utbedring av skredvoll m.v. I vedtaket er det lagt til grunn for tillatelsen at det m\u00e5 utf\u00f8res avb\u00f8tende tiltak for \u00e5 oppn\u00e5 tilfredsstillende sikkerhet i henhold til TEK17 \u00a7 7-3. Terrenginngrep, rassikring og overvannsh\u00e5ndtering er redegjort for og ansvarliggjort, og kommunen har lagt dette til grunn for vedtaket om tillatelse. At disse forholdene er forsvarlig ivaretatt er en forutsetning for at tiltaket kan gjennomf\u00f8res p\u00e5 lovlig m\u00e5te. 3.3 Naturmilj\u00f8 I klagen fra M\u00e6land og Tyvenko er det gjort gjeldende at tiltaket vil ha betydelige negative konsekvenser for naturmilj\u00f8, s\u00e6rlig n\u00e5r det gjelder l\u00f8vskog og artsmangfold. Vi viser til at dette har v\u00e6rt dr\u00f8ftet tidligere i forbindelse med nabomerknadene, og opprettholder vurderingen av at tiltaket ikke er i strid med hensyn til ivaretakelse av naturmilj\u00f8et i omr\u00e5det. Vi mener det oms\u00f8kte tiltaket er i tr\u00e5d med bestemmelsene i Saksnummer KLAGE-2023/15914 Side 7 av 11 naturmangfoldloven \u00a7\u00a7 8 til 12. Kunnskapsgrunnlaget anses tilstrekkelig, i forhold til sakens karakter og risiko for skade p\u00e5 naturmangfoldet. Bymilj\u00f8etaten som fagetat fastsl\u00e5r at omr\u00e5det har spesielle naturkvaliteter og skal beskyttes mot u\u00f8nsket p\u00e5virkning, s\u00e6rlig av hensyn til naturtypen rik edell\u00f8vsskog. Tiltaket vurderes imidlertid ikke s\u00e5 inngripende at Bymilj\u00f8etaten frar\u00e5der \u00e5 gi tillatelse. Klagerne anf\u00f8rer videre at det oms\u00f8kte tiltaket vil medf\u00f8re felling av flere asketr\u00e6r enn oms\u00f8kt. Vi viser til at vi m\u00e5 legge tiltakshavers opplysninger i s\u00f8knaden til grunn, og at det heller m\u00e5 f\u00f8lges opp som en ulovlighetssak om tiltaket ikke gjennomf\u00f8res i tr\u00e5d med tillatelsen. 3.4 Dispensasjon fra plankrav I to av klagene anf\u00f8res det at kommunen ikke har rettslig grunnlag for \u00e5 gi dispensasjon fra plankravet, da vilk\u00e5rene i pbl \u00a7 19-2 ikke er oppfylt. Dette begrunnes s\u00e6rlig med at terrenget er bratt og krevende, og at det ligger to andre ubebygde tomter ved siden av den eiendommen der tiltaket n\u00e5 oms\u00f8kes. Vi finner at dette er dr\u00f8ftet i forbindelse med nabomerknadene i saken, og vurderer at det ikke fremkommer nye, relevante momenter i klagene p\u00e5 dette punktet. Vi opprettholder vurderingen av dispensasjon fra plankrav i vedtaket (side 12 og 13). 3.5 Tilkomstvei og trafikkareal I to av klagene uttrykkes det bekymring for hvordan tilkomstvei skal opparbeides, og hvordan det vil p\u00e5virke klagernes eiendommer. Det stilles ogs\u00e5 sp\u00f8rsm\u00e5l ved hvordan muren i enden av den eksisterende veien skal sikres for \u00e5 t\u00e5le opparbeiding av vei, og vises til at det ikke er angitt h\u00f8yder p\u00e5 terrengforskjellen mellom den nye tilkomstveien og eiendommen gbnr 161/1087. Videre sp\u00f8rres det om tiltakshaver kan bruke privat vei uten spesifikk tillatelse. Tiltakshaver viser i tilsvar til klagen til at eiendommen har godkjent bruk av tilkomstvei gjennom tinglyst avtale. Den konkrete oppbygning av veilegemet helt frem til tiltaket m\u00e5 imidlertid detaljprosjekteres av ansvarlig foretak. Ansvarlig foretak vil ogs\u00e5 vurdere b\u00e6reevne og stabilitet p\u00e5 eksisterende grunn og murer. Dersom det blir n\u00f8dvendig med tiltak som ber\u00f8rer klagers eiendom vil det v\u00e6re naturlig \u00e5 avklare l\u00f8sning gjennom dialog. Vi finner p\u00e5 bakgrunn av dette at det er tilstrekkelig redegjort for tilkomstvei og trafikkareal. Saksnummer KLAGE-2023/15914 Side 8 av 11 3.6 Dispensasjon fra reguleringsplanens bestemmelser om byggeh\u00f8yde og takflate. Visuelle kvaliteter. M\u00e6land og Tyvenko anf\u00f8rer i sin klage at det oms\u00f8kte tiltaket blir for ruvende i terrenget, og vil fremst\u00e5 som sv\u00e6rt h\u00f8yt og truende b\u00e5de i forhold til deres eiendom og for g\u00e5ende i Kolstien. Bilde 3. Tegning av oms\u00f8kte bolig, hentet fra s\u00f8knaden. I f\u00f8lge pbl \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. KPA2018 \u00a7 8.2.9 sl\u00e5r videre fast at nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer Det fremg\u00e5r av reguleringsplanen for omr\u00e5det at: Da disse bestemmelsene vil v\u00e6re til dels overlappende vil de ble dr\u00f8ftet sammen i det f\u00f8lgende. Vi kan ikke se at det fremkommer nye, relevante momenter i klagen p\u00e5 dette punktet. Arkitektur og byggeh\u00f8yder er dr\u00f8ftet av faginstansene Byantikvaren og Byarkitekten uten at prosjektet er frar\u00e5det eller fremstilt som uegnet. Vi viser til vurderingen i vedtaket (side 6 og 7), hvor det begrunnes hvorfor kommunen finner at krav til Saksnummer KLAGE-2023/15914 Side 9 av 11 visuelle kvaliteter er ivaretatt. Videre fremg\u00e5r blant annet f\u00f8lgende om dispensasjon fra reguleringsplanens bestemmelser (side 15): Vi har ikke ytterligere kommentarer til dette, og finner at klagen ikke har f\u00f8rt frem p\u00e5 dette punktet. 3.7 Andre momenter Mur Klagerne M\u00e6land og Tyvenko viser til den forrige s\u00f8knaden, om et lignende tiltak som det n\u00e5 oms\u00f8kte, der det var planlagt mur med st\u00f8tteanordning inn p\u00e5 deres eiendom. Det er imidlertid ikke mottatt noen informasjon om tilsvarende l\u00f8sning i denne s\u00f8knadsomgangen, og klagerne mener dette m\u00e5 redegj\u00f8res for. Klagerne S\u00f8rheim og Hystad gj\u00f8r gjeldende at den eksisterende muren er ikke dimensjonert som veimur, og viser til at det ikke noen kj\u00f8resterk sikring ved terrengforskjellen mellom veien og klagers eiendom. Tiltakshaver opplyser i tilsvar til M\u00e6lan og Tyvenko at det ikke er planlagt etablering av murer eller andre s\u00f8knadspliktige tiltak n\u00e6rmere enn 4 m fra klagernes eiendom. Eiendommen der tiltaket er oms\u00f8kt har godkjent adkomstvei gjennom tinglyst avtale. Den konkrete oppbygning av veilegemet helt frem til tiltaket m\u00e5 imidlertid detaljprosjekteres av ansvarlig foretak. Tiltakshaver opplyser videre i tilsvar til S\u00f8rheim og Hystad at ansvarlig foretak vil vurdere b\u00e6reevne og stabilitet p\u00e5 eksisterende grunn og murer. Dersom det blir n\u00f8dvendig med tiltak som ber\u00f8rer klagers eiendom vil det v\u00e6re naturlig \u00e5 finne en l\u00f8sning gjennom dialog. Vi viser til at plan- og bygningsetaten behandler tiltaket som oms\u00f8kt, og at det ikke fremg\u00e5r noe konkret om veiutbygging eller murer i s\u00f8knaden. Saksnummer KLAGE-2023/15914 Side 10 av 11 I byggesaker med ansvarlige foretak ligger det for \u00f8vrig uansett f\u00f8rst og fremst til ansvarlig prosjekterende \u00e5 oppfylle krav til sikkerhet og stabilitet ved utbygging. Dette vil ogs\u00e5 v\u00e6re utgangspunktet for tiltak i aktsomhetsomr\u00e5der for skred og andre naturfarer, jf . Direktorat for byggkvalitets temaveileder om utbygging i naturfareomr\u00e5der. Vi finner derfor ikke grunn til \u00e5 g\u00e5 videre inn p\u00e5 dette punktet. Formalia I klagen fra M\u00e6land og Tyvenko vises det til at det har v\u00e6rt oppgitt feil g\u00e5rds- og bruksnummer eller husnummer ulike steder i vedtaket. Vi beklager dette, men finner at det ikke har hatt noen p\u00e5virkning p\u00e5 innholdet i vedtaket. 4. Konklusjon Vedtak om rammetillatelse p\u00e5 vilk\u00e5r 05.09.2023 opprettholdes. Klagene har ikke f\u00f8rt frem. Vedlegg: 1. Situasjonskart 2. Flyfoto 3. Situasjonsplan 4. Klagene 5. Kommentar til klagene 6. Rammetillatelse p\u00e5 vilk\u00e5r 7. Tegninger 8. Vurdering av overvannsh\u00e5ndtering og skredfare 9. Redegj\u00f8relse for naturmilj\u00f8 og terrenginngrep 10. Erkl\u00e6ring om veirett, vann- og kloakkledningsnett 11. Byantikvarens uttalelse 12. Byarkitektens uttalelse 13. Bymilj\u00f8etatens uttalelser 14. Forh\u00e5ndsuttalelse fra Bergen Vann 15. S\u00f8knad om dispensasjon 16. Nabomerknader med tilsvar 17. Samtykke fra nabo 18. Vedtak om avslag, 14.12.2022. Sak BYGG-2022/26917 Saksnummer KLAGE-2023/15914 Side 11 av 11 "
}