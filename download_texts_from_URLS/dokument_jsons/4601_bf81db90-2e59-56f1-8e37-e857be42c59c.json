{
  "dokument_id": "bf81db90-2e59-56f1-8e37-e857be42c59c",
  "doc_type": "meeting_minutes",
  "kommune": 4601,
  "tittel": "Protokoll byr\u00e5det - saker avgjort av byr\u00e5det 20.06.2024",
  "url": "https://bergen.kommune.no/politikere-utvalg/api/fil/bk360/10619045/Protokoll-byradet-saker-avgjort-av-byradet-20-06-2024",
  "tekst": " BERGEN KOMMUNE Protokoll Byr\u00e5det - saker avgjort av byr\u00e5det Den 20. jun. 2024 kl. 08:30 holdt byr\u00e5det m\u00f8te i Bergen R\u00e5dhus Tertnes, 2. etg.. Til stede: Christine B. Meyer (H) Marte Joan Monstad (FrP) Reidar Digranes (Sp) Daniel C. E. H\u00e4gglund (FrP) Christine Kahrs (H) Forfall: Charlotte Spurkeland (H) Fra administrasjonen: Eva Hille M\u00f8teleder: Christine B. Meyer Sekret\u00e6r: Britt Nordgreen Godkjenning av BR2 protokoll fra m\u00f8te i byr\u00e5det 13. juni 2024 \u2013 saker avgjort av byr\u00e5det Byr\u00e5det behandlet saken i m\u00f8tet 20.06.2024 og fattet f\u00f8lgende vedtak: Protokoll fra m\u00f8te i byr\u00e5det 13. juni 2024 \u2013 saker avgjort av byr\u00e5det, godkjennes. [Lagre saksprotokoll] [Lagre vedtak] 1168/24 Nytt navn p\u00e5 Laksev\u00e5g barnehage Byr\u00e5det behandlet saken i m\u00f8tet 20.06.2024 sak 1168/24 og fattet f\u00f8lgende vedtak: Laksev\u00e5g barnehage endrer navn til Melkeplassen barnehage. [Lagre saksprotokoll] [Lagre vedtak] 1169/24 Knappentunet. Konseptvalgutredning med anbefaling Byr\u00e5det behandlet saken i m\u00f8tet 20.06.2024 sak 1169/24 og fattet f\u00f8lgende vedtak: Byr\u00e5det gir sin tilslutning til utredningens konklusjon om \u00e5 g\u00e5 videre med alternativ 3. [Lagre saksprotokoll] [Lagre vedtak] 116 1170/24 Sandgotna skole. Nye grupperom og ventilasjon mm. Gjennomf\u00f8ringsvedtak Byr\u00e5det behandlet saken i m\u00f8tet 20.06.2024 sak 1170/24 og fattet f\u00f8lgende vedtak: 1. Prosjektet Sandgotna skole \u2013 nye grupperom og ventilasjon til en total kostnadsramme p\u00e5 kr 17 mill., gjennomf\u00f8res. 2. Budsjettavsetning fremg\u00e5r av f\u00f8lgende tabell: [Lagre saksprotokoll] [Lagre vedtak] 1171/24 Melding om oppstart: Temaplan for det boligsosiale feltet Byr\u00e5det behandlet saken i m\u00f8tet 20.06.2024 sak 1171/24 og fattet f\u00f8lgende vedtak: 1. Byr\u00e5det starter arbeidet med temaplan for det boligsosiale feltet i Bergen kommune, som beskrevet i saken. 2. Arbeidet med temaplanen planlegges l\u00f8st innenfor eksisterende budsjettramme. 3. De ulike byr\u00e5dsavdelingene forplikter seg til \u00e5 avsette ressurser for deltakelse og bidra inn i arbeidet. [Lagre saksprotokoll] [Lagre vedtak] 1172/24 H\u00f8ringsuttalelse - forslag til ny gj\u00f8dselvareforskrift Byr\u00e5det behandlet saken i m\u00f8tet 20.06.2024 sak 1172/24 og fattet f\u00f8lgende vedtak: 1. Byr\u00e5det avgir h\u00f8ringsuttalelser til forslag til ny gj\u00f8dselbrukforskrift og gj\u00f8dselvareforskrift slik de fremkommer av byr\u00e5dens forslag. 2. Melding om vedtak sendes Bystyrets kontor. [Lagre saksprotokoll] [Lagre vedtak] 1173/24 H\u00f8ringsuttalelse - Om norsk lovregulering av adgangen til \u00e5 kreve erstatning for menneskerettighetskrenkelser Byr\u00e5det behandlet saken i m\u00f8tet 20.06.2024 sak 1173/24 og fattet f\u00f8lgende vedtak: 1. Byr\u00e5det avgir h\u00f8ringsuttalelse til \u00abEnpersonsutredning om norsk lovregulering av adgangen til \u00e5 kreve erstatning for menneskerettighetskrenkelser\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. [Lagre saksprotokoll] [Lagre vedtak] 1174/24 H\u00f8ringsuttalelse til Forslag til lov om endringer i konsesjonsloven Byr\u00e5det behandlet saken i m\u00f8tet 20.06.2024 sak 1174/24 og fattet f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring: Forslag til lov om endringer i konsesjonsloven\u00bb slik den fremkommer av byr\u00e5dens forslag. 117 2. Melding om vedtak sendes Bystyrets kontor. [Lagre saksprotokoll] [Lagre vedtak] 1175/24 Oppnevning av styrerepresentanter til Bergen Havn AS, Fl\u00f8ibanen AS og Bergen Vitensenter AS (VilVIte) Byr\u00e5det behandlet saken i m\u00f8tet 20.06.2024 sak 1175/24 og fattet f\u00f8lgende vedtak: Byr\u00e5det slutter seg til de oppnevninger som er foretatt til styrene i f\u00f8lgende virksomheter: Bergen Vitensenter AS (VilVite) Bergen Havn AS Fl\u00f8ibanen AS [Lagre saksprotokoll] [Lagre vedtak] 1176/24 H\u00f8ring - Hovedplaner for vannforsyning og avl\u00f8p og vannmilj\u00f8 2024 - 2033 Byr\u00e5det behandlet saken i m\u00f8tet 20.06.2024 sak 1176/24 og fattet f\u00f8lgende vedtak: 1. Hovedplan for vannforsyning 2024 \u2013 2033 sendes p\u00e5 h\u00f8ring og legges ut til offentlig ettersyn i en periode p\u00e5 minimum seks uker. 2. Hovedplan for avl\u00f8p og vannmilj\u00f8 2024 \u2013 2033 sendes p\u00e5 h\u00f8ring og legges ut til offentlig ettersyn i en periode p\u00e5 minimum seks uker. [Lagre saksprotokoll] [Lagre vedtak] 1177/24 Christies gate, EM p\u00e5 Festplassen (Beck Sports AS). S\u00f8knad om lengre skjenketid for alminnelig skjenkebevilling for alkoholholdig drikk gruppe 1 og 2 Byr\u00e5det behandlet saken i m\u00f8tet 20.06.2024 sak 1177/24 og fattet f\u00f8lgende vedtak: 1. S\u00f8knaden om ny alminnelig skjenkebevilling for alkoholholdig drikk gruppe 1-3, ved ute areal ved EM p\u00e5 Festplassen, Christies gate, innvilges. a. Bevillingshaver er Beck Sport AS, org. nr. 933 295 613 b. Styrer for skjenkebevillingen er Birthe Augestad Nilsen, f. 05.02.74 Stedfortreder for styrer er Rudi Bakken, f. 19.07.71 c. Bevillingen er gitt til et sted med liten eller ingen matomsetning. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. d. Totalt skjenkeareal er 2 160 kvm, fordelt p\u00e5 telt 1 600 kvm og ute 560 kvm. 2. Bevillingen gis frem til og med 14.07.24 3. Skjenketiden fra 12.00-23.15 118 4. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 5. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering b. kopi av leiekontrakt, eller bekreftelse p\u00e5 at arealet ligger p\u00e5 egen grunn c. at Bymilj\u00f8etaten har godkjent uteserveringen med eventuelle innretninger p\u00e5 offentlig areal d. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 6. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. [Lagre saksprotokoll] [Lagre vedtak] Christine B. Meyer byr\u00e5dsleder Dokumentet er godkjent elektronisk. 119 "
}