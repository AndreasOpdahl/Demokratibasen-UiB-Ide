{
  "dokument_id": "af5043f0-f79c-54de-8a88-eb9faf0f1ab1",
  "doc_type": "case_attachment",
  "kommune": 4601,
  "tittel": "Klage fra Zachariasbryggen AS datert 09.08.2023",
  "url": "https://bergen.kommune.no/politikere-utvalg/api/fil/bk360/9876448/Klage-fra-Zachariasbryggen-AS-datert-09-08-2023",
  "tekst": "Bergen kommune - Plan- og bygningsetaten Postboks 7700 5020 BERGEN V\u00e5r referanse: Ansvarlig advokat: Dato: 87774501/2690564 Ingrid S\u00e6vold Moe 9. august 2023 PLAN-2022/20561 BYBANEN FRA SENTRUM TIL \u00c5SANE, DELSTREKNING 1, KAIGATEN SANDBROGATEN KLAGE P\u00c5 VEDTAK Innledning Det vises til Bergen bystyre sitt vedtak av 31.05.2023, sak 161/23, hvor detaljreguleringsplan for Bybanen til sentrum fra \u00c5sane delstrekning 1 ble vedtatt. P\u00e5 vegne av Zachariasbryggen AS, eier av gnr. 166 bnr. 1655, p\u00e5klages vedtaket. For ordens skyld nevnes at planvedtaket ikke er kunngjort, og at klagefristen derfor ikke har begynt \u00e5 l\u00f8pe. Klagen sendes likevel til kommunen f\u00f8r kunngj\u00f8ring. Klagen er rettidig. Det anf\u00f8res at planen ikke er tilstrekkelig utredet hva gjelder uteservering p\u00e5 Torget, og at planen derfor m\u00e5 oppheves som ugyldig. Det stilles videre sp\u00f8rsm\u00e5l til om konsekvensutredningen er tilstrekkelig utf\u00f8rt, spesielt med tanke p\u00e5 konsekvensene planen vil f\u00e5 for n\u00e6ringslivet i anleggsperioden. Planen er ikke tilstrekkelig utredet Uteservering I v\u00e5r merknad av 21.12.2022 anf\u00f8rte vi at planbestemmelsene for Torget m\u00e5tte endres, slik at det ble \u00e5pnet for uteservering i planen. Dette for \u00e5 sikre at dagens uteservering utenfor Zachariasbryggen kan videref\u00f8res i tr\u00e5d med arealform\u00e5let. Fagetatens kommentar til denne delen av merknader var at \u00abTilleggsfunksjoner p\u00e5 fortau kan ikke reguleres inn. Leie av et begrenset areal til uteservering h\u00e5ndteres av Bymilj\u00f8etaten.\u00bb For ordens skyld presiseres det at det aktuelle arealet ikke er regulert til fortau, men til torg/Torget. Fagetatens kommentar viser at v\u00e5r merknad ikke er tilstrekkelig behandlet de har ikke vurdert merknaden konkret, og sett denne opp mot de delene av planen som gjelder for dette omr\u00e5det. Harris Advokatfirma AS Dreggsallmenningen 10/12 Postboks 4115 Sandviken Den norske advokatforening 5003 Bergen 5835 Bergen Globaladvocaten NO 921 027 583 MVA Tlf.:55 30 27 00 87774501/2690564 harris.no Side 1 av 3 Dette er videre ikke riktig utgangspunkt og si at tilleggsfunksjoner p\u00e5 torget ikke kan reguleres inn, og at evt. leie av areal h\u00e5ndteres av Bymilj\u00f8etaten. Selv om Bymilj\u00f8etaten h\u00e5ndterer et evt. leieforhold, m\u00e5 bruken av arealet likevel v\u00e6re i tr\u00e5d med reguleringsplanen. Det g\u00e5r frem av pbl \u00a7 12-7 hva det kan gis bestemmelser om i reguleringsplaner. I bestemmelsens bokstav a) \u00e5pnes det for \u00e5 gi bestemmelser om \u00abbruk av arealer\u00bb. Uteservering knytter seg til bruken av arealene. Det er alts\u00e5 hjemmel for \u00e5 gi bestemmelser som \u00e5pner for uteservering i reguleringsplanen. N\u00e5r planen ikke \u00e5pner for uteservering, vil evt. uteservering p\u00e5 Torget v\u00e6re avhengig av dispensasjon ogs\u00e5 n\u00e5r Bymilj\u00f8etaten inng\u00e5r leieavtale om et begrenset areal til uteservering. Bergen bystyret \u00f8nsker uteservering p\u00e5 Torget. Dette bekreftes ved vedtatte merknad til planen: Bystyret \u00f8nsker alts\u00e5 en helhetlig plan for uteservering p\u00e5 hele Torget. For ordens skyld gj\u00f8res det oppmerksom p\u00e5 at det her ikke er snakk om en arealplan. Arealplanen som n\u00e5 er vedtatt vil likevel sette de rettslige rammene for arealbruken, og her \u00e5pnes det ikke for uteservering. Merknaden viser at bystyrets medlemmer ikke har forst\u00e5tt konsekvensene av planbestemmelsene slik de var foresl\u00e5tt, og at planforslaget p\u00e5 dette punktet ikke var tilstrekkelig utredet. Trafikksituasjonen I v\u00e5r merknad til planforslaget, stilte vi sp\u00f8rsm\u00e5l ved om avkj\u00f8rselen inn til Zachariasbryggen for varelevering, renovasjon osv. er tilstrekkelig for \u00e5 dekke behovet til Zachariasbryggen, og om trafikksikkerheten ved denne ivaretas ved valgte l\u00f8sning. I tillegg har advokatfirmaet Landsvik & Larsen sendt inn merknad til trafikkplanen for Bergen sentrum, p\u00e5 vegne av bygningens leietakere. Merknaden redegj\u00f8r grundig for trafikksituasjonen p\u00e5 Zachariasbryggen og Torget, og dokumenterer at den trafikale l\u00f8sningen planen legger opp til ikke er gjennomf\u00f8rbar. Det er ikke mulig for varetransport \u00e5 snu inne p\u00e5 omr\u00e5det for \u00e5 benytte samme avkj\u00f8rsel til inn- og utkj\u00f8ring. Planforslaget legger alts\u00e5 opp til at lastebilene m\u00e5 rygge ut igjen over Torget, noe som vurderes som v\u00e6rt uheldig for b\u00e5de trafikkl\u00f8sningen og samtidig ogs\u00e5 en fare for myke trafikanter som skal v\u00e6re prioritert p\u00e5 Torget. Dagens trafikksituasjon med to avkj\u00f8rsler er n\u00f8dvendig for \u00e5 sikre varelevering, samt levering av gass til Zachariasbryggen. Vi kan ikke se at dette er tilstrekkelig vurdert i planen slik den er vedtatt. Merknaden fra Advokatfirmaet Landsvik og Larsen, samt tekniske tegninger ligger vedlagt. Dokument Nummer: 2715453 Konsekvensene for n\u00e6ringslivet Det er i planprosessen ikke gjennomf\u00f8rt konsekvensutredning for temaet konsekvenser for n\u00e6ringslivet. Ettersom bybaneutbyggingen vil p\u00e5g\u00e5 over flere \u00e5r, vurderes konsekvensene for n\u00e6ringslivet som et sentralt tema, blant annet ved valg av trasel\u00f8sning. Planforslaget medf\u00f8rer en omfattende anleggsperiode i sentrum, hvor store deler av sentrumskjernen m\u00e5 stenges ned. Dette vil f\u00e5 store \u00f8konomiske konsekvenser for n\u00e6ringslivet. Det vises til \u00f8konomianalyse (utf\u00f8rt av CSM) som konkluderer med et n\u00e6ringstap p\u00e5 NOK 4,3 milliarder, som underbygger de store konsekvensene anleggsarbeidene vil kunne f\u00e5 for n\u00e6ringslivet. \u00d8konomianalysen var vedlagt Harris Advokatfirma sin merknad fra handelsstanden i Bergen, som ble innsendt ifm. at planen var p\u00e5 h\u00f8ring. I KU-forskriften \u00a7 21 gis det en oversikt over de elementene (faktorene) eller tema som skal identifiseres og utredes der det er beslutningsrelevant. Listen er ikke utt\u00f8mmende jfr. Veileder om konsekvensutredning for planer etter plan- og bygningsloven punkt 5.2: \u00abListen i \u00a7 21 (..) er ikke utt\u00f8mmende og i enkelte saker kan ogs\u00e5 andre problemstillinger v\u00e6re relevante \u00e5 se p\u00e5.\u00bb Det anf\u00f8res at konsekvensene for n\u00e6ringen er en problemstilling som i h\u00f8yeste grad vil v\u00e6re relevant \u00e5 se p\u00e5. Dette henger ogs\u00e5 tett sammen med de samfunns\u00f8konomiske konsekvensene. Vi kan likevel ikke se at det inng\u00e5r i vurderingen av de samfunns\u00f8konomiske konsekvensene i det KU-arbeidet som er gjort ifm. planarbeidet. Det kan ikke utelukkes at en slik vurdering ville kunne f\u00e5tt betydning for f.eks. valg av tras\u00e9. Kommunen viser til at de har laget et notat for anleggsgjennomf\u00f8ringen i sentrum. Vi kan ikke se at dette notatet i tilstrekkelig grad vurderer eller tar hensyn til konsekvensene planen vil f\u00e5 for n\u00e6ringslivet. Vi ber Statsforvalteren om \u00e5 vurdere om konsekvensene for n\u00e6ringslivet i anleggsperioden er tilstrekkelig utredet i konsekvensutredningen. Det anf\u00f8res at mangelfull konsekvensutredning p\u00e5 dette punktet kan ha virket inn p\u00e5 vedtaket, og at vedtaket derfor kan v\u00e6re ugyldig. Avslutning Med bakgrunn i ovennevnte anf\u00f8res det at planen m\u00e5 oppheves som ugyldig, jfr. fvl \u00a7 33, evt. \u00a7 34. Med vennlig hilsen Harris Advokatfirma AS Cathrine Tvedt Lorentzen Advokat ctl@harris.no 926 29 160 Dokument Nummer: 2715453 Bergen kommune Plan- og bygningsetaten Postboks 7700, 5020 Bergen Sendes kun pr. e-post til postmottak.planogbygg@bergen.kommune.no Bergen, den 6. september 2022 V\u00e5r ref: 10109 Deres ref.: 2022/23126 Ansvarlig advokat: Arne Christian Landsvik MERKNAD TIL TRAFIKKPLAN FOR BERGEN SENTRUM FRA TORGET 2 - GNR. 166 BNR. 1655 1. INNLEDNING Det vises til deres sak 2022/23126 om h\u00f8ring av overordnet temaplan Trafikkplan sentrum. Advokatfirmaet Landsvik & Larsen AS ved undertegnede representerer Zachariasbryggen AS som er grunneier av gnr. 166 bnr. 1655 Torget 2, samt bygningens leietakere. I forslag til Trafikkplan sentrum av den 26. april d.\u00e5. er det planlagt \u00e5 stenge en av de eksisterende to avkj\u00f8rslene fra Zachariasbryggen fra siste kryss p\u00e5 Torget til Bryggen, samt at kj\u00f8rem\u00f8nsteret foresl\u00e5s endret slik at varelevering til n\u00e6ringsbygget kun kan skje fra \u00e9n retning mot nord. Eier av Zachariasbryggen, gnr. 166 bnr. 1655 (heretter \u00abZB\u00bb) er uenig i kommunens vurdering av fremtidig trafikkavl\u00f8sning for varetransport til virksomhetene p\u00e5 sj\u00f8siden av Torget, og anmoder kommunen om \u00e5 i alternativ 2 opprettholde dagens situasjon med to avkj\u00f8rsler. Anmodningen begrunnes i det f\u00f8lgende. Trafikkplan Sentrum har h\u00f8ringsfrist den 6. september d. \u00e5, og merknad innsendes med dette rettidig. 2. BAKGRUNN FOR MERKNADEN Overordnet temaplan for Trafikkplan sentrum er i h\u00f8ringsdokumentene ment \u00e5 utgj\u00f8re et rammeverk for etterf\u00f8lgende planlegging av gang/sykkell\u00f8sninger, kollektivtiltak og \u00f8vrige gatebruksl\u00f8sninger i sentrum. Videre fremg\u00e5r det at det er et m\u00e5l at den anbefalte trafikkl\u00f8sningen skal v\u00e6re gjennomf\u00f8rt n\u00e5r Bybanen til \u00c5sane er etablert, men det er ogs\u00e5 h\u00f8yst aktuelt at deler av trafikkplanen gjennomf\u00f8res for \u00e5 tilrettelegge for byggefasen for Bybanen. Advokatfirmaet Landsvik & Larsen AS | Kanalveien 7, 5068 Bergen | post@llco.no | Org.nr.: 924 394 420 Trafikkplanen har vurdert to ulike alternativ for fremtidig trafikkflyt i Bergen sentrum. I vurderingen for det fremtidige trafikksystemet er det av fagetaten anbefalt en trafikkplan etter prinsippene i Alternativ 2 for et \u00abbilfritt\u00bb torget. Etter denne l\u00f8sningen skal Bergen sentrum deles inn i soner hvor Torget gj\u00f8res personbilfritt, for \u00e5 gi den indre sentrumskjernen milj\u00f8gevinster i tillegg til at myke trafikanter, kollektivtrafikk og n\u00f8dvendig varetransport blir gitt prioritet samt mer plass. Ved \u00e5 gjennomf\u00f8re trafikkplanens alternativ 2 skal trafikkavviklingen og tilgjengeligheten til Torget innskrenkes. Dette planlegges gjennomf\u00f8rt ved at adkomsttrafikk til virksomhetene p\u00e5 fasadesiden mot Torget kun vil f\u00e5 innkj\u00f8rsel fra Strandkaien og virksomhetene p\u00e5 bryggesiden skal ha tilkomst for varelevering fra Nord (Fl\u00f8yfjellstunnelen og videre til \u00d8vregaten). Etter alternativ 2 er det kun kollektivtrafikk som fritt skal kunne kj\u00f8re over Torget. Det vises til h\u00f8ringsdokument fagnotat for Milj\u00f8l\u00f8ftet, Trafikkplan Sentrum s. 20. Slik grunneier forst\u00e5r trafikkplanen vil innskrenkningen av adkomsttrafikken p\u00e5 Torget i praksis bety at dagens avkj\u00f8rselsl\u00f8sning for varelevering til og fra ZB, med mulighet for inn- og utkj\u00f8rsel uten behov for \u00e5 snu lastebilene, stenges. Det synes ogs\u00e5 \u00e5 v\u00e6re en intensjon om reduksjon i varetransport gjennom sentrum i Trafikkplanen b\u00e5de i volum og tidsrom. 3. AVKJ\u00d8RSEL VED ZACHARIASBRYGGEN Denne side vurderer temaplanens innskrenkning i trafikkavvikling for varetransport til og fra ZB til \u00e5 ikke v\u00e6re gjennomf\u00f8rbar. ZB er som kjent en st\u00f8rre n\u00e6ringseiendom med flere restauranter og utesteder som er avhengig av en effektiv varelevering. Omr\u00e5det utenfor ZB er smalt og til dels med vanskelig tilkomst. I dag kj\u00f8rer derfor varetransporten inn til ZB fra bryggesiden, og ut igjen over Torget i retning Strandkaien og Sm\u00e5strandgaten] som eneste mulige alternativ for avlevering ved st\u00f8rre lastebiler. Driften av ZB er derfor avhengig av denne l\u00f8sningen da det inne p\u00e5 omr\u00e5det ikke er mulig snu lastebilene. 2 Figur a. bilde av varelevering for ZB Som bildet ovenfor (fig. a) illustrerer er det for \u00e5 kunne gjennomf\u00f8re en effektiv varelevering til n\u00e6ringslokalene n\u00f8dvendig \u00e5 opprettholde dagens avkj\u00f8rselssituasjon. P\u00e5 grunn av dagens allerede innskrenkede vareleveringstider er varelevering fra flere leverand\u00f8rer n\u00f8dt til \u00e5 skje innenfor samme tidsrom, noe som ogs\u00e5 krever to inn- og utkj\u00f8rsler fra eiendommen. I denne forbindelse nevnes ogs\u00e5 at det i det anbefalte alternativ 2 en antydet en ytterligere innskrenkning av vareleveringstidene i sentrum. P\u00e5 bildet fremg\u00e5r det ogs\u00e5 helt klart at det ikke er mulig for varetransporten \u00e5 snu inne p\u00e5 omr\u00e5det for \u00e5 benytte samme avkj\u00f8rsel til inn- og utkj\u00f8ring. I forlengelse av dette er utarbeidet et enkelt kart med 3 sporingskurve for lastebil (L) p\u00e5 eiendommen. Kartet er utarbeidet etter statens vegvesens N100 sporingskurve og viser tydelig at det ikke er mulig \u00e5 snu en lastebil inne p\u00e5 omr\u00e5det. Figur b. Torget 2 - Sporingskurve for Lastebil (L) Ved \u00e5 stenge utkj\u00f8rsel fra ZB vil det fremtvinge at vareleveringen m\u00e5 skje ved at lastebilene m\u00e5 rygge ut igjen over Torget, noe som vurderes som sv\u00e6rt uheldig for b\u00e5de for trafikkl\u00f8sningen og samtidig ogs\u00e5 en fare for myke trafikanter som skal v\u00e6re prioritert p\u00e5 Torget. 4. KONSEKVENSER FOR VARLEVERING 4.1 Innledning Som det fremg\u00e5r ovenfor i punkt 3 er det ikke mulig \u00e5 kunne nytte \u00e9n avkj\u00f8rsel til varelevering for ZB da det ikke er mulig \u00e5 snu inne p\u00e5 omr\u00e5det. \u00c5 kun ha tilkomst ved \u00e9n avkj\u00f8rsel vil ogs\u00e5 f\u00e5 konsekvenser for selve vareleveringen, og medf\u00f8re brudd p\u00e5 gjeldende forskrifter om levering av farlig gods og n\u00e6ringsmidler. 4 4.2 Gass Driften av virksomhetene p\u00e5 eiendommen forsynes med gass til oppvarming via en nedgravd gasstank p\u00e5 eiendommen. Gasstanken er p\u00e5montert egen mengdesensor for fyllingsgraden og p\u00e5fylling styres av gassleverand\u00f8r n\u00e5r det er behov og gjennomf\u00f8res i tr\u00e5d med forskrift av gassleverand\u00f8r. Det er strenge lovp\u00e5lagte krav i forskrift om landtransport av farlig gods for krav til gjennomf\u00f8ringen av gassfyllingen. Gassanlegget til ZB er derfor direkte koblet til Bergen Brannvesen og det er oppf\u00f8rt sensorer for deteksjon av mulig lekkasje, og ved en eventuell lekkasje skal hele omr\u00e5det evakueres. Hverken personale eller gjester skal oppholde seg rundt gassfyllingen. I nevnte forskrift om landtransport av farlig gods fremg\u00e5r det i \u00a7 7 at \u00abfarlig gods skal transporteres og losses uten un\u00f8dig opphold\u00bb. Etter grunneiers vurdering vil stenging av avkj\u00f8rsler til ZB i tr\u00e5d med \u00f8nsket fremtidig trafikkavvikling i alternativ 2, medf\u00f8re un\u00f8dig opphold. Tilkomsten til gasspunktet vil v\u00e6re vanskelig og til dels utilgjengelig grunnet \u00f8vrig varelevering, slik at gassleveringen vil m\u00e5tte oppholdes. For de tilfeller hvor farlig gods som gass p\u00e5 oppholdes er det etter forskriftens \u00a7 7 krav til at godset skal plasseres p\u00e5 egnet sted. Ved vurderingen av egnethet skal det b\u00e5de tas hensyn for omgivelsene og sikring av lasten mot uvedkommende. Det fremst\u00e5r som klart for grunneier at ingen steder i sentrum vil v\u00e6re egnet for opphold av farlig gass. Dette vil medf\u00f8re at godset m\u00e5 ut av sentrum for de tilfeller leveringen ikke oppn\u00e5r n\u00f8dvendig tilkomst. 5 Fig b. Bilde av gasslevering til ZB Det er ogs\u00e5 av hensynet til n\u00f8dvendig p\u00e5fylling av gass behov for \u00e5 opprettholde dagens situasjon for inn- og utkj\u00f8rsel til ZB. 4.3 N\u00e6ringsmidler Virksomhetene p\u00e5 eiendommen har daglig leveranser av n\u00e6ringsmidler til de forskjellige restaurantene. N\u00e6ringsmidler, herunder mat, kan ikke utsettes for store avstander ved levering, hvor det er en risiko for sol og varme, eller regn og \u00f8deleggelser. Videre er det ogs\u00e5 strenge krav til temperaturhold b\u00e5de under transport og levering for dypfryste varer. Det er krav om en ubrutt kj\u00f8lerekke fra produsent til 6 salgssted for en rekke matvarer som ikke kan overholdes dersom varene ikke kan leveres direkte til bygningen. Dersom den foresl\u00e5tte sanering av avkj\u00f8rselen mot Strandkaien og Sm\u00e5strandgaten gjennomf\u00f8res med manglende snumuligheter, vil det medf\u00f8re at vareleveringen m\u00e5 finne sted i en lengre avstand fra eiendommen. Dette vil inneb\u00e6re at varene m\u00e5 trilles / b\u00e6res over st\u00f8rre avstander som kan medf\u00f8re at det ikke lenger er mulig \u00e5 f\u00e5 levert n\u00e6ringsmidler til eiendommen p\u00e5 en forskriftsmessig m\u00e5te. For at vareleveringen av n\u00e6ringsmidler skal foreg\u00e5 etter gjeldende forskrifter, og at selve lossingen skjer innenfor lovp\u00e5lagte krav til temperaturhold er det derfor helt klart n\u00f8dvendig at dagens avkj\u00f8rselssituasjon opprettholdes og ZB sikres en effektiv varelevering. 4.4 Stengt sentrum Videre legges det etter alternativ 2 kun opp til \u00e5 \u00e5pne sentrum og vegen over Torget for biltrafikk som trafikkavl\u00f8sningstiltak ved eventuelle hendelser i Fl\u00f8yfjellstunnelen. Dette skal likevel kun v\u00e6re en mulighet s\u00e5 lenge anleggsprosessen for bybaneutbygging og utviding av l\u00f8pene i Fl\u00f8yfjellstunnelen p\u00e5g\u00e5r. N\u00e5r anlegget er \u00e5pnet skal det ikke \u00e5pnes for personbiltrafikk gjennom sentrum ved eventuelle ulykker. Dette betyr at trafikkplanen indirekte legger opp til fremtidig trafikkaos, hvor hverken personbiler eller varetransport vil komme seg inn og ut av sentrum. I forlengelsen av dette vil det under slike forekomster ikke v\u00e6re mulig \u00e5 komme seg til eller fra ZB for varelevering, og det anmodes derfor om at kommunen innenfor alternativ 2 ogs\u00e5 legger opp til \u00e5 \u00e5pne Torget for tilfeller av stengt Fl\u00f8yfjellstunell. 5. KONKLUSJON Som begrunnelsen ovenfor viser er det helt klart n\u00f8dvendig for driften av ZB at det ikke gj\u00f8res innskrenkninger for avkj\u00f8rselssituasjonen til eiendommen. En innskrenkning vil medf\u00f8re un\u00f8dvendige opphold for vareleveringen da det legges opp til en umulig snusituasjon for lastebiler. Dette vil igjen medf\u00f8re farlige trafikksituasjoner for myke trafikanter da varebilene m\u00e5 rygge ut og tilbake over Bryggen, i tillegg til at det skapes en stor risiko for \u00f8deleggelser av n\u00e6ringsmidler. Om fagetaten etter endt h\u00f8ring fremdeles vurderer alternativ 2 som mest hensiktsmessige alternativ for fremtidig trafikkavvikling i Bergen sentrum anmodes det med dette om at en innenfor alternativ 2 \u00e5pner for \u00e5 opprettholde dagens situasjon for varelevering til og fra Zachariasbryggen. Merknadsstiller ber ogs\u00e5 at om det \u00e5pnes for en tett dialog ang\u00e5ende planlegging av trafikkavviklingen for varelevering i b\u00e5de byggefasen og for den etterf\u00f8lgende permanente trafikksituasjonen n\u00e5r Bybanen til \u00c5sane og oppgraderingen av Fl\u00f8yfjelltunnelen ferdigstilt. 7 En reduksjon av avkj\u00f8rslene fra Torget vil vesentlig forverre tilgjengeligheten for varelevering til eiendommen, og s\u00e6rlig av hensyn til at store deler av man\u00f8vreringsarealet for varetransport brukes av torghandlene. Er det sp\u00f8rsm\u00e5l til merknaden bes det ta kontakt med undertegnede. Med vennlig hilsen Advokatfirmaet Landsvik & Larsen AS Ragnhild Hus Fagerbakke Advokatfullmektig e-post: ragnhild@llco.no mobil: 942 59 619 8 "
}