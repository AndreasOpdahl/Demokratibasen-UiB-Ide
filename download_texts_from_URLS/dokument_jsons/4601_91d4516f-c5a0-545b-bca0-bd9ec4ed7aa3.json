{
  "dokument_id": "91d4516f-c5a0-545b-bca0-bd9ec4ed7aa3",
  "doc_type": "case_presentation",
  "kommune": 4601,
  "tittel": "Fana gnr 49 bnr 1 Vestre Vallavegen. Klage p\u00e5 byr\u00e5dens fullmaktvedtak. Tillatelse til endret plassering av avfallsl\u00f8sning",
  "url": "https://bergen.kommune.no/politikere-utvalg/api/fil/bk360/9257082/Framstilling-Fana-gnr-49-bnr-1-Vestre-Vallavegen-Klage-pa-byradens-fullmaktvedtak-Tillatelse-til-endret-plassering-av-avfallslosning",
  "tekst": " BYR\u00c5DET Byr\u00e5dssak /23 Saksframstilling V\u00e5r referanse: 2023/228858-7 Fana gnr 49 bnr 1 Vestre Vallavegen. Klage p\u00e5 byr\u00e5dens fullmaktvedtak. Tillatelse til endret plassering av avfallsl\u00f8sning Hva saken gjelder: Saken gjelder klage p\u00e5 byr\u00e5dens fullmaktvedtak der det gis tillatelse til endringss\u00f8knad om plassering av avfallsl\u00f8sning i forbindelse med klage p\u00e5 avslagsvedtak fra tiltakshaver Vallast\u00f8len AS. Tillatelsen ble gitt den 11.08.2023 da byr\u00e5den kom til at det forel\u00e5 rettslig grunnlag for \u00e5 dispensenere fra reguleringsplan 16100000 \u00a7 1.5 om nedgravd avfallsl\u00f8sning i felt f_REA1, regulert arealform\u00e5l og regulert byggegrense p\u00e5 n\u00e6rmere vilk\u00e5r, jf. pbl. \u00a7 19-2. Byr\u00e5dens vedtak er p\u00e5klaget av naboeiendommene gbnr. 49/59 (Tanita Sletten og Kenneth Fosse) og gbnr. 49/364 (Siren og Steinar Sletten). Saken har en lengre historikk. Det ble den 15.04.2021 gitt rammetillatelse til oppf\u00f8ring av boligblokker m.m. I vedtaket ble det samtidig gitt avslag til en annen plassering av renovasjonsanlegget enn det som f\u00f8lger av reguleringsplanen. Rammetillatelsen er stadfestet av Statsforvalteren i Vestland i forbindelse med naboklage. I ettertid er det gitt avslag p\u00e5 s\u00f8knad om endring av rammetillatelse om endret avfallsl\u00f8sning i vedtak datert 03.06.2022. Endret avfallsl\u00f8sning ble p\u00e5 nytt oms\u00f8kt, og byr\u00e5dens tillatelsesvedtak er n\u00e5 til klagesaksbehandling. Eiendommen omfattes av reguleringsplan nummer 16100000, FANA. GNR 49 BNR 1 OG 61 MFL., VESTRE VALLA, vedtatt 21.09.2016 og er regulert til blokkbebyggelse, lekeplass, renovasjonsanlegg, gate med fortau, kj\u00f8revei og annen veigrunn. Kommuneplanens arealdel (KPA 2018), vedtatt i Bystyret 19.06.2019, viser eiendommen som \u00f8vrig byggesone og den ligger innenfor hensynssone veist\u00f8y \u2013 gul sone. Det er s\u00f8kt om dispensasjon fra reguleringsplanens \u00a7 1.5, regulert arealform\u00e5l og regulert byggegrense, og slike dispensasjoner er oms\u00f8kt og innvilget, jf. pbl. \u00a7\u00a7 19-1 og 19-2. Det er opplyst om at det er foretatt nabovarsling, og at det i den forbindelse har kommet inn merknader fra eierne av gbnr. 49/59 (Tanita Sletten og Kenneth Fosse) og gbnr. 49/364 (Siren og Steinar Sletten). Merknadene omhandler st\u00f8y og lukt fra renovasjonsanlegget, avstand fra brukerne i boligblokkene og avstand til nabogrensen. I forbindelse med supplerende dispensasjonss\u00f8knad fra arealform\u00e5l BB2, er det foretatt ny nabovarsling. Det er de samme naboene som har inngitt merknader til dispensasjonss\u00f8knaden. I hovedsak opprettholder naboene sine tidligere inngitte merknader. Det stilles ogs\u00e5 sp\u00f8rsm\u00e5let til saken. S\u00f8kers tilsvar f\u00f8lger vedlagt. BIR er oversendt renovasjonsteknisk plan datert 23.11.2020 for byggefeltet BB1 som viser oms\u00f8kte l\u00f8sning. I BIRs uttalelse datert 24.08.2022 stiller de seg positiv til planen p\u00e5 n\u00e6rmere vilk\u00e5r. BIR er videre under klagesaksbehandlingen blitt forelagt skisse av de ulike alternativene som bl.a. omfatter oms\u00f8kte l\u00f8sning og regulert l\u00f8sning. Til oms\u00f8kte l\u00f8sning opprettholder BIR sin positive uttalelse. For regulert l\u00f8sning p\u00e5peker BIR at de ikke har 1 mottatt renovasjonsteknisk plan for alternativet. BIR er imidlertid p\u00e5 bakgrunn av mottatt skisse og beskrivelse bekymret for tilkomst og trafikksikkerhet ved en plassering i tr\u00e5d med plan. BIR \u00f8nsker ikke kranl\u00f8ft over fortau eller at myke trafikanter kan ledes ut i veibane ved t\u00f8mming. Helningen p\u00e5 tilkomstvei synes ogs\u00e5 \u00e5 v\u00e6re for h\u00f8y, slik at det oppst\u00e5r fare for \u00e5 sl\u00e5 nedi med bakende p\u00e5 bil og fare for \u00e5 skli ved glatt f\u00f8re. Klage: Klage fra gbnr. 49/59 (Tanita Sletten og Kenneth Fosse) Det vises til at det ikke er mottatt kompensasjon i forbindelse med anleggsperioden, og at tillatelsen tilsynelatende er gitt p\u00e5 bakgrunn av ny tjuahekk som har blitt etablert. Klager p\u00e5peker ogs\u00e5 ulemper knyttet til st\u00f8y og lukt. Det er ogs\u00e5 knyttet kommentarer til saksbehandlingen hva gjelder m\u00f8te mellom tiltakshaver og byr\u00e5den. Klage fra gbnr. 49/364 (Siren og Steinar Sletten) Klagen er i all hovedsak knyttet til klagesaksbehandlingen ifm. byr\u00e5dens fullmaktvedtak. Det stilles bl.a. sp\u00f8rsm\u00e5l ved habilitet. Fagetatens vurdering og anbefaling: Klagesaken er oversendt uten innstilling fra Plan- og bygningsetaten. Utover at det det er vist til at tiltaket inneb\u00e6rer ulemper i from av lukt og st\u00f8y, er ikke klagene n\u00e6rmere knyttet opp til de rettslige vilk\u00e5rene i pbl. \u00a7 19-2. Fagetaten p\u00e5peker likevel at forhold slik som kompensasjon, er privatrettslige forhold og ikke noe som bygningsmyndighetene skal ta stilling til, jf. pbl. \u00a7 21-6. Fagetaten p\u00e5peker ogs\u00e5 at det ikke foreligger noe rettskrav p\u00e5 at samtlige parter i en sak deltar i det enkelte m\u00f8tet, men forvaltningen m\u00e5 tilse at en sak er tilstrekkelig opplyst f\u00f8r det blir fattet en avgj\u00f8relse, jf. fvl. \u00a7 17. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Byr\u00e5det har vurdert saken p\u00e5 nytt med bakgrunn i sakens dokumenter, og er kommet til at klagen ikke kan tas til f\u00f8lge. Byr\u00e5det opprettholder byr\u00e5dens dispensasjonsvurderinger i sin helhet, og p\u00e5peker at relevante ulemper er n\u00f8ye vurdert i vedtaket. Byr\u00e5det kan ikke se at det er andre relevante forhold i klagene hva gjelder oms\u00f8kte dispensasjoner og de rettslige vilk\u00e5rene for \u00e5 gi dispensasjon etter pbl. \u00a7 19-2. Byr\u00e5det vil imidlertid knytte noen bemerkninger til innholdet i klagene for \u00f8vrig. Habilitet m.m., jf. fvl. \u00a7 6 Det er forhold i klagene som byr\u00e5det anser knyttet opp mot b\u00e5de administrasjonens og byr\u00e5dets habilitet i saksbehandlingen. Byr\u00e5det vil presisere at kommunen har omfattende rutiner hva gjelder vurderingen av egen habilitet, og p\u00e5peker at det ikke er forhold i saken som tilsier brudd p\u00e5 habilitetsreglene. Byr\u00e5det finner videre momenter i klagen som kan anses som anklager om korrupsjon som grunnl\u00f8se og vilk\u00e5rlig, og g\u00e5r ikke n\u00e6rmere inn p\u00e5 dette tema. Korrespondanse mellom kommunen og klager har videre v\u00e6rt saklig relevant og det er gitt generell veiledning om saksbehandlingsprosesser og klagerett p\u00e5 byr\u00e5dens vedtak i tr\u00e5d med fvl. 11. Byr\u00e5dens m\u00f8tevirksomhet i enkeltsaker Byr\u00e5den mottar \u2013 slik som i denne sak, ofte m\u00f8tehenvendelser i enkeltsaker. N\u00e5r en finner det relevant av hensyn til \u00e5 p\u00e5se at klagesaken er tilstrekkelig opplyst f\u00f8r det blir fattet en avgj\u00f8relse etter fvl. \u00a7 17 og forhold for \u00f8vrig, im\u00f8tekommer byr\u00e5den slike m\u00f8tehenvendelser. Som det fremg\u00e5r av m\u00f8tereferatet, var det en presentasjon av tiltakshavers oppfatning av kommunens saksbehandling og sakens dokumenter for \u00f8vrig. Av hensyn til nabomerknadene som var inngitt p\u00e5 tidspunktet for m\u00f8tet og saksdokumentene for \u00f8vrig, forel\u00e5 det ingen s\u00e6rskilte forhold som tilsa behov for ytterligere m\u00f8tevirksomhet i saken. 2 Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dens fullmaktvedtak datert 11.08.2023 opprettholdes. Klagene tas ikke til f\u00f8lge. Dato: 5. desember 2023 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat av 16.10.2023 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klager p\u00e5 vedtak, datert 07.09.2023 5. Vedtak fattet av Byr\u00e5d for klima, milj\u00f8 og byutvikling, datert 11.08.2023 6. Stadfestelse, igangsettingstillatelse, datert 18.04.2023 7. Oversendelse av klagesak, igangsettingstillatelse, datert 09.11.2022 8. Fagnotat datert 10.02.2023 9. Klage p\u00e5 avslag, datert 18.11.2022 10. Avslag datert 01.11.2022 11. Uttalelse fra BIR, datert 24.08.2022 12. Redegj\u00f8relse renovasjonsteknisk l\u00f8sning 13. Renovasjonsteknisk plan 14. Nabomerknader og tilsvar 15. S\u00f8knad 16. Tegninger 3 "
}