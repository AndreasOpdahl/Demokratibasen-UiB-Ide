{
  "dokument_id": "ae5422ac-0862-5aa6-8630-d1fd1e02f995",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 89/24, Fana, gnr 6 bnr 36 Helldalslia 81. Klage vedr. avslag p\u00e5 s\u00f8knad om fradeling av parsell",
  "url": "https://bergen.kommune.no/politikere-utvalg/api/fil/bk360/10178977/Innstilling-vedtak-Fana-gnr-6-bnr-36-Helldalslia-81-Klage-vedr-avslag-pa-soknad-om-fradeling-av-parsell",
  "tekst": "Fana, gnr 6 bnr 36 Helldalslia 81. Klage vedr. avslag p\u00e5 s\u00f8knad om fradeling av parsell Utvalg for milj\u00f8 og byutvikling behandlet saken i m\u00f8tet 21.03.2024 sak 89/24 og fattet f\u00f8lgende vedtak: 1. Plan- og bygningsetatens vedtak av 12.09.2023, i sak DELE-22/29304, oppheves, jfr. forvaltningslovens \u00a7 33. 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra reguleringsplan 62650000, \u00a7 6.3 - arealform\u00e5l konsentrert sm\u00e5husbebyggelse. 3. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra reguleringsplan 62650000, \u00a7 6.3.3 - krav til detaljreguleringsplan. 4. Med hjemmel i plan- og bygningslovens \u00a7 26-1 innvilges s\u00f8knad av 22.12.2022 om fradeling av ny grunneiendom fra gbnr. 6/36, med den avgrensing av parsell p\u00e5 854,2 m2 som fremg\u00e5r av s\u00f8knadens vedlegg D-1 \u2013 situasjonsplan 5. Fagetaten bes\u00f8rger underretning om vedtak i tr\u00e5d med reglene i forvaltningslov og plan- og bygningslov. UMBYs begrunnelse for vedtaket 1. Kort om bakgrunn for saken og saksbehandling Tiltakshaver s\u00f8kte den 22.12.2022 om fradeling av tomt p\u00e5 854,2 m2 fra eiendommen gbnr 6/36. Eiendommen 6/36 er i dag p\u00e5 3.204,8 m2. Den tomt som er oms\u00f8kt fradelt er vist med lyser\u00f8d avgrensing nedenfor. S\u00f8knaden ble supplert i brev fra Arcoconsult den 18.09.2023. Fradelingss\u00f8knaden er betinget av dispensasjon fra krav om detaljreguleringsplan i gjeldende omr\u00e5dereguleringsplan. Tiltaket er ogs\u00e5 betinget av dispensasjon fra gjeldende omr\u00e5dereguleringsplan sin arealdisponering til konsentrert sm\u00e5husbebyggelse \u2013 all den tid det er p\u00e5 det rene at den fraskilte tomten er dimensjonert som en eneboligtomt. Oms\u00f8kte fradeling av ny eiendomsenhet krever ogs\u00e5 dispensasjon fra f\u00f8lgende bestemmelse i reguleringsplan og arealplankart nummer 62650000: \u00a7 7.1.2., for etablering av ny avkj\u00f8rsel til oms\u00f8kt (fremtidig) fradelt parsell p\u00e5 gnr 6 bnr 36, som ikke er vist i arealplankartet Det er gitt slik dispensasjon i byggesak BYGG-2023/12194-4. Bymilj\u00f8etaten som vegmyndighet har gitt positiv uttalelse mht avkj\u00f8rsel, og det foreligger privatrettslig erkl\u00e6ring som sikrer den oms\u00f8kte fradelte parsell lovlig adkomst. Likeledes har Bergen Vann gitt positiv uttalelse for forhold knyttet til vann- og avl\u00f8p og det forligger privatrettslig erkl\u00e6ring som sikrer lovlig rett til etablering av vann- og avl\u00f8psinfrastruktur. Oms\u00f8kte fradeling og dispensasjonss\u00f8knader er nabovarslet. Det var ingen nabomerksnader. S\u00f8knaden ble avsl\u00e5tt i vedtak fra Plan- og bygningsetaten den 12.08.2023. PBEs vedtak ble p\u00e5klaget den 27.09.2023. I fagnotat av 20.10.2023 har fagetaten innstilt p\u00e5 at avslaget opprettholdes, og Byr\u00e5det har opprettholdt denne innstillingen. UMBY var p\u00e5 befaring p\u00e5 eiendommen den 14.03.2024, og fikk under befaring et godt inntrykk b\u00e5de av den oms\u00f8kte tomtens avgrensing, plassering av tiltenkt bygg p\u00e5 parsellen, samt planlagt tilkomst. 2. Dispensasjon fra omr\u00e5dereguleringsplanens arealdisponering til konsentrert sm\u00e5husbebyggelse I gjeldende omr\u00e5dereguleringsplan fra 2020 gbnr 6/36 regulert til arealform\u00e5let konsentrert sm\u00e5husbebyggelse i felt BKS8. Kartutsnitt fra omr\u00e5dereguleringsplan 62650000 2 Konsentrert sm\u00e5husbebyggelse er sm\u00e5hus, sammenbygd i kjeder eller rekker, med inntil tre m\u00e5lbare plan over ferdig planert terreng m\u00e5lbare plan, som gir m\u00e5leverdig areal jf. NS 3940:2012. I denne sakens\u00f8kes fradeling med sikte p\u00e5 \u00e5 etablere en enebolig. Det kan stilles sp\u00f8rsm\u00e5lstegn ved om en fradeling kan ses \u00e5 v\u00e6re i strid med det regulerte arealform\u00e5let konsentrert sm\u00e5husbebyggelse. Men all den tid det er p\u00e5 det rene at fradelingen tar sikte p\u00e5 \u00e5 etablere en matrikkelenhet som ikke er egnet for konsentrert sm\u00e5husbebyggelse blir det heller neppe feil \u00e5 hevde at dispensasjon fordres allerede knyttet til selve fradelingen. Form\u00e5let med reguleringen til konsentrert sm\u00e5husbebyggelse er \u00e5 f\u00e5 til en st\u00f8rre grad av fortetting i dette delfeltet enn hva tilfellet er per i dag. Konsekntrert sm\u00e5husbebyggelse ville typisk v\u00e6rt 2-5 boenheter i rekke p\u00e5 en tomt p\u00e5 dr\u00f8ye 2 m\u00e5l. Men skulle det regulerte form\u00e5let v\u00e6rt realisert, ville dette v\u00e6rt vanskelig \u00e5 forene med den allerede eksisterende eneboligen som ligger midt p\u00e5 tomten bli v\u00e6rende. Den eksisterende eneboligens plassering gj\u00f8r at det fortetningspotensial som ligger i omr\u00e5dereguleringsplanens ambisjon vanskelig vil la seg realisere. Den tomt som er oms\u00f8kt fradelt vil imidlertid kunne ha plass til en vanlig enebolig. Gitt disse premisser vil ikke en dispensasjon fra arealform\u00e5let konsentrert sm\u00e5husbebyggelse komme vesentlig i konflikt med hensynet bak det regulerte form\u00e5let. For det regulerte arealform\u00e5lets intensjon er \u00e5 f\u00e5 til den fortetting som er mulig p\u00e5 den akutelle eiendommen. Og all den tid eier ikke har noen intensjon om \u00e5 rive sitt eksisterende hjem, s\u00e5 vil alternativet til \u00e5 innvilge dispensasjon v\u00e6re at det ikke skjer noen utvikling i det hele tatt. Det er bedre at det skjer fortetting med en ny boenhet \u2013 enn at det ikke skjer foretting i det hele tatt. Dispensasjon kommer s\u00e5ledes ikke i vesentlig konflikt med arealform\u00e5let konsentrert sm\u00e5husbebyggelse. Fordelene med dispensasjon er ogs\u00e5 klar st\u00f8rre enn ulempene etter en samlet vurdering. I et areal- og ressursdisponerings\u00f8yemed er det en stor fordel at dispensasjon kan \u00e5pne opp for etablering av en ny boenhet i et familievennlig boligomr\u00e5de \u2013 i et omr\u00e5de som er regulert til bolig og som infrastrukturmessig er egnet for bolig. Bergen trenger flere familieboliger. Det er en ulempe at eiendommen 6/36 ikke etableres med enda flere boenheter, men denne ulempen kan ikke tillegges avgj\u00f8rende vekt all den tid en h\u00f8y utnyttelse av eiendommen ikke er realistisk. Fordelene med dispensasjon er dermed klart st\u00f8rre enn ulempene etter en samleg vurdering. 3 UMBY tiltrer for \u00f8vrig den begrunnelse for dispensasjonen som er gitt i skriv fra Arkoconsult av 18.09.2023. Begge lovens vilk\u00e5r for \u00e5 innvilge dispensasjon er til stede, og UMBY mener ogs\u00e5 at det er grunnlag for \u00e5 benytte det diskresjon\u00e6re forvaltningsskj\u00f8nnet til \u00e5 innvilge dispensasjonen. S\u00f8knaden om dispensasjon fra arealform\u00e5let bolig-konsentrert sm\u00e5husbebyggelse innvilges dermed. 3. S\u00f8knad om dispensasjon fra omr\u00e5dereguleringsplanens krav til detaljreguleringsplan Omr\u00e5dereguleringsplanen fra 2020 har f\u00f8lgende planbestemmelse i \u00a7 3.1: \u00ab3.1 Krav om detaljregulering Det stilles krav om detaljregulering for f\u00f8lgende delomr\u00e5der innenfor planomr\u00e5det: - Konsentrert sm\u00e5husbebyggelse: BKS 1, 7, 8, 9, 10, 11.- Blokkbebyggelse: BBB 1 - Sentrum: BS\u00bb Form\u00e5let med omr\u00e5dereguleringsplanens krav til detaljreguleringsplan er at de hensyn som er listet opp i \u00a7 2 i planbestemmelsene skal ivaretas p\u00e5 en forsvarlig m\u00e5te. Dette gjelder prim\u00e6rt forhold knyttet til infrastruktur, terrengbehandling/naturforhold og steinsprang/skred/fare. Samtidig er BKS8 blant de delfelt hvor det ikke er krav til skredfarevurdering, jfr. \u00a7 3.2.3. Slik sett er hensynet bak omr\u00e5deplanens krav til detaljregulering for BKS 8 at hensynene til infrastrukturforhold og terreng/natur er ivaretatt. Samtidig m\u00e5 det vektlegges at dette er et delfelt som allerede er regulert til boligform\u00e5l. Hensynene bak kravet til detaljregulering er f\u00f8lgelig at det skal v\u00e6re avklarte rammer for hvordan boligutbyggingen finner sted \u2013 og ikke om det skal tillates boligbygging eller ikke. UMBY mener at dispensasjon i dette tilfellet ikke vil komme vesentlig i konflikt med hensynene bak omr\u00e5dereguleringsplanens krav til detaljreguleringsplan. Det vises til at alle forhold knyttet til infrastruktur som vei, vann og avl\u00f8p allerede er avklart. Alle privatrettslige samtykker er gitt. Parkering og renovasjon vil heller ikke v\u00e6re utfordrende for en enebolig som det her legges opp til. Ingen naboer har hatt innsigelser. N\u00e5r det gjelder terreng- og naturforhold er det fra Byr\u00e5dets side tillagt vekt at Austlibekken renner gjennom det nordlige hj\u00f8rnet av gbnr. 6/36, og at dette hj\u00f8rnet av eiendommen ligger i hensynsone for flomfare, se den r\u00f8dstripede markering i plankartet tatt inn ovenfor. Men den parsell som er oms\u00f8kt fradelt ligger utenfor det kartfestede flomfareomr\u00e5det. Videre skr\u00e5ner terrenget fra bekken oppover til der huset er tenkt plassert p\u00e5 den fraskilte eiendommen. Dette kunne utvalget ogs\u00e5 observere ved selvsyn under befaringen. Hensynet til bekken, og flomhensyn fra bekken, er derfor ikke i konflikt med fradeling og senere boligutbygging i dette tilfellet. Dispensasjon kommer dermed ikke vesentlig i konflikt med omr\u00e5deplanens krav til detaljregulering. UMBY vurderer ogs\u00e5 at fordelene med dispensasjon er klart st\u00f8rre en fordelene etter en samlet vurdering. Fordelene med dispensasjon er at omr\u00e5dereguleringsplanens form\u00e5l om boligutbygging kan komme til realisering. I et samfunnsmessig ressursdisponeringsperspektiv er det ogs\u00e5 en fordel at et boligprosjekt p\u00e5 tomten raskt kan bidra til \u00e5 skape ettersp\u00f8rsel i en byggebransje som sliter og har ledig kapasitet, og der arbeidsplasser st\u00e5r i fare. Bergen har ogs\u00e5 stort behov flere familieboliger. UMBY kan ikke se at dispensasjon gir ulemper av betydning, all den tid de infrastrukturmessige forhold er s\u00e5 4 vidt god avklart som i denne saken. Fordelene med dispensasjon anses klart st\u00f8rre enn ulempene etter en samlet vurdering. Begge lovens vilk\u00e5r for \u00e5 innvilge dispensasjon er til stede, og UMBY mener ogs\u00e5 at det er grunnlag for \u00e5 benytte det diskresjon\u00e6re forvaltningsskj\u00f8nnet til \u00e5 innvilge dispensasjonen. S\u00f8knaden om dispensasjon fra omr\u00e5deplanens krav til detaljregulering innvilges dermed. 4. S\u00f8knad om fradeling etter plan- og bygningslovens \u00a7 26-1 Plan- og bygningslovens \u00a7 26-1 lyder som f\u00f8lger: \u00ab\u00a7 26-1.Opprettelse og endring av eiendom Opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 \u00e5r, jf. matrikkellova, eller endring av eksisterende eiendomsgrenser, m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\u00bb UMBY vurderer at oms\u00f8kte fradeling fra gbnr. 6/36, gitt de dispensasjoner som er innvilget, ikke vil inneb\u00e6re at det oppst\u00e5r forhold som er i strid med lov, forskrift eller plan. Oms\u00f8kte parsell vil heller ikke v\u00e6re uegnet til bebyggelse p\u00e5 grunn av st\u00f8rrelse eller form. P\u00e5 UMBYs befaringen ble det med plastb\u00e5ndmarkering illustrert hvor tiltenkt bolighus skulle plasseres innenfor den nye tomten. Dette viste at den planlagte bebyggelse fint kan plasseres p\u00e5 den fraskilte parsell. Man kunne muligvis innvendt at man av arronderingshensyn normalt fraskiller nye parseller med st\u00f8rst mulig grad av f\u00e5 og rette linjer, og at grenselinjene i dette tilfellet har veldig mange brekkpunkt. Samtidig er det UMBYs vurdering at s\u00e5 lenge det er fullt mulig og forsvarlig \u00e5 plassere tiltenkt bebyggelse innenfor de fastsatte grenselinjer, s\u00e5 er arrondeingshensyn ikke i seg selv et tilstrekkelig vektig argument for avslag. UMBY innvilger derfor s\u00f8knaden om fradeling av oms\u00f8kte nye grunneiendom, i tr\u00e5d med den avgrensning som fremg\u00e5r av vedlegg J-1 og Q1 til s\u00f8knaden Utvalg for milj\u00f8 og byutviklings behandling F\u00f8lgende representanter tok ordet: Lars Selmar Alsaker (H), Geir Steinar Dale (A), Trond Tystad (BL), Lillian Blom (SV). Forslag fremsatt i utvalget: Lars Selmar Alsaker (H) fremsatte p\u00e5 vegne av H, A, FrP, BL, INP og Sp f\u00f8lgende alternative forslag i 5 punkt: 1. Plan- og bygningsetatens vedtak av 12.09.2023, i sak DELE-22/29304, oppheves, jfr. forvaltningslovens \u00a7 33. 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra reguleringsplan 62650000, \u00a7 6.3 - arealform\u00e5l konsentrert sm\u00e5husbebyggelse. 3. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra reguleringsplan 62650000, \u00a7 6.3.3 - krav til detaljreguleringsplan. 4. Med hjemmel i plan- og bygningslovens \u00a7 26-1 innvilges s\u00f8knad av 22.12.2022 om fradeling av ny grunneiendom fra gbnr. 6/36, med den avgrensing av parsell p\u00e5 854,2 m2 som fremg\u00e5r av s\u00f8knadens vedlegg D-1 \u2013 situasjonsplan 5 5. Fagetaten bes\u00f8rger underretning om vedtak i tr\u00e5d med reglene i forvaltningslov og plan- og bygningslov. UMBYs begrunnelse for vedtaket 1. Kort om bakgrunn for saken og saksbehandling Tiltakshaver s\u00f8kte den 22.12.2022 om fradeling av tomt p\u00e5 854,2 m2 fra eiendommen gbnr 6/36. Eiendommen 6/36 er i dag p\u00e5 3.204,8 m2. Den tomt som er oms\u00f8kt fradelt er vist med lyser\u00f8d avgrensing nedenfor. S\u00f8knaden ble supplert i brev fra Arcoconsult den 18.09.2023. Fradelingss\u00f8knaden er betinget av dispensasjon fra krav om detaljreguleringsplan i gjeldende omr\u00e5dereguleringsplan. Tiltaket er ogs\u00e5 betinget av dispensasjon fra gjeldende omr\u00e5dereguleringsplan sin arealdisponering til konsentrert sm\u00e5husbebyggelse \u2013 all den tid det er p\u00e5 det rene at den fraskilte tomten er dimensjonert som en eneboligtomt. Oms\u00f8kte fradeling av ny eiendomsenhet krever ogs\u00e5 dispensasjon fra f\u00f8lgende bestemmelse i reguleringsplan og arealplankart nummer 62650000: \u00a7 7.1.2., for etablering av ny avkj\u00f8rsel til oms\u00f8kt (fremtidig) fradelt parsell p\u00e5 gnr 6 bnr 36, som ikke er vist i arealplankartet Det er gitt slik dispensasjon i byggesak BYGG-2023/12194-4. Bymilj\u00f8etaten som vegmyndighet har gitt positiv uttalelse mht avkj\u00f8rsel, og det foreligger privatrettslig erkl\u00e6ring som sikrer den oms\u00f8kte fradelte parsell lovlig adkomst. Likeledes har Bergen Vann gitt positiv uttalelse for forhold knyttet til vann- og avl\u00f8p og det forligger privatrettslig erkl\u00e6ring som sikrer lovlig rett til etablering av vann- og avl\u00f8psinfrastruktur. 6 Oms\u00f8kte fradeling og dispensasjonss\u00f8knader er nabovarslet. Det var ingen nabomerksnader. S\u00f8knaden ble avsl\u00e5tt i vedtak fra Plan- og bygningsetaten den 12.08.2023. PBEs vedtak ble p\u00e5klaget den 27.09.2023. I fagnotat av 20.10.2023 har fagetaten innstilt p\u00e5 at avslaget opprettholdes, og Byr\u00e5det har opprettholdt denne innstillingen. UMBY var p\u00e5 befaring p\u00e5 eiendommen den 14.03.2024, og fikk under befaring et godt inntrykk b\u00e5de av den oms\u00f8kte tomtens avgrensing, plassering av tiltenkt bygg p\u00e5 parsellen, samt planlagt tilkomst. 2. Dispensasjon fra omr\u00e5dereguleringsplanens arealdisponering til konsentrert sm\u00e5husbebyggelse I gjeldende omr\u00e5dereguleringsplan fra 2020 gbnr 6/36 regulert til arealform\u00e5let konsentrert sm\u00e5husbebyggelse i felt BKS8. Kartutsnitt fra omr\u00e5dereguleringsplan 62650000 Konsentrert sm\u00e5husbebyggelse er sm\u00e5hus, sammenbygd i kjeder eller rekker, med inntil tre m\u00e5lbare plan over ferdig planert terreng m\u00e5lbare plan, som gir m\u00e5leverdig areal jf. NS 3940:2012. I denne sakens\u00f8kes fradeling med sikte p\u00e5 \u00e5 etablere en enebolig. Det kan stilles sp\u00f8rsm\u00e5lstegn ved om en fradeling kan ses \u00e5 v\u00e6re i strid med det regulerte arealform\u00e5let konsentrert sm\u00e5husbebyggelse. Men all den tid det er p\u00e5 det rene at fradelingen tar sikte p\u00e5 \u00e5 etablere en matrikkelenhet som ikke er egnet for konsentrert sm\u00e5husbebyggelse blir det heller neppe feil \u00e5 hevde at dispensasjon fordres allerede knyttet til selve fradelingen. Form\u00e5let med reguleringen til konsentrert sm\u00e5husbebyggelse er \u00e5 f\u00e5 til en st\u00f8rre grad av fortetting i dette delfeltet enn hva tilfellet er per i dag. Konsekntrert sm\u00e5husbebyggelse ville typisk v\u00e6rt 2-5 boenheter i rekke p\u00e5 en tomt p\u00e5 dr\u00f8ye 2 m\u00e5l. Men skulle det regulerte form\u00e5let v\u00e6rt realisert, ville dette v\u00e6rt vanskelig \u00e5 forene med den allerede eksisterende eneboligen som ligger midt p\u00e5 tomten bli v\u00e6rende. Den eksisterende eneboligens plassering gj\u00f8r at det fortetningspotensial som ligger i omr\u00e5dereguleringsplanens ambisjon vanskelig vil 7 la seg realisere. Den tomt som er oms\u00f8kt fradelt vil imidlertid kunne ha plass til en vanlig enebolig. Gitt disse premisser vil ikke en dispensasjon fra arealform\u00e5let konsentrert sm\u00e5husbebyggelse komme vesentlig i konflikt med hensynet bak det regulerte form\u00e5let. For det regulerte arealform\u00e5lets intensjon er \u00e5 f\u00e5 til den fortetting som er mulig p\u00e5 den akutelle eiendommen. Og all den tid eier ikke har noen intensjon om \u00e5 rive sitt eksisterende hjem, s\u00e5 vil alternativet til \u00e5 innvilge dispensasjon v\u00e6re at det ikke skjer noen utvikling i det hele tatt. Det er bedre at det skjer fortetting med en ny boenhet \u2013 enn at det ikke skjer foretting i det hele tatt. Dispensasjon kommer s\u00e5ledes ikke i vesentlig konflikt med arealform\u00e5let konsentrert sm\u00e5husbebyggelse. Fordelene med dispensasjon er ogs\u00e5 klar st\u00f8rre enn ulempene etter en samlet vurdering. I et areal- og ressursdisponerings\u00f8yemed er det en stor fordel at dispensasjon kan \u00e5pne opp for etablering av en ny boenhet i et familievennlig boligomr\u00e5de \u2013 i et omr\u00e5de som er regulert til bolig og som infrastrukturmessig er egnet for bolig. Bergen trenger flere familieboliger. Det er en ulempe at eiendommen 6/36 ikke etableres med enda flere boenheter, men denne ulempen kan ikke tillegges avgj\u00f8rende vekt all den tid en h\u00f8y utnyttelse av eiendommen ikke er realistisk. Fordelene med dispensasjon er dermed klart st\u00f8rre enn ulempene etter en samleg vurdering. UMBY tiltrer for \u00f8vrig den begrunnelse for dispensasjonen som er gitt i skriv fra Arkoconsult av 18.09.2023. Begge lovens vilk\u00e5r for \u00e5 innvilge dispensasjon er til stede, og UMBY mener ogs\u00e5 at det er grunnlag for \u00e5 benytte det diskresjon\u00e6re forvaltningsskj\u00f8nnet til \u00e5 innvilge dispensasjonen. S\u00f8knaden om dispensasjon fra arealform\u00e5let bolig-konsentrert sm\u00e5husbebyggelse innvilges dermed. 3. S\u00f8knad om dispensasjon fra omr\u00e5dereguleringsplanens krav til detaljreguleringsplan Omr\u00e5dereguleringsplanen fra 2020 har f\u00f8lgende planbestemmelse i \u00a7 3.1: \u00ab3.1 Krav om detaljregulering Det stilles krav om detaljregulering for f\u00f8lgende delomr\u00e5der innenfor planomr\u00e5det: - Konsentrert sm\u00e5husbebyggelse: BKS 1, 7, 8, 9, 10, 11.- Blokkbebyggelse: BBB 1 - Sentrum: BS\u00bb Form\u00e5let med omr\u00e5dereguleringsplanens krav til detaljreguleringsplan er at de hensyn som er listet opp i \u00a7 2 i planbestemmelsene skal ivaretas p\u00e5 en forsvarlig m\u00e5te. Dette gjelder prim\u00e6rt forhold knyttet til infrastruktur, terrengbehandling/naturforhold og steinsprang/skred/fare. Samtidig er BKS8 blant de delfelt hvor det ikke er krav til skredfarevurdering, jfr. \u00a7 3.2.3. Slik sett er hensynet bak omr\u00e5deplanens krav til detaljregulering for BKS 8 at hensynene til infrastrukturforhold og terreng/natur er ivaretatt. Samtidig m\u00e5 det vektlegges at dette er et delfelt som allerede er regulert til boligform\u00e5l. Hensynene bak kravet til detaljregulering er f\u00f8lgelig at det skal v\u00e6re avklarte rammer for hvordan boligutbyggingen finner sted \u2013 og ikke om det skal tillates boligbygging eller ikke. UMBY mener at dispensasjon i dette tilfellet ikke vil komme vesentlig i konflikt med hensynene bak omr\u00e5dereguleringsplanens krav til detaljreguleringsplan. Det vises til at alle forhold knyttet til infrastruktur som vei, vann og avl\u00f8p allerede er avklart. Alle privatrettslige samtykker er gitt. Parkering og renovasjon vil heller ikke v\u00e6re utfordrende for en enebolig som det her legges opp til. Ingen naboer har hatt innsigelser. 8 N\u00e5r det gjelder terreng- og naturforhold er det fra Byr\u00e5dets side tillagt vekt at Austlibekken renner gjennom det nordlige hj\u00f8rnet av gbnr. 6/36, og at dette hj\u00f8rnet av eiendommen ligger i hensynsone for flomfare, se den r\u00f8dstripede markering i plankartet tatt inn ovenfor. Men den parsell som er oms\u00f8kt fradelt ligger utenfor det kartfestede flomfareomr\u00e5det. Videre skr\u00e5ner terrenget fra bekken oppover til der huset er tenkt plassert p\u00e5 den fraskilte eiendommen. Dette kunne utvalget ogs\u00e5 observere ved selvsyn under befaringen. Hensynet til bekken, og flomhensyn fra bekken, er derfor ikke i konflikt med fradeling og senere boligutbygging i dette tilfellet. Dispensasjon kommer dermed ikke vesentlig i konflikt med omr\u00e5deplanens krav til detaljregulering. UMBY vurderer ogs\u00e5 at fordelene med dispensasjon er klart st\u00f8rre en fordelene etter en samlet vurdering. Fordelene med dispensasjon er at omr\u00e5dereguleringsplanens form\u00e5l om boligutbygging kan komme til realisering. I et samfunnsmessig ressursdisponeringsperspektiv er det ogs\u00e5 en fordel at et boligprosjekt p\u00e5 tomten raskt kan bidra til \u00e5 skape ettersp\u00f8rsel i en byggebransje som sliter og har ledig kapasitet, og der arbeidsplasser st\u00e5r i fare. Bergen har ogs\u00e5 stort behov flere familieboliger. UMBY kan ikke se at dispensasjon gir ulemper av betydning, all den tid de infrastrukturmessige forhold er s\u00e5 vidt god avklart som i denne saken. Fordelene med dispensasjon anses klart st\u00f8rre enn ulempene etter en samlet vurdering. Begge lovens vilk\u00e5r for \u00e5 innvilge dispensasjon er til stede, og UMBY mener ogs\u00e5 at det er grunnlag for \u00e5 benytte det diskresjon\u00e6re forvaltningsskj\u00f8nnet til \u00e5 innvilge dispensasjonen. S\u00f8knaden om dispensasjon fra omr\u00e5deplanens krav til detaljregulering innvilges dermed. 4. S\u00f8knad om fradeling etter plan- og bygningslovens \u00a7 26-1 Plan- og bygningslovens \u00a7 26-1 lyder som f\u00f8lger: \u00ab\u00a7 26-1.Opprettelse og endring av eiendom Opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 \u00e5r, jf. matrikkellova, eller endring av eksisterende eiendomsgrenser, m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\u00bb UMBY vurderer at oms\u00f8kte fradeling fra gbnr. 6/36, gitt de dispensasjoner som er innvilget, ikke vil inneb\u00e6re at det oppst\u00e5r forhold som er i strid med lov, forskrift eller plan. Oms\u00f8kte parsell vil heller ikke v\u00e6re uegnet til bebyggelse p\u00e5 grunn av st\u00f8rrelse eller form. P\u00e5 UMBYs befaringen ble det med plastb\u00e5ndmarkering illustrert hvor tiltenkt bolighus skulle plasseres innenfor den nye tomten. Dette viste at den planlagte bebyggelse fint kan plasseres p\u00e5 den fraskilte parsell. Man kunne muligvis innvendt at man av arronderingshensyn normalt fraskiller nye parseller med st\u00f8rst mulig grad av f\u00e5 og rette linjer, og at grenselinjene i dette tilfellet har veldig mange brekkpunkt. Samtidig er det UMBYs vurdering at s\u00e5 lenge det er fullt mulig og forsvarlig \u00e5 plassere tiltenkt bebyggelse innenfor de fastsatte grenselinjer, s\u00e5 er arrondeingshensyn ikke i seg selv et tilstrekkelig vektig argument for avslag. UMBY innvilger derfor s\u00f8knaden om fradeling av oms\u00f8kte nye grunneiendom, i tr\u00e5d med den avgrensning som fremg\u00e5r av vedlegg J-1 og Q1 til s\u00f8knaden 9 Votering: Alternativt forslag punkt 1-5, fra H, A, FrP, BL, INP og Sp, fremsatt av Lars Selmar Alsaker (H) ble vedtatt enstemmig. Innstillingen fikk 0 stemmer, og var dermed falt. Utvalg for milj\u00f8 og byutvikling behandlet saken i m\u00f8tet 15.02.2024 sak 64/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 18.01.2024 sak 10/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 12.09.2023 opprettholdes. Klagen tas ikke til f\u00f8lge. 10 "
}