{
  "dokument_id": "cfdb91e2-abfa-59a0-9ab7-50116c28d4d3",
  "doc_type": "case_attachment",
  "kommune": 4601,
  "tittel": "Innspill fra Klimaetaten: H\u00f8ring - forslag om forbud mot bruk av fossil gass i byggvarme",
  "url": "https://bergen.kommune.no/politikere-utvalg/api/fil/bk360/10642772/Innspill-fra-Klimaetaten-Horing-forslag-om-forbud-mot-bruk-av-fossil-gass-i-byggvarme",
  "tekst": " Klimaetaten BBU - Seksjon klima, milj\u00f8 og samfunn V\u00e5r referanse: 2024/82973-8 (Arbeidssted) Saksbehandler: Silje \u00d8sterb\u00f8 Postboks 7700 Dato: 20. juni 2024 5020 BERGEN Deres ref.: Innspill fra Klimaetaten: H\u00f8ring - forslag om forbud mot bruk av fossil gass i byggvarme Milj\u00f8direktoratet har p\u00e5 bestilling fra Klima- og milj\u00f8departementet og Stortinget fremmet forslag om forbud mot bruk av fossil gass til byggvarme. Forslaget er ogs\u00e5 omtalt i regjeringens Klimastatus og -plan,1 og antas \u00e5 redusere de norske klimagassutslippene med 30 \u2013 40 000 tonn CO2-ekvivalenter \u00e5rlig. Det er foresl\u00e5tt at forbudet skal innf\u00f8res 1. juni 2025, eventuelt 1. januar 2026. Forbudet som er foresl\u00e5tt: \u2022 gjelder fossil gass til midlertidig byggvarme p\u00e5 byggeplasser og lignende, og ikke til oppvarming generelt. \u2022 gjelder for byggeplasser og ikke anleggsplasser. \u2022 har unntaksmuligheter blant annet ved forsyningssikkerhet. Forslaget bygger videre p\u00e5: \u2022 Forskrift om forbud mot bruk av mineralolje til oppvarming av bygninger (innf\u00f8rt fra 2020)2 \u2022 Forbud mot bruk av mineralolje til byggvarme (innf\u00f8rt fra 2022)3 Fagetatenes vurderinger Klimaetaten st\u00f8tter forslaget om et forbud mot bruk av fossil gass i byggvarme. I Gr\u00f8nn strategi, Klimastrategi for Bergen kommune, er m\u00e5let \u00e5 redusere direkte klimagassutslipp med 85 % innen 2030 sammenlignet med 2009.4 Det er ansl\u00e5tt at utslippene fra bygge- og anleggsplasser i Bergen utgj\u00f8r rundt 23 000 tonn CO2 ekvivalenter i Bergen, og utslippene har \u00f8kt med 19% siden 2009.5 Her inng\u00e5r fossil gassbruk til byggt\u00f8rk, og kan utgj\u00f8re rundt 5 % av disse utslippene if\u00f8lge Milj\u00f8direktoratets utredninger. Byr\u00e5det i Bergen har allerede vedtatt at Bergen kommunes bygge- og anleggsplasser skal v\u00e6re utslippsfrie fra 2025.6 Basert p\u00e5 dette er Klimaetatens vurdering at: 1 Regjeringas klimastatus og -plan - regjeringen.no 2 Forskrift om forbud mot bruk av mineralolje til oppvarming av bygninger - Lovdata 3 Forbod mot bruk av mineralolje til byggvarme p\u00e5 byggjeplassar fr\u00e5 2022 - regjeringen.no 4 Bergen kommune - Gr\u00f8nn strategi - Klimastrategi for Bergen 5 Utslipp av klimagasser i Norges kommuner og fylker - Milj\u00f8direktoratet (miljodirektoratet.no) 6 Byr\u00e5det vedtok 29.4.2021 at det skal innf\u00f8res krav om utslippsfrie byggeplasser innen 01.01.2025 for alle prosjekter med verdi over 2,05 MNOK eks. mva. (Byr\u00e5dssak 1132/21) Postadresse: Telefon: Postboks 7700, 5020 BERGEN E-post: Klimaetaten@bergen.kommune.no Kontoradresse: Internett: www.bergen.kommune.no Kaigaten 4 \u2022 innf\u00f8ringen av et forbud mot bruk av fossil gass til byggvarme b\u00f8r iverksettes i l\u00f8pet av 2025 for \u00e5 sikre st\u00f8rst mulig klimaeffekt. Forbudet er allerede varslet av b\u00e5de Storting og regjering, og b\u00f8r v\u00e6re b\u00e5de ventet og kjent for bransjen. \u2022 et forbud mot bruk av fossil gass til byggvarme er et viktig virkemiddel for m\u00e5lrettede og raske klimakutt, og et viktig skritt p\u00e5 veien for \u00e5 sikre utslippsfrie bygge- og anleggsplasser. Det er et stort behov for at denne innsatsen styrkes, og at det iverksettes ytterligere virkemidler for \u00e5 sikre utslippsfrie byggeplasser frem mot 2030.7 \u2022 det finnes effektive og gode alternativer til fossil gass til byggt\u00f8rk p\u00e5 byggeplass. B\u00e5de entrepren\u00f8rer og utbyggere har opparbeidet seg erfaring med planlegging og gjennomf\u00f8ring av byggeprosjekter med utslippsfri byggeplass. I tillegg p\u00e5g\u00e5r det omfattende teknologiutvikling knyttet til lavkarbonmaterialer som lavkarbonbetong b\u00e5de n\u00e5r det gjelder herdetid og -temperatur.8 \u2022 det b\u00f8r komme frem at Bergen kommune vil ha begrensede ressurser til \u00e5 h\u00e5ndheve og f\u00f8lge opp et eventuelt forbud. Etat for utbygging stiller seg positive til en forskriftsendring da dette er i tr\u00e5d med etatens etablerte praksis. Etat for utbygging stiller allerede f\u00f8lgende krav til byggvarme i de kommunale byggeprosjektenes milj\u00f8oppf\u00f8lgingsplan: \u00abDet skal benyttes utslippsfri byggvarme og -t\u00f8rk, i prioritert rekkef\u00f8lge: varmepumpe, fjernvarme, ren-elektrisk, eller annen nullutslippsteknologi\u00bb. Etat for bygg og eiendom opplyser at det sv\u00e6rt sjeldent brukes fossil gass til byggvarme i etatens egne rehabiliteringsprosjekter. Der etaten har behov for utvendig oppvarming velges elektrisk oppvarming i dag. For Etat for bygg og eiendom er de mest energikrevende jobbene gjerne i forbindelse med restaurering av utvendige murer hvor det forutsettes jevn temperatur. I disse situasjonene vil resultatet v\u00e6re avhengig av jevn temperatur over tid, og ikke i et begrenset tidsvindu. Da er elektrisk varme i de fleste tilfeller bedre enn gass. Etat for bygg og eiendom ser ikke noen praktiske utfordringer ved et forbud knyttet til de materialene de h\u00e5ndterer. Fordi etatens arbeid i hovedsak omfatter vedlikehold, kan de i mindre grad planlegge effektforbruket i sine fremtidige prosjekter. Med hilsen Klimaetaten Stina Ellevseth Oseland - leder Silje \u00d8sterb\u00f8 - saksbehandler Dokumentet er godkjent elektronisk. 7 Klimautvalget (Klimautvalget-2050.pdf (regjeringen.no)) peker p\u00e5 at juridiske virkemidler vil v\u00e6re n\u00f8dvendige i klimaomstillingen fordi \u00f8konomiske virkemidler, som karbonprising, ikke n\u00f8dvendigvis vil gi verken stor eller presis nok effekt p\u00e5 klimagassutslipp i en bestemt sektor. 8 Her har blant annet innovasjonsprogrammet FutureBuilt, som Bergen kommune deltar i, flere sentrale prosjekter. Side 2 av 2 "
}