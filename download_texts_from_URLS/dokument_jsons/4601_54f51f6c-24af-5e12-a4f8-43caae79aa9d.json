{
  "dokument_id": "54f51f6c-24af-5e12-a4f8-43caae79aa9d",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 47/24, Interpellasjon nr. 47 fra Marte Stadheim Teigen (R) om \u00e5 avslutte handel og videre innkj\u00f8psavtaler med HP-merkede varer. Bergen bystyre 30.10.2024",
  "url": "https://bergen.kommune.no/politikere-utvalg/api/fil/bk360/11423050/Innstilling-vedtak-Interpellasjon-nr-47-fra-Marte-Stadheim-Teigen-R-om-a-avslutte-handel-og-videre-innkjopsavtaler-med-HP-merkede-varer-Bergen-bystyre-30-10-2024",
  "tekst": "Interpellasjon nr. 47 fra Marte Stadheim Teigen (R) om \u00e5 avslutte handel og videre innkj\u00f8psavtaler med HP-merkede varer. Bergen bystyre 30.10.2024 Bergen bystyre behandlet saken i m\u00f8tet 30.10.2024 sak 47/24: Det ble ikke fattet vedtak i saken. Bergen bystyres behandling F\u00f8lgende representanter tok ordet: Marte Stadheim Teigen (R), Fauzia Hussain Wiik (A), Mikkel Gr\u00fcner (SV), Katrine Berg N\u00f8dtvedt (MDG), Per-Arne Hvidsten Larsen (V), Eivind N\u00e6vdal-Bolstad (H). Forslag fremsatt i bystyret: Marte Stadheim Teigen (R) fremsatte p\u00e5 vegne av R f\u00f8lgende forslag til vedtak i 2 punkt: 1. Bystyret ber byr\u00e5det avslutte alle innkj\u00f8psavtaler med HP-merkede varer, s\u00e5 raskt som mulig. 2. Bystyret ber byr\u00e5det sikre at det ikke inng\u00e5s nye innkj\u00f8psavtaler med HP. Fauzia Hussain Wiik (A) fremsatte p\u00e5 vegne av A f\u00f8lgende forslag til vedtak i 2 punkt: 1. Bystyret mener det er sv\u00e6rt uheldig at Bergen kommune potensielt st\u00f8tter oppunder brudd p\u00e5 folkeretten gjennom sine innkj\u00f8psavtaler og ber byr\u00e5det strekke seg langt for \u00e5 avslutte slike avtaler og sikre at det ikke inng\u00e5s nye slike innkj\u00f8psavtaler. 2. Bystyret ber byr\u00e5det gjeninnmelde Bergen kommune i Etisk Handel Norge. Per-Arne Hvidsten Larsen (V) fremsatte p\u00e5 vegne av V f\u00f8lgende forslag til vedtak i 3 punkt: 1. Bergen kommune skal slutte \u00e5 kj\u00f8pe inn varer og tjenester produsert p\u00e5 ulovlig okkuperte landomr\u00e5der. 2. Bergen kommune skal slutte \u00e5 kj\u00f8pe inn varer og tjenester fra selskaper som medvirker til brudd p\u00e5 folkeretten og menneskerettigheter i ulovlig okkuperte landomr\u00e5der. 3. Bergen kommune m\u00e5 arbeide aktivt for at kommunens globale leverand\u00f8rkjeder skal ivareta grunnleggende menneskerettigheter, ILOs kjernekonvensjoner og folkerettens regler som Norge er forpliktet av gjennom FN-vedtak. Som ledd i dette skal det innf\u00f8res krav til aktsomhetsvurderinger ved risiko for brudd p\u00e5 slike regler ved rullering av anskaffelsesstrategien. Votering: Forslag til vedtak punkt 1-2 fra R, fremsatt av Marte Stadheim Teigen (R), fikk 27 stemmer (A, SV, MDG, R), og var dermed falt. Forslag til vedtak punkt 1-3 fra V, fremsatt av Per-Arne Hvidsten Larsen (V), fikk 30 stemmer (A, SV, MDG, V, R), og var dermed falt. Forslag til vedtak punkt 1-2 fra, fremsatt av Fauzia Hussain Wiik (A), fikk 27 stemmer (A, SV, MDG, R), og var dermed falt. Byr\u00e5d Jacob M\u00e6hle besvarte sp\u00f8rsm\u00e5let. 2 "
}