{
  "dokument_id": "78c3e0bf-aa1d-5f57-ae4c-1866b2c8b781",
  "doc_type": "case_attachment",
  "kommune": 4601,
  "tittel": "Utkast bestilling av dokumentasjon h\u00f8ring UHSO. Oppdatert 04.03.25",
  "url": "https://bergen.kommune.no/politikere-utvalg/api/fil/bk360/12232721/Utkast-bestilling-av-dokumentasjon-horing-UHSO-Oppdatert-04-03-25",
  "tekst": "Utkast til dokumentasjonbestilling for h\u00f8ring i UHSO \u2013 11. juni 2025 Vedtak i UHSO 05.02.25 Utvalg for helse og sosial skal i l\u00f8pet av v\u00e5ren 2025 gjennomf\u00f8re en h\u00f8ring om som vil ta for seg utforming av arbeidsplasser og HMS-lovbrudd som g\u00e5r utover de ansatte i byr\u00e5dsavdelingen for eldre, helse og omsorg og byr\u00e5dsavdelingen for barnevern, sosiale tjenester og mangfold. Utvalget er bekymret for om ansatte og tjenestebrukere utsettes for uforsvarlige forhold, og \u00f8nsker \u00e5 f\u00e5 oversikt over hvorvidt kommunen har s\u00f8kt n\u00f8dvendig bruksrett etter plan- og bygningsloven for \u00e5 drive tjenestene. H\u00f8ringen vil ogs\u00e5 ta for seg de arbeidsplassene som ikke er samtykket til Arbeidstilsynet, og de som Arbeidstilsynet aldri har bes\u00f8kt. Det inkluderer lokalene som kommunen leier. I lys av BAs kartlegging av institusjoner i BBSM og Arbeidstilsynets tilsyn i BEHO slik Kontrollutvalget tok opp i januar 2025, \u00f8nsker utvalget \u00e5 komme til bunns i blant annet f\u00f8lgende: a) Tidligere kartlegging av arbeidsplasser for BBSM og BEHO siden 2017 og status p\u00e5 funnene - Hvilke kartlegginger finnes fra 2017 og til i dag p\u00e5 de ulike tjenesteomr\u00e5dene? - Er det utarbeidet prioriterte oversikter ut i fra alvorlighetsgrad? - Hva er tid fra avvik meldes/oppdages til avvik lukkes og ferdigstilles? b) Oversikt over hvor mange tjenestesteder hvor bruk ikke er i henhold til hva bygget er godkjent til - Finnes det en fullstendig oversikt over dette? - Hva er rutinene for \u00e5 f\u00e5 godkjenning ved endring av bruk p\u00e5 bygg? - Hva har sviktet n\u00e5r dette ikke f\u00f8lges opp ihht lovverk? c) Hvordan ut\u00f8ver kommunen sin plikt som arbeidsgiver til \u00e5 risikovurdere arbeidsplassene og drive internkontroll ift HMS? - Hva er rutiner for dialog med arbeidstilsynet? - Hva er rutiner for oppl\u00e6ring av vernetjenesten? - Finnes det oversikt over alle avvik meldt inn fra vernetjenesten? d) Hvor ligger ansvaret for \u00e5 f\u00f8lge opp uforsvarlige forhold, og at det ikke blir det? - Hvordan jobbes dette med i enhetene og i etatene? - Hvordan h\u00e5ndteres varsel eller meldte avvik? - Hvordan involveres verneombud og tillitsvalgte i disse sakene? - Er det trygt \u00e5 varsle i Bergen kommune? - Hvor mye har kommunen betalt i b\u00f8ter for avvik med manglende lukking av avviket siden 2017? e) Hvilke budsjettmidler er satt av til \u00e5 rette opp avvik og brudd i hhv BBSM og BEHO? - Hvorfor har funn i BBSM sin tidligere kartlegging stoppet opp? - Har rutiner endret seg siden 2017 p\u00e5 hvordan HMS f\u00f8lges opp? - Hvordan har man jobbet fra 2017 og til i dag med kartlegging av brudd og lukking av avvik p\u00e5 HMS og utforming av bygg for ansatte i kommunen? - Er det forskjell p\u00e5 hvordan man jobber med HMS og utforming av bygg mtp om kommunen eier eller leier bygningsmasse? f) Hvorfor f\u00e5r utvalgsmedlemmer / bystyret informasjon via media, og ikke av byr\u00e5dene i v\u00e5re fora? - Hvordan \u00f8nsker byr\u00e5det at utvalget og bystyret skal informeres om HMS? - Hvilke informasjon kan utvalget forvente \u00e5 f\u00e5 og hvilken informasjon er eventuelt ikke offentlig? g) Hva er byr\u00e5dets plan fremover? - Hvordan tenker BBSM \u00e5 s\u00f8rge for at ansatte og tjenestebrukere opplever at arbeidsplassene er forsvarlige og i hht lovverk fremover? - Hvordan tenker BEHO \u00e5 s\u00f8rge for at ansatte og tjenestebrukere opplever at arbeidsplassene er forsvarlige og i hht lovverk fremover? f) Hvem er ansvarlige for det som bestilles ved bruk av bygg? - Er det forskjell p\u00e5 nye prosjekter og eksisterende bygningsmasse? - Hvor ligger ansvaret for driftsoppf\u00f8lgingen? - Hvor g\u00e5r skillet mellom hva BEHO/BBSM har ansvar for og hva som ligger hos etat for bygg og eiendom, og etat for boligforvaltning? - Er forsvarlighet og sikkerhet ivaretatt for brukere og ansatte i Bergen kommune? - Hva er definisjonen til Bergen kommune p\u00e5 forskjellen mellom bolig og bofellesskap? Fremdriftsplan: 1. Partiene som \u00f8nsker \u00e5 delta med en representant melder tilbake til utvalgsleder og bystyrets kontor innen tirsdag 11. februar kl 12:00 hvilket medlem fra partiet de vil stille med. 2. Det kalles inn til f\u00f8rste m\u00f8te i arbeidsgruppen tirsdag 18. februar kl 10:00-11:00. (det vil v\u00e6re anledning til \u00e5 delta p\u00e5 teams) - Det kalles inn til andre m\u00f8te i arbeidsgruppen tirsdag 04. mars kl 10:00-11:00. (det vil v\u00e6re anledning til \u00e5 delta p\u00e5 teams) 3. Det foresl\u00e5s at arbeidsgruppen ferdigstiller et utkast til program og dokumentasjon til UHSO-m\u00f8tet 12. mars, og at endelig program og dokumentasjon vedtas i UHSO-m\u00f8tet 09. april. 4. Byr\u00e5dsavdelingene f\u00e5r frist til \u00e5 oversende dokumentasjon til 01. juni 2025 5. H\u00f8ringen avholdes onsdag 11. juni 2025 fra kl 09:00. "
}