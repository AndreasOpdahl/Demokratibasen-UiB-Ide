{
  "dokument_id": "f440b39b-8a6a-5897-ba5c-0510da73f5e7",
  "doc_type": "case_presentation",
  "kommune": 4601,
  "tittel": "H\u00f8yringsuttale fr\u00e5 kontrollutvalet til \"Forskrift om folkevalgtes rett til godtgj\u00f8ring og velferdsgoder i Bergen kommune\"",
  "url": "https://bergen.kommune.no/politikere-utvalg/api/fil/bk360/10172869/Framstilling-Hoyringsuttale-fra-kontrollutvalet-til-Forskrift-om-folkevalgtes-rett-til-godtgjoring-og-velferdsgoder-i-Bergen-kommune-",
  "tekst": " Kontrollutvalget Saksframstilling V\u00e5r referanse: 2024/50048-3 Saksbehandler: Lillian Kristin Bolstad H\u00f8yringsuttale fr\u00e5 kontrollutvalet til \"Forskrift om folkevalgtes rett til godtgj\u00f8ring og velferdsgoder i Bergen kommune\" Kva saka gjeld: I denne saka kan kontrollutvalet kome med h\u00f8yringsuttale til \"Forskrift om folkevalgtes rett til godtgj\u00f8ring og velferdsgoder i Bergen kommune\" - h\u00f8yringsutkast. Den nye forskrifta vil gjelde for alle kommunale tillitsverv for Bergen kommune, s\u00e5framt vervet ikkje blir godtgjort p\u00e5 annan m\u00e5te. Det betyr at ein ikkje lenger vil ha eit eige godtgjerslereglement for byr\u00e5det. Utsett h\u00f8yringsfrist for kontrollutvalet H\u00f8yringsfristen i denne saka var 27. mars. P\u00e5 grunn av at sekretariatet ikkje hadde f\u00e5tt tilsendt saka for uttale, har bystyrets kontor og forretningsutvalet gitt kontrollutvalet utsett h\u00f8yringsfrist til 24. april. Sekretariatet si vurdering: Vi anbefaler at kontrollutvalet i sin h\u00f8yringsuttale ber bystyret vedta at leiar for kontrollutvalet skal godtgjerast som i valperioden 2019-2023 og gjeldande forskrift, med 50 % av gjeldande godtgjersle for leiar av bystyreutvala, ikkje 40 % slik det er foresl\u00e5tt i h\u00f8yringsutkastet. Vidare anbefaler vi at kontrollutvalet i sin h\u00f8ringsuttale ber bystyret vedta at nestleiar for kontrollutvalet skal godtgjerast med 20 % av gjeldande godtgjersle for leiar av bystyreutvala, ikkje 15 % slik det er foresl\u00e5tt i h\u00f8yringsutkastet. Vi har ogs\u00e5 merknader til \u00a7 5 femte ledd i h\u00f8yringsutkastet om kven som skal godkjenne reiser mv. Vidare b\u00f8r det vurderast \u00e5 tydeleggjere innhaldet i \u00abkommunalt tillitsverv\u00bb. Grunngjeving for \u00e5 auke godtgjersla til leiar for kontrollutvalet fr\u00e5 40 % til 50 % I bystyrem\u00f8tet 25.10.2023 blei det vedteke \u00e5 setje ned godtgjersla til leiar for kontrollutvalet fr\u00e5 50 % i valperioden 2019-20231 til 40 % i valperioden 2023-20272. Dette blei vedteke utan at det har kome fram nokon grunngjeving for reduksjonen. Lovgjevar har over tid meint \u00e5 styrke den kommunale eigenkontrollen3, noko som kom til uttrykk gjennom den nye kommunelova av 2018. For at kontrollutvalet skal fungere som ein reiskap for bystyret og fylle kontrollfunksjonen sin, har bystyret ansvar for \u00e5 gi kontrollutvalet gode arbeidsvilk\u00e5r. Sekretariatet meiner at dette vart gjort p\u00e5 ein god m\u00e5te i 2019 d\u00e5 bystyret vedtok at stillinga til leiar i kontrollutvalet skulle aukast til 50 %. 1 Bystyresak 5/19 \u00abUtvalgsstruktur for valgperioden 2019-2023\u00bb (30.10.2019) 2 Bystyresak 6/23 \u00abValg av utvalgsstruktur for valgperioden 2023-2027\u00bb (25.10.2023) 3 Sj\u00e5 blant anna Regjeringen.no \u2013 Egenkontroll i kommunene 1 Kontrollutvalet er eit lovp\u00e5lagt organ med ei rekke lovp\u00e5lagte oppg\u00e5ver, jf. kommunelova kapittel 23 og forskrift om kontrollutvalg og revisjon. Vi viser til kontrollutvalet sin \u00e5rsrapport for 20234 og til m\u00f8te- og aktivitetsplan for 20245, som tydeleggjer oppg\u00e5vene kontrollutvalet har. Utvalet har i \u00e5r 11 m\u00f8te, og handsamar vanlegvis godt over 100 saker per \u00e5r. Det har ikkje vore nokon reduksjon i dei lovp\u00e5lagde oppg\u00e5vene til kontrollutvalet i samband med at godtgjersla til leiar blei redusert. Aktivitetsniv\u00e5et til kontrollutvalet i 2024-2027 vil truleg ikkje bli redusert samanlikna med tidlegare \u00e5r. Tvert imot ligg det an til ekstra mykje arbeid for utvalsleiinga i 2024, blant anna fordi det skal gjennomf\u00f8rast tre anbodskonkurransar for revisjonstenester, det skal utarbeidast planar for forvaltningsrevisjon og eigarskapskontroll for ny fire\u00e5rsperiode og nytt utval skal l\u00e6rast opp. Revisjonsaktiviteten og -budsjettet er dessutan langt h\u00f8gre i dag enn d\u00e5 leiar i 2019 fekk auka stillinga til 50 %. I same sak som det blei vedteke at leiar for kontrollutvalet skulle f\u00e5 ein reduksjon i si godtgjersle, blei det vedteke at alle dei fire andre utvala skule f\u00e5 ein auke i folkevalde med heiltid- eller deltidsstillingar. Valet og fordeling av stillingsprosentar er gjort samr\u00f8ystes av bystyret ved avtaleval. Vi meiner likevel at reduksjonen i godtgjersle til kontrollutvalsleiar er urimeleg. Det st\u00e5r fram som s\u00e6rleg urimeleg n\u00e5r det samstundes har vore ein auke i samla stillingsprosent for folkevalde med heil- og deltidsgodtgjersle i bystyreutvala. Fordeling av samla stillingsprosent - heil- og deltidsstillingar i utvala valperioden 2019-2023 og valperioden 2023-2027 Utval Valperioden Valperioden Endring fr\u00e5 valperioden 2019-2023 2023-2027 2019-2023 til valperioden 2023-2027 Utval for milj\u00f8 og 250 % 300 % + 50 % byutvikling Utval for helse og 250 % 300 % + 50 % sosial Utval for barnehage, 250 % 325 % + 75 % skole og idrett Utval for finans, 250 % 300 % + 50 % kultur og n\u00e6ring Kontrollutvalet 65 % 55 % - 10 % SUM 1 065 % 1 280 % + 215 % Kjelde: Bystyresak 5/19 \u00abUtvalgsstruktur for valgperioden 2019-2023\u00bb (30.10.2019) Bystyresak 6/23 \u00abValg av utvalgsstruktur for valgperioden 2023-2027\u00bb (25.10.2023) Grunngjeving for \u00e5 auke godtgjersle til nestleiar for kontrollutvalet fr\u00e5 15 % til 20 % N\u00e5r det kjem til nestleiar, meiner b\u00e5de leiing og sekretariat at stillingsprosenten b\u00f8r aukast fr\u00e5 15 % til 20 %. Grunngjevinga er at nestleiar har eit reelt behov for meir tid til kontrollutvalsarbeid. Om stillingsprosenten aukar til 20 % vil nestleiar ogs\u00e5 kunne setje av ein heil arbeidsdag i veka til kontrollutvalsarbeid. Dette er dermed b\u00e5de eit behov for meir tid til kontrollutvalsarbeid og praktiske omsyn som tilseier \u00e5 auke stillingsprosenten. 4 Kontrollutvalet sin \u00e5rsrapport 2023 5 Plan for verksemda til kontrollutvalet 2024 - m\u00f8te- og aktivitetsplan 2 Innkalling og godkjenning av aktivitetar - tydeleggjering av \u00abkommunalt tillitsverv\u00bb Vi legg til grunn at forskrifta gjeld for alle folkevalde, ogs\u00e5 byr\u00e5dar og byr\u00e5dsleiar. I forskrifta \u00a7 2 f\u00f8rste ledd er verkeomr\u00e5det avgrensa slik: \u00abForskriften gjelder kommunale tillitsverv i Bergen kommune, s\u00e5 fremt ikkje vervet godtgj\u00f8res p\u00e5 annen m\u00e5te.\u00bb I kapittel 2 i h\u00f8yringsutkastet g\u00e5r det fram at personar med \u00abkommunale tillitsverv\u00bb har rett p\u00e5 \u00e5 f\u00e5 dekt utgifter og \u00f8konomisk tap i samband med ut\u00f8ving av vervet sitt. Sidan denne retten f\u00f8lger ut\u00f8ving av vervet er det viktig at det er tydeleg definert kva det vil seie \u00e5 ut\u00f8ve det kommunale tillitsvervet. I utkastet \u00a7 5 femte ledd g\u00e5r det fram at i samband med synfaringar, reiser, kurs, oppl\u00e6ring og seminar blir tap av inntekt og p\u00e5f\u00f8rte utgifter berre dekt n\u00e5r medlemmene og varamedlemmene er formelt innkalla fr\u00e5 bystyrets kontor, eller n\u00e5r deltakinga p\u00e5 f\u00f8rehand er godkjent av bystyreutval, arbeidsutval eller leiar for et bystyreutval. Her nemner ikkje h\u00f8yringsutkastet godkjenning fr\u00e5 andre sekretariat, som til d\u00f8mes byr\u00e5dets sekretariat (jf. gjeldande forskrift om godgjering for byr\u00e5det \u00a7 3) eller sekretariat for kontrollutvalet. Dette kan rettast ved at forskrifta \u00a7 5 femte ledd blir justert til \u00e5 lyde slik: \u00abI forbindelse med befaringer, reiser, kurs, oppl\u00e6ring og seminarer dekkes tap av inntekt og p\u00e5f\u00f8rte utgifter kun n\u00e5r medlemmene og varamedlemmene er formelt innkalt fra bystyrets kontor, utvalgets eller r\u00e5dets sekretariat, eller n\u00e5r deltakelsen p\u00e5 forh\u00e5nd er godkjent av utvalget eller r\u00e5det, arbeidsutvalg eller leder for utvalget eller r\u00e5det.\u00bb Med denne justeringa blir det klargjort at det ogs\u00e5 for byr\u00e5dar og andre er krav om innkalling eller godkjenning f\u00f8r ein har rett p\u00e5 dekning av utgifter og \u00f8konomisk tap. Vi stiller vidare sp\u00f8rsm\u00e5l ved om det er godt nok tydeleggjort korleis ein skal definere at aktivitetar som byr\u00e5dar og andre politikarar deltek p\u00e5, skjer i deira kommunale tillitsverv og ikkje for eksempel i rolla som partipolitikar. Dette b\u00f8r ein vurdere \u00e5 definere, slik at ein veit om utgiftene og det \u00f8konomiske tapet aktivitetane medf\u00f8rer skal dekkast av dette reglementet. Sekretariatet har ikkje formulert eit forslag til ei spesifikk formulering for \u00e5 tydeleggjere dette. Vi anbefaler at kontrollutvalet ber bystyret vurdere \u00e5 definere n\u00e5r aktivitetar byr\u00e5dar og andre politikarar deltek p\u00e5, skjer under ut\u00f8ving av deira kommunale tillitsverv og s\u00e5leis skal betalast av Bergen kommune. Dette kan eventuelt gjerast ved at det vert laga retningsliner til forskrifta. Forslag til vedtak: 1. Kontrollutvalet ber bystyret om \u00e5 justere \"Forskrift om folkevalgtes rett til godtgj\u00f8ring og velferdsgoder i Bergen kommune\" \u00a7 12 bokstav e) til \u00e5 lyde slik: \u00abLeder av kontrollutvalget godtgj\u00f8res med 50 % av gjeldende godtgj\u00f8ring for leder av bystyreutvalg. Nestleder av kontrollutvalget godtgj\u00f8res med 20 % av gjeldende godtgj\u00f8ring for leder av bystyreutvalg.\u00bb 2. Kontrollutvalet ber om at forskrifta \u00a7 5 femte ledd blir justert til \u00e5 lyde slik: \u00abI forbindelse med befaringer, reiser, kurs, oppl\u00e6ring og seminarer dekkes tap av inntekt og p\u00e5f\u00f8rte utgifter kun n\u00e5r medlemmene og varamedlemmene er formelt innkalt fra bystyrets kontor, utvalgets eller r\u00e5dets sekretariat, eller n\u00e5r deltakelsen p\u00e5 forh\u00e5nd er godkjent av utvalget eller r\u00e5det, arbeidsutvalg eller leder for utvalget eller r\u00e5det.\u00bb 3. Kontrollutvalet ber bystyret vurdere \u00e5 tydeleggjere n\u00e5r byr\u00e5dar og andre politikarar sine aktivitetar skjer under ut\u00f8ving av \u00abkommunale tillitsverv\u00bb. 3 4. Grunngjevinga for h\u00f8yringsuttalen g\u00e5r fram av saksframlegget. Dato: 15. april 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: 1. H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune 2. Forslag til Forskrift om folkevalgtes rett til godtgj\u00f8ring og velferdsgoder i Bergen kommune \u2013 h\u00f8ringsutkast 3. Oversikt over honorarkategorier og honorarsatser for styrer, r\u00e5d og utvalg i forskriftens kap. 6. 4. Gjeldende Forskrift om folkevalgtes rett til godtgj\u00f8ring og velferdsgoder i Bergen kommune 5. Gjeldende Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det 4 "
}