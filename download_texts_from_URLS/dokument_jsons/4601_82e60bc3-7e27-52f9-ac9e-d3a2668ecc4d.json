{
  "dokument_id": "82e60bc3-7e27-52f9-ac9e-d3a2668ecc4d",
  "doc_type": "case_minutes",
  "kommune": 4601,
  "tittel": "Saksprotokoll UHSO, 05062024, Sak 72/24, \u00c5rsmelding 2023 - Byombudet",
  "url": "https://bergen.kommune.no/politikere-utvalg/api/fil/bk360/10596898/Innstilling-vedtak-Arsmelding-2023-Byombudet",
  "tekst": "\u00c5rsmelding 2023 - Byombudet Utvalg for helse og sosial behandlet saken i m\u00f8tet 05.06.2024 sak 72/24 og avga f\u00f8lgende innstilling: Bystyret tar byombudet \u00e5rsmelding for 2023 til orientering. Utvalg for helse og sosials behandling F\u00f8lgende representanter tok ordet: Karl Strydom Eidesund (H), Diane A. Berbain (SV), Torstein Dahle (R) Merknader fremsatt i utvalget: Diane A. Berbain (SV) fremsatte p\u00e5 vegen av SV f\u00f8lgende merknader: Merknad 1 Bystyret deler Byombudets bekymring som gjelder saksbehandlingstid og tilgjengelighet ved publikumsmottak i alle avdelinger i kommunen, og trekker frem s\u00e6rlig helse- og sosialtjenesten og NAV. Bystyret ber derfor Byr\u00e5det s\u00f8rge for \u00e5 styrke innsatsen til \u00e5 bedre disse punktene. Merknad 2 Bystyret tar utfordringene ved digitalt utenforskap p\u00e5 alvor, og viser til merknad vedtatt i sak 152/20 Folkehelseoversikt for Bergen kommune 2019, hvor Bystyret ber byr\u00e5det sikre at kommunens informasjons- og veiledningstjenester er tilgjengelige ogs\u00e5 for borgere med begrenset spr\u00e5klig og digital kompetanse. Digitaliseringen av offentlige tjenester skaper nye utfordringer for enkelte, og kommunen m\u00e5 sikre at flest mulig gis bistand til \u00e5 nyttiggj\u00f8re seg digitale tjenester og samtidig sikre at det finnes mulighet for at personer som ikke er i stand til \u00e5 benytte digitale tjenester blir ivaretatt ogs\u00e5 i krisesituasjoner som der de fleste offentlige kontorer stenger ned sine publikumsmottak av smittevernhensyn. Systemer for \u00e5pne informasjons- og veiledningsansvar m\u00e5 ivaretas gjennom kommunens beredskapsplanlegging. Merknad 3 Bystyret ber byr\u00e5det etablere innbyggerservice i alle bydeler. Merknad 4 Bystyret ber byr\u00e5det om \u00e5 iverksette et tilbud om systematisk \u00f8konomisk r\u00e5dgivning i kombinasjon med gjeldsr\u00e5dgivning, samt \u00e5pne for universell tilgang til \u00f8konomisk r\u00e5dgivning for alle. Bystyret ber byr\u00e5det at det gjennomf\u00f8res jevnlige informasjonskampanjer om \u00f8konomisk r\u00e5dgivning. Merknad 5 Bystyret ber byr\u00e5det rapportere til bystyret om hvordan det f\u00f8lger opp Byombudets bekymringer under Tilgjengelighet, Innbyggerservice, Samhandling, PPT, \u00d8konomisk r\u00e5dgivning og Tilsynsordning for personer med utviklingshemning og nedsatt funksjonsevne Votering: Innstillingen ble tiltr\u00e5dt enstemmig. Merknad 1-5 fra SV, fremsatt av Diane A. Berbain (SV) fikk 3 stemmer (SV, R). Forslag til vedtak: Forslaget og utvalgets innstilling er likelydende. 2 "
}