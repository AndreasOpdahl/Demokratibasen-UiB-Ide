{
  "dokument_id": "15d8de89-7206-528b-a35f-14ac3a71c12a",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for overvannsledning og borehull Fj\u00f8sangerveien",
  "url": "https://bergen.kommune.no/politikere-utvalg/api/fil/bk360/10638633/Framstilling-Gjennomforingsvedtak-for-overvannsledning-og-borehull-Fjosangerveien",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/20875-7 Gjennomf\u00f8ringsvedtak for overvannsledning og borehull Fj\u00f8sangerveien Hva saken gjelder: Saken gjelder gjennomf\u00f8ringsvedtak for ny overvannsledning og borehull ved Fj\u00f8sangerveien. Dette skal etableres for \u00e5 transportere overvann fra deler av L\u00f8vstakksiden. Prosjektet omfatter ca. 180 m med ny overvannsledning, ca. 40 m med borehull og tilh\u00f8rende kummer og sandfang. Prosjektet har en totalkostnad p\u00e5 26 mill. Fagetatens vurdering og anbefaling: Fj\u00f8sanger tar imot avrenning fra store deler av L\u00f8vstakksiden. Dagens situasjon g\u00e5r ut p\u00e5 at overvannsledninger f\u00f8rer vannet til en kisteveit som g\u00e5r under Fj\u00f8sangerveien ved Solheim gravplass. N\u00e5r kisteveiten n\u00e5r sin kapasitet g\u00e5r vannet i overl\u00f8p via avl\u00f8psledninger og videre til renseanlegg. Dette medf\u00f8rer un\u00f8dvendig ressursbruk til rensing av rent overvann. Ved store nedb\u00f8rshendelser g\u00e5r fellesledningene i overl\u00f8psdrift noe som medf\u00f8rer at urenset spillvann (kloakk) slippes ut i Puddefjorden. Dette er spesielt uheldig i lys av nylig gjennomf\u00f8rt prosjekt med tildekking av bunnen i Puddefjorden og en vedtatt m\u00e5lsetning om utbedring av vannkvalitet i Puddefjorden. Det er derfor \u00f8nskelig \u00e5 erstatte kisteveiten med et borehull og tilh\u00f8rende overvannsledning frem til p\u00e5kobling i Kanalveien og videre til Solheimsvannet. Det prosjekterte overvannsystemet vil avlaste dagens fellessystem, noe som f\u00f8rer til mindre overl\u00f8psdrift samt reduksjon av mengden avl\u00f8psvann som m\u00e5 renses p\u00e5 kommunale renseanlegg. Rent overvann skal tilbakef\u00f8res til naturlig vassdrag istedenfor \u00e5 gjennomg\u00e5 en un\u00f8dvendig og kostbar renseprosess. Prosjektet har to hovedform\u00e5l: 1. Separasjon Dagens krav medf\u00f8rer at spillvann skal renses f\u00f8r det slippes ut. Bruk av fellesledninger f\u00f8rer til at rent overvann blir f\u00f8rt til rensing og dermed un\u00f8dvendig belastning p\u00e5 renseanleggene. Fellesledningene er ofte underdimensjonert for \u00e5 h\u00e5ndtere dagens overvannsmengder. N\u00e5r ledningene fylles opp ved store overvannshendelser f\u00f8res vannet til overl\u00f8p. Det betyr at urenset spillvann g\u00e5r til fjord/vann. For \u00e5 redusere dette etableres egne overvannsledninger slik at spillvann og rent overvann blir separert. 2. \u00d8kt kapasitet for overvannssystemet Eksisterende kisteveit under Fj\u00f8sangerveien er fra 1925. Denne kisteveiten har sv\u00e6rt begrenset kapasitet og klarer ikke \u00e5 h\u00e5ndtere stadig \u00f8kende mengder med overvann som kommer fra L\u00f8vstakksiden. I en stor overvannshendelse vil systemet bli overbelastet noe som kan f\u00f8re til oversv\u00f8mmelse. Det er derfor \u00f8nskelig \u00e5 erstatte kisteveiten med et borehull som har tilstrekkelig kapasitet til \u00e5 f\u00f8re overvann videre til Solheimsvatnet. 1 Status og fremdrift Anlegget er ferdig prosjektert. Bygging kan settes i gang n\u00e5r alle n\u00f8dvendige tillatelser er gitt og vil deretter ha omtrent 6 m\u00e5neder byggetid. Tiltaket inneb\u00e6rer at deler av overvannsanlegget skal etableres p\u00e5 privat eiendom. Til tross for at det er avholdt flere m\u00f8ter med eiere av eiendom 159/988 og 159/39 (Siemensbygget), er det per dags dato ikke oppn\u00e5dd enighet med eieren av eiendommen og saken blir derfor h\u00e5ndtert som ekspropriasjonssak. Ekspropriasjon benyttes der man m\u00e5 erverve grunn uten grunneiers samtykke. Foresl\u00e5tt alternativ er valgt fordi det gir kortest gjennomf\u00f8ringstid, lavere kostnad og minst inngrep i eksisterende infrastruktur. Eieren av 159/988 har motsatt seg tiltaket da de mener at det vil forringe muligheten for fremtidig utnyttelse av eiendommen. Blant annet en potensiell mulighet til \u00e5 rive Siemens- bygget og etablere en bygning som g\u00e5r over begge eiendommene. Det m\u00e5 bemerkes at foresl\u00e5tt trase for borehul/ledning ligger i et omr\u00e5de som er definert som \u00abhensynssone infrastruktur\u00bb i gjeldende VA-rammeplan/Reguleringsplan. I tillegg er \u00abSiemensbygget\u00bb merket som bygg med kulturhistorisk verdi. Usikkerhet i prosjektet Totalkostnad p\u00e5 26 mill. er P85 estimatet. Det er utf\u00f8rt Monte Carlo usikkerhetssimulering samt kvalitativ usikkerhetsanalyse. Usikkerhetsanalysen resulterte i f\u00f8lgende sannsynlighetsfordeling St\u00f8rste usikkerheter i kostnadsoverslaget er forbundet med: \u2022 markedet \u2013 om det er stor interesse i markedet med god konkurranse og om det er gode priser p\u00e5 utstyr og materiell. \u2022 grunnforhold \u2013 om det oppst\u00e5r utfordringer med l\u00f8smasser og fjell, samt kollisjoner med annen infrastruktur i grunnen. \u2022 brukere \u2013 om det er spesielle utfordringer som m\u00e5 h\u00e5ndteres ifm. trafikkavvikling i Fj\u00f8sangerveien (E39). \u00d8konomiske konsekvenser: I vedtatt Handlings- og \u00f8konomiplan 2024-2027 er det avsatt midler til avl\u00f8psnett og innsamling av avl\u00f8psvann. I revidert budsjett 2024 ble det overf\u00f8rt 26 mill. fra denne 2 budsjettposten til prosjektet Fj\u00f8sangerveien overvannsanlegg. Det har f\u00f8lgene fordeling mellom 2024 og 2025: Budsjettpost Prosjekt 2024 2025 Sum 900400 Avl\u00f8psnett / 923023 Fj\u00f8sangerveien innsamling av avl\u00f8psvann overvannsanlegg 10,4 15,6 26,0 Tidligere er det regnskapsf\u00f8rt 1 mill. til prosjektering i driftsregnskapet. Det inng\u00e5r ikke i dette gjennomf\u00f8ringsvedtaket. Driftskostnader Driftskostnader for etablering av avl\u00f8psnett er budsjettert i gjeldende Handlings- og \u00f8konomiplan. Kapitalkostnader Renter og avdrag av investeringen f\u00f8lger avskrivningstiden p\u00e5 40 \u00e5r og inng\u00e5r i fremtidige vann- og avl\u00f8psgebyr til abonnentene. Dette prosjektet tilsvarer en gebyr\u00f8kning p\u00e5 ca. 12,- det f\u00f8rste \u00e5ret, som s\u00e5 vil avta gradvis ettersom \u00e5rlige avdrag p\u00e5 gjelden vil redusere rentegrunnlaget for p\u00e5f\u00f8lgende \u00e5r. Denne \u00f8kningen m\u00e5 likevel ses i sammenheng med at ferdig nedbetalte prosjekter hvert \u00e5r g\u00e5r ut av gebyrgrunnlaget. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5-\u00e5rige swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 1,8 17,8 19,5 Avdrag 0,9 25,1 26,0 Sum renter og avdrag 2,7 42,9 45,5 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnaden vil bli. Byr\u00e5dets vurdering og anbefaling/konklusjon: Strategien for separering av avl\u00f8psfellessystemet samt utbygning av overvannsystem er hjemlet i Kommunedelplan for overvann 2019- 2029 og hovedplan for avl\u00f8p og vannmilj\u00f8 2019 \u2013 2028. Kommunedelplan for overvann sier at Bergen skal v\u00e6re en by hvor overvann f\u00e5r tid og rom, og ikke f\u00f8rer til skade. Det forventes betydelig endring i klima, med mer nedb\u00f8r, b\u00e5de i intensitet og i mengde. Dette skaper utfordring for eksisterende overvannssystemer. Prosjektet vil bidra til \u00e5 forsinke og fordr\u00f8ye nedb\u00f8ren f\u00f8r den n\u00e5r ledningsnettet. Videre vil prosjektet f\u00f8lge opp visjonen til kommunedelplanen for overvann om at overvann skal bidra til bedre levevilk\u00e5r, b\u00e6rekraftig og robust urbant samfunn og en frisk natur. Bergen kommune skal kontinuerlig forbedre h\u00e5ndtering av stadig \u00f8kende mengder overvann (regn og smeltevann). Byens topografi gj\u00f8r denne jobben utfordrende da bratte fjellsider gj\u00f8r avrenningen raskere. Fortetting og stadig v\u00e5tere klima bidrar til \u00e5 ytterligere forsterke overvannsproblematikken. I tillegg skal overvann som tidligere har g\u00e5tt til avl\u00f8psledninger f\u00f8res til overvannsledninger. I sum \u00f8ker dette de totale mengdene overvann som skal h\u00e5ndteres av overvannssystemet. Byr\u00e5det anbefaler at prosjektet gjennomf\u00f8res i tr\u00e5d med denne saken. 3 Vedtakskompetanse: For investeringsprosjekter mellom 20 og 50 mill. er det i henhold til Bergen kommunes \u00f8konomireglement punkt 2.3.g utvalg for finans, kultur og n\u00e6ring som kan fatte gjennomf\u00f8ringsvedtak. Byr\u00e5det innstiller til utvalg for finans, kultur og n\u00e6ring \u00e5 fatte f\u00f8lgende vedtak: 1. Investeringsprosjekt \u00abFj\u00f8sangerveien overvannsanlegg\u00bb, med en estimert totalramme p\u00e5 26 mill., gjennomf\u00f8res. 2. Prosjektets budsjettmidler ligger p\u00e5 budsjettpost 900400 \u00abAvl\u00f8psnett / innsamling av avl\u00f8psvann\u00bb, tjenesteomr\u00e5de 18A Vann og Avl\u00f8p. Dato: 17. september 2024 Marte Joan Monstad Christine Kahrs Fung. Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat - Gjennomf\u00f8ringsvedtak Borehull Fj\u00f8sangerveien H102 Oversiktstegning Borehull Fj\u00f8sangerveien lengdeprofil GH302 4 "
}