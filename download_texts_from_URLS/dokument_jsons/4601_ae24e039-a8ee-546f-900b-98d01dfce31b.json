{
  "dokument_id": "ae24e039-a8ee-546f-900b-98d01dfce31b",
  "doc_type": "case_attachment",
  "kommune": 4601,
  "tittel": "Innspill til h\u00f8ring - NOU 2024:19 Ny boligleielov fra Etat for psykisk helse og rustjenester",
  "url": "https://bergen.kommune.no/politikere-utvalg/api/fil/bk360/11486255/Innspill-til-horing-NOU-2024-19-Ny-boligleielov-fra-Etat-for-psykisk-helse-og-rustjenester",
  "tekst": " Adm - Etat for psykisk helse og rustjenester Til Intern korrespondanse Byr\u00e5dsavdelingen for barnevern, sosiale V\u00e5r referanse: 2024/160821-6 tjenester og mangfold v/Ingerd Lene Nyheim Saksbehandler: J\u00f8rn Ivar Rande Dato: 20. november 2024 Fra Adm - Etat for psykisk helse og rustjenester Innspill til h\u00f8ring - NOU 2024:19 Ny boligleielov Etat for psykisk helse og rustjenester har i sitt h\u00f8ringsinnspill fokusert p\u00e5 kommunale utleieboliger i tilknytning til tilrettelagte botilbud (bofellesskap), der tjenestebrukere mottar tjenester innenfor Helse og omsorgstjenesteloven (Lov om kommunale hele- og omsorgstjenester). N\u00e5r det gjelder \u00f8vrig innhold i forslaget til ny boligleielov, der det blir vektlagt \u00e5 styrke rettighetene for leier med tanke p\u00e5 \u00e5 \u00f8ke leiers botrygghet, er Etat for psykisk helse og rustjenester enige i det nye forslaget. Etaten er ogs\u00e5 enige i at det i forslaget legges vekt p\u00e5 konfliktdempende tiltak, herunder brukervennlig regler og bruk av klart spr\u00e5k. At det settes et minstekrav til utleieboliger, er ogs\u00e5 p\u00e5 linje med etatens syn. Innspill i forhold til \u00a711.2 Minstetid for tidsbestemte leieavtaler, f\u00f8rste ledd og \u00a7 11-10 S\u00e6rregler for vanskeligstilte p\u00e5 boligmarkedet, annet ledd f\u00f8rste punktum Etat for psykisk helse og rustjenester \u00f8nsker \u00e5 peke p\u00e5 noen utfordringer og dilemmaer i forbindelse med husleieavtalene som gjelder for tjenestebrukere som bor i tilrettelagte kommunale botilbud/bofellesskap. Tjenestene som gis i tilknytning til disse boligene, er tjenester etter Helse- og omsorgstjenesteloven (HOL \u00a73-2-6a). Form\u00e5let med de tilrettelagte botilbudene er at personer som har behov for til dels omfattende psykiske helsetjenester, skal f\u00e5 disse i trygge rammer, der personell er tilgjengelig for bistand p\u00e5 dag og kveld/enkelte kvelder ved basefunksjoner i tilknytning til boligene. Tjenestene som blir gitt er vedtaksfestet av Forvaltningsenheten innen psykisk helse i Etat for psykisk helse og rustjenester, mens husleieavtalen er en kontrakt mellom tjenestebruker og Etat for boligforvaltning. Dilemmaer og utfordringer som den nye boligleieloven ikke tar h\u00f8yde for, og som gjelder selve husleieavtalen som blir benyttet: \u2022 Tjenestebrukere som opplever tilfriskning og som ikke lenger har behov for omfattende tjenester, \u00f8nsker \u00e5 bli boende i et tilrettelagt botilbud p\u00e5 tross av at intensjonene med \u00e5 bo der har falt bort. Husleieavtalen sikrer at personer kan fortsette \u00e5 bo i boligen, og i det nye lovforslaget blir det lagt opp til at minstetiden for leietiden \u00f8ker fra 3 til 5 \u00e5r. \u2022 Alvorlig psykisk syke som i dag bor p\u00e5 eget bosted, men som har blitt tiltagende syke, m\u00e5 p\u00e5 samme m\u00e5te som utskrivningsklare pasienter fra spesialisthelsetjenesten st\u00e5 lenge p\u00e5 venteliste for plass i et tilrettelagt botilbud. Det er et dilemma at ressurser som skal v\u00e6re tilgjengelige for alvorlig psykisk syke, i ikke blir brukt p\u00e5 disse, fordi dagen husleieavtaler hindrer en naturlig gjennomstr\u00f8mming av leietakere som er tilknyttet disse boligene. 1 \u2022 Etat for psykisk helse og rustjenester opplever at det problematisk og lite b\u00e6rekraftig at personalressursene ikke blir benyttet overfor enkeltbrukere som bor i tilrettelagte botilbud, og som ikke lenger har behov for tjenestene. Sp\u00f8rsm\u00e5let som etaten stiller seg, er om det er mulig \u00e5 bruke \u00a7 11-10 som omhandler S\u00e6rregler for boliger til vanskeligstilte p\u00e5 boligmarkedet overfor overnevnte m\u00e5lgruppe i tilrettelagte botilbud? Hvis ikke, b\u00f8r det v\u00e6re et tillegg i kap. 11, der det gis adgang til \u00e5 inng\u00e5 s\u00e6ravtaler med leiere av kommunale tilrettelagte boliger. Gjelder m\u00e5lgruppen psykisk syke og rusmiddelavhengige som for en periode i livet har behov for til dels omfattende tjenester, men der leietiden b\u00f8r kunne avkortes n\u00e5r personen ikke lenger benytter seg av tjenestene. I en slik s\u00e6ravtale/tilleggsavtale b\u00f8r det ligge noen forutsetninger om bruk av tjenester som er tilknyttet boligene, og for \u00e5 benytte boligene over tid. Intensjonen med en s\u00e6ravtale overfor denne m\u00e5lgruppen vil derfor v\u00e6re at leietiden kan begrenses som f\u00f8lge tilfriskning og/eller manglende bruk av tjenestetilbudet. Personer med slike s\u00e6ravtaler, og som ikke benytter seg av botilbudet, b\u00f8r samtidig f\u00e5 bistand til \u00e5 finne et nytt egnet bosted slik at den enkeltes botrygghet blir ivaretatt. Slik den nye boligleieloven legger opp til, er husleieavtalen til hinder for at flere med et stort tjenestebehov f\u00e5r tilgang til disse spesielt tilrettelagte botilbudene. Med hilsen Adm - Etat for psykisk helse og rustjenester J\u00f8rn Ivar Rande - saksbehandler Dokumentet er godkjent elektronisk. Kopi: Rasmus Litland, Adm \u2013 Etat for psykisk helse og rustjenester "
}