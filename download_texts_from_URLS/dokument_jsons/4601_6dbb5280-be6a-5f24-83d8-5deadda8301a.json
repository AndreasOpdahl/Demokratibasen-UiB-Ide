{
  "dokument_id": "6dbb5280-be6a-5f24-83d8-5deadda8301a",
  "doc_type": "case_attachment",
  "kommune": 4601,
  "tittel": "\u00c5sane gnr 191 bnr 138 Heiane 103. Klage p\u00e5 avslag p\u00e5 s\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/12399173/Asane-gnr-191-bnr-138-Heiane-103-Klage-pa-avslag-pa-soknad-om-dispensasjon",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/156542-29 \u00c5sane gnr 191 bnr 138 Heiane 103. Klage p\u00e5 avslag p\u00e5 s\u00f8knad om dispensasjon for oppf\u00f8ring av fire tomannsbustadar Kva saka gjeld: Saka gjaldt som utgangspunkt klage p\u00e5 avslag datert 20.09.2024 p\u00e5 s\u00f8knad om dispensasjon fr\u00e5 plankravet i arealdelen til kommuneplanen (KPA 2018) \u00a7 3.1 og fr\u00e5 Kommunedelplan for \u00c5sane sentrale deler (KDP) \u00a7 3. Dispensasjonen gjaldt oppf\u00f8ring av fire tomannsbustadar p\u00e5 Heiane i \u00c5sane. Vedtaket er klaga p\u00e5 av ansvarleg s\u00f8kjar Bergen Byggplan i klage datert 10.10.2024 p\u00e5 vegner av tiltakshavar Sijoni Invest As. Byr\u00e5det opprettheld avslaget og fremma saka til behandling utval for milj\u00f8 og byutvikling. Utvalet behandla saka i m\u00f8tet 06.02.2025 i sak 45/25 og fatta f\u00f8lgjande vedtak: 1. Saken tilbakesendes Byr\u00e5det for mulighet for behandling av 1 tomt med to boenheter (tomannsbolig) med dispensasjonss\u00f8knad eller behandling uten dispensasjoner ut fra vurdering av 1 tomt. 2. Begrunnelse for vedtaket er at tiltakshaver ved innledende kontakt med byggesak henvendte seg for \u00e5 etablere en tomannsbolig p\u00e5 en tomt. Han ble fortalt at qua ang\u00e5r dispensasjoner s\u00e5 forholdt det seg likt \u00e5 s\u00f8ke for 4 tomter med 8 boenheter eller den ene tomten med 2 boenheter. UMBY er som planmyndighet ikke enig i denne vurderingen. B\u00e5de vurdering av dispensasjon fra KPA \u00a73.1 og KDP (\u00c5sane sentrale deler) \u00a73 som oms\u00f8kt og eventuelt behov for manglende s\u00f8knad etter KPA \u00a726.5.1 er etter utvalget sitt syn vurderinger som kan lande p\u00e5 forskjellige konklusjoner om det er 4 tomter og 8 boenheter som s\u00f8kes eller en fjerdedel. S\u00e6rlig p\u00e5 temaet trafikk som er helt vesentlig s\u00e5 vil teoretisk belastning i forhold til eksisterende trafikk p\u00e5 den private veien v\u00e6re forskjellig. I henhold til Statens Vegvesen sin h\u00e5ndbok V713 s\u00e5 vil en tomannsbolig gi teoretisk 7 kj\u00f8ret\u00f8ybevegelser i d\u00f8gnet i midlere produksjon (\u00c5DT), og da er dimensjonerende time for en sidevei 12-20 % av dette, alts\u00e5 mellom 0,84 og 1,4 bevegelse i den verste timen i d\u00f8gnet, mens ved 8 boenheter er det 28 i \u00c5DT og mellom 3,6 bevegelser og 5,6 bevegelser i timen. Dette er en vesentlig forskjell. Det er ogs\u00e5 en vesentlig forskjell \u00e5 se p\u00e5 4 tomter s\u00f8kt sammen og en s\u00f8knad for en enkeltst\u00e5ende tomt generelt. Ved det sistnevnte alternativ er ikke de 3 siste oms\u00f8kt og er ikke en del av verken teoretisk n\u00e5 status eller framover, da de m\u00e5 vurderes n\u00e5r de eventuelt s\u00f8kes. P\u00e5 denne bakgrunn er saken \u00e5 tilbakesende for \u00e5 sikre en endret behandling med delvis im\u00f8tekommelse av en tomt eller mulighet for nedjustert s\u00f8knad til s\u00f8kers opprinnelige \u00f8nske. 1 Eigedomen er ikkje regulert. Den er i KDP vist som bustadomr\u00e5de. KPA 2018 viser eigedomen som \u00f8vrig byggesone. Det er s\u00f8kt om naudsynte dispensasjonar fr\u00e5 plankravet og fr\u00e5 KPA 2018 \u00a7 26.5.1 om vesentleg nybygging. Det er opplyst at tiltaket er nabovarsla, jf. pbl. \u00a7 21-3 og at det er motteke merknadar fr\u00e5 eigar av gnr 191 bnr 116 (St\u00e5le Andre Jensen), gnr 181 bnr 121 (Raed Qadar Jasim Al- Hamadani), gnr 191 bnr 105 (Kenneth Angeltveit) og gnr 191 bnr 55 (Per John Helle). Merknadane g\u00e5r i hovudsak p\u00e5 trafikktryggleik ved at tilkomstveg er smal, har ingen m\u00f8teplassar eller avk\u00f8yrsler, det er ein veg som born nyttar som skuleveg, bekymring for anleggstrafikk/arbeid med tanke p\u00e5 st\u00f8y, at byggevolumet er for stort til \u00e5 kunne verte unnateke krav om regulering samt lite opplysningar knytt til h\u00f8gde med tanke p\u00e5 korleis det p\u00e5verke soltilh\u00f8va p\u00e5 naboeigedomar. Ansvarleg s\u00f8kjar har kommentert merknadane ved at det kun gjeld s\u00f8knad om dispensasjon, og det vert nabovarsla p\u00e5 nytt n\u00e5r den konkrete byggesaka skal s\u00f8kjast om. Bymilj\u00f8etaten har kome med uttale datert 08.05.2024 om at dei har gjeve avk\u00f8yrslel\u00f8yve til 8 bustadeiningar. Det vert likevel kommentert at det ikkje er eit godt tilbod til mjuke trafikantar i omr\u00e5det og ved auka bruk av vegen vert det meir trafikk for born som nyttar vegen som skuleveg. Vestland fylkeskommune har i uttale 05.09.2024 vore negativ til dispensasjon fr\u00e5 plankravet. Det vert vist til at omfanget av tiltaket tilseie at det b\u00f8r f\u00f8religge ein reguleringsplan. 8 bustadeiningar kan ha vesentlege verknadar for milj\u00f8 og samfunn, det vil generere meir trafikk og p\u00e5verke infrastrukturen i omr\u00e5det. Krysset mellom fylkesveg og kommunal veg er ikkje tilfredsstillande for dagens trafikkmengde, b\u00e5de n\u00e5r det gjeld k\u00f8yret\u00f8y og mjuke trafikantar. Det b\u00f8r derfor vurderast utbetring av kryss f\u00f8r ein kan tilf\u00f8re ny trafikk. Fylkeskommunen meiner difor at det m\u00e5 stillast krav til reguleringsplan for \u00e5 kartlegge omr\u00e5det og for \u00e5 sj\u00e5 om eventuelle rekkjef\u00f8lgjekrav er naudsynt. Statsforvaltar i Vestland har i uttale datert 02.09.2024 vore negativ til dispensasjonss\u00f8knaden. Det vert vist til at tomten ligg i utkanten av busetnaden ved Langavatnet og avsides i h\u00f8ve hovud\u00e5ra for kollektivtransport og senteromr\u00e5det. Utbygginga vil verte bilbasert. Tiltaket er klart i strid med KPA n\u00e5r det gjeld vesentleg nybygging. Det vert ogs\u00e5 vist til utbygginga vil bygge ned delar av eit gr\u00f8ntomr\u00e5de ved Langavatnet og kommunen sitt vedteken prinsipp om arealn\u00f8ytralitet. Klagen: Klagar meiner som utgangspunkt at tiltaket ikkje er avhengig av dispensasjon fr\u00e5 plankravet verken i KPA 2018 eller KDP, men subsidi\u00e6rt at vilk\u00e5ra for \u00e5 gje dispensasjon er oppfylt. Klagar meiner at det er ein mangel ved vedtaket at kommunen ikkje har vurdert argumentasjon knytt til at tiltaket ikkje utl\u00f8yser plankravet. Arealet er avsett som \u00f8vrig byggesone i KPA og bustadomr\u00e5det i KDP, og er difor i samsvar med gjeldande arealplan for omr\u00e5det. Det vert vidare argumentert med at kommunen ikkje kan la ikkje-rettslege retningslinjer om arealn\u00f8ytralitet trumfe bindande arealplanar. Tiltaket er i tr\u00e5d med KPA 2018 og det b\u00f8r kunne gjevast fritak fr\u00e5 plankravet. Det er gitt avk\u00f8yrslel\u00f8yve til 8 einingar, og det er eventuell ytterlegare utbygging som vil kunne utl\u00f8yse andre krav. Klagar meiner vidare at vilk\u00e5ra for \u00e5 gje dispensasjon er oppfylt. Det er planlagt \u00e5 legge opp til etablering av 8 gode familiebustadar, noko kommunen treng. Dette vil hindre milj\u00f8skadeleg pendling til omegnskommunar, gje fleire bustadar i familievennleg omr\u00e5de, gje oppdrag til ei pressa byggebransje, samt at bustadane ligg i relasjon til framtidig banetras\u00e9. I tilleggsinformasjon motteke 07.03.2025 er det sendt inn sp\u00f8rsm\u00e5l til kvifor tiltaket utl\u00f8yser krav til dispensasjon for vesentleg nybygging, og det er subsidi\u00e6rt s\u00f8kt dispensasjon fr\u00e5 2 KPA 2018 \u00a7 26.5.1. I tillegg er det presisert kva tomt dei ynskjer behandlar (bnr 137), i tr\u00e5d med vedtaket fr\u00e5 UMBY. Situasjonsplanen for revidert s\u00f8knad: Opphaveleg situasjonsplan med 4 tomter og 4 tomannsbustadar: 3 Fagetaten si vurdering og tilr\u00e5ding: Plan- og bygningsetaten som fagetat opprettheld avslaget og st\u00e5r fast p\u00e5 at tiltaket er avhengig av dispensasjon fr\u00e5 plankravet og vesentleg nybygging. Det vert vist til plankravet i KPA 2018, til formuleringa i KDP samt det overordna plankravet i pbl. \u00a7 12-1. N\u00e5r det gjeld vilk\u00e5ra for dispensasjon, kan ikkje fagetaten sj\u00e5 at disse er oppfylt. Kor omfattande utbygging b\u00f8r vere noko som m\u00e5 takast stilling til i ein reguleringsplan, ikkje i enkeltvise dispensasjonar. Det vert vidare vist til at tilh\u00f8va for born og unge ikkje er gjort greie for, heller ikkje skuleveg. Omsynet til infrastruktur talar for reguleringsplan. Det vert ogs\u00e5 vist til at b\u00e5de Statsforvaltar og fylkeskommunen har uttalt seg negativ til dispensasjonen p\u00e5 grunn av omfanget av utbygginga, samt at utbygginga vert bilbasert. Det vert vist til fagnotatet i sin heilskap. Fagetaten har ikkje vurdert revidert s\u00f8knad. \u00d8konomiske konsekvensar: Ikkje aktuelt Byr\u00e5den si vurdering og konklusjon: Saka er returnert fr\u00e5 utvalet jf. sak 45/25, og tiltakshavar har som f\u00f8lgje av det revidert s\u00f8knaden til \u00e5 berre gjelde ein tomannsbustad p\u00e5 bnr 137. Byr\u00e5den har difor vurdert saka p\u00e5 nytt, basert p\u00e5 dei nye opplysningane, og har funne grunnlag for \u00e5 ta klagen til f\u00f8lgje. Tiltaket er avhengig av dispensasjon fr\u00e5 plankravet i KPA 2018 \u00a7 3.1 og fr\u00e5 kommunedelplanen \u00a7 3, samt fr\u00e5 KPA 2018 \u00a7 26.5.1 om vesentleg nybygging. Dispensasjonsheimelen f\u00f8lgjer av pbl. \u00a7 19-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Plankrav, jf, KPA 2018 \u00a7 3.1 og KDP \u00a7 3 Tiltaket er avhengig av dispensasjon fr\u00e5 plankravet b\u00e5de i KPA 2018 og i kommunedelplanen. Plankravet skal sikre brei, heilskapleg og grundig vurdering av arealbruken i et bestemt omr\u00e5de, der offentlege myndigheiter, grunneigarar og andre r\u00e5kar partar f\u00e5r moglegheit til \u00e5 komme med synspunkt i prosessen fram til vedtak i reguleringsprosessen. Plankravet skal vidare avklare kor det kan byggjast ut, kor mykje som kan byggjast ut, og har fokus p\u00e5 \u00e5 sikre tilstrekkeleg infrastruktur, leikeareal og gr\u00f8ntomr\u00e5der m.m f\u00f8r utbygging kan setjast i gang. Utbygging av fire tomannsbustadar, slik den opphavelege s\u00f8knaden visste, er etter byr\u00e5den si oppfatning for omfattande utbygging i dette omr\u00e5de, sett i lys av infrastrukturen og den belastninga ei slik utbygging vil skape. Det vert i den samanheng ogs\u00e5 vektlagt negative fr\u00e5segner fr\u00e5 regionale og statlege myndigheiter. Byr\u00e5den meiner derimot at det er grunnlag for \u00e5 gje dispensasjon fr\u00e5 plankravet n\u00e5r s\u00f8knaden er revidert til \u00e5 berre gjelde ein tomannsbustad, som vist p\u00e5 situasjonsplanen over. Dette vil gje ei sk\u00e5nsam utbygging som ikkje vil skape vesentleg st\u00f8rre belastning p\u00e5 infrastrukturen i omr\u00e5det. D\u00e5 vil ikkje omsyna som plankravet skal sikre verte vesentleg sett til side og fr\u00e5segnene fr\u00e5 myndigheitene gjer seg ikkje gjeldande med same styrke. Fordelane er etter byr\u00e5den si oppfatning ogs\u00e5 klart st\u00f8rre enn ulempene. Tomannsbustaden slik den er plassert vil vere ei naturleg forlenging av eksisterande busetnad, den vil heller 4 ikkje gje vesentleg st\u00f8rre belastning p\u00e5 infrastrukturen. Det er viktig for byr\u00e5den \u00e5 understreke at denne situasjonen er knytt til ein tomannsbustad, st\u00f8rre utbygging enn dette m\u00e5 sj\u00e5ast p\u00e5 i plansamanheng p\u00e5 grunn av omsynet til mjuke trafikantar og behovet for utbetring av infrastruktur. Vesentleg nybygging, jf. KPA 2018 \u00a7 26.5.1 Det vert fr\u00e5 klagar stilt sp\u00f8rsm\u00e5l kvifor tiltaket utl\u00f8yser dispensasjon fr\u00e5 KPA 2018 \u00a7 26.5.1 vedkomande vesentleg nybygging. Sj\u00f8lv om det i den reviderte s\u00f8knaden berre er s\u00f8kt om ein tomannsbustad, som ikkje i seg sj\u00f8lv tilseier vesentleg nybgging, \u00abhar kommunen konsekvent vist til at de m\u00e5 vurdere hele utbyggingspotensialet i omr\u00e5det\u00bb, jf. Statsforvaltar sitt vedtak ref. 2023/17804 datert 31.01.2024. Dette beror p\u00e5 at omr\u00e5da i denne byggesona i hovudsak skal \u00abopprettholdes med uendret utnyttelse\u00bb, jf. retningslinjene til f\u00f8resegna. Den opphavelege s\u00f8knaden med fire tomannsbustadar viser at ein m\u00e5 sj\u00e5 til framtidig potensiell utbygging i omr\u00e5det. Etter byr\u00e5den sitt syn og i tr\u00e5d med saker med same problemstilling, er ein kome til \u2013 p\u00e5 grunn av utbyggingspotensiale - at tiltaket utgjer \u00abvesentlig nybygging\u00bb i \u00f8vrig byggesone, jf. KPA 2018 \u00a7 26.5.1. Tiltaket er difor avhengig av dispensasjon, og slik dispensasjon er s\u00f8kt om, jf. pbl. \u00a7 19-1. Omsynet bak f\u00f8resegna i KPA 2018 \u00a7 26.5 er \u00e5 definere korleis reglar som skal gjelde for omr\u00e5det sett av som \u00ab\u00f8vrig byggesone\u00bb. F\u00f8resegna skal mellom anna sikre at det ikkje vert gjeve l\u00f8yve til utstrakt bustadutbygging i omr\u00e5der med d\u00e5rleg eller redusert kollektivdekning. Omsynet skal truleg ogs\u00e5 redusere omfanget av bilbasert bustadutbygging. Det er tillate med eine- og tomannsbustadar f\u00f8resett at andre krav i f\u00f8resegnene er oppfylt. Det er d\u00e5 ein f\u00f8resetnad at det ikkje er potensiale for vidare bustadutbygging i omr\u00e5det. I utgangspunktet vil all vesentleg nybygging innanfor \u00f8vrig byggesone setje til side omsyna som gjer seg gjeldande bak \u00a7 26.5.1, i og med at KPA 2018 legg opp til at auka fortetting skal skje i byggesone 1-3, og ikkje i \u00f8vrig byggesone. D\u00e5 m\u00e5 ein vurdere om det er tilh\u00f8ve ved den enkelte tomt og utbygginga si omfang som tilseier at omsyna ikkje vert vesentleg sett til side. Ved \u00e5 bygge ut ein tomannsbustad i dette omr\u00e5de, vil det vere sm\u00e5 endringar i den totale utnyttinga i omr\u00e5det. Det er ogs\u00e5 ei av tomtene som er best \u00e5 bygge ut p\u00e5, i og med den ligg tett p\u00e5 eksisterande bustadomr\u00e5de og rett ved den eksisterande bustaden p\u00e5 bnr 138. Det er s\u00f8kt om og gitt avk\u00f8yrslel\u00f8yve til 8 bustadeiningar, samtidig som Bymilj\u00f8etaten har kommentert at det ikkje er gode tilh\u00f8ve for mjuke trafikantar. Dette er ogs\u00e5 kommentert i merknadar fr\u00e5 naboar og fr\u00e5 fylkeskommunen. Byr\u00e5den deler denne oppfatninga av situasjonen p\u00e5 tilkomstvegen. Byr\u00e5den meiner likevel at oppf\u00f8ring av ein tomannsbustad er innanfor ei akseptabel tolegrense for utbygging i omr\u00e5det. Denne tomannsbustaden utl\u00f8yser etter byr\u00e5den si vurdering ikkje eit krav om utbetring av vegen. Byr\u00e5den vil likevel understreke at dette gjeld for denne eine tomannsbustaden i denne konkrete saka. Saka vil stille seg annleis dersom det vert s\u00f8kt om fleire bustadar. Byr\u00e5den er etter dette kome til at omsyna ikkje vert vesentleg sett til side. Ulempene er etter byr\u00e5den si vurdering sm\u00e5, d\u00e5 det er snakk om utbygging av ein tomannsbustad. Fleire av tomtene i omr\u00e5det vil vere ubygde, slik at ein tek vare p\u00e5 gr\u00f8ne lunger samt at belastninga p\u00e5 infrastrukturen ikkje aukar vesentleg. Bustaden vil ligge n\u00e6rt p\u00e5 eksisterande bustadar. Fordelane er etter dette klart st\u00f8rre enn ulempene, jf. pbl. \u00a7 19-2. Byr\u00e5den er etter dette kome til at vilk\u00e5ra for \u00e5 dispensere er oppfylt, jf. pbl. \u00a7 19-2 andre ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal gjevast dispensasjon, jf. formuleringa om at kommunen \u00abkan\u00bb gje varig eller mellombels dispensasjon. I dette tilfellet er byr\u00e5den av den oppfatning at det kan gjevast dispensasjon. 5 Vedtakskompetanse: Byr\u00e5d for byutvikling har generell myndigheit til \u00e5 fatte avgjerder som ikkje er av prinsipiell betydning, jf. byr\u00e5dssak 1282/23. Alle avgjerder som er av prinsipiell betydning legges frem for byr\u00e5det. Byr\u00e5d for byutvikling fattar f\u00f8lgjande vedtak: 1. Med heimel i forvaltningslova \u00a7 33 andre ledd vert vedtak datert 20.09.2024 oppheva. 2. Med heimel i plan- og bygningslova \u00a7 19-2 vert det gjeve dispensasjon fr\u00e5 plankravet i KPA 2018 \u00a7 3.1 og kommunedelplanen \u00a7 3, samt fr\u00e5 \u00abvesentlig nybygging\u00bb i KPA 2018 \u00a7 26.5.1 for oppf\u00f8ring av 1 tomannsbustad p\u00e5 bnr 137 som vist p\u00e5 revidert situasjonskart. 3. Klagen vert teken til f\u00f8lgje. Dato: 10. mars 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: 1. Notat fr\u00e5 fagetaten datert 25.11.2024 med vedlegg: a. Oversiktskart b. Flyfoto c. Situasjonsplan d. Klage e. Vedtak f. Tegninger g. Uttalelse fra Statsforvalteren h. Uttalelse fra Vestland fylkeskommune i. Svar fra Bymilj\u00f8etaten j. S\u00f8knad k. Svar p\u00e5 nabovarsel 2. Vedtak UMBY 06022025 Sak 45/25 3. Situasjonskart 05032025 nr 2 4. Svar p\u00e5 brev fr\u00e5 Bergen kommune 6 "
}