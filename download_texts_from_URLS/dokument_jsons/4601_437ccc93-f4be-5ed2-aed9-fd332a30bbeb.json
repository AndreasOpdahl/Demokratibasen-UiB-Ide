{
  "dokument_id": "437ccc93-f4be-5ed2-aed9-fd332a30bbeb",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses innspill til svar p\u00e5 representantforslag fra Eline Haakestad (MDG) og Katrine N\u00f8dtvedt (MDG) om tilgjengelig parkering",
  "url": "https://bergen.kommune.no/politikere-utvalg/api/fil/bk360/10948740/Kommunalt-rad-for-personer-med-funksjonsnedsettelses-innspill-til-svar-pa-representantforslag-fra-Eline-Haakestad-MDG-og-Katrine-Nodtvedt-MDG-om-tilgjengelig-parkering",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for milj\u00f8 og byutvikling/Bystyret V\u00e5r referanse: 2024/05173-95 Saksbehandler: Ragnhild Hvoslef Kr\u00fcger Fra Dato: 16. august 2024 Kommunalt r\u00e5d for personer med funksjonsnedsettelse Kommunalt r\u00e5d for personer med funksjonsnedsettelses innspill til svar p\u00e5 representantforslag fra Eline Haakestad (MDG) og Katrine N\u00f8dtvedt (MDG) om tilgjengelig parkering KRPF fattet i m\u00f8te 13. august vedtak i sak 117/24 Svar p\u00e5 representantforslag fra Eline Haakestad (MDG) og Katrine N\u00f8dtvedt (MDG). I henhold til pkt. 6 i r\u00e5dets reglement 1, samt pkt 6.5. i Reglement for Bergen bystyre og utvalgene, bes utvalg for milj\u00f8 og byutvikling votere over f\u00f8lgende vedtakspunkt og merknad(er): Forslag til vedtak: Bystyret ber byr\u00e5den lage en plan for hvordan Bergen kommune skal jobbe opp mot respektive myndigheter/fylket for at personer med HC-parkeringsbevis skal kunne f\u00e5 kj\u00f8re der det i dag bare er tillatt for varetransport. Begrunnelse for forslag: KRPF setter stor pris p\u00e5 svarene til representantforslaget fra Eline Haakestad og Katrine N\u00f8dtvedt om tilgjengelige parkeringsplasser og vi opplever at etaten er lydh\u00f8r n\u00e5r r\u00e5det gj\u00f8r oppmerksom p\u00e5 manglende eller for lite HC-parkeringsplasser p\u00e5 ulike lokasjoner i byen. KRPF setter pris p\u00e5 at byr\u00e5det vil se p\u00e5 mulighetene for \u00e5 gi forflytningshemmede tilgang til \u00e5 kj\u00f8re der det i dag bare er for varelevering. R\u00e5det vil i tillegg p\u00e5peke at fokuset p\u00e5 bilfrie omr\u00e5der/bydeler uten at det er tatt med unntak for HC-biler oppleves som en utestengelse for mange personer med funksjonsnedsettelse. Begrunnelsen skal det ikke voteres over i utvalget eller bystyret. Med hilsen Kommunalt r\u00e5d for personer med funksjonsnedsettelse Sonja Ljostveit - leder Ragnhild Hvoslef Kr\u00fcger - seniorr\u00e5dgiver 1 Pkt. 6 i reglementene til de tre r\u00e5dene er likelydende. Dokumentet er godkjent elektronisk. Kopi: "
}