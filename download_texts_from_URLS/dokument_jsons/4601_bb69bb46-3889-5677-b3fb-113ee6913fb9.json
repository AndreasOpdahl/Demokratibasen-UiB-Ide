{
  "dokument_id": "bb69bb46-3889-5677-b3fb-113ee6913fb9",
  "doc_type": "case_presentation",
  "kommune": 4601,
  "tittel": "\u00c5rsrapport fra Bergen kommunale pensjonskasse for 2024",
  "url": "https://bergen.kommune.no/politikere-utvalg/api/fil/bk360/12354069/Framstilling-Arsrapport-fra-Bergen-kommunale-pensjonskasse-for-2024",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/172302-16 \u00c5rsrapport fra Bergen kommunale pensjonskasse for 2024 Hva saken gjelder: Bergen kommunale pensjonskasse (BKP) sin \u00e5rsrapport for 2024 er offentliggjort, og saken oppsummerer sentrale punkter fra rapporten og konsekvensene for Bergen kommune. BKP oppn\u00e5dde 9,8% i verdijustert avkastning i fjor. Dette var det beste resultatet siden 2009 og over gjennomsnittsavkastningen for de kommunale pensjonskassene, KLP og Oslo Pensjonsforsikring AS. BKP sitt resultat hadde sammenheng med at det ble oppn\u00e5dd av gunstig sammensetning pensjonsmidlene og \u00f8kende aksjeverdier. Det er fare for at \u00e5rets avkastning kan bli svakere. I brev fra BKP datert 25.3.25 st\u00e5r det: \u00abFremover kommer vi til \u00e5 ha ekstra fokus p\u00e5 nedsidebeskyttelse, da vi s\u00f8ker \u00e5 f\u00e5 best mulig risikojustert avkastning.\u00bb Gjennomsnittsavkastningen de siste 10 \u00e5r har v\u00e6rt 5,6% p.a. Styrets m\u00e5l er \u00e5 oppn\u00e5 et gjennomsnittlig langsiktig avkastningsresultat p\u00e5 5,5% \u00e5rlig. Pensjonskassen har lave driftsutgifter sammenlignet med andre leverand\u00f8rer av kommunal tjenestepensjon. Pensjonskassen legger vekt p\u00e5 milj\u00f8-, sosiale forhold og eierstyring i forvaltningen. Pensjonskassen rapporterer jevnlig p\u00e5 disse forholdene og gjennomg\u00e5r plasseringene med ekstern r\u00e5dgiver. Avdekkes brudd iverksettes handlingsplan i samsvar med vedtatte retningslinjer. I 2024 ble ett fond avhendet fordi BKP ans\u00e5 at selskap i fondet var i brudd med vedtatte etiske retningslinjer. Pensjonskassen er solid slik at den har god evne til \u00e5 t\u00e5le tap. Soliditeten gir pensjonskassen evne til \u00e5 ta risiko ved forvaltning av pensjonsmidlene. Dette har \u00f8kt avkastningen over tid og dessuten lagt grunnlag for overf\u00f8ringer til bykassens premiefond. Den f\u00f8rste delen av saksframstillingen omhandler pensjonskassen. Delen inneholder ogs\u00e5 sammenligninger av noen \u00f8konomiske n\u00f8kkeltall med tall fra andre offentlige pensjonsleverand\u00f8rer. Andre n\u00f8kkeltall sammenlignes bare med BKP selv over tid. Den neste delen redegj\u00f8r for st\u00f8rrelser knyttet til pensjon i bykassens regnskap. Denne delen omhandler tjenestepensjon samlet og er ikke knyttet til BKP alene. Tredje del er et avsnitt som viser sammenhengen mellom bruk av premiefond fra BKP og beregnet bidrag til bykassens netto driftsresultat. \u00d8konomiske konsekvenser: Pensjonsutgifter er en betydelig utgift i bykassen. Netto pensjonskostnader, administrasjon og amortisering av premieavvik utgjorde 5,9% av bykassens driftsinntekter i 2024. Dette utgjorde en \u00f8kning p\u00e5 0,4% poeng fra \u00e5ret f\u00f8r. Til tross for at pensjonskostnader og 1 amortisering av premieavvik inng\u00e5r i statens samlede rammetilskudd til kommunene, ser byr\u00e5det med bekymring p\u00e5 utviklingen. Byr\u00e5dets vurdering og anbefaling/konklusjon: Byr\u00e5det anbefaler at Bergen kommunale pensjonskasses \u00e5rsrapport for 2024 tas til orientering. Begrunnelse for framleggelse til bystyret: Det er ikke lenger et krav i BKP sine vedtekter at bystyret skal orienteres om pensjonskassens \u00e5rsregnskap og \u00e5rsberetning. Byr\u00e5det anbefaler likevel at dette blir fulgt opp, fordi virksomheten i pensjonskassen p\u00e5virker bykassens \u00f8konomi og netto driftsresultat. Byr\u00e5det innstiller til bystyret \u00e5 fatte f\u00f8lgende vedtak: Bystyret tar Bergen kommunale pensjonskasses \u00e5rsrapport for 2024 til orientering. Dato: 20. mai 2025 Christine B. Meyer Jacob M\u00e6hle Byr\u00e5dsleder Byr\u00e5d for finans Dokumentet er godkjent elektronisk. Vedlegg: \u00c5rsrapport 2024 Digital Pensjonspremieavvik og likviditetsutfordringer for kommunene. (Brev fra Bergen kommune ved finansbyr\u00e5den til Kommunal- og distriktsdepartementet den 10.2.2024) 2 Saksframstilling: Del 1: Sammenligning av n\u00f8kkeltall blant leverand\u00f8rer av kommunal tjenestepensjon. Tabellen viser \u00e5rlig verdijustert avkastning i prosent og i gjennomsnitt siste 5 \u00e5r 1: Pensjonsleverand\u00f8r 2024 2023 2022 2021 2020 Siste 5 \u00e5r Bergen kommunale pensjonskasse 9,8% 8,2% -3,6% 8,1 % 5,7 % 5,6 % KLP investeringsvalg 2 10,8% 8,3% -1,3 % 8,9 % 4,2 % 6,2 % KLP sykepleierordning (lovfestet ordning) 9,0% 6,4% -1,1 % 8,4 % 4,2 % 5,4 % Oslo Pensjonsforsikring AS (Oslo kommune) 7,1% 5,4% -0,3 % 10,2 % 7,9 % 6,1 % Trondheim kommunale pensjonskasse 9,2 % 7,3% -1,7 % 8,1 % 5,5 % 5,7 % N\u00f8kkeltall som viser evne til \u00e5 t\u00e5le tap (soliditet). Pensjonskassens kapital er i hovedsak investert i renteb\u00e6rende verdipapirer (obligasjoner), aksjer og eiendom. Gjennom avkastning p\u00e5 investeringene vil pensjonskassen ta del i den \u00f8konomiske veksten i samfunnet. Noen \u00e5r er veksten h\u00f8y. Andre \u00e5r er veksten lav eller negativ, og dette kan medf\u00f8re redusert verdi av eiendelene. Sammensetningen av investeringene betyr mye for avkastningen, enten den er positiv eller negativ. En solid pensjonskasse inneb\u00e6rer ogs\u00e5 evne til \u00e5 la v\u00e6re \u00e5 selge risikable eiendeler, (f. eks aksjer), i perioder der verdier faller. God soliditet inneb\u00e6rer dessuten evne til \u00e5 ha h\u00f8yere andel plassert i risikable eiendeler, (f. eks aksjer), slik at avkastingen \u00f8kes i tider med \u00f8konomisk vekst. \u00d8kt avkastning over tid legger dessuten grunnlag for overf\u00f8ringer til bykassens premiefond. Midlene kan bykassen bruke kan bruke til delfinansiering av pensjonspremier. Et sentralt n\u00f8kkeltall for soliditet hos en pensjonsleverand\u00f8r er solvenskapitaldekning3. Der m\u00e5les solvenskapitalen i prosent av et kapitalkrav som setter tall p\u00e5 de ulike typer risiko pensjonsleverand\u00f8rer st\u00e5r overfor. Minstekravet for \u00e5 opprettholde drift er 100%. Pr. 31.12.2024 hadde Bergen og Trondheim kommunale pensjonskasser f\u00f8lgende solvenskapitaldekning: Pensjonsleverand\u00f8r 2024 2023 Bergen kommunale pensjonskasse 168 % 163 % Trondheim kommunale pensjonskasse 173 % 176 % Bykassen bidrar til soliditet i pensjonskassen ved \u00e5 overf\u00f8re \u00e5rlige egenkapitalinnskudd. Etter finanssjokket i 2008 har dette skjedd etter en fast plan, og i tr\u00e5d med bystyrevedtak. I 2024 ble det overf\u00f8rt 64,1 mill. kr. i egenkapital til BKP. Bel\u00f8pet \u00f8ker fortsatt med 2 mill. kr \u00e5rlig i handlings- og \u00f8konomiplanperioden. I brev til kommunen datert 21.3.2025 skriver BKP: \u00ab....De \u00e5rlige egenkapitalinnskuddene er viktige for at BKP kan opprettholde en solid balanse, noe som igjen er en forutsetning for \u00e5 oppn\u00e5 gode resultater. Resultatene 1 Virkning av rentesrente er ikke inkludert. 2 Bergen kommune og KLP har separat avtale om investeringsvalg for pensjonsmidler knyttet til ansatte ved \u00e5tte st\u00f8rre pleie- og omsorgsinstitusjoner, pensjonister samt tidligere ansatte med pensjonsrettigheter. Avtalen inneb\u00e6rer at en betydelig andel av midlene er plassert i b\u00f8rsnoterte aksjer. Se byr\u00e5dssak 1372-15. 3 Solvenskapitaldekning er navnet p\u00e5 br\u00f8ken mellom solvenskapital og beregnet solvenskapitalkrav. Pensjonskassens samlede solvensmarginkapital er lik summen av pensjonskassens innskutte og opptjente egenkapital, bufferfondet og noen mindre poster. Dette sammenlignes med beregnet minimumskrav gitt i forskrift. 3 som oppn\u00e5s i BKP bidrar til at Bergen kommune oppfyller pensjonsl\u00f8ftet overfor sine medarbeidere p\u00e5 en betryggende og kostnadseffektiv m\u00e5te. Det er derfor v\u00e5r anbefaling at de \u00e5rlige kapitalinnskuddene blir videref\u00f8rt....\u00bb I den siste ti\u00e5rs perioden har akkumulert innskutt egenkapital \u00f8kt med 60 %, mens de forsikringsmessige forpliktelsene har \u00f8kt med 69 %. Avkastning p\u00e5 egenkapitalen har v\u00e6rt \u2013 er - og blir fremdeles viktig for \u00e5 sikre pensjonskassens soliditet. Utfyllende n\u00f8kkeltall for bufferfond: Forsikringskapitalen er fellesbetegnelsen for premiereserve, premiefond mv. og bufferfond. Dette er flyttbare kundemidler. Premiereserve skal v\u00e6re tilstrekkelig stor til \u00e5 dekke alle pensjonsforpliktelser og administrasjonsutgifter. Bufferavsetninger 4 og egenkapital inng\u00e5r i finansielle buffere. Det kan derfor v\u00e6re nyttig \u00e5 sammenligne bufferavsetninger blant sammenlignbare pensjonsleverand\u00f8rer. Tabellen viser bufferfond i prosent av eiendeler i kundefond pr. 31.12.: Bufferavsetninger i % av eiendeler i kundeportef\u00f8lje 2024 2023 2022 2021 2020 Bergen kommunale pensjonskasse 23,5 % 20,2 % 18,4 % 23,3 % 21,0 % KLP 5 15,3 % 14,9 % 15,4 % 19,1 % 16,2 % Oslo Pensjonsforsikring AS 24,1 % 24,2% 23,9 % 26,2 % 25,2 % Trondheim kommunale pensjonskasse 19,3 % 18,1 % 16,4 % 20,1 % 16,1 % God avkastning de siste to \u00e5rene har gitt grunnlag for at niv\u00e5et p\u00e5 bufferfond i BKP pr 31.12.2024 er tilbake p\u00e5 samme niv\u00e5 som ved utgangen av 2021. N\u00f8kkeltall for BKP og som ikke sammenlignes med andre pensjonsleverand\u00f8rer. De neste tabellene viser fordeling av aktiva, resultatsammensetning, premieinntekter og avsetning til premiefond. Tabellen viser fordeling av finansielle eiendeler pr 31.12. m\u00e5lt i prosent de siste fem \u00e5r: Fordeling type aktiva i prosent 2024 2023 2022 2021 2020 Pengemarked 4% 3% 4% 3% 4% Anleggsobligasjoner 5% 5% 7% 8% 8% Oml\u00f8psobligasjoner 50 % 52 % 48 % 45 % 50 % Eiendom 9% 10 % 11 % 12 % 10 % Aksjer 25 % 24 % 22 % 25 % 22 % Hedgefond/privat equity. 7% 8% 8% 7% 6% Sammensetningen av eiendeler, rente- og aksjeavkastning m.m. er avgj\u00f8rende for gjennomsnittlig avkastning over tid. Fordelingen av eiendelene har v\u00e6rt noenlunde stabil over tid. Neste tabell viser resultatanalyse de siste fem \u00e5r. Det varierende avkastingsresultatet viser resultatet av svingningene i finansmarkedet. Tabellen viser ogs\u00e5 at overf\u00f8ring til premiefond har variert fra \u00e5r til \u00e5r samt bufferavsetningenes betydelige evne til \u00e5 jevne ut resultatet. 4 Fra og med 2022 er kursreserver og tilleggsavsetninger sl\u00e5tt sammen til bufferfond. 5 For Bergen kommune er dette bare relevant for pensjonsmidler i sykepleierordningen. KLP og kommunen har inng\u00e5tt separat avtale om forvaltning av pensjonsmidler i fellesordningen, se byr\u00e5dssak 1372-15. Bufferavsetning utgj\u00f8r 20% av pensjonsforpliktelsene (premiereserven). Avtalen utl\u00f8per 31.12.25. 4 Resultatanalyse (bel\u00f8p i mill. kr) 2024 2023 2022 2021 2020 Avkastningsresultat 1 878 1 326 -1 060 1 136 691 Risikoresultat 53 48 77 147 -1 Administrasjonsresultat 4 2 8 10 13 Sum resultatelementer 1 935 1 376 -975 1 293 703 Resultatet er anvendt slik Rentegarantipremie 19 15 14 14 13 Til bufferavsetninger (-) fra bufferavsetninger (+) -1 466 -916 1 056 -927 -678 Til premiefond -452 -449 -73 -365 -10 Tilf\u00f8rt premiereserven 0 0 0 0 0 Resultat av teknisk regnskap 35 26 22 15 28 Pensjonskassens premieinntekter Tabellen under viser pensjonskassens premieinntekter og premiene i prosent av pensjonsgrunnlaget. Det best\u00e5r av samlet l\u00f8nn og faste, pensjonsgivende tillegg. Andel av pensjonsgrunnlag/ Bel\u00f8p i mill. kr 2024 2024 2023 2023 andel bel\u00f8p andel bel\u00f8p Medlemsinnskudd fra ansatte 2,0% 160 2,0% 150 Arbeidsgivers andel av ordin\u00e6r premie 7,4% 591 7,2% 541 Premie for Ikke \u2013 forsikringsbare ytelser6 1,6% 128 1,3% 100 Reguleringspremie 8,6% 684 15,5% 1 160 Rentegarantipremie 0,2% 19 0,2% 14 Sum 19,8% 1 582 26,2% 1 965 Det er endringer i reguleringspremie som i hovedsak forklarer variasjon i pensjonskassen sine premieinntekter. \u00d8vrige premietyper vokser noenlunde jevnt med \u00f8kt l\u00f8nnsniv\u00e5 og antall kommunalt ansatte med pensjonsordning i BKP. Tilf\u00f8rsel og bruk av premiefond de siste fem \u00e5r: Tilf\u00f8rsel til premiefond er i hovedsak en disponering av regnskapsoverskudd og varierer med BKP sine regnskapsresultater. Premiefond i mill. kr 2024 2023 2022 2021 2020 Premiefond pr 1.1. 1 878 1 802 1 871 1 604 875 Avsetning til premiefond7 542 416 93 291 15 Renter av premiefond 36 33 37 58 30 Frigjorte midler fra premiereserve 0 0 0 86 841 Bruk av premiefond -323 -369 -199 -168 -157 Premiefond pr 31.12. 2 133 1 878 1 802 1 871 1 604 Fondet brukes til delfinansiering av premie. Bruk av premiefond reduserer arbeidsgivers premieinnbetalinger og dermed ogs\u00e5 arbeidsgiveravgift. 6 I ikke-forsikringsbar premie inng\u00e5r alle engangspremiene som ikke er reguleringspremie, f.eks. AFP fra 65 \u00e5r, tidligpensjon gjennom 85 \u00e5rs regel, effekt av \u00f8kende forventet levealder, og garanti for 66 prosent pensjon av sluttl\u00f8nn ved full opptjening i hel stilling ekskl. leveraldersjustering. 7 Premiefond for alle administrasjonene med pensjonsordning i BKP er tilf\u00f8rt kr 400 mill. fra \u00e5ret avkastningsresultat og \u00e5rets risikoresultat, kr 52 mill. I tillegg viste regnskapet at det var betalt 89 mill. for mye \u00e0 konto premie i 2024.Bel\u00f8pet tilf\u00f8res premiefondet og er sammensatt slik: Betalt a konto reguleringspremie var 123 mill. for h\u00f8y, premie til ikke- forsikringsbare ytelser var 24 mill. for lav og arbeidsgivers normalpremie var 10 mill. for lav, i alt 89 mill. 5 Del 2: Noen av bykassens \u00f8konomiske rammevilk\u00e5r knyttet til pensjon. Pensjonsreformen som i hovedsak ble innf\u00f8rt i 2020, skal bidra til \u00e5 \u00f8ke b\u00e6rekraften i pensjonssystemet ved \u00e5 bidra til at flere jobber lenger. Reformen gjelder personer som er f\u00f8dt etter 31.12.1962. I 2025 kan de f\u00f8rste \u00e5rskullene ta ut pensjon etter de nye reglene for offentlig tjenestepensjon. Reglene gir \u00f8kt fleksibilitet og skal bidra til at det er lettere og mer l\u00f8nnsomt \u00e5 st\u00e5 lenger i arbeid. For ansatte f\u00f8dt etter 1962 skal pensjonsbeholdningene til hver enkelt reguleres med den prosentvise veksten i Folketrygdens grunnbel\u00f8p. Det samme gjelder pensjonsrettigheter for tidligere ansatte. Veksten i grunnbel\u00f8pet i fjor ble 5,1% og var 0,3 % poeng lavere enn l\u00f8nnsveksten i kommunal sektor. For ansatte f\u00f8dt f\u00f8r 1963 at pensjonsrettighetene skal reguleres med l\u00f8nnsveksten, slik at fullt ut opptjent pensjon utgj\u00f8r 66% av sluttl\u00f8nn ved 30 \u00e5rs fulltidstjeneste. Dette kalles bruttogaranti. For arbeidstakere f\u00f8dt etter 1957 foretas det deretter levealdersjustering som reduserer ytelsene. Alderspensjoner under utbetaling skal reguleres med gjennomsnittet av prisveksten og veksten i grunnbel\u00f8pet i Folketrygden. Pensjoner under utbetaling ble regulert med 4,6% for \u00e5ret som helhet. P\u00e5 grunn av h\u00f8yt overheng fra 2023, \u00f8kte pensjonene med 2,8% fra 1.5.24. Kommunens ansatte tjener opp pensjonsrettigheter line\u00e6rt hvert \u00e5r. Fremtidige pensjonsutbetalinger finansieres ved pensjonspremier og avkastning av pensjonsmidlene. Pensjonsvirkningen av \u00e5rlig l\u00f8nnsregulering for personer f\u00f8dt f\u00f8r 1963, \u00f8kning av pensjoner under utbetaling og \u00f8kning av grunnbel\u00f8pet i folketrygden, skal v\u00e6re betalt n\u00e5r faktisk kostnad for \u00e5ret er fastsl\u00e5tt og regnskapet gj\u00f8res opp. Dette kalles reguleringspremie og inng\u00e5r som en betydelig del av samlet premie. Siden l\u00f8nnsvekst, prisvekst og regulering av grunnbel\u00f8pet i folketrygden varierer fra \u00e5r til \u00e5r, vil ogs\u00e5 st\u00f8rrelsen p\u00e5 reguleringspremiene variere mye fra \u00e5r til \u00e5r. Det er vanskelig \u00e5 gi gode prognoser for st\u00f8rrelsen p\u00e5 reguleringspremie. B\u00e5de i 2023 og 2024 var det i tillegg betydelige avvik mellom fakturert a konto premie fra BKP til bykassen gjennom \u00e5ret og avregning av reguleringspremie i BKP sitt regnskap. Bergen kommune har tre pensjonsleverand\u00f8rer: Bergen kommunale pensjonskasse (BKP), Kommunal Landspensjonskasse (KLP), og Statens Pensjonskasse (SPK). Pr. 31.12.24 hadde 73 %, (18.530), av de ansatte pensjonsordning gjennom BKP, 14 % i KLP, (3.541 ansatte), hvor av vel halvparten var sykepleiere), og 13%, (3.397 l\u00e6rere), i SPK. Pensjonsordningene er stort sett like, og det er egen avtale mellom pensjonsleverand\u00f8rene om overf\u00f8ring av pensjonsrettigheter. BKP er ogs\u00e5 pensjonsleverand\u00f8r til noen mindre administrasjoner med tilknytning til kommunen. Dette gjelder f.eks. Bergen kirkelige fellesr\u00e5d, Akasia AS og Bergen Havn AS. Med unntak av sykepleiernes og l\u00e6rernes pensjonsordning som er lovfestet, er det gjennom tariffavtalene at arbeidsgiver har ansvar for \u00e5 finansiere pensjonsytelser til ansatte, fratr\u00e5dte og pensjonister. I offentlige tjenestepensjonsordninger bidrar den ansatte selv med to prosent av pensjonsgrunnlaget i pensjonsinnskudd. I offentlig tjenestepensjon m\u00e5 risikoytelsene ogs\u00e5 omfatte uf\u00f8repensjon og etterlattepensjon. Arbeidsgiver forplikter seg dessuten til \u00e5 dekke en del ikke- forsikringsbare ytelser som avtalefestet pensjon (AFP), tidligpensjon og bruttogaranti. Ulikt regelverk for kommuner og pensjonsleverand\u00f8rer f\u00f8rer til at det er stort avvik mellom bykassens betalte pensjonspremier til kommunens tre pensjonsleverand\u00f8rer og bykassens 6 regnskapsf\u00f8rte pensjonskostnader 8. Differansen mellom betalt premie og kostnader kalles premieavvik. Tabellen viser \u00e5rlige endringer i akkumulert premieavvik: Bel\u00f8p i mill. kr. 2024 2023 2022 2021 2020 \u00c5rets betalte pensjonspremie 9 -2 001 -2 298 -1 686 -1 739 -984 Netto pensjonskostnad 1 084 993 910 859 842 Administrasjonskostnad 57 74 73 70 71 \u00c5rets premieavvik -860 -1 231 -704 -810 -70 Arbeidsgiveravgift av \u00e5rets premieavvik -121 -174 -99 -114 -10 \u00c5rets amortisering av tidligere \u00e5rs premieavvik 590 463 417 369 357 Reduksjon i akkumulert premieavvik (+) \u00f8kning (-) -391 -942 -386 -555 277 Tabellen viser at \u00e5rets betalte pensjonspremie var dobbelt s\u00e5 h\u00f8y i 2024 som i 2020. H\u00f8ye reguleringspremier etter \u00e5r 2020 medf\u00f8rer h\u00f8ye \u00e5rlige premieavvik. Disse belaster bykassens likviditet. Veksten i netto pensjonskostnad har v\u00e6rt mye lavere, og sammen med administrasjonskostnad og amortisering av tidligere \u00e5rs premieavvik er det er dette som utgiftsf\u00f8res i bykassens driftsregnskap hvert \u00e5r. \u00c5rets premieavvik er en regnskapsmessig inntekt i budsjett\u00e5ret, men utgiftsf\u00f8res (amortiseres), i kommunens driftsbudsjett og driftsregnskap med like bel\u00f8p de p\u00e5f\u00f8lgende sju \u00e5r. Ordningen bidrar til \u00e5 jevne ut og utsette budsjett- og regnskapsbelastningen av h\u00f8yt premieavvik. Gjennom rammetilskuddet gir staten samlet sett kompensasjon for kommunenes pensjonskostnader. Kompensasjonen inkluderer amortisering av tidligere \u00e5rs premieavvik. Utfordringen er at kompensasjonen utbetales 4-5 \u00e5r etter at premieavviket oppst\u00e5r. Dette gir en likviditetsbelastning som ikke er b\u00e6rekraftig verken for Bergen kommune eller for kommunene samlet sett. Etter vedtak i bystyret har finansbyr\u00e5den i brev til Kommunal- og distriktsdepartementet bedt om endringer i finansiering. Kopi av brevet er vedlagt. Tabellen under viser den dramatiske utviklingen i akkumulert premieavvik. Samlet premieavvik i 2024 var om lag tre ganger s\u00e5 h\u00f8y som i 2020. Bel\u00f8p i mill. kr 2024 2023 2022 2021 2020 Premieavvik 3 015 2 673 1 847 1 508 1 021 Arbeidsgiveravgift 425 377 260 213 154 Sum premieavvik inkl. avgift 3 440 3 049 2 107 1 721 1 165 8 Regnskapsreglene for kommuner er fastsatt av Kommunal- og distriktdepartementet i forskrift, og resultater vises i \u00e5rlig note til bykassens regnskap. KLP og BKP er underlagt regnskapsloven samt regler i forsikringslovgivningen. 9 Bel\u00f8pet er betalt premie til BKP; KLP og SPK. Den er lik a konto betalt pensjonspremie minus bruk av premiefond i BKP og KLP. 7 \u00c5rlige utgifter i bykassens driftsregnskap Tabellen viser den \u00e5rlige belastningen i bykassens driftsregnskap: Utgifter i mill. kr 2024 2023 2022 2021 2020 Netto pensjonskostnad 1 184 993 910 859 842 Administrasjonskostnad 57 74 73 70 71 \u00c5rets amortisering av tidligere \u00e5rs premieavvik 590 463 417 369 357 Sum inklusiv arbeidsgiveravgift 1 791 1 529 1 400 1 298 1 271 Pensjonsutgiftenes andel av driftsinntekter 5,9 % 5,5 % 5,3 % 5,1 % 5,4 % Etter 2021 er pensjonsutgiftenes andel av kommunens driftsinntekter \u00f8kende. P\u00e5 bakgrunn \u00f8kende netto pensjonskostnad og h\u00f8ye premieavvik som skal amortiseres, forventes det at andelen vil vokse gjennom handlings- og \u00f8konomiplanperioden. \u00d8konomiske konsekvenser for bykassen og regnskapsavvik fra justert driftsbudsjett Fellesposter - bykassen inneholder de sentralt f\u00f8rte pensjonspostene og omfatter \u00e5rets pensjonspremier, pensjonspremieavvik, amortisering av tidligere \u00e5rs pensjonspremieavvik, bruk av premiefond og pensjonspremier (Tilfeldige utgifter/inntekter \u2013 AFP). F\u00f8lgende budsjettavvik fremg\u00e5r p\u00e5 tjenesteomr\u00e5de 21; Pensjon og felleskostnader, for pensjonspostene (bel\u00f8p i mill.): Vedtatt Justert Regnskap Tjeneste budsjett budsjett 2024 Budsjett- avvik Premieavvik -832,7 -931,9 -981,2 49,3 Amortisering av tidligere \u00e5rs premieavvik 588,3 590,0 590,0 0,0 Pensjon 6,2 6,2 6,7 -0,5 Premiefond -508,9 -508,9 -517,7 8,8 Tilfeldige utgifter/inntekter - AFP m.m. 164,6 -47,4 1,6 -49,0 Sum -582,5 -891,9 -900,6 8,7 Utbetalte pensjonspremier ble st\u00f8rre i fjor enn det som ble lagt til grunn i vedtatt budsjett. Det er flere og sammensatte \u00e5rsaker til dette; \u2022 H\u00f8yere premier til ytelser som ikke kan forsikres \u2022 For stort fakturert og innbetalt betalt a konto bel\u00f8p til reguleringspremie. \u2022 Litt h\u00f8yere l\u00f8nnsvekst enn lagt til grunn \u2022 St\u00f8rre l\u00f8nnsmasse enn det som var lagt til grunn. Premie til BKP for ikke- forsikringsbare ytelser \u00f8kte som f\u00f8lge av uventet stor \u00f8kning i delingstall i folketrygden gjeldene fra juni 2024. Delingstallene sier noe om hvor mange \u00e5r en person i \u00e5rskullet kan forvente \u00e5 leve etter \u00e5 ha g\u00e5tt av med pensjon. Budsjettavviket ble isolert sett 24 mill. kr. Regnskapet for BKP viste at bykassen hadde betalt inn kr 119 mill. for mye i a konto reguleringspremie i fjor. (I tillegg kom 4 mill. kr fra \u00f8vrige administrasjoner med pensjonsordning i BKP.) L\u00f8nnsveksten ble h\u00f8yere enn budsjettert. Dette f\u00f8rte til mer i reguleringspremie for ansatte f\u00f8dt f\u00f8r 1963 enn det som ble lagt til grunn i vedtatt budsjett. Budsjettavviket ble isolert sett 27 mill. kr. 8 \u00d8kt l\u00f8nnsmasse medf\u00f8rte 10 mill. i ordin\u00e6r arbeidsgiverpremie. Overskytende innbetalt premie tilbakef\u00f8res til premiefond. For bykassen utgj\u00f8r bel\u00f8pet 85,6 mill. kr. (For \u00f8vrige administrasjoner er bel\u00f8pet samlet sett kr 3,5 mill.) \u00d8kte premieutbetalinger (utgift), f\u00f8rte til at ogs\u00e5 premieavviket (inntekt), \u00f8kte med n\u00e6rmere - 160 mill. sammenlignet med vedtatt budsjett. I dette tallet er arbeidsgiveravgift inkludert. \u00d8kningene i premier som nevnt over er justert for i revidert budsjett/1. tertialrapport og 2. tertialrapport. Samlet er derfor pensjonsutgiftene omtrent som justert budsjett. For pensjonspostene for kommunen samlet (samtlige tjenester og avdelinger) er det omtrent ikke budsjettavvik (bel\u00f8p i mill.): Budsjett- Byr\u00e5dsavdeling Justert budsjett Regnskap 2024 avvik Byr\u00e5dsleders avdeling 44,7 45,2 -0,5 Byr\u00e5dsavdeling for finans 105,5 102,9 2,6 Byr\u00e5dsavdeling for eldre, helse og omsorg 818,6 780,6 38,0 Byr\u00e5dsavdeling for barnehage og skole 469,1 507,5 -38,4 Byr\u00e5dsavdeling for byutvikling 135,1 141,1 -6,0 Byr\u00e5dsavdeling for barnevern, sosiale tjenester og mangfold 288,4 290,7 -2,2 Byr\u00e5dsavdeling for n\u00e6ring, kultur og idrett 57,5 58,4 -0,9 Bystyrets organer 6,2 7,0 -0,8 Fellesposter - bykassen -580,8 -589,5 8,7 Sum 1 344,4 1 343,9 0,5 De sentralt f\u00f8rte pensjonspostene omfatter pensjonspremieavvik, amortisering av tidligere \u00e5rs pensjonspremieavvik, avtalefestet pensjon bruk av premiefond og diverse tilskudd. I tillegg f\u00f8res \u00e5rets avsetning til bufferfond pensjon. Bufferfond pensjon \u2013 andel av bykassens disposisjonsfond Bystyret vedtok i 2007 \u00e5 sette av midler \u00e5rlig og \u00f8remerke disse til dekning av framtidige pensjonskostnader. Fra og med 2017 til 2023 har bykassens disposisjonsfond v\u00e6rt st\u00f8rre enn det akkumulerte premieavviket, men dette snudde i fjor. Bystyret vedtok i sak 263-18 at \u00f8remerkede midler til pensjon i disposisjonsfondet skulle tilsvare st\u00f8rrelsen p\u00e5 det akkumulerte premieavviket. Neste tabell viser utviklingen i bufferfond pensjon de siste \u00e5rene: Bel\u00f8p i mill. kr. 2024 2023 2022 2021 2020 Saldo pr 01.01. 3 055 2 107 1 721 1 137 1 414 Bruk av fond - 254 0 0 0 0 Avsetning til fond 0 948 386 584 240 Justering 10 0 0 0 0 -517 Saldo pr 31.12. 2 801 3 055 2 107 1 721 1 137 . 10 Bel\u00f8pet i 2020 inneb\u00e6rer reduksjon i bufferfond pensjon som f\u00f8lge av redusert akkumulert premieavvik i 2019-2020. 9 Del 3: Bruk av premiefond fra BKP 2015-23 og virkning p\u00e5 bykassens netto driftsresultat. If\u00f8lge forsikringslovgivningen skal det pr 31.12. alltid v\u00e6re nok pensjonsmidler som er avsatt til finansiering av fremtidige pensjonsforpliktelser. I \u00e5r med h\u00f8y avkastning eller forhold som reduserer behovet for pensjonsmidler, kan st\u00f8rrelsen p\u00e5 midlene v\u00e6re st\u00f8rre enn forpliktelsene. Dette overskuddet kan dels brukes til \u00e5 \u00f8ke reservene og dels tilbakebetales til kommunen gjennom avsetning til premiefond. Premiefondet er dermed et fond for tilbakef\u00f8rte premier og overskudd. Det kan i praksis bare brukes til betaling av nye premier. Premiefond viser st\u00f8rrelsen p\u00e5 finansielle buffere i bykassen utover det som er oppf\u00f8rt i bykassens balanseregnskap pr 31.12. I perioden 2016-2019, 2021 og 2023-2024 var det i hovedsak avkastning p\u00e5 pensjonsmidlene som muliggjorde tilf\u00f8rsel til bykassens premiefond. I 2020 skyldes tilf\u00f8relsen i hovedsak ny pensjonsordning som medf\u00f8rte reduksjon i forpliktelsene. Premiefond brukes til delfinansiering av pensjonspremie og reduserer \u00e5rlige premieavvik. Bruk av premiefond til finansiering av pensjonspremie er ikke avgiftspliktig. Betales pensjonspremien gjennom bankoverf\u00f8ring fra bykassen, skal det svares arbeidsgiveravgift. Tabellen viser at bykassens samlede bruk av premiefond fra BKP har redusert veksten i premieavviket og bidrag til forbedret netto driftsresultat. Bel\u00f8p i mill. kr 2024 2023 2022 2021 2020 2019 2018 2017 2016 Bykassens bruk av premiefond fra BKP11 336 344 183 150 150 300 100 171 129 Spart arbeidsgiveravgift 47 49 26 21 21 42 14 24 18 Sum redusert premieavvik pr \u00e5r 383 393 208 171 171 342 114 195 147 Bidrag til netto driftsresultat 12 132 140 140 121 103 64 52 32 16 Det er flere forhold som p\u00e5virker effekten p\u00e5 netto driftsresultat: a) Bruk av premiefond reduserer utgifter til amortisering av premieavvik. b) Bruk av premiefond reduserer st\u00f8rrelsen p\u00e5 pensjonsmidlene og f\u00f8rer derfor til redusert avkastning og f\u00f8lgelig redusert utgiftsreduksjon. Rentesatsene som er brukt i beregningen, er fastsatt i \u00e5rlig rundskriv fra Kommunal- og distriktsdepartementet. c) Bruk av premiefond reduserer st\u00f8rrelsen p\u00e5 statlig refusjon for utgifter til ressurskrevende brukere. Bykassen av avhengig av vedvarende god gjennomsnittsavkastning p\u00e5 pensjonsmidler for \u00e5 kunne realisere disse inntektene. 11 Bel\u00f8pet er inkludert 36 mill. til bykassens fullfinansiering av reguleringspremie for 2023. 12 I tillegg kommer effekten av bruk av premiefond fra KLP 10 "
}