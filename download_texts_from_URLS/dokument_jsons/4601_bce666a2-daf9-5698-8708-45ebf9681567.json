{
  "dokument_id": "bce666a2-daf9-5698-8708-45ebf9681567",
  "doc_type": "case_attachment",
  "kommune": 4601,
  "tittel": "KLAGE-20231410224 - Klage p\u00e5 avslag Troldhaugvegen 80 - 06.09.2023",
  "url": "https://bergen.kommune.no/politikere-utvalg/api/fil/bk360/8972846/KLAGE-20231410224-Klage-pa-avslag-Troldhaugvegen-80-06-09-2023",
  "tekst": "Bergen kommune Plan- og bygningsetaten Postboks 7700, 5020 BERGEN, Sendes kun pr. e-post til postmottak.planogbygg@bergen.kommune.no Bergen, 6. september 2023 V\u00e5r ref: 10224 Deres ref.: KLAGE-2023/14589 KLAGE-2023/14589 -- KLAGE P\u00c5 AVSLAG P\u00c5 S\u00d8KNAD OM OPPRETTELSE OG ENDRING AV EIENDOM Eiendom: Gnr. 41 Bnr. 1143 Eiendommens adresse: Troldhaugvegen 80 Hjemmelshaver: Kristian Tellnes Solheim og Vilde Regine Tellnes Solheim Tiltakshaver: Karen Grieg sitt d\u00f8dsbo 1. INNLEDNING Det vises til sak DELE-2022-22941 hvor det ble gitt avslag p\u00e5 s\u00f8knad om opprettelse og endring av eiendom p\u00e5 eiendommen gnr. 41 bnr. 1143 med adresse Troldhaugvegen 80. Advokatfirmaet Landsvik & Larsen AS v/ undertegnede representerer Karen Grieg sitt d\u00f8dsbo, tiltakshaver i saken, som tidligere eide eiendommen Troldhaugvegen 80 i Bergen kommune. Det er foreligger avtale mellom tidligere og nyere eiere om rett til \u00e5 fradele de oms\u00f8kte deler av eiendommen. Det er sikker rett at de som har reell, direkte interesse i utfallet i et vedtak har klagerett etter forvaltningsloven \u00a7 28. Avslaget p\u00e5 s\u00f8knad om opprettelse og endring av eiendom p\u00e5klages med dette og bes omgjort. Avslaget ble p\u00e5klaget med en fristavbrytende klage den 7. juli d.\u00e5. Klagen suppleres med dette. 2. SAKENS BAKGRUNN 2.1 S\u00f8knad om tillatelse til fradeling av 10. mai 2022 Saken gjelder avslag p\u00e5 s\u00f8knad om fradeling av to parseller fra eiendommen gnr. 41 bnr. 1143 med adresse Troldhaugveien 80. Det ble den 10. mai d.\u00e5. levert s\u00f8knad om fradeling av f\u00f8lgende parseller; 1. Fradeling av 1 parsell til boligform\u00e5l fra gnr. 41 bnr. 1143, parsell 1. www.llco.no Kanalveien 7 org.nr. 924 394 420 5068 Bergen 2. Fradeling av 1 parsell til felles kj\u00f8reveg fra gnr. 41 bnr. 1143, parsell 2. 3. Fradeling av 1 parsell bebygd med et badehus fra gnr. 41 bnr. 1143, parsell 3. S\u00f8knad om fradeling av parsell til kj\u00f8reveg, angitt som parsell 2 i s\u00f8knaden ble innvilget med tillatelse til opprettelse av grunneiendom den 6. juli d.\u00e5. slik at klagen ikke gjelder vegparsellen. Form\u00e5let med tiltaket er \u00e5 oppn\u00e5 mer hensiktsmessige eiendomsforhold ved at de formelle eiendomsgrensene gjenspeiler den faktiske bruken av eiendommen. Tidligere eier av eiendommen har famili\u00e6re relasjoner til eier av naboeiendommene gnr. 41 bnr. 1270, 1271 og 1272. Eierne av naboeiendommen har i dag eksklusiv bruksrett over b\u00e5de badehuset som ble oms\u00f8kt fradelt som parsell 3 og boligparsellen oms\u00f8kt fradelt som parsell 1, og det er vurdert som klart mest hensiktsmessig at disse parsellene deles opp i selvstendige grunneiendommer. Det foreligger ingen planer om utbygging av noen av parsellene. Badehuset med tilh\u00f8rende utomhusanlegg er godkjent oppf\u00f8rt, slik at det fradeles til uendret bruk. Det vil ikke innenfor rammene av plan- og bygningsloven v\u00e6re mulig \u00e5 bebygge parsellen ytterligere. 2.2 Planstatus De oms\u00f8kte parsellene er plassert i omr\u00e5de for bebyggelse og anleggsform\u00e5l, \u00f8vrig byggesone, i KPA2018. I reguleringsplan for Troldhaugen fra 27. juni 1983 er parsell 1 regulert for bolig, hvor det er tegnet inn 5 eneboliger, se utklipp av plankartet nedenfor. Parsell 1 omfatter de fem regulerte tomtene og den regulerte adkomstvegen, slik at det er klart at parsellen ble vurdert som bebyggbar i arbeidet med reguleringsplanen. Parsellen er oms\u00f8kt fradelt i tr\u00e5d med regulerte tomtegrenser, se utklipp av reguleringsplankart og situasjonskart nedenfor. Parsell 3 med badehus er regulert til bolig og kontor. 2 Figur 1 Utklipp av reguleringsplankart over Troldhaugen, planid:6460000 og situasjonskart 2.3 H\u00f8ringsuttalelsene Felles for alle h\u00f8ringsinstanser er at det feilaktig legges til grunn at fradelingen vil medf\u00f8re en omfattende utbygging, som strekker seg over hele parsell 1. Det foreligger ingen planer om utbygging, og hensikten med fradelingen er kun begrunnet i et \u00f8nske om at de formelle eiendomsforholdene skal gjenspeile de ulike bruksrettene p\u00e5 eiendommen. P\u00e5 bakgrunn av vegst\u00f8y fra Fritz C. Riebers veg er ca. 3\u20444 av den oms\u00f8kte boligparsellen ubebyggelig til bolig, slik at det heller ikke er mulig \u00e5 bebygge st\u00f8rre deler av parsellen, slik at frykten for nedbygging er helt ubegrunnet. B\u00e5de Byantikvarens og Vestland Fylkeskommunes legger til grunn at utbygging av hele parsellen vil medf\u00f8re negativ innvirkning p\u00e5 kulturminnet Komponisthjemmet Troldhaugen. Denne innsigelsen fremst\u00e5r ubegrunnet da landskapet som er synlig fra Komponisthjemmet Troldhaugen vil forbli slik det er pr. i dag, og fradeligen vil ikke kunne negativt p\u00e5virke hageanlegget rundt den verneverdige villaen med adresse Troldhaugvegen 80. I Bymilj\u00f8etaten sin uttalelse frar\u00e5des oms\u00f8kt tiltak p\u00e5 bakgrunn av at \u00abdenne type utbygging\u00bb vil f\u00f8re til nedbygging av sammenhengende natur, svekking av den \u00f8kologiske korridoren parsellen er en del av og , og redusere verdien av omr\u00e5det som friluftsform\u00e5l. I likhet med \u00f8vrige merknader er det lagt til grunn om at parsell 1 vil \u00abbygges ned\u00bb. Som nevnt foreligger det ingen konkrete planer for utbygging av eiendommen og store deler av parsellen er uansett ikke bebyggelig p\u00e5 grunn av vegst\u00f8y. Fradelingen vil dermed ikke kunne medf\u00f8re alle de negative konsekvensene som h\u00f8ringsinstansene har lagt til grunn. P\u00e5 bakgrunn av at h\u00f8ringsinstansene ikke har tatt stilling til s\u00f8knaden om fradeling, men i stedet har forskuttert en fremtidig utbygging av alle de regulerte boligene kan ikke h\u00f8ringsinstansenes uttalelser vektlegges i klagebehandlingen. 3 3. SAKENS RETTSLIGE SIDE 3.1 Innledning Som det fremkommer av kommunens vedtak i saken ble s\u00f8knaden om fradeling av parsell 1 til boligform\u00e5l og parsell 3 som er bebygd med eksisterende badehus avsl\u00e5tt under henvisning til regulerte tomtegrenser i reguleringsplankartet, plan- og bygningsloven \u00a7 26-1 om krav til opprettelse av eiendom, pbl. \u00a7 28-1 om byggegrunn, pbl. \u00a7 27-4 om rett til atkomst og KPA2018 \u00a7 6-1 om byggegrense mot sj\u00f8. Videre etterlyses dokumentert vegrett for parsell 1 frem til offentlig veg, jf. pbl. \u00a7 27-4. Slik etterspurt dokumentasjon vedlegges klagen her. Bygningsmyndigheten og h\u00f8ringsinstansene har misforst\u00e5tt hva fradeling av parsell 1 til bolig inneb\u00e6rer og feilaktig lagt til grunn at omr\u00e5det skal gjennomg\u00e5 en omfattende utbygging. Det er ikke tilfellet da tiltaket kun er en s\u00f8knad om fradeling av eiendom, uten at det foreligger noen planer om utbygging. Det er uansett p\u00e5 hverken \u00f8nske eller mulig p\u00e5 grunn av vegst\u00f8y \u00e5 bebygge eiendommen i det omfang som reguleringsplanen hjemler og bygningsmyndigheten og de respektive h\u00f8ringsinstansene legger til grunn for sine uttalelser og avslag. Hva gjelder fradeling av parsell 3 til badehus er dette fradeling til uendret bruk hvor fradeling kan gjennomf\u00f8res uten dispensasjon fra arealform\u00e5l eller byggegrense mot sj\u00f8. Bygningsmyndigheten har i avslaget feilaktig lagt til grunn at arealet som i reguleringsplanen er avsatt til bolig/kontor skal utbygges til regulert arealform\u00e5l, slik at avslaget baserer seg p\u00e5 feil forst\u00e5else av reguleringsplanen. Etter denne sides vurdering har kommunen lagt til grunn en for streng linje ved vurdering av mulighet for bebyggelse av parsellen. De nevnte avslagsgrunner gjennomg\u00e5s i det f\u00f8lgende. 3.2 PARSELL 1 - BOLIGPARSELL Innledning Tiltaket er for det f\u00f8rste avsl\u00e5tt p\u00e5 bakgrunn av at tomten er vurdert som uegnet til bebyggelse, jf. pbl. \u00a7 26-1 og 28-1. Avslaget er begrunnet i at det kun er 1\u20444 av boligparsellen som p\u00e5 grunn av st\u00f8y er bebyggelig og at denne parsellen er for bratt til \u00e5 kunne bebygges. For det f\u00f8rste er det klart at plan- og bygningsloven \u00a7 26-1 ikke kan begrunne et avslag p\u00e5 s\u00f8knad om fradeling der eiendomsgrensene er regulert i bindende reguleringsplan. Videre er denne side uenig i at den bebyggelige delen av boligparsellen faktisk er for bratt til \u00e5 kunne bebygges. Pbl. \u00a7 21-4 \u2013 Rettskrav p\u00e5 fradeling Slik det f\u00f8lger av plan- og bygningsloven \u00a7 21-4 \u00abskal kommunen\u00bb gi tillatelse til oms\u00f8kt tiltak n\u00e5r s\u00f8knaden er fullstendig dersom tiltaket \u00abikke er i strid med bestemmelser gitt i eller i medhold av denne loven\u00bb. 4 Bestemmelsen gir uttrykk for den s\u00e5kalte byggeretten, prinsippet om at en tiltakshaver har et krav p\u00e5 \u00e5 f\u00e5 byggetillatelse dersom s\u00f8knaden ikke er i strid med plan- og bygningsloven, tilh\u00f8rende forskrifter eller arealplaner. I denne saken er det s\u00f8kt om opprettelse av ny parsell boligparsell i samsvar med regulerte eiendomsgrenser. Eiendomsgrensene er f\u00f8lgelig v\u00e6rt gjenstand for n\u00f8ye vurdering i planprosessen der bygningsmyndigheten har konkludert med at parsellen er bebyggelig. Det er ingen etterf\u00f8lgende reguleringer som har medf\u00f8rt at parsellen er ubebyggelig slik s\u00f8knaden \u00abikke er i stred med bestemmelser gitt i eller i medhold av\u00bb plan- og bygningsloven. Tiltakshaver har f\u00f8lgelig ett rettskrav p\u00e5 \u00e5 f\u00e5 tillatelse til fradeling som oms\u00f8kt. Pbl. \u00a7 26-1 \u2013 Parsellen er bebyggelig Bygningsmyndigheten har avsl\u00e5tt s\u00f8knaden om fradeling p\u00e5 grunnlag av at parsellen er \u00abuegnet til bebyggelse\u00bb, jf. pbl. \u00a7 26-1. under henvisning av at parsellen er p\u00e5virket av st\u00f8y, og at terrenget er bratt slik at en fremtidig utbygging vil medf\u00f8re st\u00f8rre terrenginngrep som vil p\u00e5virke kulturmilj\u00f8et negativt. 3.2.3.1 St\u00f8y Slik det fremg\u00e5r av st\u00f8yrapporten datert 12. oktober 2022 er ca. 1\u20444 av boligparsellen i hvit st\u00f8ysone og i tr\u00e5d med st\u00f8ykravene i KPA2018 \u00a7 22.1.2. Parsellen har ca. et areal p\u00e5 1,2 m\u00e5l og er \u00e5penbart tilstrekkelig stor til \u00e5 kunne oppf\u00f8re bolig. Til sammenligning s\u00e5 samsvarer det st\u00f8yfrie arealet nesten helt med regulert boligparsell i reguleringsplanen. Figur 2 Utklipp fra st\u00f8yrapport og reguleringsplankart P\u00e5 bakgrunn av st\u00f8yrapporten er det klart at st\u00f8y ikke den oms\u00f8kte boligparsellen uegnet til bebyggelse. 3.2.3.2 Bratt terreng og kulturmilj\u00f8 I avslaget har bygningsmyndigheten lagt til grunn at boligparsellen p\u00e5 grunn av sin kraftige helning vil m\u00e5tte kreve store terrenginngrep som kan komme i konflikt med kulturmilj\u00f8et og landskapet. Helningen p\u00e5 parsellen \u00e5 v\u00e6re langt mindre enn det som er lagt til grunn i avslaget. I de vesentlige deler av parsellen er det under 27 graders helning hvor en fint kan bygge bolig uten s\u00e6rlig bruk av terrenginngrep, se utklipp fra naturrisikokart nedenfor. 5 Figur 3 Utklipp fra Naturrisiko kart Det er grunn til \u00e5 presisere at det i Bergen spesielt er sv\u00e6rt vanlig \u00e5 bygge boliger p\u00e5 eiendommer med langt brattere helning uten at det krever store terrenginngrep eller oppf\u00f8ring av murer. Un\u00f8dvendig bruk av skj\u00e6ringer, fyllinger og murer er uansett ikke tillatt i Bergen kommune, jf. KPA2018 \u00a7 8.2.9, slik at det er ingen grunn til \u00e5 frykte at en fremtidig bolig vil medf\u00f8re st\u00f8rre terrenginngrep som vil kunne komme i konflikt med kulturmilj\u00f8et og landskapet. Det m\u00e5 videre legges til grunn at den aktuelle parsellen er regulert til bolig og at det i reguleringsplanarbeidet vurdert at parsellen kan bebygges uten at bebyggelsen kommer i konflikt med kulturmilj\u00f8et rundt Troldhaugen. Det oms\u00f8kte tiltaket gjelder som nevnt oppdeling av boligparsell i tr\u00e5d med regulerte tomtegrenser og der foreligger ingen planer om utbygging. Eventuelle visuelle konsekvenser av en hypotetisk fremtidig bygges\u00f8knad vil ikke v\u00e6re relevant i vurderingen av om parsellen er egnet for bebyggelse. Det kan uansett ikke v\u00e6re tvilsomt at det er mulig \u00e5 oppf\u00f8re bolighus p\u00e5 parsellen uten at det kommer i konflikt med kulturmilj\u00f8et rundt Troldhaugen. Det er klart at eiendommen kan bebygges uten at det m\u00e5 gjennomf\u00f8res vesentlige terrenginngrep som kan komme i konflikt med kulturmilj\u00f8et og landskapet. Pbl. 28-1 \u2013 Tilstrekkelig sikkerhet Bygningsmyndigheten har i avslaget lagt til grunn at boligparsellen ikke har \u00abtilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold\u00bb, jf. Pbl. \u00a7 28-1. Faren er begrunnet i boligparsellens helning. Den delen av boligparsellen som ligger i hvit st\u00f8ysone og er bebyggbar har i det vesentlige helning under 27 grader, se utklipp av naturfarekart. Eiendommen er videre ikke markert som skredfarlig i NVE sitt faresonekart for skred. 6 Figur 4 Utklipp fra Naturrisiko kart Det er ingen grunn til \u00e5 tro at det er fare for skred p\u00e5 parsellen. Etter direktoratet for byggkvalitet sin veileder for utbygging i faresoner avsnitt 5.3 er det kun \u00abder det kan v\u00e6re tvil om det foreligger fare for skred\u00bb at kommunen skal kreve skredrapport. Siden det ikke foreligger noen tvil om at det ikke er skredfare p\u00e5 eiendommen er det ikke grunnlag for \u00e5 kreve skredrapport. I vurderingen av om det er naturfare p\u00e5 eiendommen er det grunn til \u00e5 vektlegge at parsellen er regulert til boligutbygging der det gjennom reguleringsprosessen er vurdert at eiendommen er bebyggelig uten fare for skred. Kommunen har f\u00f8lgelig ikke hjemmel for \u00e5 avsl\u00e5 s\u00f8knaden under henvisning til pbl. \u00a7 28-1 om naturfarge. Pbl. \u00a7 27-4 \u2013 Rett til adkomst for boligparsell I s\u00f8knaden ble det lagt til grunn at reguleringsplanen hjemlet rett til adkomst, noe bygningsmyndigheten var uenig i. Parsellen har uansett tinglyst vegrett fram til offentlig veg over gnr. 41 bnr. 32 og gnr. 41 bnr. 1143. Bilag 1: Tinglyst vegrett for boligparsell over gnr. 41 bnr. 32 Bilag 2: Signert vegrett for boligparsell over gnr. 41 bnr. 1143 Oppsummering Boligparsellen fradeles i tr\u00e5d med regulerte eiendomsgrenser og med de n\u00f8dvendige rettigheter til adkomst. Boligparsellen er klart egnet til bebyggelse, og det foreligger ingen naturfare ved parsellen som gir hjemmel til \u00e5 avsl\u00e5 s\u00f8knaden om fradeling. Vi ber om at kommunen opphever avslaget p\u00e5 fradeling av boligparsell og gir tillatelse som oms\u00f8kt. 3.3 PARSELL 3 - BADEHUS Innledning Bygningsmyndigheten har videre avsl\u00e5tt s\u00f8knad om fradeling av parsell 3 bebygd med badehus under henvisning til KPA2018 \u00a76.1.1 om byggegrense langs sj\u00f8 og regulerte tomtegrenser i 7 reguleringsplankartet. Etter dennes sides vurdering har ikke kommunen hjemmel til \u00e5 nekte fradeling etter l\u00e6ren om fradeling til uendret bruk. Videre legger kommunen feilaktig til grunn at fradelingen vil medf\u00f8re \u00f8kt privatisering av strandsonen og at en fradeling vil v\u00e6re uheldig med tanke p\u00e5 fremtidig utbygging av kontor p\u00e5 eiendommen. Fradeling til uendret bruk Etter den ulovfestede l\u00e6ren om fradeling til uendret bruk er det ikke krav om dispensasjon fra regulert arealform\u00e5l eller byggegrense mot sj\u00f8 dersom det s\u00f8kes om fradeling til uendret bruk. Forutsetningen for at det ikke er krav om dispensasjon fra arealform\u00e5l og byggegrense mot sj\u00f8 er at hensikten med fradelingen er \u00e5 fradele i henhold til lovlig etablert bruk og at bruken ble etablert f\u00f8r arealform\u00e5let ble vedtatt. L\u00e6ren beror p\u00e5 langvarig forvaltnings- og rettspraksis, se blant annet LB-1999-129 og uttalelse fra Sivilombudet i sak 2010/108. Det har tidligere v\u00e6rt usikkerhet om l\u00e6ren kun gjelder fradeling i LNF-form\u00e5l eller om l\u00e6ren gjelder uavhengig av reguleringsplanform\u00e5l. I Sivilombudet uttalelse 2010/108 uttalte sivilombudet om l\u00e6ren om fradeling til uendret bruk at \u00abSom nevnt i tidligere uttalelser herfra, er det avgj\u00f8rende i denne sammenheng den faktiske bruk som har v\u00e6rt forut for vedtakelsen av gjeldende planer, forutsatt at denne bruken er lovlig og etablert. I prinsippet m\u00e5 dette gjelde uavhengig av reguleringsform\u00e5let i seg selv, eller av om eiendommen omfattes av en reguleringsplan, bebyggelsesplan eller arealdelen til en kommuneplan. Jeg kan med andre ord p\u00e5 dette punkt ikke se at det er grunnlag for \u00e5 skille \u00abmellom fradelinger i LNF-omr\u00e5der og fradelinger i regulerte omr\u00e5der\u00bb slik fylkesmannen har tatt til orde for i svarbrevet hit.\u00bb Det er p\u00e5 bakgrunn av ovennevnte klart at l\u00e6ren om fradeling til uendret bruk gjelder uavhengig av reguleringsplanform\u00e5l. I dette tilfellet kan badehuset dokumenteres tilbake til 1951 og kommunen har gjennom tilsyn i strandsoneprosjektet i sak 201301416 vurdert at badehuset er lovlig etablert. Den gjeldende reguleringsplanen tr\u00e5dte i kraft juni 1986. Eiendommen var tidligere uregulert slik at det er klart at eiendommen ble lovlig oppf\u00f8rt f\u00f8r eiendommen ble regulert til bolig/kontor. Konsekvensen av l\u00e6ren om fradeling til uendret bruk er at kommunen ikke kan avsl\u00e5 en s\u00f8knad om fradeling til uendret bruk med hjemmel i byggegrense mot sj\u00f8 eller regulert arealform\u00e5l. Avslaget p\u00e5 fradeling beror p\u00e5 saksbehandlingsfeil siden kommunen ikke har kan avsl\u00e5 s\u00f8knaden under henvisning til byggegrense mot sj\u00f8 og regulert arealform\u00e5l og vi ber om at avslaget p\u00e5 fradeling av badeparsellen omgj\u00f8res til en tillatelse. KPA2018 \u00a7 6.1.1 om byggegrense langs sj\u00f8 Bygningsmyndigheten har i avslaget feilaktig lagt til grunn at en fradeling vil kunne medf\u00f8re ytterligere privatisering av parsellen. 8 Parsellen er som nevnt bebygd, og parsellen ligger tett p\u00e5 Nord\u00e5svannet innenfor byggegrensen langs sj\u00f8 p\u00e5 20 meter, jf. KPA2018 \u00a7 6.1.1. Som nevnt har eierne av eiendommene gnr. 41 bnr. 1270, 1271 og 1272 eksklusiv bruksrett over badehuset, slik at dagens eier av avgivereiendommen ikke har noen faktisk eller rettslig r\u00e5dighet over badehuset med tilh\u00f8rende parsell. Den oms\u00f8kte parsellen er p\u00e5 460 kvm og utgj\u00f8r kun arealet rett rundt badehuset og tilh\u00f8rende flytebrygge. Siden parsellen allerede er fullt utbygd, og parsellen nesten i sin helhet ligger innenfor byggegrensen mot sj\u00f8 er det klart at parsellen ikke kan bebygges ytterligere. Fradelingen vil derfor ikke kunne medf\u00f8re risiko for ytterligere bebyggelse som bygningsmyndigheten feilaktig legger til grunn. Siden form\u00e5let med fradelingen er \u00e5 formalisere den faktiske bruken vil fradelingen heller ikke kunne medf\u00f8re noen form for ytterligere privatisering. Etter l\u00e6ren om fradeling til uendret bruk kan fradeling gjennomf\u00f8res uten krav om dispensasjon fra arealform\u00e5l og byggegrense mot sj\u00f8. Det bakenforliggende hensynet bak l\u00e6ren om fradeling til uendret bruk er at slik fradeling nettopp ikke vil medf\u00f8re noen mer privatisering enn det som f\u00f8lger av de allerede etablerte forholdene. I dette tilfellet vil ikke fradelingen medf\u00f8re noen form for privatisering siden de fremtidige eierne av badehuset fremdeles har full faktisk og rettslig r\u00e5dighet over badehuset og det omkringliggende arealet som utgj\u00f8r parsellen. Tiltaket medf\u00f8rer kun en ny grensedragning p\u00e5 kart og i matrikkel. Det gj\u00f8res ingen faktiske tiltak p\u00e5 eiendommen, og for utenforst\u00e5ende vil ikke fradelingen v\u00e6re merkbar p\u00e5 noen som helst m\u00e5te. P\u00e5 bakgrunn av ovennevnte er det klart at fradelingen av parsell 3 ved badehuset ikke medf\u00f8rer noen \u00f8kt privatisering eller p\u00e5 noen m\u00e5te vil kunne tilsidesette hensynene bak byggegrensen i strandsonen. Vilk\u00e5rene for \u00e5 innvilge dispensasjon er klart innfridd og vi ber om at avslaget p\u00e5 s\u00f8knad om dispensasjon fra byggegrense mot sj\u00f8 for fradeling av parsellen omgj\u00f8res til en tillatelse. Regulerte tomtegrenser og arealform\u00e5l Avslaget p\u00e5 fradeling av parsell 3 rundt badehuset er videre begrunnet i regulert arealform\u00e5l og regulerte tomtegrenser i reguleringsplankartet. Avslaget er begrunnet med at form\u00e5let med regulerte tomtegrenser og arealform\u00e5let kontor/bolig er \u00e5 tilrettelegge for hensiktsmessige tomter til det arealform\u00e5let de er regulert til, og at det ikke er hensiktsmessig \u00e5 fradele en parsell til badehus \u00abdersom gjeldende reguleringsplan skal gjennomf\u00f8res\u00bb. Kommunen har i avslaget feilaktig lagt til grunn at arealform\u00e5let bolig/kontor skal utbygges til kontor eller bebygges med flere boliger, og at form\u00e5let bak reguleringen er at reguleringsplanen skal f\u00f8lges. Kommunen har feilaktig lagt til grunn at \u00abgjeldende reguleringsplan skal f\u00f8lges\u00bb med tanke p\u00e5 at parsellen skal bebygges med kontor. Videre vurderer kommunen feil ang\u00e5ende hva gjelder hensikten med regulering av tomtegrenser i den aktuelle reguleringsplanen. 9 Reguleringsplan GNR 41 BNR 32, 33-42, BNR 34 41-114 MFL., TROLDHAUGEN, planid. 6160000 tr\u00e5dte i kraft 27. juni 1983. Slik det fremg\u00e5r av utfallet av planprosessen var form\u00e5let med planen i det vesentlige \u00e5 regulere utbygging av boliger p\u00e5 de store eiendommene gnr. 41 bnr. 1143, 1246 samt verne komponisthjemmet p\u00e5 Troldhaugen med tilliggende hageanlegg. For avgivereiendommen gnr. 41 bnr. 1143 ble resultatet av reguleringen at det ble regulert inn flere boligtomter p\u00e5 de h\u00f8yereliggende omr\u00e5dene mot vest, og at Troldhaugvegen 80 med omkringliggende arealer ble regulert til bolig/kontor. Reguleringsplanen hjemler ingen videre utbygging av arealform\u00e5let bolig/kontor og det m\u00e5 legges til grunn at form\u00e5let kontor ble tatt inn for \u00e5 muliggj\u00f8re en bruksendring av Troldhaugvegen 80 til kontorvilla. Det er f\u00f8lgelig ikke regulert en fremtidig utbygging av arealform\u00e5let til kontor som kommunen feilaktig legger til grunn i avslaget. Selv om reguleringsplanen hjemler en bruksendring av Troldhaugvegen 80 til kontor er det i dag p\u00e5 ingen m\u00e5te \u00f8nskelig \u00e5 gjennomf\u00f8re en slik bruksendring. Som det fremg\u00e5r av h\u00f8ringsuttalelsene fra Byantikvaren og Vestland Fylkeskommune er komponisthjemmene, som Troldhaugvegen 80 inng\u00e5r i, internasjonal betydning. Villaen fra 1915 har h\u00f8y egenverdi og arkitektoniske kvaliteter, og det ville v\u00e6rt sv\u00e6rt uheldig for kulturminnet om boligform\u00e5let ble fraveket til fordel for kontor. Arealet avsatt til bolig/kontor b\u00f8r og skal forbli bebygget slik det er i dag. Begrunnelsen om at en fradeling til boligform\u00e5l vil v\u00e6re lite hensiktsmessig er dermed ikke korrekt. De regulerte tomtegrensene hjemler den nevnte utbyggingen av bolig i de vestlige deler av eiendommen. Siden arealet rundt Troldhaugvegen 80 ikke skulle bebygges eller brukes p\u00e5 annen m\u00e5te ble det ikke regulert inn ny tomtegrense rundt badehuset. Som redegjort for har eierne av gnr. 41 bnr. 1270, 1271 og 1272 eksklusiv bruksrett over badehuset og \u00f8nsker \u00e5 fradele badehuset slik at de faktiske og formelle eiendomsforholdene gjenspeiler hverandre. Situasjonen med at eierne av de nevnte eiendommen skulle ha eksklusiv bruksrett over badehuset var klart nok ikke forutsett p\u00e5 tidspunktet for vedtakelsen av reguleringsplanen slik at det ikke ble vurdert aktuelt \u00e5 regulere inn tomtegrense rundt badehuset. Selv om l\u00e6ren om fradeling til uendret bruk ikke kommer direkte til anvendelse ved i tilfeller med regulerte tomtegrenser er hensynet som begrunner l\u00e6ren gjeldende ogs\u00e5 i et slikt tilfelle. Som redegjort for vil fradelingen ikke medf\u00f8re noen faktisk endring annet enn at kartet og matrikkelen oppdateres. Siden parsellen er bebygd og parsellen nesten i sin helhet ligger innenfor byggegrense mot sj\u00f8 vil ikke parsellen kunne bebygges noe videre, slik at en fradeling ikke vil kunne medf\u00f8re \u00f8kt privatisering enn det privatiseringen som f\u00f8lger av den allerede lovlig etablerte bruken. Fradelingen vil f\u00f8lgelig heller ikke kunne p\u00e5virke hensynet til bevaring av omr\u00e5det. Basert p\u00e5 ovennevnte er det klart at en fradeling ikke vil vesentlig tilsidesette hensynet bak reguleringen av arealform\u00e5let bolig/kontor eller regulerte tomtegrenser, slik at kommunen b\u00f8r innvilge tillatelse til deling. Vi ber om at avslaget p\u00e5 s\u00f8knad om fradeling av parsell 3 omgj\u00f8res til en tillatelse. 10 4. AVSLUTNINGVIS Basert p\u00e5 ovennevnte er denne side oppfatning at det for det f\u00f8rste er gode grunner til \u00e5 gi tillatelse til fradelingen, samt at kommunens avslag baserer seg p\u00e5 en feilaktig forst\u00e5else av hva tiltaket inneb\u00e6rer og dets p\u00e5virkning p\u00e5 omgivelsene P\u00e5 denne bakgrunn bes Bergen kommune om \u00e5 omgj\u00f8re avslag i sak DELE-2022-22941 og gi tillatelse som oms\u00f8kt. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Arne Christian Landsvik Advokat M.N.A. e/ ac@llco.no m/ 93424469 11 "
}