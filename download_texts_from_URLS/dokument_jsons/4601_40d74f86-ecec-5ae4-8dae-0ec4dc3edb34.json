{
  "dokument_id": "40d74f86-ecec-5ae4-8dae-0ec4dc3edb34",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fnr. 126 fra Katrine N\u00f8dtvedt (MDG) til byutviklingsbyr\u00e5den ang\u00e5ende dagl\u00f8sning, regulering og utredning, bygging av bybanen til \u00c5sane - Utvalg for milj\u00f8 og byutvikling",
  "url": "https://bergen.kommune.no/politikere-utvalg/api/fil/bk360/11033151/Svar-pa-skriftlig-sporsmal-fnr-126-fra-Katrine-Nodtvedt-MDG-til-byutviklingsbyraden-angaende-daglosning-regulering-og-utredning-bygging-av-bybanen-til-Asane-Utvalg-for-miljo-og-byutvikling",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/123343-3 Saksbehandler: Malene Nesse Gr\u00f8nningen Fra Dato: 2. september 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l fnr. 126 fra Katrine N\u00f8dtvedt (MDG) til byutviklingsbyr\u00e5den ang\u00e5ende dagl\u00f8sning, regulering og utredning, bygging av bybanen til \u00c5sane - Utvalg for milj\u00f8 og byutvikling B\u00e5de byr\u00e5dsleder og byutviklingsbyr\u00e5den har lovet at en eventuell tunnell\u00f8sning i sentrum for \u00c5sanebanen skal sammenlignes p\u00e5 kostnad med gjeldende vedtatt dagl\u00f8sning, f\u00f8r byr\u00e5det tar et valg mellom de to alternativene. I tillegg har representanten noen sp\u00f8rsm\u00e5l knyttet til selve saken avgitt fra byr\u00e5det 9. august, som vi mener trenger \u00e5 besvares ut raskest mulig siden Fylkeskommunen allerede p\u00e5 onsdag 14. august har lagt opp til vedtak i sin sak. Det er en stund f\u00f8r bystyret starter sin behandling. Eksempler p\u00e5 uttalelser fra byr\u00e5dsleder og byutviklingsbyr\u00e5d: Byr\u00e5dsleder i BA, 7. november -23: \u201cS\u00e5 m\u00e5 vi ta en vurdering n\u00e5r tunnelutredningen ligger der. Er den l\u00f8sningen mye dyrere, da er det ikke en realistisk l\u00f8sning. Da vil vi bygge traseen som er vedtatt.\u201d Kilde: https://www.ba.no/meyer-om-bybanen-i-tunnel-blir-det-mye-dyrere-er-det- ikkerealistisk/s/5-8-2433648 Byutviklingsbyr\u00e5den omtalt i BT, 22. januar -24: \u201cVil ikke starte noen endring i reguleringsplanen dersom ikke tunnel blir rimeligere\u201d Kilde: https://www.bt.no/btmeninger/kommentar/i/mQkMgq/bybanen-byraadet-har-lovaomkamp- om-tunnel-men-dei-vil-og-ha-pengar-i-ntp Fra byr\u00e5dets sak, vedtakspunkt 4: \u201cBystyret ber byr\u00e5det starte endring av reguleringsplanene for delstrekning del 1 og 2, der selve bybanetras\u00e9en tas ut av disse planene. Det forutsettes for sluttf\u00f8ring av dette arbeidet at det foreligger statlig finansiering eller ferdig reguleringsplan av et tunnelalternativ.\u201d Kilde: https://www.bergen.kommune.no/politikk/politiskeutvalg/900101/mote/7277336/sak/255092 Sp\u00f8rsm\u00e5l til byr\u00e5den: 1. Byr\u00e5det har tidligere uttalt flere ganger at gjeldende vedtatt plan med dagl\u00f8sning i sentrum skal bygges, hvis tunnel blir dyrere. Hvorfor har byr\u00e5det g\u00e5tt bort fra dette l\u00f8ftet? 2. Vedr\u00f8rende punkt 4 i byr\u00e5dets forslag til vedtak: Hvorfor velger byr\u00e5det \u00e5 oppheve den gjeldende dagl\u00f8sningen ved \u00e5 endre reguleringsplanen, istedenfor \u00e5 bare lage en ny plan for sykkel og gange p\u00e5 delstrekning 1 (sentrum)? 3. Hvor mange reguleringsplaner skal byr\u00e5det bestille, og er bestillingene ferdigstilt? 4. Hvem skal utf\u00f8re arbeidet med \u00e5 lede konsulentene m.m. i det nye reguleringsplanarbeidet? 5. N\u00e5r kan vi forvente at et anbud er klart for utredningsarbeidet? 6. Hvor lang tid vil det ta f\u00f8r fysisk byggearbeid kan starte opp for bybanen til \u00c5sane, med byr\u00e5dets forslag?\u00bb Svar fra byr\u00e5den: 1. Byr\u00e5det har valgt \u00e5 avslutte tilleggsutredningen for \u00e5 im\u00f8tekomme f\u00f8ringene i NTP. Dette fordi vi mener at fylkets foresl\u00e5tte kompromissl\u00f8sning er den beste l\u00f8sningen. Kostnadene, inkludert fordelingsvirkninger vil vektlegges sterkt i planarbeidet. Det arbeides for at ny l\u00f8sning ikke skal bli dyrere enn vedtatt trase 2. Ordin\u00e6r endring av en reguleringsplan f\u00f8lger samme prosess utarbeiding av en ny reguleringsplan. Byr\u00e5det fremmer for bystyret i sak 236/24, vedtatt i byr\u00e5d 09.08.2024 at det startes endring av reguleringsplanene for delstrekning del 1 og 2, der selve bybanetras\u00e9en tas ut av disse planene. Det forutsettes imidlertid for sluttf\u00f8ring av dette arbeidet at det foreligger statlig finansiering eller ferdig reguleringsplan av et tunnelalternativ. 3. Det skal reguleres b\u00e5de bybanel\u00f8sning og sykkell\u00f8sning fra Ytre Sandviken til Kaigaten. Det vil kreve minst to reguleringsplaner. Det kan v\u00e6re aktuelt \u00e5 dele arbeidet inn i flere reguleringsplaner dersom fagetaten vurderer at det er hensiktsmessig. Arbeidet bestilles f\u00f8rst etter Bystyret har fattet sitt vedtak 4. Plan- og bygningsetaten vil f\u00e5 oppdraget med \u00e5 utarbeide reguleringsplanene, etter normal prosess, inkludert l\u00f8pende oppf\u00f8lging av konsulenter. 5. Dette er for tidlig \u00e5 svare p\u00e5, men det arbeides for \u00e5 ha anbud for utredningsarbeidet klart s\u00e5 raskt som mulig. 6. En reguleringsplan vil ta minst to \u00e5r \u00e5 f\u00f8re frem til endelig vedtak og gitt at statlig finansiering er p\u00e5 plass vil man tidligst kunne starte bygging i 2028, forutsatt at prosjektering utf\u00f8res parallelt med planarbeidet. Dersom man lykkes \u00e5 sikre statlig finansiering tidligere enn dette, kan arbeidet forseres og man kan starte bygging av de delene av traseen som ikke reguleres p\u00e5 nytt. Christine Kahrs \u2013 Byr\u00e5d for byutvikling Dokumentet er godkjent elektronisk. "
}