{
  "dokument_id": "11a1fdc4-73e0-508d-b955-3c0e6d466c0e",
  "doc_type": "case_attachment",
  "kommune": 5501,
  "tittel": "Notat KPA 2025 - 2036 - Tekniske endringer og feilretting (Publisert 25.04.2025)",
  "url": "https://innsyn.tromso.kommune.no/application/getMoteDokument?dokid=2002063876",
  "tekst": "Deres ref. V\u00e5r ref. Saksbehandler Dato PLAN-23/00634-378 Sivert Risheim 22.04.2025 Notat KPA 2025 - 2036 - Tekniske endringer og feilretting Administrasjonen har oppdaget noen feil i dokumentene, og foresl\u00e5r at det \u00e5pnes for \u00e5 innarbeide disse endringene f\u00f8r dokumentene sendes ut til offentlig ettersyn. I tilfellet det avdekkes flere feil enn de som er beskrevet foresl\u00e5r administrasjonen at det p\u00e5 samme m\u00e5te som i 2023 gis fullmakt slik at disse kan rettes opp. Administrasjonen foresl\u00e5r derfor et tillegg i vedtaket som gir administrasjonen n\u00f8dvendig fullmakt til b\u00e5de \u00e5 foreta endringer beskrevet i dette notatet, men ogs\u00e5 eventuelle ytterligere feil som avdekkes i forbindelse med og etter KOBYs behandling. Forslag tilleggspunkt i vedtak: Administrasjonen gis fullmakt til \u00e5 foreta endringer i dokumenter som er beskrevet i notat \"Notat KPA 2025 - 2036 - Tekniske endringer og feilretting\" av 22.04.2025. I tillegg gis administrasjonen fullmakt til \u00e5 foreta tekniske endringer og feilrettinger i planforslaget som ikke er omtalt i notatet f\u00f8r og under offentlig ettersyn. Sistnevnte endringer og feilrettinger omfatter ingen realitetsendringer i n\u00e5v\u00e6rende planforslag. I de f\u00f8lgende avsnittene beskrives endringer som administrasjonen ser behov for \u00e5 foreta i dokumentene f\u00f8r gjennomf\u00f8ring av h\u00f8ring og offentlig ettersyn. Tekniske endringer i dokumenter Det er oppdaget mindre tekniske feil som det er \u00f8nskelig \u00e5 rette opp i. Dette gj\u00f8res for \u00e5 forbedre dokumentenes lesbarhet og styrke det samlede inntrykket. \u2022 Retting av skrivefeil, forklaring av begrepsbruk og formateringer. \u2022 Endring av rekkef\u00f8lge p\u00e5 vedlegg. \u2022 Fjerning av saksbehandlernavn. \u2022 Datering av dokumenter. \u2022 Synligj\u00f8re bruk av kunstig intelligens. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Endringer i plankart Det er foretatt feilrettinger i plankartet, disse er allerede innarbeidet i n\u00e5v\u00e6rende utgave av plankartet. Feilene er kommentert under. Del av eiendom gnr/bnr 119/1 ved Troms\u00f8 museum Ved en feil ble del av eiendommen lagt inn som boligbebyggelse i plankartet. Det er ikke utredet \u00e5 avsette arealet til boligbebyggelse. Omr\u00e5det endres tilbake til samme arealform\u00e5l som i gjeldende KPA, offentlig friomr\u00e5de. Figur 1: Plankart f\u00f8r feilretting til venstre, med feilretting til h\u00f8yre Del av eiendom gnr/bnr 12/422 Gr\u00f8tsund Del av eiendommen ble avsatt til \u00abandre typer n\u00e6rmere angitt bebyggelse og anlegg, vegetasjonsbelte\u00bb. Dette er feil og omr\u00e5det avsettes til offentlig bl\u00e5/gr\u00f8nnstruktur. Figur 2: Plankart f\u00f8r feilretting til venstre, med feilretting til h\u00f8yre 2 Del av eiendommene gnr/bnr 15/339, 15/5 og 15/5/2, Kroken alpinanlegg Arealform\u00e5let \u00abidrettsanlegg\u00bb har for knapp avgrensning. Avgrensning for gjeldende KPA fra 2017 f\u00f8lges. Figur 3: Plankart f\u00f8r feilretting til venstre, med feilretting til h\u00f8yre Planbestemmelser (vedlegg 2) Generelt Innholdsfortegnelsen b\u00f8r oppdateres og gjenspeile at dokumentet er delt i to hoveddeler, Del 1 Bestemmelser og del 2 Veiledning til bestemmelsene. Videre er det \u00f8nskelig \u00e5 foreta mindre justeringer og feilretting. Kapittel 10: leke- og uteoppholdsareal Det er oppdaget feil og mangler ved bestemmelsene i kapittel 10: leke- og uteoppholdsareal. Dette er p\u00e5 bakgrunn av at det ble lagt inn en utdatert versjon av bestemmelsene. Det er bestemmelser som mangler fra vedlegg og noen bestemmelser som ikke skal v\u00e6re inkludert. Det er behov for at dette rettes opp. \u00d8nskede endringer er som f\u00f8lger: \u2022 \u00a710.1 Virkeomr\u00e5de for bestemmelsene er endret til at bestemmelsene i 10.2 og 10.3 gjelder ved regulering, og 10.4 gjelder ved s\u00f8knad om tiltak. \u2022 \u00a710.2 Generelle krav, pbl \u00a711-9 nr. 5 er innlemmet i bestemmelsene. Denne bestemmelsen poengterer i hvilke tilfeller bestemmelse 10.3 inntrer. \u00a710.2 inneholder ogs\u00e5 retningslinje som viser til Troms\u00f8 kommunes veileder for planlegging av lek- og uteoppholdsareal. \u2022 Reviderte bestemmelser er systematisert i flere underkapitler. Dette for \u00e5 gj\u00f8re det lettere \u00e5 forst\u00e5 og bruke bestemmelsene. Underkapitlene er 10.3.1 Avgrensning, 10.3.2 Plassering og 10.3.3 Utforming og innhold. \u2022 I \u00a710.3.1 b) i reviderte bestemmelser er det lagt inn \u00abprivat uteoppholdsarea\u00bb. \u2022 \u00a710.3.1 e \u00abareal til str\u00f8kslekeplasser skal v\u00e6re sammenhengende\u00bb er tilf\u00f8yd som en bestemmelse. \u2022 \u00a710.3.3.c) \u00abbalkonger skal ikke krage ut over offentlig og felles leke- og uteoppholdsareal\u00bb er tilf\u00f8yd som en bestemmelse \u2022 I \u00a710.3.4 er det endret antall boenheter som utl\u00f8ser krav de ulike st\u00f8rrelsene av kvartalslekeplass. Det er krav om en middels kvartalslekeplass f.o.m boenhet nr. 101 og en stor kvartalslekeplass f.o.m boenhet nr. 201 \u2022 Bestemmelsen \u00abdersom det er etablert str\u00f8kslek eller aktivitetsflate innenfor avstandskrav, skal det vurderes om disse har tilstrekkelig restkapasitet og tilfredsstillende forfatning til \u00e5 dekke behovet som nye utbygging utl\u00f8ser\u00bb er fjernet fra bestemmelsene. 3 Veileder for planlegging av leke- og uteoppholdsareal (vedlegg 29) Ved en feiltagelse ble det lagt ved feil versjon av Veileder for planlegging av lek og uteoppholdsareal (vedlegg 29). Forskjellen p\u00e5 versjonene er f\u00f8lgende: \u2022 Veilederen er datert med riktig dato, tabell \u2013 nummerering og kapittelhenvisning er oppdatert for \u00e5 samsvare med reviderte bestemmelser (se punkt ovenfor). \u2022 P\u00e5 side 4 i veilederen er bestemmelsene i tabellen er korrigert og endret. Dette p\u00e5 grunn av f\u00f8lgefeil i bestemmelsene (se punkt ovenfor). Vedlegg fra 1.gangsbehandling Vedlegg 13 \u2013 Notat Klimagassutslipp etter arealbruksendringer datert 27.02.2023 og vedlegg 14 \u2013 Notat energi og klima datert 27.02.2023 fra 1.gangs offentlig ettersyn legges ogs\u00e5 ved til 2.gangs offentlig ettersyn. 4 "
}