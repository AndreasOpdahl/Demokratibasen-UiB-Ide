{
  "dokument_id": "de8231d0-4ce8-53ba-ac13-c549d155cd0f",
  "doc_type": "case_minutes",
  "kommune": 4601,
  "tittel": "Saksprotokoll UMBY, 06062024, Sak 160/24, Representantforslag fra Katrine N\u00f8dtvedt og Thor Haakon Bakke (MDG om bruk av kaianlegg ved Skolten-Bontelabo.",
  "url": "https://bergen.kommune.no/politikere-utvalg/api/fil/bk360/10603451/Innstilling-vedtak-Representantforslag-fra-Katrine-Nodtvedt-og-Thor-Haakon-Bakke-MDG-om-bruk-av-kaianlegg-ved-Skolten-Bontelabo-",
  "tekst": "Representantforslag fra Katrine N\u00f8dtvedt og Thor Haakon Bakke (MDG om bruk av kaianlegg ved Skolten-Bontelabo. Utvalg for milj\u00f8 og byutvikling behandlet saken i m\u00f8tet 06.06.2024 sak 160/24 og avga f\u00f8lgende innstilling: Forslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Katrine Berg N\u00f8dtvedt (MDG), Chris J\u00f8rgen Knudsen R\u00f8dland (H), Andreas Madsen Berg (SV), Mailiss Solheim-\u00c5kerblom (R) Forslag fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP og Sp f\u00f8lgende alternative forslag til vedtak: Forslaget avvises med bakgrunn i byr\u00e5dets svar. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag til vedtak i 2 punkter: 1. Bystyret ber byr\u00e5det om \u00e5 instruere Bergen havn om \u00e5 avslutte planarbeidet for Skolten. 2. Bystyret ber byr\u00e5det levere en sak til bystyret om cruisen\u00e6ringen i Bergen, med fire alternativvurderinger: \u00e5 \u00f8ke, beholde, senke eller fjerne dagens cruisetrafikk i Bergen. Bystyret ber byr\u00e5det vurdere fordeler og ulemper ved alternativ arealbruk, samt konsekvenser for klima og n\u00e6ringsliv i de ulike alternativene. Merknader fremsatt i utvalget: Andreas Madsen Berg (SV) fremsatte p\u00e5 vegne av SV f\u00f8lgende merknader Merknad 1 Bystyret vil p\u00e5 ny uttrykke sin negative innstilling til Cruise-havn prosjektet Kildn og ber byr\u00e5det f\u00f8lge opp bystyrets vedtak i sin kommunikasjon. Merknad 2 En utviding av kaifronten vil f\u00f8re til en stor \u00f8kning i anl\u00f8p av store skip. Belastning og risiko for kulturmilj\u00f8et ved Bergenhus festning m\u00e5 veie tyngst i planarbeidet av kaianlegg ved Skolten-Bontelabo. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende merknader: Merknad 1 Bystyret merker seg at Bergen Havn brukte over seks m\u00e5neder p\u00e5 \u00e5 sende inn planinitiativ (PLAN-2024/13797 / PLAN-2023/15535), og at det vil ta tid \u00e5 f\u00e5 dette vurdert. \u00c5 ha en ferdig bygget kai til \u00e5 motta all cruisetrafikk innen 2027 fremst\u00e5r urealistisk og risikabelt. Merknad 2 Bystyret merker seg at GC Rieber har valgt \u00e5 stanse planarbeidet sitt p\u00e5 det tilst\u00f8tende arealet til Skolten p\u00e5 Bontelabo. Dette er blant annet p\u00e5 grunn av prosessen rundt vern (PLAN-2023/10145). Votering: Alternativt forslag til vedtak fra H, FrP, BL, INP og Sp, fremsatt av Chris J\u00f8rgen Knudsen R\u00f8dland (H) ble tiltr\u00e5dt med 13 stemmer (H, A, FrP, BL, INP, Sp, KrF). Alternativt forslag til vedtak punkt 1-2 fra MDG, fremsatt av Katrine Berg N\u00f8dtvedt (MDG) fikk 4 stemmer (SV, MDG, R). Merknad 1-2 fra SV, fremsatt av Andreas Madsen Berg (SV) fikk 4 stemmer (SV, MDG, R). Merknad 1-2 fra MDG, fremsatt av Katrine Berg N\u00f8dtvedt (MDG) fikk 4 stemmer (SV, MDG, R). Forslagsstillers forslag til vedtak: 1. Bystyret ber byr\u00e5det om \u00e5 instruere Bergen havn om \u00e5 avslutte planarbeidet for Skolten. 2. Bystyret ber byr\u00e5det levere en sak til bystyret om cruisen\u00e6ringen i Bergen, med fire alternativvurderinger: \u00e5 \u00f8ke, beholde, senke eller fjerne dagens cruisetrafikk i Bergen. Bystyret ber byr\u00e5det vurdere fordeler og ulemper ved alternativ arealbruk, samt konsekvenser for klima og n\u00e6ringsliv i de ulike alternativene. 2 "
}