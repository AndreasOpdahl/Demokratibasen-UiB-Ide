{
  "dokument_id": "13ce1800-de44-547d-acab-7cd31cb31461",
  "doc_type": "case_presentation",
  "kommune": 4601,
  "tittel": "N\u00f8stegaten 51, Trattoria del Napoli - S\u00f8knad om alminnelig skjenkebevilling for alkoholholdig drikk gruppe 1-3, frem til 30.09.2024 - Gjeldende for ute areal",
  "url": "https://bergen.kommune.no/politikere-utvalg/api/fil/bk360/10339394/Framstilling-Nostegaten-51-Trattoria-del-Napoli-Soknad-om-alminnelig-skjenkebevilling-for-alkoholholdig-drikk-gruppe-1-3-frem-til-30-09-2024-Gjeldende-for-ute-areal",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/135439-49 N\u00f8stegaten 51, Trattoria del Napoli - S\u00f8knad om alminnelig skjenkebevilling for alkoholholdig drikk gruppe 1-3, frem til 30.09.2024 - Gjeldende for ute areal Hva saken gjelder: Kontor for skjenkesaker mottok 23. mars 2024 s\u00f8knad om alminnelig skjenkebevilling for alkoholholdig drikk gruppe 1-3, gjeldene for ute areal, ved Trattoria del Napoli, N\u00f8stegaten 51. Stedet har beliggenhet i en gate med n\u00e6ringsbygg og boliger. Stedet innehar skjenkebevilling for inne areal. N\u00e5 s\u00f8kes det om utvendig skjenkeareal p\u00e5 2 sider av bygning. Ene areal er p\u00e5 fortauet utenfor inngang og langs vindu, 1,1 m X 6,7 m = 7,5 kvm i N\u00f8stegaten, det andre arealet er 1,1 m X 5 m = 5,5 kvm i N. Banesmau. Til sammen et oms\u00f8kt utend\u00f8rsareal p\u00e5 13 Kvm Bevillingss\u00f8ker er Trattoria del Arab DA, org. nr. 931 654 853. Totalt oms\u00f8kt skjenkeareal er 53 kvm, der uteservering utgj\u00f8r 13 kvm. Stedet er et spisested. Bergen kommune vil f\u00f8re en skjenkepolitikk som er forutsigbar og rettferdig for n\u00e6ringen. Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Politiet har ingen merknader til s\u00f8knaden og Etat for sosiale tjenester uttaler i notat av 19. april 2024 at \u00ab[e]tat for sosiale tjenester mener at dette stedets beliggenhet med liten plass p\u00e5 fortauet, og at smauet (hvor det ogs\u00e5 s\u00f8kes om uteservering) som er en del av uteplassen til et boligomr\u00e5de, vil komme i konflikt med andre interesser som hensyn til familier/barn og unge, plass til forbipasserende p\u00e5 fortau og \u00f8vrig alminnelig ferdsel. Bevilling til uteservering p\u00e5 fortauet og i smauet b\u00f8r ikke innvilges.\u00bb 1 Kontor for skjenkesaker sin vurdering og anbefaling: Notat fra Kontor for skjenkesaker er vedlagt saken, og det vises til dette i sin helhet. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, ute areal, ved Trattoria del Napoli, N\u00f8stegaten 51, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. Den oms\u00f8kte uteserveringen har beliggenhet i tilknytning til skjenkestedet. Ut fra innkommet s\u00f8knad og vurdering p\u00e5 stedet, kan vi ikke se at uteserveringen vil v\u00e6re til sjenanse for n\u00e6romr\u00e5det. Kontor for skjenkesaker har merket seg uttalelse fra Etat for sosiale tjenester, der de mener at det blir for liten fri breddepassasje for fotgjengere p\u00e5 fortauet om skjenkestedet for lov til \u00e5 ta i bruk areal som planlagt. I tillegg \u00f8nsker ikke etaten at det skal skjenkes i tilst\u00f8tende smau. Kontor for skjenkesaker stiller seg bak Etat for sosiale tjenester n\u00e5r det kommer til \u00e5 hensynta fotgjengere. P\u00e5 aktuell lokasjon er skjenkeareal satt til 1,1 meter ut fra egen vegg, og ved innvilgelse blir fri fotgjengerpassasje ca 1,7 meter. I smauet vurderes det at det ikke risiko for fotgjengere, da her kun dreier seg om ledig passasje. Smauet har ikke biltrafikk, og er heller ikke et typisk \u00ablekeareal\u00bb eller annen brukt uteplass. Nabobygning har bortimot blendet vegg, og smauet brukes kun for gangtrafikk, om det i det hele tatt brukes. I samr\u00e5d med Kontor for skjenkesaker er oms\u00f8kt areal innskrenket i lengde, dette for at smauet p\u00e5 det smaleste skal ha god passasje for g\u00e5ende, rullestoler og barnevogner. Med kjennskap til at leie av uteareal ytterlig vil bli kvalitetssikret av Bymilj\u00f8etaten som er utleier av grunn (evt Fylkeskommunen om det er fylkesvei), er vi trygg p\u00e5 at korrekt avgj\u00f8relse vil komme fra etaten som best kan vurdere og hensynta fotgjengernes behov og sikkerhet. Selv med et vedtak som innvilger utend\u00f8rs skjenking, m\u00e5 det v\u00e6re en leiekontrakt p\u00e5 plass f\u00f8r utend\u00f8rs skjenking blir p\u00e5f\u00f8rt bevillingsdokumentet. S\u00e5ledes sikres avgj\u00f8relsen utover vurdering gjort av Kontor for skjenkesaker. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, ute areal, ved Trattoria del Napoli, N\u00f8stegaten 51, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og innstiller p\u00e5 at s\u00f8knaden om alminnelig skjenkebevilling for alkoholholdig drikk gruppe 1-3, ute areal, ved Trattoria del Napoli, N\u00f8stegaten 51, innvilges. 2 Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knad om alminnelig skjenkebevilling for alkoholholdig drikk gruppe 1-3, ute areal, ved Trattoria del Arab, N\u00f8stegaten 51, innvilges. a. Bevillingshaver er Trattoria del Arab DA, org. nr. 931 654 853. b. Styrer for skjenkebevillingen er George Arab, f. 08.08.88 Stedfortreder for styrer er Rola Sawaya Hjertaker, f. 12.04.86 c. Bevillingen er til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. d. Totalt skjenkeareal er 53 kvm, der uteserveringen utgj\u00f8r 13 kvm. 2. Bevillingen gis for bevillingsperioden frem til 30.09.2024. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn b. at Bymilj\u00f8etaten har godkjent uteserveringen med eventuelle innretninger p\u00e5 offentlig areal c. at tiltak som er s\u00f8knadspliktige etter plan- og bygningsloven er godkjent av bygningsmyndigheten F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. 3 Dato: 7. mai 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Fagnotat datert 22. april 2024 - N\u00f8stegaten 51, Trattoria del Napoli - S\u00f8knad om alminnelig skjenkebevilling for alkoholholdig drikk gruppe 1-3, frem til 30.09.2024 - Gjeldende for ute areal 4 "
}