{
  "dokument_id": "2ee9d5e9-4ab6-5a3b-97c8-8095bc13d7d2",
  "doc_type": "case_presentation",
  "kommune": 4601,
  "tittel": "H\u00f8ringssaker til forretningsutvalget 04.02.2025",
  "url": "https://bergen.kommune.no/politikere-utvalg/api/fil/bk360/11885727/Framstilling-Horingssaker-til-forretningsutvalget-04-02-2025",
  "tekst": " Forretningsutvalget Saksframstilling V\u00e5r referanse: 2025/41575-1 Saksbehandler: Anette Hatlemark Drabl\u00f8s H\u00f8ringssaker til forretningsutvalget 04.02.2025 Hva saken gjelder: Bystyrets kontor har mottatt f\u00f8lgende h\u00f8ringer: 1. H\u00f8ring - Forslag om forskrift om tilskuddsordning for kompetansetiltak innen kart, plan og geodata 2. H\u00f8ring - Endringer i forskrift om menerstatning ved pasientskader og forskrift om Norsk Pasientskadeerstatning m.m Etter \u00a7 2.10 i fullmakter for byr\u00e5det gjelder f\u00f8lgende for h\u00f8ringsuttalelser: \u00abByr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret.\u00bb I reglement for bystyret og utvalgene kap. 7.3.1 st\u00e5r det at: \u00abForretningsutvalget fordeler innkomne saker til bystyrets organer. Forretningsutvalget avgj\u00f8r hvilke innkommende h\u00f8ringssaker som skal behandles i bystyrets organer og tar stilling til om de skal sluttbehandles i et bystyreutvalg eller bystyret\u00bb (vedtatt av bystyret 04.09.2024, sak 287/24). I alle h\u00f8ringssaker er det viktig \u00e5 involvere medvirkningsr\u00e5dene dersom tema er relevante for disse brukergruppene. 1. H\u00f8ring - Forslag om forskrift om tilskuddsordning for kompetansetiltak innen kart, plan og geodata Kommunal- og distriktsdepartementet har sendt p\u00e5 h\u00f8ring forslag om ny forskrift om tilskudd til kompetansetiltak innen kart, plan og geodata. Tilskuddsordningen for kompetansetiltak innen plan, kart og geodata var opprinnelig koblet til et st\u00f8rre samarbeidsprosjekt, mellom dav\u00e6rende Milj\u00f8verndepartementet (MD) og Kommunesektorens interesseorganisasjon (KS), ved navn \u00abLivskraftige kommuner\u00bb. Form\u00e5let var \u00e5 \u00f8ke den lokale kompetansen innen plan og milj\u00f8. Ordningen var rettet mot privat og frivillig sektor med m\u00e5l om \u00e5 fremme kompetansetiltak. Planavdelingen ble i 2013 overf\u00f8rt til det nyopprettede Kommunal- og moderniseringsdepartementet. Ordningen ble etter overf\u00f8ringen avgrenset til \u00e5 gjelde kompetansetiltak innen plan, kart og geodata rettet mot privat og ideell sektor. 1 Ordningen har manglet forskriftsfesting. Kommunal- og distriktsdepartementet ser behov for at ordningen festes i forskrift. Bakgrunnen er at ordningen skal forvaltes i samsvar med kravene forvaltningsloven og \u00f8konomiregelverket stiller til utforming og forvaltning av tilskudd. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 16. mars 2025. 2. H\u00f8ring - Endringer i forskrift om menerstatning ved pasientskader og forskrift om Norsk Pasientskadeerstatning m.m Helse- og omsorgsdepartementet har sendt p\u00e5 h\u00f8ring \u00abEndringar i forskrift om menerstatning ved pasientskader (endringar i invaliditetstabellen) og forskrift om Norsk Pasientskadeerstatning m.m. (oppnemning av brukarrepresentantar)\u00bb Departementet foresl\u00e5r i h\u00f8ringsnotatet \u00e5 ta nye medisinske omr\u00e5der og tilstander inn i invaliditetstabellen i forskrift om menerstatning ved pasientskader. Det er foresl\u00e5tt fire nye underpunkter til omr\u00e5det psykiske lidelser, et nytt samlet punkt om skader p\u00e5 urinveger og et nytt punkt om f\u00f8lgetilstander etter kreftsykdom. Videre er det foresl\u00e5tt at navngitte brukerorganisasjoner ikke lenger skal ha enerett til \u00e5 foresl\u00e5 brukerrepresentanter og vara for disse til pasientskadenemndene. Forslaget inneb\u00e6rer at \u00a7 10 andre ledd og \u00a7 11 andre ledd i forskrift om Norsk Pasientskadeerstatning og Pasientskadenemnda oppheves. Bystyredirekt\u00f8ren vurderer at forslaget ikke er av prinsipiell karakter og vil inneb\u00e6re politiske avveininger. Det anbefales at byr\u00e5det avgir eventuelt h\u00f8ringssvar p\u00e5 vegne av Bergen kommune. H\u00f8ringsfristen er 30. april 2025. Forslag til vedtak: 1. Byr\u00e5det avgir eventuelt h\u00f8ringssvar til \u00abH\u00f8ring - Forslag om forskrift om tilskuddsordning for kompetansetiltak innen kart, plan og geodata\u00bb p\u00e5 vegne av Bergen kommune. 2. Byr\u00e5det avgir eventuelt h\u00f8ringssvar til \u00abH\u00f8ring - Endringer i forskrift om menerstatning ved pasientskader og forskrift om Norsk Pasientskadeerstatning m.m\u00bb p\u00e5 vegne av Bergen kommune. Dato: 17. januar 2025 \u00d8ivind Hauge St\u00f8le \u2013 Fagleder Anette H. Drabl\u00f8s - F\u00f8rstekonsulent Dokumentet er godkjent elektronisk. Vedlegg: H\u00f8ringsbrev 2 "
}