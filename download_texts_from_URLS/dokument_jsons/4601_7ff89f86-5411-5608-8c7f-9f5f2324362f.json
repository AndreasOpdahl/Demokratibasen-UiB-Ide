{
  "dokument_id": "7ff89f86-5411-5608-8c7f-9f5f2324362f",
  "doc_type": "case_attachment",
  "kommune": 4601,
  "tittel": "Statsforvalteren delvis omgj\u00f8r og delvis stadfester rammetillatelse - Kjenndalstoppen 26, klage p\u00e5 byr\u00e5dens vedtak, bruksendring",
  "url": "https://bergen.kommune.no/politikere-utvalg/api/fil/bk360/11588550/Statsforvalteren-delvis-omgjor-og-delvis-stadfester-rammetillatelse-Kjenndalstoppen-26-klage-pa-byradens-vedtak-bruksendring",
  "tekst": " V\u00e5r dato: V\u00e5r ref: 11.11.2024 2024/12917 Deres dato: Deres ref: Advokat Hilde Avl\u00f8s Grande ved STIEGLER Saksbehandler, innvalgstelefon ADVOKATFIRMA AS Sunniva Nyb\u00f8e F\u00f8rland, 5557 2138 Fortunen 1 5013 BERGEN Bergen kommune gbnr. 43/920. Kjenndalstoppen 26. Klage p\u00e5 rammetillatelse til tilbygg. Vi viser til Bergen kommunes oversendelse av klagesaken i brev datert 30.08.2024. Vedtak Statsforvalteren gj\u00f8r om Bergen kommunes rammetillatelse til tilbygg og bruksendring i vedtak datert 22.02.2024 og 08.03.20241, til avslag, med ett unntak: Vi stadfester delen av rammetillatelsen datert 08.03.2024 som gjelder fasadeendring i form av fjerning av et vindu mot s\u00f8r-vest. Sakens bakgrunn I vedtak datert 12.09.2023 avslo Bergen kommune s\u00f8knad om tillatelse til tilbygg p\u00e5 35,1 m2 BRA og 19,3 m2 BYA og bruksendring (12,8 m2 BRA) p\u00e5 gbnr. 43/920. Det ble ikke gitt dispensasjon fra kommuneplanens arealdel og reguleringsplanens bestemmelser om utnyttelsesgrad. Vedtaket ble klaget p\u00e5 av tiltakshaverne Sigrid Bardsley og Bergfinn S\u00f8rlie.2 Det ble anf\u00f8rt at tilkomstveien i bakkant av det oms\u00f8kte tilbygget vil v\u00e6re bred nok og lys nok. Det anf\u00f8res ogs\u00e5 at det er positivt for trafikksikkerheten at arealet ikke lenger vil bli brukt til parkering. Avslaget3 ble deretter opphevet av byr\u00e5den i vedtak datert 22.02.2024. Det ble gitt rammetillatelse til tilbygget, og dispensasjon fra reguleringsplanens og kommuneplanens regler om utnyttelsesgrad, og fra reguleringsform\u00e5let gangvei. Den 08.03.2024 innvilget plan- og bygningsetaten formell rammetillatelse for tilbygget og for bruksendring fra tilleggsdel til hoveddel. Vi legger til grunn at rammetillatelsen ogs\u00e5 omfatter 1 Ref. 2023/12933-17 2 Datoer for klager 02.10.2023 og 27.10.2023, 17.12.2023 og 03.01.2024. 3 Datert 12.09.2023 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 tillatelse til \u00e5 legalisere allerede utf\u00f8rt fjerning av et vindu i boligens f\u00f8rste etasje, p\u00e5 fasaden mot s\u00f8r-vest, ettersom dette var en del av s\u00f8knaden. Advokat Hilde Avl\u00f8s Grande har klaget p\u00e5 rammetillatelsen p\u00e5 vegne av Elizabeth R\u00f8ttingen. Hun eier naboeiendommen Kjenndalstoppen 32. R\u00f8ttingen mener de rettslige vilk\u00e5rene for \u00e5 gi dispensasjon ikke er oppfylte. Det vises blant annet til at prosent bruksareal vil bli hele 58,6, og at tiltaket vil gi d\u00e5rligere dagslys og utsikt for R\u00f8ttingen. Hun er uenig med byr\u00e5den i at dispensasjon er p\u00e5regnelig. Etter R\u00f8ttingens syn er tiltaket avhengig av dispensasjon fra avstandsregelen i pbl. \u00a7 29- 4. Vi viser til klagen i sin helhet.4 Vedtaket er ogs\u00e5 klaget p\u00e5 av naboen Lisa Kleppe Gulbrands\u00f8y i Kjenndalstoppen 28. Gulbrands\u00f8y er bekymret for tiltakets konsekvenser for sikkerheten ved brann. Hun trekker tilbake samtykket til tiltaket. Vi viser til klagen i sin helhet.5 Tiltakshaverne, Sigrid Bardsley og Bergfinn S\u00f8rlie, har gitt et langt tilsvar til klagene. Vi viser til hele tilsvaret. Vi nevner her at tiltakshaverne viser til at kommunen har godkjent plasseringen, og at tiltaket ikke gir nevneverdig \u00f8kt tetthetsf\u00f8lelse og at det bare vil gi marginalt d\u00e5rligere utsikt. 6 Utvalg for milj\u00f8 og byutvikling behandlet saken i m\u00f8te den 22.08.2024. Klagen ble ikke tatt til f\u00f8lge. Klagesaken er derfor sendt hit for endelig behandling. Vi viser ellers til tillegssmerknaden fra tiltakshaverne, ettersendt fra kommunen den 06.09.2024. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1- 9 femte avsnitt og rundskriv T-2/09. \u0308 Forvaltningsloven (fvl.) gjelder for Statsforvalterens saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Ved pr\u00f8ving av det frie skj\u00f8nn er Statsforvalteren forpliktet til \u00e5 legge stor vekt p\u00e5 hensynet til det kommunale selvstyret og det skal fremg\u00e5 av vedtaket hvordan vi har vektlagt dette jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon Eiendommen er regulert til konsentrerte sm\u00e5hus, i en reguleringsplan fra 19887, som ble endret i 1995. Planens navn er FANA. GNR 43 BNR 823, SANDAL/S\u00c6DAL/NATTLAND, PLAN FOR UTBYGGING. Under er et utklipp av reguleringsplankartet. Det viser at det var regulert en sammenhengende bolig p\u00e5 tiltakshavers eiendom og naboeiendommen bnr. 847. 4 Datert 14.03.2024. 5 Datert 18.04.2024. 6 Brev datert 04.04.2024. 7 FANA. SANDAL/S\u00c6DAL/NATTLAND, PLANOMR\u00c5DE 5. Side: 3/6 I kommuneplanens arealdel (2018-2030) er eiendommen satt av til bebyggelse og anlegg \u2013 \u00f8vrig byggesone. En liten del av eiendommen er dekket av gul st\u00f8ysone. Dispensasjon Vilk\u00e5rene for \u00e5 gi dispensasjon er at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Vilk\u00e5rene er rettslige, det vil si at det ikke er opp til forvaltningens skj\u00f8nn \u00e5 bestemme om vilk\u00e5rene anses oppfylt eller ikke. F\u00f8rst dersom vilk\u00e5rene juridisk sett er oppfylte, har forvaltningen et handlingsrom for avgj\u00f8relsen av om dispensasjon skal gis eller ikke. Statsforvalterens vurdering Prosent bruksareal Maksimalt tillatt bruksareal er 45 % av tomtens st\u00f8rrelse jf. KPA \u00a7 26.5.3. Tilbygget er p\u00e5 35 m2 BRA. Dagens bruksareal er 48 % (areal eksisterende bebyggelse 165 m2 BRA / tomtest\u00f8rrelsen 341,3 m2 * 100 = 48,3 %). Tiltaket \u00f8ker prosent bruksareal p\u00e5 tomten til 58,6.8 Sp\u00f8rsm\u00e5let er om hensynene bak bestemmelsene om utnyttelsesgrad i kommuneplanen blir vesentlig tilsidesatt. Form\u00e5let med kommuneplanens bestemmelse er at forholdet mellom tomtens st\u00f8rrelse og bruken i sum (over flere plan) skal v\u00e6re 45 % utnyttelse. Dette for \u00e5 begrense belastninger p\u00e5 infrastrukturen og p\u00e5 omgivelsene. Fastsatt utnyttelsesgrad p\u00e5 45 % BRA m\u00e5 ses i sammenheng med at det ikke legges opp til vesentlig nybygging eller fortetning i \u00f8vrig byggesone. Vi starter med \u00e5 ta stilling hvilken rettslig betydning det har at naboeiendommen bnr. 847 \u00abbare\u00bb er en parkeringsplass, istedenfor en boligeiendom slik reguleringsplanen la opp til. Det f\u00f8lger av byggteknisk forskrift 17 \u00a7 5-4 at parkeringsareal skal telle med i prosent bruksareal. Denne regelen f\u00e5r anvendelse for kommuneplanens arealdel fra 2019, ikke for reguleringsplanen som ble vedtatt f\u00f8r regelen kom i 1997.9 Naboeiendommen er alts\u00e5 ikke \u00abuutnyttet\u00bb i relasjon til kommuneplanens bestemmelse om 45 % BRA. 8 S\u00f8knad datert 04.07.2023. 9 https://www.dibk.no/byggtekniske-omrader/sporsmal-og-svar-om-grad-av-utnytting Side: 4/6 Parkeringsplassen er ikke en beskjeden arealbruk. Det er sannsynlig at flere mennesker daglig bruker den felles parkeringsplassen, enn det en bolig p\u00e5 bnr. 847 ville medf\u00f8rt av bes\u00f8kende i l\u00f8pet av et d\u00f8gn. Parkeringsplassen er vist p\u00e5 bildet10 under. Konklusjonen er at det ikke er et s\u00e6rlig forhold at nabotomten ikke er bebygd med bolig, n\u00e5r tomten gjennom \u00e5 v\u00e6re parkeringsplass har en betydelig funksjon og arealbruk som er merkbar i omgivelsene. Sp\u00f8rsm\u00e5let blir om det er andre grunner til at akkurat denne eiendommen i \u00f8vrig byggesone skal ha en h\u00f8yere utnyttelsesgrad enn 45 % bra, og om dette kan skje uten at hensynene som ligger til grunn for grensen p\u00e5 45 % blir vesentlig tilsidesatt. Vi har ikke funnet konkrete argument for at kommuneplanens utnyttelsesgrad, ikke passer for den oms\u00f8kte tomten. Dispensasjonen fra 45 % BRA opp til 58 % vil v\u00e6re en merkbar endring for den bakenforliggende boligen som klagerne bor i. Bildet under viser dagens situasjon. Arealet merket med r\u00f8d farge p\u00e5 tegningen, viser oms\u00f8kt utvidelse. Taket skal alts\u00e5 forlenges tre meter i retning mot parkeringsplassen. Dette gir en \u00f8kt tetthetsf\u00f8lelse og noe mindre lys og utsikt fra R\u00f8ttingens leilighet som er i f\u00f8rste etasje. Selv om klagerne bor i et tettbygd str\u00f8k, der det generelt er p\u00e5regnelig med naboulemper, er det ikke p\u00e5regnelig med naboulemper som tillates gjennom en dispensasjon fra en regel som er satt for \u00e5 skape balanse mellom utbyggingsinteresser og hensynet til omgivelsene. 10 Google streetview fra 2022. Side: 5/6 Videre vektlegger vi at klagerne har sin tilkomstvei i bakkant av tiltakshavernes bolig, se fotoet under. Det skaper en tetthetsf\u00f8lelse dersom passasjen blir bygget inn med tilbygget, slik at boligen blir lengre. Tiltakshaverne har anf\u00f8rt at tap av sollys bare vil v\u00e6re p\u00e5 cirka 15 minutt mellom klokken 09.00 og 09.30 i perioden november-februar. Det er ikke p\u00e5regnelig med d\u00e5rligere solforhold, n\u00e5r grunnen er at kommuneplanen fravikes. Dersom saken gjaldt et tilbygg innenfor grensen p\u00e5 45 % bra, ville dette v\u00e6rt p\u00e5regnelig. Vi konkluderer med at tilbygget, med 35 m2 bruksareal, f\u00f8rer til en vesentlig tilsidesettelse av hensynet til omgivelsene. Det inneb\u00e6rer at det ikke kan gis dispensasjon for det oms\u00f8kte tilbygget. Vi omgj\u00f8r derfor kommunens vedtak til et avslag. Det er ikke n\u00f8dvendig at vi g\u00e5r inn p\u00e5 andre klagegrunner, fordi tiltaket uansett m\u00e5 avsl\u00e5s. Fasadeendringen mot s\u00f8r-vest Denne delen av rammetillatelsen er ikke p\u00e5klaget. Vi stadfester rammetillatelsen til fasadeendringen. Oppsummering Klagen har f\u00f8rt frem. Vi omgj\u00f8r rammetillatelsen til tilbygget og bruksendringen til et avslag, fordi det ikke er rettslig grunnlag for \u00e5 dispensere fra kommuneplanens maksimale utnyttelsesgrad p\u00e5 45 % BRA. Det er ikke klagerett p\u00e5 v\u00e5rt vedtak jf. fvl. \u00a7 28 tredje avsnitt. Dere kan kreve dekning av sakskostnader som har v\u00e6rt n\u00f8dvendige for \u00e5 endre vedtaket jf. fvl. \u00a7 36. Frist for \u00e5 kreve dekning er tre uker etter at dette vedtaket er mottatt. Med hilsen Anne Kjersti Sande Stine Ross Ids\u00f8 fung. seksjonsleder seniorr\u00e5dgiver Side: 6/6 Dokumentet er elektronisk godkjent Kopi til: Bergen kommune Postboks 7700 5020 BERGEN ARKITEKTKONTORET EIK AS Bredsg\u00e5rden Bryggen 5003 BERGEN Bergfinn S\u00f8rlie Kjenndalstoppen 26 5225 Nesttun Ellen S Tyssebot Bardsley Kjenndalstoppen 26 5225 Nesttun Elizabeth M A R\u00f8ttingen Kjenndalstoppen 32 5225 Nesttun Mottakerliste: Advokat Hilde Avl\u00f8s Grande ved STIEGLER Fortunen 1 5013 BERGEN ADVOKATFIRMA AS Lisa Kleppe Gulbrands\u00f8y Kjenndalstoppen 5225 Nesttun 28 "
}