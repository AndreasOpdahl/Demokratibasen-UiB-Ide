{
  "dokument_id": "c5ac225f-6e2b-5d89-83b6-73f7def59033",
  "doc_type": "case_attachment",
  "kommune": 4601,
  "tittel": "Fagnotat av 01.02.24 - Ortun skole - teknisk oppgradering - Oppjustering av kostnadsramme.",
  "url": "https://bergen.kommune.no/politikere-utvalg/api/fil/bk360/9813372/Fagnotat-av-01-02-24-Ortun-skole-teknisk-oppgradering-Oppjustering-av-kostnadsramme-",
  "tekst": " Etat for bygg og eiendom Til Fagnotat Seksjon for strategisk eiendomsforvaltning V\u00e5r referanse: 2023/163296-3 Saksbehandler: Torgny Christian Gjesdal Fra Dato: 1. februar 2024 Etat for bygg og eiendom Ortun skole - teknisk oppgradering - Oppjustering av kostnadsramme. Hva saken gjelder: Det er vedtatt i byr\u00e5det i sak 250/23 \u00e5 gjennomf\u00f8re oppgradering av tekniske anlegg p\u00e5 Ortun skole. Milj\u00f8rettet helsevern gjennomf\u00f8rte tilsyn ved Ortun skole etter forskrift om milj\u00f8rettet helsevern i skoler. Tilsynet avdekket forhold p\u00e5 skolen som ikke var i henhold til krav og retningslinjer for milj\u00f8rettet helsevern og besluttet vedtak om retting av de avvikende forholdene. Tiltaket gjennomf\u00f8res av EBE, og det best\u00e5r av nytt balansert ventilasjonsanlegg, nye innvendige d\u00f8rer med brannkrav, oppgradering av VVS-anlegg, ny l\u00f8fteplattform, ny renholdsentral, etablering av ny toalettkjerne, nytt SD-anlegg og heldekkende sprinkling av skolebygget. Etter at entrepren\u00f8r ble kontrahert ble det gjennomf\u00f8rt ytterligere pr\u00f8vetakning for \u00e5 f\u00e5 stadfestet tidligere funn av asbest, her ble det blant annet tatt pr\u00f8ver i hulrom mellom faste himlinger og etasjeskiller i 1. og 2. etasje. Resultatet av disse pr\u00f8vene viste at det var asbestforurensning over store deler av skolebyggets himlinger, samt i p\u00e5foringsvegger mellom klasserom og korridor som g\u00e5r tvers gjennom skolebygget i to akser. Det var ikke forutsatt \u00e5 finne asbest p\u00e5 disse stedene siden det ikke er brukt asbestholdige materialer fra byggets opprinnelse i disse arealene i bygget og dette var et vesentlig st\u00f8rre omfang enn det som var lagt inn som \u00abverste tilfelle\u00bb i opprinnelig usikkerhetsavsetning. Kilden til asbestst\u00f8vet som har forurenset skolen, antas \u00e5 v\u00e6re st\u00f8v fra tiden da skolen ble oppf\u00f8rt p\u00e5 1960-tallet. Den mest n\u00e6rliggende forklaringen er at bygningsarbeiderne har kappet og saget i asbestholdige brannhemmende plater inne i bygget f\u00f8r de monterte platene andre steder i bygget. Dette st\u00f8ver har lagt seg og blitt bygget inn i konstruksjoner fra opprinnelig bygge\u00e5r. Bilde 1: Endringer p\u00e5 fasadetegninger Fagetatens vurdering: Det er krav om at asbest som enten utgj\u00f8r en risiko i prosjektet eller i driftsfasen etter at prosjektet er fullf\u00f8rt skal sikres slik at det ikke lenger utgj\u00f8r en helsemessig risiko. For \u00e5 kunne gjennomf\u00f8re det planlagte arbeidet med blant annet ny ventilasjon m\u00e5 det foretas en full sanering av asbest i eksisterende himlinger og p\u00e5foringsvegger p\u00e5 skolen. I tillegg m\u00e5 flere av skilleveggene saneres da disse er festet direkte i himlingens underkant. Konsekvensen av dette er at prosjektet har endret karakter fra en teknisk oppgradering, med bakenforliggende \u00e5rsak i \u00e5 lukke helsevernavvik, til et prosjekt hvor store deler av skolens innvendige konstruksjoner og tekniske anlegg m\u00e5 gjenoppbygges og reetableres. Samtlige bygningsmessige konstruksjoner som saneres m\u00e5 gjenoppbygges, her inng\u00e5r det n\u00f8dvendige kostnader til sparkling og maling av overflater. Himling i 3. etasje m\u00e5 ogs\u00e5 oppgraderes ihht. nyere brannregelverk som en f\u00f8lge av det \u00f8kte omfanget. I det opprinnelige prosjektet var det forutsatt at det ikke skulle gj\u00f8res st\u00f8rre utbedringer i de enkelte klasserom, grupperom og kontorer bortsett fra installasjon av ny ventilasjon montert i vegg mot korridor. Det var derfor ikke medregnet kostnader for \u00e5 male alle vegger i disse rommene. Etter at p\u00e5foringsvegger og enkelte lettvegger er sanert og gjenoppbygget vil det v\u00e6re noen vegger som st\u00e5r igjen med s\u00e5r og skader fra saneringsarbeidet. Sparkling og maling av resterende overflater i disse rommene vil gi et betydelig estetisk l\u00f8ft for skolen slik at lokalene fremst\u00e5r som fullt renovert, kostnadene for dette er estimert til 2,5 mill. Dette anbefales gjennomf\u00f8rt. Som f\u00f8lge av de utvidede forekomstene av asbest er eksisterende lysarmaturer i klasserom, m\u00f8terom, grupperom og kontorer sanert. Ny innfelt LED-belysning m\u00e5 monteres i ny systemhimling. Som f\u00f8lge av sanering og gjenoppbygging av store deler av byggets innvendige overflater tilkommer det ytterligere kostnader ogs\u00e5 for andre fag. Eksisterende underfordelere til det elektriske anlegget m\u00e5 demonteres som f\u00f8lge av saneringsarbeidet, utskiftning av disse er medregnet i ny ramme for det som m\u00e5 gjennomf\u00f8res. Gjenbruk av elektriske kabler og stikkontakter fra byggets opprinnelse er utfordrende og vil medf\u00f8re st\u00f8rre usikkerhet i prosjektet, entrepren\u00f8r vil ikke kunne gi samsvarserkl\u00e6ring p\u00e5 gjenbruk av disse installasjonene. Merkostnadene med \u00e5 erstatte elektriske kabler og stikkontakter med nye installasjoner utgj\u00f8r ca. 1,0 mill. og vil gi et elektrisk anlegg etter dagens krav. Dette anbefales gjennomf\u00f8rt. Bilde 2: Eksisterende elektrisk anlegg Bilde 3: Eksisterende elektriske underfordelere Varmekilden p\u00e5 skolen er hovedsakelig av eldre elektriske panelovner med lokal termostatstyring direkte p\u00e5 ovnene. Som f\u00f8lge av at dette prosjektet f\u00e5r en endret karakter anbefales det \u00e5 installere nye panelovner som kobles opp mot automatikkanlegget p\u00e5 skolen for bedre styring, dette vil ogs\u00e5 gi et bedre samspill mellom ventilasjon og varme i lokalene og gi et lavere energiforbruk. Merutgiftene for nye varmeovner utgj\u00f8r kr. 0,7 mill. og anbefales gjennomf\u00f8rt. Som f\u00f8lge av sanering og gjenoppbygging av store deler av byggets innvendige overflater kommer store deler av bygget r\u00f8ropplegg til syne. Det var opprinnelig ikke medtatt utskiftning av alle r\u00f8r for varmt og kaldt vann i bygget. Dette r\u00f8ropplegget m\u00e5 n\u00e5 enten sikres i byggearbeidene og utbedres punktvis der det er behov for det, eller det kan gjennomf\u00f8res full utskiftning av r\u00f8ropplegg til et moderne r\u00f8r-i r\u00f8r system. Som f\u00f8lge av at bygningskonstruksjonene n\u00e5 er \u00e5pnet opp vil merkostnaden ved dette v\u00e6re betydelig redusert. Dersom dette r\u00f8ropplegget ikke skiftes ut i sin helhet vil det tilkomme ekstra kostnader med utbedringer, dette er grovt estimert til kr. 2,0 mill. Merkostnad for nytt sanit\u00e6ranlegg er derav kalkulert til kr. 2,2 mill. og anbefales gjennomf\u00f8rt. Bilde 4: Eksisterende r\u00f8rnett p\u00e5 skolen Punktavsug fra spesialrom m\u00e5tte saneres ifm. \u00f8vrig saneringsarbeid. Dette m\u00e5 erstattes med nye avsug p\u00e5 spesialrom som skolekj\u00f8kken, kjemirom og fysikkrom. I forprosjekt ble det prosjektert en l\u00f8sning med bakkantventilasjon for klasserommene p\u00e5 skolen. \u00c5rsaken til dette valget var at det ikke var h\u00f8yde under fast himling til \u00e5 f\u00f8re ut kanalene i rommet og at man i forprosjektet \u00f8nsket en rimeligst mulig l\u00f8sning. Som f\u00f8lge av at himling i klasserommene n\u00e5 er revet og at ny systemhimling skal settes opp er det mulig \u00e5 benytte samme metode som benyttes p\u00e5 nye skoler. Her er det anbefalt \u00e5 montere ventilasjonskanaler skjult over himling med ventiler for tilf\u00f8rsel av luft innfelt i himlingen. Dette gir en bedre fordeling av ventilasjonsluften i rommene uten risiko for trekk. Merkostnaden for \u00e5 benytte denne l\u00f8sningen p\u00e5 hele skolen utgj\u00f8r ca. kr. 2,9 mill. og anbefales gjennomf\u00f8rt. I det opprinnelige prosjektet var det ikke medtatt kostnader for tildekning av belegg utover korridorene. Som f\u00f8lge av mer omfattende sanering grunnet asbestfunn vil det v\u00e6re n\u00f8dvendig med tildekking av gulvbelegg ogs\u00e5 i alle rom i tillegg til korridorer. I tillegg vil det v\u00e6re p\u00e5krevd \u00e5 sanere tildekning etter at asbestsanering er foretatt og behandle det som asbestholdig materiale. Videre vil det v\u00e6re n\u00f8dvendig \u00e5 tildekke alt gulvbelegg en gang til for \u00e5 bevare gulvbelegg mens gjenoppbygging p\u00e5g\u00e5r. De samlede kostnadene for tildekning inkl. sanering av dette er s\u00e5 stor at merkostnaden ved \u00e5 legge nytt gulvbelegg p\u00e5 majoriteten av skolen begrenser seg til om lag kr. 0,2 mill. og anbefales gjennomf\u00f8rt. Den utvidede saneringen medf\u00f8rer ogs\u00e5 behov for f\u00f8lgende n\u00f8dvendige ekstra tiltak utover opprinnelig prosjekt, kostnadene for dette er inkludert i samlet post nedenfor: \u2022 Alt inventar og l\u00f8s\u00f8re er rengjort og flyttet p\u00e5 eksternt lager \u2022 Midlertidig brannalarmanlegg p\u00e5 skolen m\u00e5 etableres for \u00e5 ivareta fungerende alarmanlegg til Ortun sv\u00f8mmehall i byggeperioden \u2022 Brannsentral og BB-boks m\u00e5 flyttes til badeanlegget \u2022 Byggestr\u00f8m m\u00e5 reetableres \u2022 Vannet p\u00e5 skolen m\u00e5 legges om for \u00e5 sikre vann til vaktmesterbolig \u00d8konomiske konsekvenser: I gjeldende handlings- og \u00f8konomiplan (H\u00d8P 2024-27) er vedtatt brutto totalramme for prosjektet kr. 108,8 mill. Av disse er kr. 28,8 mill. avsatt tidligere \u00e5r (tom. 2023), mens resterende kr. 80,0 mill. er budsjettert i \u00f8konomiplanperioden 2024-27. Som f\u00f8lge av mer omfattende funn av asbest som omtalt over tilkommer det ekstra kostnader til sanering av store deler av byggets innvendige overflater, mye av dette m\u00e5 behandles som asbestholdig avfall. Det tilkommer ogs\u00e5 n\u00f8dvendig gjenoppbygging inkl. f\u00f8lgearbeider som en direkte konsekvens av dette p\u00e5 overflatebehandling, belysning, nye underfordelere til elektrisk anlegg. Samlet utgj\u00f8r dette en kostnad p\u00e5 kr. 45,3 mill. inkl. \u00f8kning i post for usikkerhetsavsetning. Som f\u00f8lge av disse omfattende endringene i prosjektet er det lagt inn en forlengelse av byggetiden for prosjektet med et \u00e5r slik at skolen etter planen skal flytte tilbake til skolestart august 2025. Som f\u00f8lge av forlenget byggetid medf\u00f8rer dette i \u00f8kning i kostnader for byggherreorganisasjon, lagerleie for l\u00f8s\u00f8re, LPS og \u00f8kte rigg og driftskostnader til totalentrepren\u00f8r. Samlet utgj\u00f8r dette en kostand p\u00e5 ca. kr. 27,5 mill. Samlet kostnad, ekskl. byggel\u00e5nsrenter, for n\u00f8dvendige tiltak blir dermed kr. 181,6 mill. Det er i tillegg anbefalt \u00e5 legge inn ekstra kostnader som omtalt nedenfor: \u2022 Sparkling og maling av resterende overflater er kalkulert til kr. 2,5 mill. \u2022 Merkostnadene med \u00e5 erstatte elektriske kabler og stikkontakter fra byggets opprinnelse med nye installasjoner er kalkulert til kr. 1,0 mill. \u2022 Merutgiftene for nye varmeovner er kalkulert til kr. 0,7 mill. \u2022 Merkostnad for nytt sanit\u00e6ranlegg er kalkulert til kr. 2,2 mill. \u2022 Merkostnaden for ventilasjonskanaler og ventiler skjult over himling i alle rom er kalkulert til kr. 2,9 mill. \u2022 Merkostnaden ved \u00e5 legge nytt gulvbelegg p\u00e5 majoriteten av skolen er kalkulert til kr. 0,2 mill. Samlet utgj\u00f8r disse anbefalte merkostnadene kr. 9,5 mill., noe som summerer seg til en totalramme p\u00e5 kr. 191,1 mill. ekskl. byggel\u00e5nsrenter. Brukermedvirkning: Det er gjort avklaringer og hentet innspill fra representanter fra Ortun skole og Seksjon for strategi, utvikling og utredning i Byr\u00e5dsavdeling for barnehage, skole og idrett. Disse vil ogs\u00e5 v\u00e6re involvert videre i gjennomf\u00f8ringen av prosjektet. Klima og milj\u00f8: Nye ventilasjonsanlegg vil gi betydelig bedre inneklima for elever og ansatte p\u00e5 skolen, i tillegg vil dette ogs\u00e5 gi et lavere energiforbruk som f\u00f8lge av bedre varmegjenvinning. Eventuelle nye varmeovner vil gi et lavere energiforbruk. All asbest i bygget blir sanert p\u00e5 en forskriftsmessig m\u00e5te. Denne utvidelsen av prosjektet vil \u00f8ke levetiden p\u00e5 bygget ytterligere og forlenge perioden fram til vi m\u00e5 gj\u00f8re ytterligere st\u00f8rre tiltak p\u00e5 skolen. Fremdrift: Aktivitet Start Slutt Byggeperiode \u2013 produksjon og leveranser August 2023 Mai 2025 Overlevering og forberedelse til bruk Mai 2025 Juli 2025 Sluttfase og innflytting Juli 2025 August 2025 \u00d8konomi: I vedtaket i mai var det lagt til grunn f\u00f8lgende kostnader knyttet til renter og avdrag: Renter og avdrag oppsummert (bel\u00f8p i mill.) 2023-2026 2027 -> Sum Renter 8,3 30,4 38,7 Avdrag 7,4 74,2 81,6 Sum renter og avdrag 15,7 104,6 120,3 Anbefalt l\u00f8sning med \u00f8kning i byggel\u00e5nsrenter gir en kostnads\u00f8kning p\u00e5 kr. 89,2 mill., som gir f\u00f8lgende \u00f8kning i renter og avdrag: Renter og avdrag oppsummert (bel\u00f8p i mill.) 2024-2027 2028 -> Sum Renter 4,9 26,8 31,7 Avdrag 3,8 64,9 68,7 Sum renter og avdrag 8,7 91,7 100,4 Det er beregnet en P50 av Etat for bygg og eiendom p\u00e5 kr. 175 mill. eksklusiv \u00f8kningen i byggel\u00e5nsrenter. En beregnet P85 gir et budsjettbehov p\u00e5 kr. 191,1 mill., totalt kr. 198 mill. inklusiv \u00f8kte byggel\u00e5nsrenter. Fagetatens anbefaling: 1. Prosjektet CU3160 Ortun skole \u2013 oppgradering av tekniske anlegg med en anbefalt total investeringsramme p\u00e5 kr. 198 mill. gjennomf\u00f8res. 2. Budsjettavsetning fremg\u00e5r av f\u00f8lgende tabell (mill. kr): \u00c5r Budsjettpost Bevilgning Tjeneste Kommentar 2023 BUD1002 28,8 22210 Tidligere bevilget 2024 BUD1002 80 22210 Tidligere bevilget 2024 BUD1002 34 22210 Denne sak 2025 BUD1002 55,2 22210 Denne sak Med hilsen Etat for bygg og eiendom Christian Fossdal Direkt\u00f8r Dokumentet er godkjent elektronisk. Vedlegg: "
}