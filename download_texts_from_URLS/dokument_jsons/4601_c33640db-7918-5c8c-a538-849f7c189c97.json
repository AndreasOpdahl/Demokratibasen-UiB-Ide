{
  "dokument_id": "c33640db-7918-5c8c-a538-849f7c189c97",
  "doc_type": "case_attachment",
  "kommune": 4601,
  "tittel": "P\u00e5legg om opph\u00f8r av bruk, retting og ilegging av tvangsmulkt Lyderhorndveien 150 1.8",
  "url": "https://bergen.kommune.no/politikere-utvalg/api/fil/bk360/11881980/Palegg-om-opphor-av-bruk-retting-og-ilegging-av-tvangsmulkt-Lyderhorndveien-150-1-8",
  "tekst": " Plan- og bygningsetaten Til hovedmottakere V\u00e5r referanse: ULOV-2024/10160-10 Saksbehandler: Joakim Aga Eriksen Dato: 01.08.2024 Eiendom : Gnr 148 Bnr 92 Tiltakets adresse : Lyderhornsveien 150 P\u00e5legg om opph\u00f8r av bruk, retting og ilegging av tvangsmulkt Vi viser til varsel om opph\u00f8r av bruk, retting og ilegging av tvangsmulkt 18.06.24. Vi har ikke mottatt noen tilbakemelding p\u00e5 varselet eller bekreftelse p\u00e5 opph\u00f8r av bruk. VEDTAK 1. Opph\u00f8r av bruk Vi p\u00e5legger dere \u00e5 opph\u00f8re all bruk av deler av kontorbrakken markert i figur 1 og figur 2 nedenfor, inntil det eventuelt foreligger en midlertidig brukstillatelse/ferdigattest. 2. Retting Vi p\u00e5legger dere at deler av kontorbrakken m\u00e5 tilbakef\u00f8res slik at det samsvarer med den siste godkjente tillatelse. Vi p\u00e5legger dere at ventilasjonsanlegget som er montert i kontorbrakkene m\u00e5 tilbakef\u00f8res/fjernes. Vi p\u00e5legger dere at tilbygget som er oppf\u00f8rt p\u00e5 bygg 2 sin vestlige fasade m\u00e5 fjernes/rives. Fristen for opph\u00f8r av bruk og retting settes til 18.10.24. 3. Tvangsmulkt Engangsmulkt p\u00e5 kr 150 000,- blir ilagt den 19.10.24 dersom ikke den ulovlige bruken av deler av kontorbrakken til kontorlokaler opph\u00f8rer innen fristen. L\u00f8pende dagmulkt p\u00e5 kr 2 000,- fra og med 19.10.24 dersom ikke den ulovlige bruken av deler av kontorbrakken til kontorlokaler opph\u00f8rer innen fristen. L\u00f8pende dagmulkt p\u00e5 kr 2 000,- fra og med 19.10.24 dersom den ulovlige delen av kontorbrakkene ikke er rettet innen fristen. L\u00f8pende dagmulkt p\u00e5 kr 1 500,- fra og med 19.10.24 dersom ikke ventilasjonsanlegget er rettet innen fristen. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN L\u00f8pende dagmulkt p\u00e5 kr 2 000,- fra og med 19.10.24 dersom tilbygget ikke er rettet innen fristen. V\u00c5R BEGRUNNELSE Bergen kommune v/ Etat for bygg og eiendom eier eiendommen og er derfor ansvarlig for at reglene i plan- og bygningsloven (pbl.) f\u00f8lges. I v\u00e5rt arkiv viser godkjente tegninger og tillatelse fra 1975 at det er gitt tillatelse til etablering av mannskapsstasjon i form av ferdigenheter (brakker, bygg 1) inneholdende rom for kontor, kj\u00f8kken, garderobe, t\u00f8rkerom og sanit\u00e6ranlegg. I 2007 ble det i saksnr. 200720810 gitt samtykke til midlertidige kontorbrakker- og m\u00f8te/spiserom anlagt med ett plan og med oppgitt bebygd areal p\u00e5lydende 36 kvm. Samtykke gjaldt frem til 18.12.09. Den 16.09.09 ble det s\u00f8kt om forlengelse av de midlertidige kontorbrakkene. 13.10.09 ble det gitt avslag p\u00e5 tillatelse til forlengelse av midlertidig samtykke. Dette medf\u00f8rer at deler av brakkeriggen ikke er godkjent etter plan- og bygningsloven. Videre fremg\u00e5r det av arkivet at det i 2015 ble s\u00f8kt om tilbygg til lagerbygning (bygg 2). Den 17.02.15 ble det gitt tillatelse til tilbygg til lagerbygning med nytt areal p\u00e5 30 kvm. Ved befaringen 12.06.24 ble det konstatert at midlertidig kontorbrakke som det ble gitt avslag p\u00e5 den 13.10.09 fremdeles er i bruk som kontorlokaler/m\u00f8te- spiserom. Videre ble det konstatert at det i tidsrommet 2020/2021 ble installert ventilasjonsanlegg i brakkeriggen. Ved befaringen konstaterte vi ogs\u00e5 at det er etablert et tilbygg p\u00e5 den vestlige fasaden av bygg 2 uten tillatelse. Saksnummer ULOV-2024/10160 Side 2 av 8 Saksnummer ULOV-2024/10160 Side 3 av 8 Etablering av midlertidig kontorbrakke uten tillatelse Fra plan- og bygningsloven (pbl.) \u00a7\u00a7 20-2, jf. 20-1 bokstav a fremg\u00e5r det at oppf\u00f8ring av bygning er s\u00f8knadspliktig. Videre g\u00e5r det frem av pbl. \u00a7 20-1 bokstav j at plassering av midlertidige bygninger er s\u00f8knadspliktig. Dere har i 2007 s\u00f8kt om p\u00e5bygg til den eksisterende brakkeriggen. 18.12.07 ble det gitt samtykke til midlertidig tiltak med en varighet til 18.12.09. Den 13.10.09 ble det gitt avslag p\u00e5 melding om tillatelse til forlengelse av midlertidig samtykke. Det ble videre opplyst om at dersom tiltaket \u00f8nskes videre oppf\u00f8rt, m\u00e5 det innsendes s\u00f8knad etter plan- og bygningsloven \u00a7 93 (n\u00e5v\u00e6rende \u00a7 20-1). Dere har s\u00f8kt om, men f\u00e5tt avslag p\u00e5 den midlertidige brakkeriggen som er vist med bl\u00e5 markering p\u00e5 figur 1, og har derfor et ulovlig forhold p\u00e5 eiendommen, jf. pbl. \u00a7 20-1 bokstav a og j. Oppf\u00f8ring av ventilasjonsanlegg Det f\u00f8lger av pbl. \u00a7\u00a7 20-2, jf. 20-1 bokstav f at oppf\u00f8ring av bygningstekniske installasjoner er s\u00f8knadspliktig. Ventilasjonsanlegg omfattes av denne bestemmelsen. Ved befaringen ble det opplyst at ventilasjonsanlegget i brakkeriggen ble oppf\u00f8rt i perioden 2020/2021. Figur 4 viser hvor selve ventilasjonsanlegget er etablert. I m\u00f8te/spiserommet kunne man se de nye ventilasjonskanalene. Vi kan ikke se at det foreligger noen s\u00f8knad i v\u00e5re arkiver ang\u00e5ende oppf\u00f8ring av ventilasjonsanlegg i brakkeriggen. Dere har derfor et ulovlig forhold p\u00e5 eiendommen, jf. pbl. \u00a7 20-1 bokstav f. Oppf\u00f8ring av tilbygg p\u00e5 bygg 2 Fra pbl. \u00a7\u00a7 20-2, jf. 20-1 bokstav a fremg\u00e5r det at oppf\u00f8ring av tilbygg er s\u00f8knadspliktig. Byggesaksforskriften (SAK10) \u00a7 4-1 har imidlertid bestemmelser om tiltak som ikke krever s\u00f8knad og tillatelse. Fra SAK 10 \u00a7 4-1 bokstav b fremg\u00e5r det at tilbygg som verken har et samlet bruksareal (BRA) eller bebygd areal (BYA) p\u00e5 over 15 kvm er unntatt s\u00f8knadsplikt. Unntaket for s\u00f8knadsplikt forutsetter at tiltaket ikke er i strid med kommuneplanens arealdel. Flyfoto av eiendommen viser at tilbygget ble oppf\u00f8rt en gang mellom 2017 og 2019. Tilbygget som er oppf\u00f8rt p\u00e5 bygg 2 sin vestlige fasade er over 15 kvm og faller derfor ikke inn under bestemmelsen om tiltak som ikke krever s\u00f8knad og tillatelse, jf. SAK10 \u00a7 4-1 bokstav b. Videre s\u00e5 er tilbygget oppf\u00f8rt tett opp mot nabogrensen til gbnr. 148/708. Saksnummer ULOV-2024/10160 Side 4 av 8 Naboeiendommen eies av Statens vegvesen og er en fylkesveg. Fra KPA2018 \u00a7 6.3.1 fremg\u00e5r det at minimum byggegrense langs riks- og fylkesveger er 18 meter. KPA2018 tr\u00e5dte i kraft 19.06.19. Uavhengig av om tiltaket er oppf\u00f8rt f\u00f8r KPA2018 tr\u00e5dte i kraft s\u00e5 oppfyller ikke tilbygget minimumsgrensen til avstand til nabogrense p\u00e5 4 meter Dere har ikke s\u00f8kt om tilbygget som er oppf\u00f8rt p\u00e5 bygg 2 sin vestlige fasade og har derfor et ulovlig forhold p\u00e5 eiendommen, jf. pbl. \u00a7 20-1 bokstav a og SAK10 \u00a7 4-1 bokstav b. Hvordan kan dere unng\u00e5 tvangsmulkt? Retter dere opp de ulovlige forholdene, unng\u00e5s tvangsmulkt. Dette kan skje p\u00e5 f\u00f8lgende m\u00e5ter: 1. Bruken av deler av kontorbrakken markert i figur 1 og figur 2 m\u00e5 opph\u00f8re snarest og senest innen 18.10.24. Det m\u00e5 sendes inn skriftlig bekreftelse innen 18.10.24 p\u00e5 at bruken er opph\u00f8rt. Deler av kontorbrakken m\u00e5 ikke tas i bruk til kontorlokaler f\u00f8r slik bruk er oms\u00f8kt og tillat med vedtak om midlertidig brukstillatelse/ferdigattest. 2. Deler av kontorbrakken m\u00e5 tilbakef\u00f8res innen 18.10.24. Dette betyr at den delen av kontorbrakkene som er markert med bl\u00e5 firkant i figur 1 og figur 2 m\u00e5 fjernes/rives. 3. Ventilasjonsanlegget som er montert i kontorbrakkene m\u00e5 tilbakef\u00f8res/fjernes innen 18.10.24. 4. Tilbygget som er oppf\u00f8rt p\u00e5 bygg 2 sin vestlige fasade m\u00e5 fjernes/rives innen 18.10.24. Vi skal underrettes skriftlig med bilder av utf\u00f8rt retting, innen fristen 18.10.24, n\u00e5r arbeidet er gjort. Tiltakene kan oms\u00f8kes Dere eller en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. S\u00f8knaden m\u00e5 v\u00e6re komplett og mottatt hos oss innen 18.10.24. Om dere trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Dersom s\u00f8knaden tas til behandling, venter vi med \u00e5 f\u00f8lge opp v\u00e5rt p\u00e5legg om retting inntil s\u00f8knaden er ferdig behandlet. Dersom s\u00f8knaden ikke inkluderer alle tiltakene, gjelder fristen som gitt i p\u00e5legg for \u00f8vrige tiltak. Det m\u00e5 bekreftes av dere at bruken er opph\u00f8rt innen fristen 18.10.24 selv om det sendes inn komplett s\u00f8knad. Godkjennes s\u00f8knaden, avsluttes ikke ulovlighetsoppf\u00f8lgingen f\u00f8r det er gitt brukstillatelse/ferdigattest. Blir s\u00f8knaden avvist gjelder fortsatt fristen i dette p\u00e5legget. Det betyr at tvangsmulkt l\u00f8per fra og med fristen i p\u00e5legget. Blir s\u00f8knaden avsl\u00e5tt, vil ny frist for retting v\u00e6re fem uker etter endelig vedtak i byggesaken. Det betyr at tvangsmulkt l\u00f8per fra og med fem uker etter endelig vedtak i byggesaken. Vi skal underrettes skriftlig med bilder av utf\u00f8rt retting n\u00e5r arbeidet er gjort. Saksnummer ULOV-2024/10160 Side 5 av 8 Hva skjer hvis dere ikke retter forholdene? Dersom dere ikke retter forholdene eller s\u00f8ker innen fristen, m\u00e5 dere betale tvangsmulkt som vedtatt over. Om p\u00e5legget ikke etterkommes innen fastsatt frist, kan det f\u00f8lges opp med forelegg. Et forelegg kan f\u00e5 virkning som rettskraftig dom. P\u00e5legg kan tinglyses som heftelse p\u00e5 eiendommen dersom det ulovlige forholdet ikke rettes. Hvordan s\u00f8ke om tillatelse? Mer informasjon om hva som er s\u00f8knadspliktig og hvordan man s\u00f8ker finnes her: \u2022 Direktoratet for byggkvalitet: www.dibk.no \u2022 Bergen kommune: www.bergen.kommune.no/innbyggerhjelpen/planer-bygg-og- eiendom Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Informasjon om retten til \u00e5 klage Dere har rett til \u00e5 klage p\u00e5 vedtaket. Klagen m\u00e5 sendes til oss innen 3 uker fra dette vedtaket ble mottatt. Dette gjelder ogs\u00e5 dersom det sendes inn s\u00f8knad. Hvis vedtaket p\u00e5klages, og Statsforvalteren opprettholder v\u00e5rt vedtak om p\u00e5legg, vil ny frist for retting v\u00e6re fem uker etter Statsforvalterens vedtaksdato. Dette gjelder ikke for opph\u00f8r av bruk. Det m\u00e5 derfor bekreftes av dere at bruken er opph\u00f8rt innenfor fristen selv om det sendes inn klage. Se mer informasjon om rett til klage i vedlagt skjema \u201cMelding om rett til \u00e5 klage p\u00e5 forvaltningsvedtak\u201d. Hvilket ansvar har en eier av en eiendom? Den som eier en eiendom, er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt \u2022 Plikt til \u00e5 s\u00f8ke om tiltaket fremg\u00e5r av plan- og bygningsloven (pbl.) \u00a7 20-2 jf.\u00a7 20-1, f\u00f8rste ledd, bokstav a, f og j og SAK 10 \u00a7 4-1 bokstav b. \u2022 KPA2018 \u2022 V\u00e5r rett til \u00e5 gi p\u00e5legg og ilegge tvangsmulkt sl\u00e5s fast i pbl. \u00a7 32-3 og pbl. \u00a7 32-5. \u2022 Vi kan gi forelegg etter pbl. \u00a7 32-6. \u2022 Vi kan politianmelde forholdet etter pbl. \u00a7 32-9. \u2022 Vi har rett til \u00e5 tinglyse p\u00e5legget etter pbl. \u00a7 32-3 fjerde ledd. \u2022 Din rett til \u00e5 klage p\u00e5 vedtaket f\u00f8lger av forvaltningsloven \u00a7 28. Myndighet Saken er behandlet og avgjort administrativt i medhold av delegert myndighet. F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Saksnummer ULOV-2024/10160 Side 6 av 8 Har dere sp\u00f8rsm\u00e5l? Ta kontakt med saksbehandler p\u00e5 tlf. 40814411 eller p\u00e5 e-post Joakim.Eriksen@bergen.kommune.no. Ved all videre kontakt i denne saken, vennligst referer til saksnummer ULOV- 2024/10160. Med hilsen Plan- og bygningsetaten Joakim Aga Eriksen Saksbehandler Eirik Selvik Nielsen Fungerende seksjonsleder Dette dokumentet er godkjent elektronisk. Hovedmottakere Etat for bygg og Postboks 7700 5020 BERGEN eiendom Etat for bygg og Postboks 7700 5020 BERGEN eiendom Bergen kommune Kopi til ARBEIDSTILSYNET Postboks 4720 7468 TRONDHEIM Torgarden Saksnummer ULOV-2024/10160 Side 7 av 8 Melding om rett til \u00e5 klage p\u00e5 forvaltningsvedtak: Klagerett: Den som er part eller har rettslig klageinteresse, har rett til \u00e5 klage over (forvaltningsloven \u00a7 28) vedtaket. Hvem kan det klages til: Klageinstans er Statsforvalteren i Vestland. Klagen sendes til: Bergen (forvaltningsloven \u00a7 28) kommune, Plan- og bygningsetaten, Postboks 7700, 5020 BERGEN. Klagefristen er tre - 3 - uker fra den dag underretningen om vedtaket kom frem til vedkommende part. Det er tilstrekkelig at klagen er postlagt Klagefrist: innen fristens utl\u00f8p. Dersom klagen kommer inn etter fristens utl\u00f8p vil (forvaltningsloven \u00a7\u00a7 29, 30 og den bli avvist. Klagen kan imidlertid tas under behandling n\u00e5r det 31) foreligger s\u00e6rlige grunner, som tilsier at klagen blir pr\u00f8vd. Det m\u00e5 derfor opplyses om \u00e5rsaken til forsinkelsen. En klage som er avgjort av Statsforvalteren, kan ikke p\u00e5klages videre. Dersom en part mener at vedtaket ikke er begrunnet, kan det settes Rett til \u00e5 kreve begrunnelse: frem krav om det. Slike krav m\u00e5 fremsettes innen klagefristen utl\u00f8p. (forvaltningsloven \u00a7\u00a7 24 og 25) Klagefristen blir i s\u00e5 fall avbrutt og ny frist begynner \u00e5 l\u00f8pe fra den dag begrunnelsen er kommet frem til klager. I klagen m\u00e5 det nevnes det vedtaket som det klages over og hva som Klagens innhold: \u00f8nskes endret. Den m\u00e5 begrunnes og for \u00f8vrig vise til de momenter (forvaltningsloven \u00a7 32) som kan v\u00e6re relevante for bed\u00f8mmelsen av saken. Klagen m\u00e5 dateres og undertegnes av klager eller hans fullmektig. Selv om partene har klagerett, kan vedtaket vanligvis gjennomf\u00f8res Utsetting av gjennomf\u00f8ring av straks. Det er imidlertid gitt adgang til \u00e5 s\u00f8ke om \u00e5 f\u00e5 utsatt vedtaket: iverksettingen av vedtaket, inntil klagefristen er ute eller klagen er (forvaltningsloven \u00a7 42) avgjort. Statsforvalteren kan p\u00e5 selvstendig grunnlag ta stilling til begj\u00e6ring om utsettende virkning. Med visse begrensninger har partene rett til \u00e5 se dokumentene i saken. Rett til \u00e5 se sakens Det m\u00e5 ved et slikt \u00f8nske tas kontakt med Kundesenteret til Plan- og dokumenter og kreve bygningsetaten i Johannes Bruns gate 12. Der vil en ogs\u00e5 kunne f\u00e5 veiledning: n\u00e6rmere veiledning om adgangen til \u00e5 klage og den videre (forvaltningsloven \u00a7 11) saksbehandlingen. Det er adgang til \u00e5 kreve dekning for n\u00f8dvendige og vesentlige kostnader i forbindelse med klagesaken, f. eks advokatbistand, der vedtaket er endret til gunst for klager. Kravet m\u00e5 v\u00e6re fremsatt innen 3 Kostnader ved klagen: uker etter at underretning om det nye vedtaket er kommet frem til (forvaltningsloven \u00a7 36) vedkommende part. Det kan ogs\u00e5 s\u00f8kes om \u00e5 f\u00e5 dekket utgifter til n\u00f8dvendig advokathjelp etter lov om fri rettshjelp. Statsforvalterens kontor eller advokat kan gi n\u00e6rmere veiledning. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: (forvaltningsloven \u00a7 27 b) likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer ULOV-2024/10160 Side 8 av 8 "
}