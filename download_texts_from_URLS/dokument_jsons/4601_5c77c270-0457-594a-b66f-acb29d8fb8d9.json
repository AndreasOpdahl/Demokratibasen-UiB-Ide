{
  "dokument_id": "5c77c270-0457-594a-b66f-acb29d8fb8d9",
  "doc_type": "case_presentation",
  "kommune": 4601,
  "tittel": "Oppstartsmelding.  Skolebruksplan 2025 ",
  "url": "https://bergen.kommune.no/politikere-utvalg/api/fil/bk360/10693042/Framstilling-Oppstartsmelding-Skolebruksplan-2025-",
  "tekst": " Ungdomsr\u00e5det | kommunalt r\u00e5d for personer med funksjonsnedsettelse Saksframstilling V\u00e5r referanse: 2023/246006-45 Saksbehandler: Birgitte Teglgaard J\u00f8rgensen Oppstartmelding. Skolebruksplan 2025 Hva saken gjelder: Byr\u00e5den for barnehage og skole i Bergen har lagt frem rammene for arbeidet med en ny skolebruksplan, som skal erstatte den forrige plan vedtatt i 2021. M\u00e5let er at det skal foreligge en ny plan innen utgangen av 2025, tidligere enn opprinnelig planlagt. Planen skal sikre en robust skolestruktur med tilstrekkelig kapasitet, forankret i nasjonale f\u00f8ringer samt vedtatte kommunale strategier, inkludert i planen \"Skyfritt\" og kvalitetsutviklingsplanen \"Sammen for kvalitet\". Arbeidet vil bli organisert gjennom en styringsgruppe og en prosjektgruppe, med innspill fra ulike ressurspersoner. Fokusomr\u00e5der inkluderer funksjons- og arealprogram, \u00f8konomisk b\u00e6rekraftige strukturtiltak, og behov p\u00e5 kort og lang sikt. Det skal gjennomf\u00f8res en omfattende medvirkningsprosess, og flere kommunale avdelinger og akt\u00f8rer, deriblant ungdomsr\u00e5det og kommunalt r\u00e5d for personer med funksjonsnedsettelse, samt fagorganisasjoner vil bli involvert. Fremdriftsplanen er oppstart v\u00e5ren 2024, innhenting av kunnskapsgrunnlag og medvirkning fra mai til september 2024, utarbeidelse av h\u00f8ringsutkast h\u00f8sten 2024 til v\u00e5ren 2025, med en h\u00f8ringsperiode i mai 2025 og endelig behandling i bystyret i november 2025. R\u00e5denes behandling De kommunale r\u00e5dene kan komme med innspill til oppstartsaken. Forslag til vedtak: Saken legges frem uten forslag til vedtak Dato: 24. juni 2024 Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Saksfremlegget 1 "
}