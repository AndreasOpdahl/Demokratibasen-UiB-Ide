{
  "dokument_id": "f6fa2e64-c1b0-592b-8a1c-e25b53b7a541",
  "doc_type": "case_attachment",
  "kommune": 4601,
  "tittel": "Byantikvarens uttale datert 22.01.2025",
  "url": "https://bergen.kommune.no/politikere-utvalg/api/fil/bk360/12002909/Byantikvarens-uttale-datert-22-01-2025",
  "tekst": " Byantikvaren Til Intern korrespondanse BBU - Seksjon forvaltning og samhandling V\u00e5r referanse: 2024/153000-16 (Arbeidssted) v/St\u00e5le \u00d8vreb\u00f8 Saksbehandler: Endre Steen Nilsen Dato: 22. januar 2025 Fra Byantikvaren Byantikvarens tilbakemelding - Laksev\u00e5g, gnr. 122, bnr. 635, Bj\u00f8rndalsbakken 9. S\u00f8knad om rivning av driftsbygning/l\u00f8e og oppf\u00f8ring av nybygg/bolig Vi viser til v\u00e5r tidligere om uttalelse i sak BYGG-2024/14811 om \u00e5 rive eksistrende l\u00f8e, datert 31.07.2024 og vedtak fra i saken fra Plan- og bygningsetaten, datert 13.09.2024 hvor det ble gitt avslag p\u00e5 s\u00f8knaden. Saken er n\u00e5 til klagebehandling og vi har f\u00e5tt saken oversendt p\u00e5 nytt. I fagnotatet til klagesaken KLAGE-2024/16784-3, datert 06.12.2024 er vedtaket om avslag opprettholdte, og vi slutter vi oss til vurderingen hvor det blant annet st\u00e5r: \u00ab...Etter bygningsmyndighetene sin oppfatning, s\u00e5 skiller tiltaket seg vesentlig ut fra det som er opprinnelig situasjon, med tanke p\u00e5 antall vinduer i fasadene og balkonger, at det i realiteten ikke fremst\u00e5r som en videref\u00f8ring av det opprinnelige bygget...\u00bb I opprinnelig s\u00f8knad ble det sendt inn fasadetegninger som en supplering 04.09.2024. Disse er datert 02.08.2024. Tegningen kom inn etter at vi uttale oss i saken og vi vurderte derfor ikke nybygget i v\u00e5r saksbehandling. Byantikvarens tilbakemelding Bygningen slik den er vist p\u00e5 tegningene datert 02.08.2024 framst\u00e5r som en ordin\u00e6r 4- mannsbolig uten de spesielle s\u00e6rtrekkene til en driftsbygning eller med gode arkitektoniske kvaliteter. Vi ber om at et nybygget tilpasses seg kulturmilj\u00f8verdiene til tunet i tr\u00e5d med gjeldene reguleringsplan. Kulturmilj\u00f8faglig vurdering Reguleringsplanen LAKSEV\u00c5G. GNR 122 BNR 1, BJ\u00d8RNDALSBAKKEN BOLIGOMR\u00c5DE, planID 16000000 regulerer g\u00e5rdstunet til spesialomr\u00e5det Bevaringsverdig g\u00e5rdstun i \u00a75.2. i bestemmelsen st\u00e5r det blant annet at: \u00ab...Eksisterende l\u00f8e tillates revet under forutsetning av at det f\u00f8res opp et nybygg som ivaretar plassering, volum og formspr\u00e5k til dagens l\u00f8e...( )... Ved utvendige bygningsmessige endringer eller nybygging/ombygging skal en vektlegge at m\u00e5lestokk, takform, fasader, materialvalg og utforming av vinduer/d\u00f8rer mest mulig opprettholder det opprinnelige preget...\u00bb Som vi skrev i v\u00e5rt innspill i saken tidligere er det uheldig at enda flere av landbrukets bygninger rives og oppfordrer derfor fortsatt til \u00e5 se p\u00e5 gjenbruk. Vi motsetter oss likevel ikke rivning, men mener at tegningene som ligger ved s\u00f8knaden ikke ivaretar bestemmelsen i reguleringsplanen. Det blir vist til i s\u00f8knaden at plassering, takform og volum er det samme som opprinnelig l\u00f8e. Vinduer, balkonger, fasadeoppdeling, utvendige r\u00f8mmingsstiger, mm. er etter v\u00e5r vurdering ikke godt tilpasset og opprettholder ikke det opprinnelige preget. Bygningen slik den er vist p\u00e5 tegningene datert 02.08.2024 framst\u00e5r som en ordin\u00e6r 4- mannsbolig uten de spesielle s\u00e6rtrekkene til en driftsbygning eller med gode arkitektoniske kvaliteter. Det finnes gode eksempler p\u00e5 andre prosjekt med lignende utgangspunkt som p\u00e5 en tilfredsstillende m\u00e5te har l\u00f8st de samme problemstillingene. Vi viser her til Skjold stall i Skjoldvegen 59 som ikke kunne bevares, men bygget opp igjen p\u00e5 en slik m\u00e5te at tunet har beholdt kulturmilj\u00f8verdiene i stor grad. Et annet eksempel er l\u00f8en p\u00e5 Ramstad g\u00e5rd i Sundts veg 50E og 50F som er et nybygg p\u00e5 eldre grunnmurer. Vi viser ogs\u00e5 til Riksantikvarens eksempelsamling for inspirasjon Uthus ombygd til fritidsbolig - Riksantikvarens eksempelsamling Med hilsen Byantikvaren Johanne Gillow - Byantikvar Endre Steen Nilsen - Fagleder Dokumentet er godkjent elektronisk. Kopi: OPUS BERGEN AS AVD KONSULENTVIRKSOMHET "
}