{
  "dokument_id": "4dc28e23-3614-55d9-9234-764d6dcabda8",
  "doc_type": "case_presentation",
  "kommune": 4601,
  "tittel": "\u00c5sane gnr 182 bnr 309 Lokketovegen 16. Klage p\u00e5 tillatelse til murer",
  "url": "https://bergen.kommune.no/politikere-utvalg/api/fil/bk360/11693568/Framstilling-Asane-gnr-182-bnr-309-Lokketovegen-16-Klage-pa-tillatelse-til-murer",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/160126-6 \u00c5sane gnr 182 bnr 309 Lokketovegen 16. Klage p\u00e5 tillatelse til murer Hva saken gjelder: Tiltakshaver Per Knappskog er gitt tillatelse til tre murer. Vedtaket er p\u00e5klaget av nabo Odd Andre Byrknes og Monica Eiken (gbnr. 182/300, Lokketovegen 22). Eiendommen omfattes av reguleringsplan 50180000 fra 1965, og det er vist bebyggelse p\u00e5 eiendommen. KPA 2018 viser eiendommen innenfor \u00f8vrig byggesone. Plan- og bygningsetatens vedtak er datert 01.10.2024, og tillatelsen beror p\u00e5 innvilget dispensasjon fra reguleringsplan 50180000 om byggegrense mot vei og fra pbl. \u00a7 29-4 om avstand til nabogrense mot gbnr. 182/2, jf. pbl. \u00a7 19-2. Det er ellers gitt samtykke til murenes plassering mot naboeiendommene gbnr. 182/303 og 182/699. Ansvarlig s\u00f8ker har opplyst at det er foretatt nabovarsling i samsvar med bestemmelsene i pbl. \u00a7 21-3, og det er inngitt merknad fra klagerne i denne sak. Merknaden ang\u00e5r i hovedsak murenes plassering. Murene og tilh\u00f8rende rekkverk vil fremst\u00e5 dominerende. I tillegg medf\u00f8rer opparbeidet oppholdsareal \u00f8kt innsyn og tap av sj\u00f8utsikt. S\u00f8kers tilsvar og Plan- og bygningsetatens vurderinger f\u00f8lger av tillatelsesvedtakets pkt. 3.2. Bymilj\u00f8etaten har uttalt seg til oms\u00f8kte dispensasjon fra byggegrense mot kommunal vei, og har ingen innvendinger til oms\u00f8kte tiltak forutsatt n\u00e6rmere angitte betingelser. Klage: Klager anf\u00f8rer at vilk\u00e5rene i pbl. \u00a7 19-2 ikke er oppfylt for \u00e5 dispensere fra avstandskravene i pbl. \u00a7 29-4. Det vises til at tiltakshavers tomt er romslig og at en b\u00f8r kunne utnytte hagen innenfor avstandskravet. I tillegg har klager innvendinger til landskapsestetiske hensyn og murenes plassering. Murene plasseres h\u00f8yt i terrenget og vil fremst\u00e5 dominerende med tanke p\u00e5 tilh\u00f8rende rekkverk. Opparbeidet uteareal vil ogs\u00e5 medf\u00f8re betydelig ulemper for klagers eiendom av hensyn til d\u00e5rligere lysforhold og \u00f8kt grad av innsyn. Klager p\u00e5peker ellers at grunneier av gbnr. 182/2 ikke har gitt samtykke til murenes plassering. Det vises til klagen i sin helhet. Tiltakshaver har inngitt tilsvar til klagen. Tiltakshaver bestrider innholdet i klagen. I tillegg er det for ordens skyld innhentet eget nabosamtykke som gjelder murenes avstand til gbnr. 182/2. Fagetatens vurdering og anbefaling: Plan- og bygningsetaten som fagetat opprettholder tillatelsesvedtaket. Det vises til innsendt nabosamtykke fra grunneier av gbnr. 182/2, slik at det tiltaket ikke lenger krever dispensasjon fra pbl. \u00a7 29-4. Uavhengig av samtykke kan ikke fagetaten se at murene vil medf\u00f8re ytterligere sjenanse for naboer, verken i form av tap av utsikt eller \u00f8kt innsyn. Det vises til vedlagt fagnotat datert 06.12.2024 i sin helhet. 1 \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Samtlige eiendommer som ber\u00f8res av at murene plasseres n\u00e6rmere enn avstandskravet i pbl. \u00a7 29-4, har gitt samtykke. Byr\u00e5det finner f\u00f8lgelig ikke grunnlag for \u00e5 g\u00e5 n\u00e6rmere inn i en dispensasjonsvurdering. Det vises likevel til at det \u00abi praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk\u00bb, jf. KDD sitt rundskriv H-8/15 pkt. 3.2.3. Dette gj\u00f8res s\u00e6rskilt gjeldende for klager, da murene er plassert i tr\u00e5d med avstandskravene med hensyn til klagers eiendom. Ellers tiltrer byr\u00e5det fagetatens vurderinger om at murene har tilfredsstillende visuelle kvaliteter i henhold til pbl. \u00a7 29-2. Vedtakskompetanse: I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 01.10.2024 opprettholdes. Klagen tas ikke til f\u00f8lge. Dato: 18. desember 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 06.12.2024 med f\u00f8lgende vedlegg: 1. Oversiktskart 2. Flyfoto 3. Situasjonsplan 4. Kommentar til klage 5. Klage 6. Vedtak 7. Tegninger 8. Uttalelse fra Bymilj\u00f8etaten 9. Kommentar p\u00e5 nabomerknad 10. Nabomerknad 2 "
}