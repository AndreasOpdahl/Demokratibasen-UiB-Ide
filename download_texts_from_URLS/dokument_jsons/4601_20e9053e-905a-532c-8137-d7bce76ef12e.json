{
  "dokument_id": "20e9053e-905a-532c-8137-d7bce76ef12e",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 10 fra Diane Alexandra Berbain (SV) om Bj\u00f8rge sm\u00e5hus - utvalg for helse og sosial",
  "url": "https://bergen.kommune.no/politikere-utvalg/api/fil/bk360/12101007/Svar-pa-skriftlig-sporsmal-nr-10-fra-Diane-Alexandra-Berbain-SV-om-Bjorge-smahus-utvalg-for-helse-og-sosial",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/95517-4 Saksbehandler: Eli Synne Myklebust Eckholm Fra Dato: 14. februar 2025 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 10 fra Diane Alexandra Berbain (SV) om Bj\u00f8rge sm\u00e5hus - utvalg for helse og sosial Representanten Diane Berbain (SV) har den 30. januar 2025 sendt inn f\u00f8lgende skriftlige sp\u00f8rsm\u00e5l: P\u00e5 Bj\u00f8rge i Fyllingsdalen, gnr./bnr. 22/6, planlegges det \u00e5 etablere fem sm\u00e5hus. M\u00e5lgruppen for boligene er personer med omfattende og vedvarende rusproblematikk som i tillegg har psykiske helseutfordringer. Beboere i boligene vil f\u00e5 ambulant oppf\u00f8lging fra ulike tjenesteytere med helse- og sosialfaglig bakgrunn. Kommunen har god erfaring med \u00e5 ansette personer med erfaringskompetanse og dette vil vektlegges i den ambulante tjenesten. Sp\u00f8rsm\u00e5l til byr\u00e5den: 1. Vi ber byr\u00e5den besvare ved \u00e5 skriftlig legge frem: - Tjenestebeskrivelse, inkludert hvordan HMS til de ansatte er ivaretatt - Eventuelle fagnotater - Risikovurdering fra kommunen, som tar risikoidentifikasjon, feks i et arbeids- /innspillsm\u00f8te eller gruppearbeid for \u00e5 identifisere mulige hendelser, potensiell alvorlighetsgrad og tiltak - Medvirkningsprosess med nabolaget - Uttalelse fra ruspolitisk r\u00e5d 2. PRIOslo har utviklet en matrise som skal v\u00e6re til hjelp i framskaffelse av boliger og tjenester til personer med rusproblemer eller rus- og psykiske helseproblemer (ROP). Matrisen er et viktig og ressursbesparende verkt\u00f8y i planlegging av nye tiltak for \u00e5 sikre mer egnede boliger og tjenester til m\u00e5lgruppen. - Hvordan vil Bergen hente erfaring fra Program for rusfeltet i Oslo kommune, deres kunnskapsgrunnlag, metodikk og verkt\u00f8y, som denne matrisen, for boligtilbud og - Rediger egenskaper: Saksdokumentetablering for m\u00e5lgruppen? - Hvor vil byr\u00e5den plassere beboerne p\u00e5 Bj\u00f8rge i matrisen? https://www.oslo.kommune.no/getfile.php/13483347- 1701694648/Tjenester%20og%20tilbud/Helse%20og%20omsorg/Rusomsorg/Progra m%20for%20rusfeltet%20i%20Oslo%202020%20%E2%80%93%202024/Matrise%2 0for%20rusfeltet.pdf Svar fra byr\u00e5den: Sp\u00f8rsm\u00e5l 1 Bygget er planlagt ferdigstilt og overlevert til Etat for boligforvaltning v\u00e5ren 2026 og tjenestebeskrivelse er under utarbeidelse. Sosiale botjenester vil f\u00e5 ansvar for \u00e5 f\u00f8lge opp beboerne. Tjenesten har en rekke rutiner og prosedyrer for ambulant oppf\u00f8lging, herunder rutiner som ivaretar HMS for ansatte. Eksempler er rutiner ved gjennomf\u00f8ring av hjemmebes\u00f8k, kj\u00f8ring av beboere i tjenestebil, rutiner ved u\u00f8nskede hendelser, smittevernrutiner mm. I prosjektene i Boligprogrammet gjennomf\u00f8rer Bergen kommune utvidete medvirknings- prosesser med n\u00e6rmilj\u00f8, i tillegg til det som kreves etter Plan- og bygningsloven. Det er utarbeidet en helhetlig plan for involvering. For sm\u00e5husprosjektet ble det i reguleringsfasen gjennomf\u00f8rt to informasjonsm\u00f8ter, i 2019 og i oktober 2021. I 2021 ble det ogs\u00e5 gjennomf\u00f8rt befaring med aktuelle interessenter. Det var ogs\u00e5 mulighet for \u00e5 gi innspill til UMBY i forkant av bystyret sin behandling av reguleringsplanen. Her vises det ogs\u00e5 til vedlegg til bystyresaken, herunder merknadsskjema som sp\u00f8rrer finner p\u00e5 kommunens hjemmesider: https://www.bergen.kommune.no/politikk/saker/246424 I desember 2024, i forbindelse med byggestart, gjennomf\u00f8rte Etat for utbygging og entrepren\u00f8r nytt m\u00f8te. Presentasjonene fra m\u00f8tene er p\u00e5 nettsiden til prosjektet: Bergen kommune - Bj\u00f8rge sm\u00e5hus N\u00e5r boligene er ferdigstilt, og f\u00f8r innflytting, vil naboer bli invitert til \u00e5 se boligene. Det skal ellers v\u00e6re dialog mellom kommunen og nabolaget etter innflytting, kontaktinfo gj\u00f8res tilgjengelig og det skal gjennomf\u00f8res jevnlige m\u00f8ter ved behov. Ruspolitisk r\u00e5d blir jevnlig informert om prosjektene i Boligprogrammet, og det forrige m\u00f8tet hvor r\u00e5det ble orientert om status og fremdrift i alle prosjekter, var i m\u00f8tet den 3. september 2024. I innspill til bybudsjettet, i m\u00f8tet den 3. desember 2024 har r\u00e5det omtalt f\u00f8lgende om tildeling av kommunale boliger: o Det b\u00f8r gj\u00f8res bedre vurderinger n\u00e5r beboere tilvises omsorgsniv\u00e5 i de ulike botiltakene som kommunen har. Ifm brannen i Lonemarka ble mange av beboerne flyttet ut i ordin\u00e6re kommunale boliger, og mange har klart seg helt fint i disse. o Det er viktig med gjennomstr\u00f8mming i de ulike botiltakene. Ved svaret legges ved: - Fagnotat for \u00f8konomisk gjennomf\u00f8ringsvedtak, sak 2018/61084-1 - Risikorapport datert 14.februar 2025 Sp\u00f8rsm\u00e5l 2 Byr\u00e5det jobber med en ny boligsosial strategi, og i den forbindelse er det interessant \u00e5 se p\u00e5 hvordan andre kommuner jobber med boliger til boliggruppen. Byr\u00e5den takker derfor for innspillet. Forrige uke la riksrevisjonen frem en rapport som peker p\u00e5 store mangler innenfor tilbudet til innbyggere med samtidige rus- og psykiske lidelser, og som viser at det er behov for et bedre tilbud fra b\u00e5de kommune og spesialisthelsetjenesten til denne pasientgruppen. Bergen kommune jobber med et eget prosjekt som handler om \u00e5 gi bedre tjenester til pasientgruppen, herunder bolig; Brukerreisen ROP. Dette arbeidet er sv\u00e6rt relevant i arbeidet med ny boligsosial strategi. P\u00e5 n\u00e5v\u00e6rende tidspunkt mener jeg derfor at det ikke er hensiktsmessig \u00e5 sette botilbudet inn i matrisen til Oslo kommune. Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}