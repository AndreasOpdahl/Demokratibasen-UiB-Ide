{
  "dokument_id": "b803fe7b-8047-51b1-91ba-8d3ed0448b6d",
  "doc_type": "case_attachment",
  "kommune": 4601,
  "tittel": "Klage datert 23.08.2024",
  "url": "https://bergen.kommune.no/politikere-utvalg/api/fil/bk360/12480672/Klage-datert-23-08-2024",
  "tekst": "From: \"Selma Foss\u00e5 Bun\u00e6s\" <sfb@harris.no> Sent: Fri, 23 Aug 2024 15:13:46 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Robin Shrestha\" <robinlal.shrestha@gmail.com>; \"Ingrid Kyvig\" <ik@harris.no> Subject: BYGG-2024/11144-10 - Klage p\u00e5 avslag p\u00e5 bygges\u00f8knad [1129173501] Attachments: Klage S\u00f8vikmarka.pdf Categories: Bl\u00e5 kategori Se vedlagt brev, som bare sendes per e-post. Selma Foss\u00e5 Bun\u00e6s | Sakshandsama r 975 02 588 | sfb@harris.no Harris Advokatfirma AS, Vestre Str\u00f8mkaien 13 55 30 27 00 | harris.no | Fac ebook | LinkedIn Er e-posten mottatt ved en feil, slett den og underrett avsender. Bergen kommune Postboks 7700 5020 BERGEN V\u00e5r referanse: Ansvarlig advokat: Dato: 1129173501/2978837 Ingrid Kyvig 23. august 2024 BYGG-2024/11144-10 \u2013 S\u00d8VIKMARKA 19 \u2013 KLAGE P\u00c5 AVSLAG P\u00c5 BYGGES\u00d8KNAD 1. Innledning Det vises til sak BYGG-2024/11144-10, hvor det ble gitt avslag p\u00e5 s\u00f8knad om ny enebolig med sekund\u00e6rleilighet og garasje, den 02.08.24. P\u00e5 vegne av s\u00f8ker p\u00e5klages vedtaket. Klagefristen er 23.08.24. Det er s\u00f8kt om dispensasjon fra regulert veg-tilkomstl\u00f8sning. Avslagshjemler er if\u00f8lge kommunen at - oms\u00f8kte avkj\u00f8rsel og tilkomst strider mot vegl\u00f8sningen i gjeldende reguleringsplan, og vilk\u00e5rene for dispensasjon er ikke oppfylt, samt at - tiltaket ikke har tilstrekkelig gode visuelle kvaliteter, jf. KPA \u00a7 8 og pbl. \u00a7 29-2 Klager anf\u00f8rer at: - Vilk\u00e5rene for \u00e5 dispensere fra regulert vegl\u00f8sning er oppfylt (jf punkt 2 under) - Tiltaket har tilstrekkelige visuelle kvaliteter, forutsatt endringer i tegningen n\u00e5r det gjelder fasadeplater og takutstikk (punkt 3 under) - Tiltaket har tilfredsstillende plassering i terrenget (punkt 4 under) Det presiseres innledningsvis at det ikke er tale om bebyggelse av tidligere ubebygget tomt, men rivning av eldre hus for oppf\u00f8ring av moderne boligbygg. Det bes etter dette om at avslaget oppheves, og at tillatelse gis p\u00e5 vilk\u00e5r. 2. Veitras\u00e9 Dispensasjonss\u00f8knaden fra regulert vegadkomst er avsl\u00e5tt med den begrunnelse at oms\u00f8kt l\u00f8sning vil gi d\u00e5rligere trafikksikkerhet og arealdisponering. Klager bestrider at dagens l\u00f8sning vil gi d\u00e5rligere trafikksikkerhet enn regulert l\u00f8sning. Krysset er s\u00e5 oversiktlig og farten s\u00e5 lav, at det er kapasitet til dagens avkj\u00f8rsel uten at dette g\u00e5r ut over trafikksikkerheten. Klager vil komme tilbake til dette, med ytterligere dokumentasjon. Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1129173501/2978837 harris.no Side 1 av 4 Reguleringsplanen fra 2010 gjelder et st\u00f8rre omr\u00e5de. Den synes ikke \u00e5 ha vurdert ulempene med ny vegl\u00f8sning i detalj, f.eks. at det kreves betydelig sprenging for \u00e5 etablere regulert adkomstl\u00f8sning nord p\u00e5 B13. Tiltakshaver mener det er mer uhensiktsmessig og irreversibelt \u00e5 sprenge vekk denne kollen, fremfor fylle til mindre murer p\u00e5 en liten del av tomten mot nord (jf. punkt 3.2 under. Totalt sett anses derfor oms\u00f8kte l\u00f8sning som mindre inngripende i naturen. Dagens veitras\u00e9 har v\u00e6rt i bruk over lang tid. Det vil fremdeles v\u00e6re rom for bebyggelse av bnr. 628. Tiltakshaver vil ikke motsi muligheten for at bnr. 628 kan benytte samme (eksisterende) adkomstveg. 3. Visuelle kvaliteter 3.1 Boligens utforming Kommunens standpunkt om visuelle kvaliteter omhandler boligens bruk av fasadeplater (som eneste materiale) og manglende takutstikk. Det er vist til at nabobebyggelsen har takutstikk, samt at fasadeplater p\u00e5 hele boligen og garasjen ikke er forenelig med visuelle kvaliteter p\u00e5 \u00f8vrige eneboliger i omr\u00e5det. Klager viser til at fasadeplater ikke er uvanlig i nabolaget, men m\u00f8ter kommunen p\u00e5 at fasadeplatene ikke b\u00f8r v\u00e6re eneste kledning. Klager er villig til \u00e5 tilpasse fasaden ved \u00e5 inkorporere annen kledning p\u00e5 boligen og garasjen, og ber om at bygges\u00f8knaden godkjennes p\u00e5 vilk\u00e5r om at en st\u00f8rre andel av kledning skal endres til tremateriale. Klager er ogs\u00e5 villig til \u00e5 etablere takutstikk, og ber om at bygges\u00f8knaden blir godkjent p\u00e5 vilk\u00e5r om dette. 1129173501/2978837 harris.no Side 2 av 4 Klager anf\u00f8rer at boligen og garasjen - med disse endringene - vil v\u00e6re i overenskomst med krav til visuelle kvaliteter, i seg selv og i forhold til omr\u00e5det. Vi minner om at pbl. \u00a7 29-2 if\u00f8lge forarbeidene ikke skal \u00e5pne for detaljstyring fra myndigheten, men v\u00e6re en sikkerhetsventil. Ved et positivt vedtak, vil tiltakshaver utarbeide nytt tegningsgrunnlag for fasaden. Det er av \u00f8konomiske grunner \u00f8nskelig \u00e5 f\u00e5 en tilbakemelding p\u00e5 forholdene til terreng og veg f\u00f8r dette utarbeides. Se forslag til vedtak i punkt 4. 3.2 Plassering i terrenget Kommunen skriver at boligen blir dominerende og fremmed p\u00e5 grunn av dens utforming og plassering. Dette er ikke tiltakshaver enig i. Klager viser til at den naturlige topografien p\u00e5 tomten medf\u00f8rer at bebyggelse uansett vil ruve noe over nabohusene \u2013 hvilket eksisterende enebolig har gjort i mange 10-\u00e5r. Dette gjelder ogs\u00e5 for naboeiendommen i s\u00f8r (Gnr 38, Bnr 628), der stigningen opp mot klagers tomt utgj\u00f8r rundt 2 meter. Etter bestemmelsene til KPA, \u00a7 26-5 punkt 26.5.4 skal \u00abNy bebyggelse [...] ikke gi [...] vesentlig reduksjon av sol- og utsiktsforhold for eksisterende boliger\u00bb. Terrengforholdene tilsier at bebyggelsen uansett ikke kan gi noe utsiktstap for naboene, da terrenget i seg selv uansett st\u00e5r mellom naboene og utsikt mot nord. I gjeldende reguleringsplan 1 er m\u00f8neh\u00f8yden satt til 9 meter for gjeldene tomt spesifikt (felt B13). Planen synes \u00e5 bygge p\u00e5 eksisterende boligs plassering \u2013 p\u00e5 toppen av tomten. Oms\u00f8kte bolig har en h\u00f8yde p\u00e5 7,97 m. Dette er godt innenfor \u00f8vre m\u00f8neh\u00f8yde. St\u00f8rsteparten av boligen etableres p\u00e5 eksisterende terreng. En mindre del mot nord\u00f8st plasseres p\u00e5 mur. Murene er planlagt med en maksimal h\u00f8yde p\u00e5 0,9 og 1,7 meter. Terrengprofil sett fra s\u00f8r Terrengprofil sett fra nord Jordsmonnet p\u00e5 tomten er tynt, og grunnfjellet ligger tidvis fremme i dagen. Alternativet til utfylling med grus og jord, er dermed \u00e5 sprenge seg nedover i grunnfjellet. Sprenging av grunnfjell er et ikke-reversibelt og inngripende tiltak. Skal naboene gagnes i form av utsikt m\u00e5 2 1 1900 00 00 \u2013 S\u00f8vikmarka boligomr\u00e5de - punkt 2.3 1129173501/2978837 harris.no Side 3 av 4 meter fjell sprenges bort, noe som ikke er realistisk. P\u00e5fylling er dermed mer sk\u00e5nsomt og p\u00e5virker ikke nabolagets visuelle karakter negativt. Klager mener etter dette at boligens plassering i terrenget ikke er i strid med kommuneplanen. Klager ber likevel om veiledning, dersom kommunen mener at mindre endringer \u2013 f.eks. i plassering \u2013 kan medf\u00f8re godkjenning. Kommunen kan evt. stille vilk\u00e5r om dette i et omgj\u00f8ringsvedtak. 4. Avslutning Klager \u00f8nsker dialog med kommunen dersom det er endringer som kan gj\u00f8res i s\u00f8knaden for \u00e5 f\u00e5 innvilget byggetillatelse. Klager foresl\u00e5r f\u00f8lgende endringer: \u2022 St\u00f8rre deler av fasaden endres fra fasadeplater til trekledning. \u2022 Takutstikk inkluderes i tegningene Forslag til vedtak: 1. Klage av 23.08.2024 tas til f\u00f8lge. Avslagsvedtak av 02.08.2024 oppheves. 2. S\u00f8knaden innvilges, p\u00e5 f\u00f8lgende vilk\u00e5r: a. Reviderte tegninger, hvor st\u00f8rre deler av fasaden endres fra fasadeplater til trekledning, godkjennes av fagetaten f\u00f8r rammetillatelse utstedes b. Reviderte tegninger, som inkluderer takutstikk, godkjennes av fagetaten f\u00f8r rammetillatelse utstedes Vennligst ta kontakt dersom noe er uklart, eller det er behov for supplement. Med vennlig hilsen Harris Advokatfirma AS Ingrid Kyvig Advokat ik@harris.no 90169877 1129173501/2978837 harris.no Side 4 av 4 "
}