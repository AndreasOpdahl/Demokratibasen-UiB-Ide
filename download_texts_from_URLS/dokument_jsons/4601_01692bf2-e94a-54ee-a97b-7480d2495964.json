{
  "dokument_id": "01692bf2-e94a-54ee-a97b-7480d2495964",
  "doc_type": "case_minutes",
  "kommune": 4601,
  "tittel": "Saksprotokoll UMBY, 23102024, Sak 355/24, \u00c5rstad gnr. 161 bnr. 1038. Land\u00e5slien 17 m.fl. Klage over avslag p\u00e5 s\u00f8knad om bruksendring fra n\u00e6ring til bolig",
  "url": "https://bergen.kommune.no/politikere-utvalg/api/fil/bk360/11398568/Innstilling-vedtak-Arstad-gnr-161-bnr-1038-Landaslien-17-m-fl-Klage-over-avslag-pa-soknad-om-bruksendring-fra-naering-til-bolig",
  "tekst": "\u00c5rstad gnr. 161 bnr. 1038. Land\u00e5slien 17 m.fl. Klage over avslag p\u00e5 s\u00f8knad om bruksendring fra n\u00e6ring til bolig Utvalg for milj\u00f8 og byutvikling behandlet saken i m\u00f8tet 23.10.2024 sak 355/24 og fattet f\u00f8lgende vedtak: 1. Med hjemmel i forvaltningslovens \u00a7 33 oppheves plan- og bygningsetatens vedtak av 07.12.2023 i sak BYGG-2023/14461. 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra reguleringsplankrav, KPA \u00a7 3.1. 3. Med hjemmel i plan- og bygningslovens \u00a7 31-4 innvilges unntak fra krav til innvendig takh\u00f8yde i rom for varig opphold, jfr TEK17 \u00a7 12-7 a). Unntaket innvilges p\u00e5 vilk\u00e5r av at snitth\u00f8yde for rom for varig opphold i alle de 5 boenhetene er p\u00e5 er p\u00e5 minst 235 cm. 4. Med hjemmel i plan- og bygningslovens \u00a7 20-1, jfr. \u00a7 20-2 og \u00a7 21-4 innvilges s\u00f8knad om bruksendring fra n\u00e6ringslokale til 5 boliger, i tr\u00e5d med s\u00f8knadens vedlagte tegninger. Vilk\u00e5r for bygge-tillatelsen er at det f\u00f8r innvilgelse av midlertidig brukstillatelse/ferdigattest m\u00e5 redegj\u00f8res for at uteoppholdsarealene i tiltaket tilfredsstiller kvalitetskravene i KPA2018 \u00a7 14 mht. st\u00f8y. Vilk\u00e5r for byggetillatelsen er at det f\u00f8r innvilgelse av midlertidig brukstillatelse/ferdigattest m\u00e5 dokumenteres at grunnmur er tilstrekkelig tett i forhold til grunnvannsforholdene i omr\u00e5det, jfr. uttalelse fra Bergen Vann av 31.01.2023 5. Fagetaten utferdiger formell underretning om vedtak i tr\u00e5d med forvaltningslovens og plan- og bygningslovens regler. Begrunnelse for UMBY sitt vedtak: Saken gjelder s\u00f8knad om \u00e5 etablere 5 boenheter i bygg i Land\u00e5slien 17, 19, 21, 25 og 27 som tidligere har inneholdt n\u00e6ringslokaler. Tiltakshaver er Strimmelen Borettslag. Denne s\u00f8knaden om bruksendring fra n\u00e6ring til bolig m\u00e5 ses i sammenheng med annen transformasjon av borettslagets bygningsmasse, hvoretter 32 hybler er godkjent ombygd til 16 leiligheter. I sum vil det s\u00e5ledes ikke v\u00e6re slik at tiltakene medf\u00f8rer st\u00f8rre trafikk til borettslagets eiendom. Bymilj\u00f8etaten har under alle omstendigheter innvilget s\u00f8knad om \u00f8kt bruk av avkj\u00f8rsel for de 5 enhetene i vedtak av 03.05.2024. UMBY befarte eiendommen torsdag 17. oktober, og fikk da et inntrykk av romf\u00f8lelse og h\u00f8yde samt beskaffenhet ellers. Man fikk ogs\u00e5 fra utsiden de tilsvarende deler av borettslaget sokkeletasje som tidligere er godkjent endret til beboelsesform\u00e5l. Dispensasjon fra KPAs reguleringsplankrav S\u00f8knaden om bruksendring av bygningsmassen fra n\u00e6ring til bolig fordrer dispensasjon fra KPAs bestemmelse om reguleringsplankrav i \u00a7 3.1. Lovens vilk\u00e5r for \u00e5 kunne dispensere fremg\u00e5r av pbl. \u00a7 19-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb UMBY legger til grunn at lovens vilk\u00e5r for \u00e5 kunne innvilge dispensasjon er til stede i denne saken. Begrunnelsen for planbestemmelsen om reguleringsplankrav er at en \u00f8nsker \u00e5 vurdere tiltaket i en helhetlig planmessig kontekst, der s\u00e6rlig hensynene til infrastruktur, naboer- og omgivelser og naturhensyn er viktig. Videre er det et hensyn bak plankravet at ulike interesser gis anledning til \u00e5 komme med innspill gjennom offentlig h\u00f8ring/ettersyn. I plan- og bygningsetatens vedtak ble det lagt til grunn at \u00abtrafikksituasjonen ikke er tilstrekkelig belyst i s\u00f8knaden\u00bb, og dette var hovedbegrunnelsen for \u00e5 avsl\u00e5 s\u00f8knad om dispensasjon fra plankrav. I etterkant av PBEs vedtak den 07.12.2023 har Bymilj\u00f8etaten i vedtak av 03.05.2024 innvilget s\u00f8knad om \u00f8kt bruk av avkj\u00f8rsel. Dette inneb\u00e6rer at tiltakets trafikale konsekvenser n\u00e5 har v\u00e6rt vurdert av relevante vegmyndighet \u2013 og funnet \u00e5 v\u00e6re uproblematisk. UMBY legger ogs\u00e5 vekt p\u00e5 at forskjellen i trafikk til borettslaget som helhet ikke kan antas \u00e5 ville \u00f8ke som f\u00f8lge av den transformasjonen som her behandles. Ogs\u00e5 n\u00e6ringsvirksomheten m\u00e5 antas \u00e5 ha generert en del trafikk. Videre har andre deler av bygningsmassen blitt godkjent ombygd fra 32 hybler til 16 leiligheter. Den totale trafikkmengden til borettslaget vil s\u00e5ledes ikke endres vesentlig. Det er heller ikke andre infrastrukturforhold som krever reguleringsplanbehandling. Boligene vil ligge godt til i forhold til kollektivtransport \u2013 og tjenestetilbud. Renovasjonsforhold er avklart med BIR. Ingen naboer har protestert p\u00e5 bruksendringen. Og relevante sektormyndigheter har f\u00e5tt uttale deg ifbm dispensasjons- og byggesaken. Naturforhold ber\u00f8res ikke. Dispensasjon kommer s\u00e5ledes ikke vesentlig i konflikt med hensynet bak bestemmelsen. Fordelene med \u00e5 dispensere fra KPAs reguleringsplan er ogs\u00e5 vesentlig st\u00f8rre enn ulempene etter en samlet vurdering. Det er i et klima- og arealperspektiv veldig positivt at bygningsmasse gjenbrukes til form\u00e5l samfunnet trenger. Det reduserer behovet for nybygg p\u00e5 jomfruelig byggegrunn. Det er ogs\u00e5 en fordel at byen f\u00e5r 5 nye boliger i et sentralt beliggende omr\u00e5de med god kollektivdekning, og at bygge-bransjen f\u00e5r oppdrag som sikrer arbeidsplasser. Det er alltid en viss ulempe at dispensasjon ikke gir samme brede mulighet til involvering for en planprosess. Denne ulempen vurderes imidlertid som liten i lys av at ingen naboer er imot tiltaket \u2013 og at alle sektormyndigheter har f\u00e5tt uttale seg. Fordelene vurderes derfor som klart st\u00f8rre enn ulempene etter en samlet vurdering. Begge lovens vilk\u00e5r for \u00e5 kunne dispensere fra KPAs plankrav er oppfylt, og UMBY velger da \u00e5 benytte den diskresjon\u00e6re adgangen til \u00e5 innvilge dispensasjonen. Unntak fra TEK17 sitt krav om innvendig takh\u00f8yde p\u00e5 240 cm I byggeteknisk forskrift heter det som f\u00f8lger i \u00a7 12-7: \u00ab2) For romh\u00f8yde i boenheter gjelder f\u00f8lgende: a) Rom for varig opphold skal ha h\u00f8yde minimum 2,4 m.\u00bb Det f\u00f8lger allerede av Direktoratet for Byggekvalitet sine pre-aksepterte ytelser at deler av et rom for varig opphold med horisontal himling kan ha h\u00f8yde p\u00e5 minimum 2,2 m der dette ikke p\u00e5virker rommets tiltenkte funksjon. Dersom en ut over dette skal ha lavere romh\u00f8yde enn det som f\u00f8lger av TEK, s\u00e5 m\u00e5 unntak godkjennes med hjemmel i plan- og bygningslovens \u00a7 31-4. Denne bestemmelsen lyder: \u00abVed tiltak etter \u00a7 20-1 p\u00e5 eksisterende byggverk kan kommunen gi helt eller delvis unntak fra tekniske krav, dersom det vurderes som forsvarlig ut fra sikkerhet, helse og milj\u00f8. Ved vurderingen skal kommunen legge vekt p\u00e5 f\u00f8lgende: a. byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende tekniske tilstand b. forhold som kan redusere negative konsekvenser ved at det gis unntak 2 c. fordeler som oppn\u00e5s med tiltaket. Innen rammen av de hensyn loven skal ivareta, kan kommunen stille vilk\u00e5r som kan redusere ulemper eller skadevirkninger tillatelsen kan f\u00f8re til.(...)\u00bb S\u00f8knaden om unntak etter denne bestemmelsen er for UMBY grundigere opplyst enn hva tilfellet var for PBE og byr\u00e5det. I opprinnelig s\u00f8knad var det opplyst at takh\u00f8yde ville v\u00e6re 2,3 m \u2013 og dette avviket ble funnet \u00e5 v\u00e6re for stort til \u00e5 innvilge unntak. I ettertid har det i supplerende skriv fra s\u00f8ker av 12.09.2024 blitt gitt mer n\u00f8yaktige opplysninger om rom\u00f8yder \u2013 som viser at det er mer h\u00f8yde enn f\u00f8rst antatt. Videre har det blitt opplyst fra tiltakshaverunder deputasjonsinnlegg at det vil v\u00e6re teknisk mulig \u00e5 oppn\u00e5 noe st\u00f8rre h\u00f8yde enn f\u00f8rst antatt. UMBY har p\u00e5 denne bakgrunn konkludert med at s\u00e5 lenge snitth\u00f8yde for rom for varig opphold i alle de 5 boenhetene er p\u00e5 er p\u00e5 minst 235 cm, s\u00e5 er romh\u00f8yden tilstrekkelig forsvarlig til at unntak kan innvilges. I vurderingen er det vektlagt at det er en fordel at det oppn\u00e5s 5 boenheter i et sentralt str\u00f8k i Bergen med god kollektivdekning, og at det i et milj\u00f8- og arealperspektiv er positivt at bygg gjenbrukes til form\u00e5l samfunnet har bruk for. Negative konsekvenser er avhjulpet gjennom de begrensinger som ligger i vilk\u00e5ret \u2013 og at avviket fra normalreglene dermed blir lite. Byggetillatelse Byggetillatelse skal etter pbl. \u00a7 21-4 innvilges dersom tiltak er i samsvar med lov, forskrift og plan. Det er gitt dispensasjon fra reguleringsplankrav i KPA og unntak fra TEK17me hensyn til takh\u00f8yde. \u00d8vrige forhold i s\u00f8knaden anses ikke \u00e5 v\u00e6re i strid med gjeldende regler og plangrunnlag. Likevel m\u00e5 tiltakshaver dokumentere at uteoppholdsarealene for tiltaket tilfredsstiller kvalitetskravene i KPA2018 \u00a7 14 mht. st\u00f8y. Det vises til fagnotatet i saken av 13.05.2024. Dette m\u00e5 gj\u00f8res senest i forbindelse med s\u00f8knad om brukstillatelse/ferdigattest \u2013 men b\u00f8r jo med fordel avklares f\u00f8r byggearbeidene igangsettes. Likeledes m\u00e5 det senest f\u00f8r innvilgelse av midlertidig brukstillatelse/ferdigattest v\u00e6re dokumentert at grunnmur er tilstrekkelig tett i forhold til grunnvannsforholdene i omr\u00e5det, jfr. uttalelse fra Bergen Vann av 31.01.2023. Dette kan gj\u00f8res gjennom uttalelse fra foretak med ansvarsrett for grunnforhold. UMBY vurderer at de visuelle kvalitetene er tilfredsstillende, jfr. pbl. \u00a7 29-1 og 2. UMBY vurderer at utskifting av tette d\u00f8rer med altand\u00f8rer i glass ikke kommer i konflikt med Kommunedelplan Land\u00e5s Plannr:9730000. I \u00a7 3-4 i planbestemmelsene heter det: \u00abVed utbedring av fasder, skifting av vinduer , ytterd\u00f8rer eller balkonger skal det opprinnelige fasadeuttrykk med materialvirkning, fargebruk og vindusplassering s\u00f8kes opprettholdt.\u00bb Dette er for det f\u00f8rste ikke en bestemmelse uformet som at absolutt p\u00e5bud, jfr. ordlyden \u00abs\u00f8kes opprettholdt\u00bb. Det kan s\u00e5ledes neppe v\u00e6re avslagsgrunn, s\u00e5 lenge det estetiske utrykket er forsvarlig. Videre vurderes at fasadeutrykket som s\u00e5dan vil opprettholdes, selv om tette d\u00f8rer erstattes med altand\u00f8rer i glass. Det vises ogs\u00e5 til at boenhetene som allerede var godkjent hadde altand\u00f8rer med glass. I fagnotatet av 13.05.2024 heter det videre at \u00abFagetaten viser til de s\u00e6rlige f\u00f8ringer for visuelle kvaliteter som f\u00f8lger av kommunedelplanen hvor det f\u00f8lger av \u00a7 3.2 at \u00abved skiftning av vindu skal n\u00e5v\u00e6rende vindusplassering og proporsjoner beholdes\u00bb.\u00bb S\u00e5 langt UMBY kan konstatere s\u00e5 stemmer det ikke av bestemmelsene i KDP har ufravikelige bestemmelser om at \u00ab \u00abved skiftning av vindu skal n\u00e5v\u00e6rende vindusplassering og proporsjoner beholdes\u00bb. Paragraf 3.2 i bestemmelsene lyder som f\u00f8lger: 3 \u00ab\u00a73.2. Ved behandling av byggesaker i boligomr\u00e5der som nevnt i \u00a73.1 gjelder heftet \u201dArkitektonisk stedsanalyse\u201d med tilh\u00f8rende \u201dVeiviser i Land\u00e5s bebyggelse\u201d som retningslinjer for vurdering av alle prosjekter for nybygg og/eller tilbygg. I tillegg gjelder registeret over \u201dVerneverdige bygninger og bygningsmilj\u00f8er i Land\u00e5s bydel\u201d som retningslinjer tilsvarende.\u00bb Som det her fremg\u00e5r er det kun tale om retningslinjer, som ikke gjelder med rettslig bindende virkning. Med hjemmel i plan- og bygningslovens \u00a7 20-1, jfr. \u00a7 20-2 og \u00a7 21-4 innvilges s\u00f8knad om bruksendring fra n\u00e6ringslokale til 5 boliger, i tr\u00e5d med s\u00f8knadens vedlagte tegninger. Vilk\u00e5r for bygge-tillatelsen er at det f\u00f8r innvilgelse av midlertidig brukstillatelse/ferdigattest m\u00e5 redegj\u00f8res for at uteoppholdsarealene i tiltaket tilfredsstiller kvalitetskravene i KPA2018 \u00a7 14 mht. st\u00f8y. Vilk\u00e5r for byggetillatelsen er at det f\u00f8r innvilgelse av midlertidig brukstillatelse/ferdigattest m\u00e5 dokumenteres at grunnmur er tilstrekkelig tett i forhold til grunnvannsforholdene i omr\u00e5det, jfr. uttalelse fra Bergen Vann av 31.01.2023 Utvalg for milj\u00f8 og byutviklings behandling Chris J\u00f8rgen K. R\u00f8dland (H) ba om habilitetsvurdering til saken. Bakgrunnen er at Caroline Sandven Taule er andelseier i borettslaget som potensielt kan f\u00e5 \u00f8konomiske fordeler i saken. Taule er ikke styremedlem eller har v\u00e6rt engasjert i saken. Taule og R\u00f8dland er gode venner og dere m\u00f8tes i private sammenhenger flere ganger i m\u00e5neden. Vurderingen av R\u00f8dland sin habilitet er foretatt etter forvaltningsloven \u00a7 6 annet ledd. I juridisk teori og praksis har det v\u00e6rt lagt til grunn at bare \u00abdirekte og sterkt vennskap\u00bb til en part i saken kan utl\u00f8se inhabilitet. Utvalg for milj\u00f8 og byutvikling mener at R\u00f8dland sitt vennskap til Taule er av en slik \u00abdirekte og sterk\u00bb karakter at det medf\u00f8rer inhabilitet, og kjente p\u00e5 bakgrunn av dette ham inhabil til \u00e5 behandle sak 355/24. Lise Wergeland Str\u00f8mmen (H) m\u00f8tte. F\u00f8lgende representanter tok ordet: Lars Selmar Alsaker (H), Trond Tystad (BL). Forslag fremsatt i utvalget: Lars Selmar Alsaker (H) fremsatte p\u00e5 vegne av H, FrP, BL, INP og Sp f\u00f8lgende alternative forslag i 5 punkt: 1. Med hjemmel i forvaltningslovens \u00a7 33 oppheves plan- og bygningsetatens vedtak av 07.12.2023 i sak BYGG-2023/14461. 2. Med hjemmel i plan- og bygningslovens \u00a7 19-2 innvilges s\u00f8knad om dispensasjon fra reguleringsplankrav, KPA \u00a7 3.1. 3. Med hjemmel i plan- og bygningslovens \u00a7 31-4 innvilges unntak fra krav til innvendig takh\u00f8yde i rom for varig opphold, jfr TEK17 \u00a7 12-7 a). Unntaket innvilges p\u00e5 vilk\u00e5r av at snitth\u00f8yde for rom for varig opphold i alle de 5 boenhetene er p\u00e5 er p\u00e5 minst 235 cm. 4. Med hjemmel i plan- og bygningslovens \u00a7 20-1, jfr. \u00a7 20-2 og \u00a7 21-4 innvilges s\u00f8knad om bruksendring fra n\u00e6ringslokale til 5 boliger, i tr\u00e5d med s\u00f8knadens vedlagte tegninger. Vilk\u00e5r for bygge-tillatelsen er at det f\u00f8r innvilgelse av midlertidig brukstillatelse/ferdigattest m\u00e5 redegj\u00f8res for at uteoppholdsarealene i tiltaket tilfredsstiller kvalitetskravene i KPA2018 \u00a7 14 mht. st\u00f8y. Vilk\u00e5r for byggetillatelsen er at det f\u00f8r innvilgelse av midlertidig 4 brukstillatelse/ferdigattest m\u00e5 dokumenteres at grunnmur er tilstrekkelig tett i forhold til grunnvannsforholdene i omr\u00e5det, jfr. uttalelse fra Bergen Vann av 31.01.2023 5. Fagetaten utferdiger formell underretning om vedtak i tr\u00e5d med forvaltningslovens og plan- og bygningslovens regler. Begrunnelse for UMBY sitt vedtak: Saken gjelder s\u00f8knad om \u00e5 etablere 5 boenheter i bygg i Land\u00e5slien 17, 19, 21, 25 og 27 som tidligere har inneholdt n\u00e6ringslokaler. Tiltakshaver er Strimmelen Borettslag. Denne s\u00f8knaden om bruksendring fra n\u00e6ring til bolig m\u00e5 ses i sammenheng med annen transformasjon av borettslagets bygningsmasse, hvoretter 32 hybler er godkjent ombygd til 16 leiligheter. I sum vil det s\u00e5ledes ikke v\u00e6re slik at tiltakene medf\u00f8rer st\u00f8rre trafikk til borettslagets eiendom. Bymilj\u00f8etaten har under alle omstendigheter innvilget s\u00f8knad om \u00f8kt bruk av avkj\u00f8rsel for de 5 enhetene i vedtak av 03.05.2024. UMBY befarte eiendommen torsdag 17. oktober, og fikk da et inntrykk av romf\u00f8lelse og h\u00f8yde samt beskaffenhet ellers. Man fikk ogs\u00e5 fra utsiden de tilsvarende deler av borettslaget sokkeletasje som tidligere er godkjent endret til beboelsesform\u00e5l. Dispensasjon fra KPAs reguleringsplankrav S\u00f8knaden om bruksendring av bygningsmassen fra n\u00e6ring til bolig fordrer dispensasjon fra KPAs bestemmelse om reguleringsplankrav i \u00a7 3.1. Lovens vilk\u00e5r for \u00e5 kunne dispensere fremg\u00e5r av pbl. \u00a7 19-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb UMBY legger til grunn at lovens vilk\u00e5r for \u00e5 kunne innvilge dispensasjon er til stede i denne saken. Begrunnelsen for planbestemmelsen om reguleringsplankrav er at en \u00f8nsker \u00e5 vurdere tiltaket i en helhetlig planmessig kontekst, der s\u00e6rlig hensynene til infrastruktur, naboer- og omgivelser og naturhensyn er viktig. Videre er det et hensyn bak plankravet at ulike interesser gis anledning til \u00e5 komme med innspill gjennom offentlig h\u00f8ring/ettersyn. I plan- og bygningsetatens vedtak ble det lagt til grunn at \u00abtrafikksituasjonen ikke er tilstrekkelig belyst i s\u00f8knaden\u00bb, og dette var hovedbegrunnelsen for \u00e5 avsl\u00e5 s\u00f8knad om dispensasjon fra plankrav. I etterkant av PBEs vedtak den 07.12.2023 har Bymilj\u00f8etaten i vedtak av 03.05.2024 innvilget s\u00f8knad om \u00f8kt bruk av avkj\u00f8rsel. Dette inneb\u00e6rer at tiltakets trafikale konsekvenser n\u00e5 har v\u00e6rt vurdert av relevante vegmyndighet \u2013 og funnet \u00e5 v\u00e6re uproblematisk. UMBY legger ogs\u00e5 vekt p\u00e5 at forskjellen i trafikk til borettslaget som helhet ikke kan antas \u00e5 ville \u00f8ke som f\u00f8lge av den transformasjonen som her behandles. Ogs\u00e5 n\u00e6ringsvirksomheten m\u00e5 antas \u00e5 ha generert en del trafikk. Videre har andre deler av bygningsmassen blitt godkjent ombygd fra 32 hybler til 16 leiligheter. Den totale trafikkmengden til borettslaget vil s\u00e5ledes ikke endres vesentlig. Det er heller ikke andre infrastrukturforhold som krever reguleringsplanbehandling. Boligene vil ligge godt til i forhold til kollektivtransport \u2013 og tjenestetilbud. Renovasjonsforhold er avklart med BIR. Ingen naboer har protestert p\u00e5 bruksendringen. Og relevante sektormyndigheter har f\u00e5tt uttale deg ifbm dispensasjons- og byggesaken. Naturforhold ber\u00f8res ikke. Dispensasjon kommer s\u00e5ledes ikke vesentlig i konflikt med hensynet bak bestemmelsen. Fordelene med \u00e5 dispensere fra KPAs reguleringsplan er ogs\u00e5 vesentlig st\u00f8rre enn ulempene etter en samlet vurdering. Det er i et klima- og arealperspektiv veldig positivt at bygningsmasse gjenbrukes til form\u00e5l samfunnet trenger. Det reduserer behovet for nybygg 5 p\u00e5 jomfruelig byggegrunn. Det er ogs\u00e5 en fordel at byen f\u00e5r 5 nye boliger i et sentralt beliggende omr\u00e5de med god kollektivdekning, og at bygge-bransjen f\u00e5r oppdrag som sikrer arbeidsplasser. Det er alltid en viss ulempe at dispensasjon ikke gir samme brede mulighet til involvering for en planprosess. Denne ulempen vurderes imidlertid som liten i lys av at ingen naboer er imot tiltaket \u2013 og at alle sektormyndigheter har f\u00e5tt uttale seg. Fordelene vurderes derfor som klart st\u00f8rre enn ulempene etter en samlet vurdering. Begge lovens vilk\u00e5r for \u00e5 kunne dispensere fra KPAs plankrav er oppfylt, og UMBY velger da \u00e5 benytte den diskresjon\u00e6re adgangen til \u00e5 innvilge dispensasjonen. Unntak fra TEK17 sitt krav om innvendig takh\u00f8yde p\u00e5 240 cm I byggeteknisk forskrift heter det som f\u00f8lger i \u00a7 12-7: \u00ab2) For romh\u00f8yde i boenheter gjelder f\u00f8lgende: a) Rom for varig opphold skal ha h\u00f8yde minimum 2,4 m.\u00bb Det f\u00f8lger allerede av Direktoratet for Byggekvalitet sine pre-aksepterte ytelser at deler av et rom for varig opphold med horisontal himling kan ha h\u00f8yde p\u00e5 minimum 2,2 m der dette ikke p\u00e5virker rommets tiltenkte funksjon. Dersom en ut over dette skal ha lavere romh\u00f8yde enn det som f\u00f8lger av TEK, s\u00e5 m\u00e5 unntak godkjennes med hjemmel i plan- og bygningslovens \u00a7 31-4. Denne bestemmelsen lyder: \u00abVed tiltak etter \u00a7 20-1 p\u00e5 eksisterende byggverk kan kommunen gi helt eller delvis unntak fra tekniske krav, dersom det vurderes som forsvarlig ut fra sikkerhet, helse og milj\u00f8. Ved vurderingen skal kommunen legge vekt p\u00e5 f\u00f8lgende: a. byggverkets alder, formell vernestatus, type, form\u00e5l, plassering, varigheten av tiltaket og n\u00e5v\u00e6rende tekniske tilstand b. forhold som kan redusere negative konsekvenser ved at det gis unntak c. fordeler som oppn\u00e5s med tiltaket. Innen rammen av de hensyn loven skal ivareta, kan kommunen stille vilk\u00e5r som kan redusere ulemper eller skadevirkninger tillatelsen kan f\u00f8re til.(...)\u00bb S\u00f8knaden om unntak etter denne bestemmelsen er for UMBY grundigere opplyst enn hva tilfellet var for PBE og byr\u00e5det. I opprinnelig s\u00f8knad var det opplyst at takh\u00f8yde ville v\u00e6re 2,3 m \u2013 og dette avviket ble funnet \u00e5 v\u00e6re for stort til \u00e5 innvilge unntak. I ettertid har det i supplerende skriv fra s\u00f8ker av 12.09.2024 blitt gitt mer n\u00f8yaktige opplysninger om rom\u00f8yder \u2013 som viser at det er mer h\u00f8yde enn f\u00f8rst antatt. Videre har det blitt opplyst fra tiltakshaverunder deputasjonsinnlegg at det vil v\u00e6re teknisk mulig \u00e5 oppn\u00e5 noe st\u00f8rre h\u00f8yde enn f\u00f8rst antatt. UMBY har p\u00e5 denne bakgrunn konkludert med at s\u00e5 lenge snitth\u00f8yde for rom for varig opphold i alle de 5 boenhetene er p\u00e5 er p\u00e5 minst 235 cm, s\u00e5 er romh\u00f8yden tilstrekkelig forsvarlig til at unntak kan innvilges. I vurderingen er det vektlagt at det er en fordel at det oppn\u00e5s 5 boenheter i et sentralt str\u00f8k i Bergen med god kollektivdekning, og at det i et milj\u00f8- og arealperspektiv er positivt at bygg gjenbrukes til form\u00e5l samfunnet har bruk for. Negative konsekvenser er avhjulpet gjennom de begrensinger som ligger i vilk\u00e5ret \u2013 og at avviket fra normalreglene dermed blir lite. Byggetillatelse 6 Byggetillatelse skal etter pbl. \u00a7 21-4 innvilges dersom tiltak er i samsvar med lov, forskrift og plan. Det er gitt dispensasjon fra reguleringsplankrav i KPA og unntak fra TEK17me hensyn til takh\u00f8yde. \u00d8vrige forhold i s\u00f8knaden anses ikke \u00e5 v\u00e6re i strid med gjeldende regler og plangrunnlag. Likevel m\u00e5 tiltakshaver dokumentere at uteoppholdsarealene for tiltaket tilfredsstiller kvalitetskravene i KPA2018 \u00a7 14 mht. st\u00f8y. Det vises til fagnotatet i saken av 13.05.2024. Dette m\u00e5 gj\u00f8res senest i forbindelse med s\u00f8knad om brukstillatelse/ferdigattest \u2013 men b\u00f8r jo med fordel avklares f\u00f8r byggearbeidene igangsettes. Likeledes m\u00e5 det senest f\u00f8r innvilgelse av midlertidig brukstillatelse/ferdigattest v\u00e6re dokumentert at grunnmur er tilstrekkelig tett i forhold til grunnvannsforholdene i omr\u00e5det, jfr. uttalelse fra Bergen Vann av 31.01.2023. Dette kan gj\u00f8res gjennom uttalelse fra foretak med ansvarsrett for grunnforhold. UMBY vurderer at de visuelle kvalitetene er tilfredsstillende, jfr. pbl. \u00a7 29-1 og 2. UMBY vurderer at utskifting av tette d\u00f8rer med altand\u00f8rer i glass ikke kommer i konflikt med Kommunedelplan Land\u00e5s Plannr:9730000. I \u00a7 3-4 i planbestemmelsene heter det: \u00abVed utbedring av fasder, skifting av vinduer , ytterd\u00f8rer eller balkonger skal det opprinnelige fasadeuttrykk med materialvirkning, fargebruk og vindusplassering s\u00f8kes opprettholdt.\u00bb Dette er for det f\u00f8rste ikke en bestemmelse uformet som at absolutt p\u00e5bud, jfr. ordlyden \u00abs\u00f8kes opprettholdt\u00bb. Det kan s\u00e5ledes neppe v\u00e6re avslagsgrunn, s\u00e5 lenge det estetiske utrykket er forsvarlig. Videre vurderes at fasadeutrykket som s\u00e5dan vil opprettholdes, selv om tette d\u00f8rer erstattes med altand\u00f8rer i glass. Det vises ogs\u00e5 til at boenhetene som allerede var godkjent hadde altand\u00f8rer med glass. I fagnotatet av 13.05.2024 heter det videre at \u00abFagetaten viser til de s\u00e6rlige f\u00f8ringer for visuelle kvaliteter som f\u00f8lger av kommunedelplanen hvor det f\u00f8lger av \u00a7 3.2 at \u00abved skiftning av vindu skal n\u00e5v\u00e6rende vindusplassering og proporsjoner beholdes\u00bb.\u00bb S\u00e5 langt UMBY kan konstatere s\u00e5 stemmer det ikke av bestemmelsene i KDP har ufravikelige bestemmelser om at \u00ab \u00abved skiftning av vindu skal n\u00e5v\u00e6rende vindusplassering og proporsjoner beholdes\u00bb. Paragraf 3.2 i bestemmelsene lyder som f\u00f8lger: \u00ab\u00a73.2. Ved behandling av byggesaker i boligomr\u00e5der som nevnt i \u00a73.1 gjelder heftet \u201dArkitektonisk stedsanalyse\u201d med tilh\u00f8rende \u201dVeiviser i Land\u00e5s bebyggelse\u201d som retningslinjer for vurdering av alle prosjekter for nybygg og/eller tilbygg. I tillegg gjelder registeret over \u201dVerneverdige bygninger og bygningsmilj\u00f8er i Land\u00e5s bydel\u201d som retningslinjer tilsvarende.\u00bb Som det her fremg\u00e5r er det kun tale om retningslinjer, som ikke gjelder med rettslig bindende virkning. Med hjemmel i plan- og bygningslovens \u00a7 20-1, jfr. \u00a7 20-2 og \u00a7 21-4 innvilges s\u00f8knad om bruksendring fra n\u00e6ringslokale til 5 boliger, i tr\u00e5d med s\u00f8knadens vedlagte tegninger. Vilk\u00e5r for bygge-tillatelsen er at det f\u00f8r innvilgelse av midlertidig brukstillatelse/ferdigattest m\u00e5 redegj\u00f8res for at uteoppholdsarealene i tiltaket tilfredsstiller kvalitetskravene i KPA2018 \u00a7 14 mht. st\u00f8y. Vilk\u00e5r for byggetillatelsen er at det f\u00f8r innvilgelse av midlertidig brukstillatelse/ferdigattest m\u00e5 dokumenteres at grunnmur er tilstrekkelig tett i forhold til grunnvannsforholdene i omr\u00e5det, jfr. uttalelse fra Bergen Vann av 31.01.2023 7 Votering: Alternativt forslag punkt 1-5 fra H, FrP, BL, INP og Sp, fremsatt av Lars Selmar Alsaker (H), ble vedtatt med 10 stemmer (H, FrP, BL, V, INP, Sp). Innstillingen fikk 7 stemmer (A, SV, MDG, R), og var dermed falt. Utvalg for milj\u00f8 og byutvikling behandlet saken i m\u00f8tet 19.09.2024 sak 324/24 og fattet f\u00f8lgende vedtak: Saken utsettes for felles befaring/eventuelt faktainnhenting. Byr\u00e5det behandlet saken i m\u00f8tet 05.09.2024 sak 266/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Plan- og bygningsetatens vedtak datert 07.12.2023 opprettholdes. Klagen tas ikke til f\u00f8lge. 8 "
}