{
  "dokument_id": "426edfec-5e82-5b08-a743-630c04481880",
  "doc_type": "case_attachment",
  "kommune": 4601,
  "tittel": "NVEs godkjennelse av detaljplan",
  "url": "https://bergen.kommune.no/politikere-utvalg/api/fil/bk360/12185740/NVEs-godkjennelse-av-detaljplan",
  "tekst": "BERGEN KOMMUNE Postboks 7700 5020 BERGEN V\u00e5r dato: 17.01.2025 V\u00e5r ref.: 201304284-30 Oppgis ved henvendelse Deres ref.: 2018/11988-27 Tekniske planer for delvis nedlegging av dam Storediket i Bergen kommune. Godkjenning \u2013 vedtak. Det vises til dere brev av 21.11.2024 med vedlagt tekniske planer for delvis nedlegging (riving og vannh\u00e5ndtering) av dam Storediket i Bergen kommune. Teknisk plan er utarbeidet av Norconsult og datert 20.2.2023. Dam Storediket er en kombinert mur- og fyllingsdam med h\u00f8yde ca. 16, samlet kronelengde p\u00e5 ca. 130 m og den er i dag plassert i konsekvensklasse 4, jf. NVEs vedtak 6.9.2013. Bergen kommune \u00f8nsker \u00e5 legge ned dammen, istedenfor \u00e5 fornye anlegget ihht. damsikkerhetsforskriften. NVE har i brev av 19.12.2023 gitt tillatelse til delvis nedlegging etter vannressursloven \u00a7 8. I konsesjonen er det fastsl\u00e5tt at dammen etter nedlegging ikke lenger er \u00e5 anse som et vassdragsanlegg. Vedtak NVE godkjenner den tekniske planen for delvis nedlegging av dam Storediket. Vedtaket har hjemmel i forskrift om sikkerhet ved vassdragsanlegg (damsikkerhetsforskriften) \u00a7 5-2. Begrunnelse NVE har kontrollert at omfanget av den tekniske planen er tilfredsstillende, og vi forutsetter at bestemmelsene i damsikkerhetsforskriften \u00a7 5-2 er oppfylt. Fagansvarlige Den tekniske planen er utarbeidet av Hans Martin Skjefstad og Torbj\u00f8rn Kirkhorn og kontrollert av Torbj\u00f8rn Kirkhorn, Gunnar Fiskum og Carolina Frias Uribe. Skjefstad er NVE-godkjent fagansvarlig i fagomr\u00e5de I (betong-/murdammer med fundament) for alle konsekvensklasser. Kirkhorn er NVE-godkjent fagansvarlig i fagomr\u00e5de IV (flomhydrologi) for alle konsekvensklasser. E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 Uribe er NVE-godkjent fagansvarlig i fagomr\u00e5de V (hydraulikk og flomavledning) for alle konsekvensklasser. Kravet til kvalifikasjoner i damsikkerhetsforskriften \u00a7 5-2 tredje ledd er dermed tilfredsstilt. Kommentarer Godkjenning av den tekniske planen er basert p\u00e5 at den ikke g\u00e5r ut over vilk\u00e5r og forutsetninger gitt i konsesjonen. Detaljplan for milj\u00f8 og landskap er godkjent av NVE 13.1.2025. Gjenv\u00e6rende damdeler, samt oppstr\u00f8ms dam (som n\u00e5 ligger inni magasinet), vil ikke omfattes av damsikkerhetsforskriften etter nedlegging. Mottatt planer inneholder derfor bare en beskrivelse av arbeidene med hovedfokus p\u00e5 vannh\u00e5ndtering. Vannveien fra fremtidig nytt Storediket og til nedstr\u00f8ms side av dammen, etableres og utvides slik at en 200-\u00e5rsflom med klimap\u00e5slag ikke vil f\u00f8re til vanntrykk mot de gamle damkonstruksjonene. En 200-\u00e5rsflom med klimap\u00e5slag er i dette tilfelle st\u00f8rre enn en 1000-\u00e5rsflom. Ved denne flomst\u00f8rrelsen, vil det heller ikke v\u00e6re vann inntil damfot ved dam Storediket etter nedlegging. Det er ikke n\u00f8dvendig \u00e5 sende NVE dokumentasjon ihht. damsikkerhetsforskriften \u00a7 6-1. Vi ber om \u00e5 f\u00e5 tilsendt oppdaterte tegninger og bilder av gjenv\u00e6rende konstruksjon, etter at arbeidene er avsluttet. Med hilsen Karen Marie Straume Senioringeni\u00f8r Godkjent av Wolf-Dietrich Marchand Senioringeni\u00f8r Godkjent av Andreu Regu\u00e9 Barrufet Seksjonssjef Godkjent i henhold til NVE sine interne rutiner. Kopimottakerliste: Norconsult AS - Bergen - Hans Martin Skjefstad BERGEN VANN - Rune Enges\u00e6ter TBMV - Seksjon for milj\u00f8tilsyn vassdragsanlegg - Silvia Gundersen Kristiansen EKG - Seksjon for grunnvann- og vassdragskonsesjoner - Silje Aakre Solheim 2 "
}