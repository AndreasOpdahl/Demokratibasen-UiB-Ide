{
  "dokument_id": "8a6f891a-96bf-52f2-acef-23f5f1c68199",
  "doc_type": "case_attachment",
  "kommune": 4601,
  "tittel": "Prosedyre i vold og trusler. Forebygging, h\u00e5ndtering og oppf\u00f8lging.",
  "url": "https://bergen.kommune.no/politikere-utvalg/api/fil/bk360/8486829/Prosedyre-i-vold-og-trusler-Forebygging-handtering-og-oppfolging-",
  "tekst": " Dokument \u00abBk - Prosedyre i vold og trusler: forebygging, h\u00e5ndtering og oppf\u00f8lging.\u00bb, ID 2334 - BkKvalitet Bk - Prosedyre i vold og trusler: forebygging, h\u00e5ndtering og oppf\u00f8lging. Enheter: Bergen kommune (med underliggende enheter) Gyldig fra: 02.06.2023 Revisjon: 2.5 Godkjent av: Barbro Sofie Lie Revisjonsfrist: 01.06.2024 ID: 2334 1. Hensikt Sikre at ansatte i Bergen kommune s\u00e5 langt det er mulig beskyttes mot vold og trusler i sitt arbeid. Sikre at enhetene i Bergen kommune har kunnskap om og rutiner for: forebygging av vold og trusler h\u00e5ndtering av vold- og trusselsituasjoner oppf\u00f8lging av ansatte som utsettes for vold og trusler 2. Omfang Prosedyren gjelder for alle resultatenheter i Bergen kommune. 3. M\u00e5lgruppe Prim\u00e6rt resultatenhetsleder og leder med personalansvar. Ogs\u00e5 vernetjenesten, tillitsvalgte, personalr\u00e5dgivere og dedikerte HMS-ressurser. 4. Forankring Arbeidsmilj\u00f8loven \u00a74-1 stiller krav om et fullt forsvarlig arbeidsmilj\u00f8 for de ansatte. Dette gjelder faktorer i arbeidsmilj\u00f8et som kan innvirke p\u00e5 arbeidstakernes fysiske og psykiske helse og velferd. Forskrift om utf\u00f8relse av arbeid Kapittel 23A Arbeid som kan medf\u00f8re fare for \u00e5 bli utsatt for vold og trussel om vold Her utdypes krav om risikovurdering, oppl\u00e6ring, informasjon, tiltak og oppf\u00f8lging etter hendelser. Arbeidsmilj\u00f8loven \u00a74-3 3. Arbeidstaker skal ikke utsettes for trakassering eller annen utilb\u00f8rlig opptreden. 4. Arbeidstaker skal, s\u00e5 langt det er mulig, beskyttes mot vold, trusler og uheldige belastninger som f\u00f8lge av kontakt med andre. Likestillings og diskrimineringsloven \u00a713. Forbud mot \u00e5 trakassere omtaler trakassering og seksuell trakassering. 5. Definisjoner og begreper Vold og trusler: er hendelser hvor arbeidstakere blir fysisk eller verbalt angrepet i situasjoner som har forbindelse med deres arbeid, og som inneb\u00e6rer en \u00e5penlys eller antydet trussel mot deres sikkerhet, helse eller velv\u00e6re. Fysisk vold: som prim\u00e6rt gir skade p\u00e5 kroppen. Psykiske skader kan oppst\u00e5 som f\u00f8lge av \u00e5 bli utsatt for slik vold. Psykisk vold: trusler og truende atferd som kan uttrykkes b\u00e5de verbalt, gjennom kroppsspr\u00e5k og ved skade p\u00e5 materiell. Hensikten er \u00e5 skape psykisk ubehag, frykt, engstelse og/eller usikkerhet. Trakassering: Med trakassering menes handlinger, unnlatelser eller ytringer som har som form\u00e5l eller virkning \u00e5 v\u00e6re krenkende, skremmende, fiendtlige, nedverdigende eller ydmykende. Seksuell trakassering: Med seksuell trakassering menes enhver form for u\u00f8nsket seksuell oppmerksomhet som har som form\u00e5l eller virkning \u00e5 v\u00e6re krenkende, skremmende, fiendtlig, nedverdigende, ydmykende eller plagsom. 6. Roller og ansvar Arbeidsmilj\u00f8loven \u00a73 og 4 stiller krav til systematisk HMS-arbeid p\u00e5 alle plan i virksomheten. Ansvar for dette arbeidet ligger hos leder, men det er mange som har sentrale roller i det systematiske HMS-arbeidet, herunder 1/4 Dokument \u00abBk - Prosedyre i vold og trusler: forebygging, h\u00e5ndtering og oppf\u00f8lging.\u00bb, ID 2334 - BkKvalitet vold og trusler. F\u00f8lgende er en oversikt over flere av rollene: 6.1 Leder Leder har ansvar for det systematiske HMS-arbeidet p\u00e5 enheten. Dette skal gj\u00f8res i samarbeid med arbeidstakerne og deres tillitsvalgte. Aml. \u00a7 3-1(1) \u00c5 jobbe systematisk med vold og trusler betyr at leder etterlever krav definert i arbeidsmilj\u00f8loven, ogs\u00e5 Forskrift om utf\u00f8relse av arbeid Kapittel 23A 6.2 Verneombud Verneombud skal ivareta arbeidstakernes interesser i saker som ang\u00e5r arbeidsmilj\u00f8 og skal s\u00e6rlig p\u00e5se at arbeid er tilrettelagt p\u00e5 forsvarlig m\u00e5te. Aml. \u00a7 6-2. N\u00e5r det gjelder vold og trusler, skal verneombud derfor (1) p\u00e5se at leder har fokus p\u00e5 vold og trusler og (2) medvirker ved \u00e5 delta aktivt i HMS-relaterte aktiviteter p\u00e5 enheten og som medlem av enhetens arbeidsmilj\u00f8gruppe, se punkt.6.5. 6.3 Bedriftshelsetjenesten Bedriftshelsetjenesten skal bist\u00e5 arbeidsgiver, arbeidstakerne, arbeidsmilj\u00f8utvalg og verneombud i deres arbeid med \u00e5 med \u00e5 skape sunne og trygge arbeidsforhold, jfr. Aml. \u00a7 3-3 og Forskrift om organisering, ledelse og medvirkning I Bergen kommune bist\u00e5r bedriftshelsetjenesten arbeidsgiver blant annet gjennom kurs og oppl\u00e6ring i forebygging, h\u00e5ndtering og oppf\u00f8lging etter en hendelse. 6.4 Hovedarbeidsmilj\u00f8utvalg og arbeidsmilj\u00f8utvalg, HAMU og AMU Hovedarbeidsmilj\u00f8utvalget og arbeidsmilj\u00f8utvalgene p\u00e5 byr\u00e5dsavdelingene skal n\u00f8ye f\u00f8lge utviklingen i sp\u00f8rsm\u00e5l som ang\u00e5r arbeidstakernes sikkerhet, helse og velferd. AMU skal behandle planer som kan f\u00e5 vesentlig betydning for arbeidsmilj\u00f8, jfr.Aml. \u00a7 7-2 N\u00e5r det gjelder vold og trusler skal utvalgene p\u00e5se at der er et systematisk arbeid innen forebygging av vold og trusler, blant annet ved \u00e5 f\u00f8lge utviklingen i sykefrav\u00e6rsrapporter og rapporter om HMS-avvik og u\u00f8nskede hendelser. 6.5 Arbeidsmilj\u00f8grupper, AMG De lokale arbeidsmilj\u00f8gruppene kan dr\u00f8fte vold og trusler lokalt og enhetsleder kan p\u00e5 bakgrunn av innspill vurdere egnede tiltak. Det er mulig \u00e5 l\u00f8fte prinsipielle saker av felles interesse p\u00e5 byr\u00e5dsavdelingen til arbeidsmilj\u00f8utvalgene. 6.6 Tillitsvalgte Tillitsvalgte skal ivareta medlemmenes interesser i henhold til lov og avtaleverk. Videre v\u00e6re en samarbeidspartner for arbeidsgiver i det systematiske arbeidet med \u00e5 forebygge trusler og vold. 6.7 De ansatte De ansatte skal aktivt medvirke ved gjennomf\u00f8ring av de tiltak som blir satt i verk for \u00e5 skape et godt og sikkert arbeidsmilj\u00f8, jfr. Aml. \u00a7 2-3(1) 7. Beskrivelse av aktiviteter 7.1 Veilederne Den tredelte tiln\u00e6rmingen er basert p\u00e5 en naturlig rekkef\u00f8lge: 1. Forebygging Bk - Veileder i forebygging av vold og trusler 2. H\u00e5ndtering Bk - Veileder i h\u00e5ndtering av vold og trusler 3. Oppf\u00f8lging Bk - Veileder i oppf\u00f8lging av vold og trusler De tre veilederne og denne prosedyren ses i sammenheng. 7.2 Lokale prosedyrer, veiledere og rutiner 7.2.1 Arbeidet med forebygging av vold og trusler skal inng\u00e5 som en del av helse, milj\u00f8 og sikkerhetsarbeidet (HMS) p\u00e5 det enkelte arbeidssted, hvilket inneb\u00e6rer at enheten skal ha et lokalt system, oppl\u00e6ring og rutiner for h\u00e5ndtering av trusler og vold. 7.2.2. Lokale prosedyrer, veiledere og rutiner skal v\u00e6re i tr\u00e5d med kommunens felles dokumenter og utfyller dem. Det anbefales \u00e5 begrense lokal produksjon til kun det som gjelder lokalt; se ogs\u00e5 pkt. 7.5. 2/4 Dokument \u00abBk - Prosedyre i vold og trusler: forebygging, h\u00e5ndtering og oppf\u00f8lging.\u00bb, ID 2334 - BkKvalitet 7.2.3 Lokale dokumenter kan da kobles til felles dokumenter i BkKvalitet. Ta kontakt med Avdeling for kvalitet og styring hvis du har behov for teknisk st\u00f8tte og veiledning i arbeid med lokale styrende dokumenter. E-post: aks@bergen.kommune.no 7.3 Systematisk HMS Som en del av leders systematiske HMS-arbeid vil arbeid med vold og trusler dokumenteres. Eksempler p\u00e5 dette er HMS-m\u00e5l og tiltak, risikovurdering og evaluering. Leder skal derfor gj\u00f8re seg kjent med Bk - Systematisk HMS-arbeid og benytte verkt\u00f8yene i BkKvalitet. 7.4 Rapportering av HMS-avvik og u\u00f8nskede hendelser 7.4.1. Leder skal oppfordre de ansatte til \u00e5 rapportere om HMS-avvik og u\u00f8nskede hendelser relatert til vold og trusler. 7.4.2. N\u00e5r leder saksbehandler blir han/hun kjent med utfordringsbildet i arbeidsmilj\u00f8et - tidspunkt, foranledning, frekvens, hvem det gjelder, hvem blir ber\u00f8rt, hvor det skjer. Det gir et godt grunnlag for \u00e5 arbeide med risikostyring og \u00e5 lage tiltak. Det er en sammenheng mellom antall rapporterte hendelser og lederens mulighet til \u00e5 identifisere problemer og trender, l\u00e6re, risikovurdere og velge egnede tiltak som reduserer sannsynligheten for vold og trusler, og gir best mulig utgangspunkt til \u00e5 h\u00e5ndtere situasjoner som likevel oppst\u00e5r. Det er vinn-vinn for den ansatte og tjenestemottaker at vi forebygger og h\u00e5ndterer situasjoner best mulig. Rapportering er avgj\u00f8rende for at det kan skje. 7.4.3. Rapporter gj\u00f8res tilgjengelige i BkKvalitet og i styringskortet. 7.5 Oppl\u00e6ring, informasjon og lokale prosedyrer 7.5.1. Alle enheter m\u00e5 sikre at de ansatte har n\u00f8dvendig oppl\u00e6ring og trening i \u00e5 h\u00e5ndtere de volds- og trusselssituasjonene som kan oppst\u00e5 i deres enhet. 7.5.2. Det m\u00e5 sikres at de ansatte har n\u00f8dvendig informasjon om risikobildet p\u00e5 deres arbeidssteder. V\u00e6r oppmerksom p\u00e5 at slik informasjon m\u00e5 inng\u00e5 i rutinen for \u00e5 ta imot nyansatte og vikarer, ogs\u00e5 etter permisjoner og lengre sykemeldinger. De ansatte skal holdes l\u00f8pende orientert om utviklinger i risikobildet, og om tiltak/rutiner. 7.5.3. Utover det som dekkes av Bergen kommunes felles prosedyre og veiledere om vold og trusler m\u00e5 den enkelte resultatenhet vurdere behov for \u00e5 utarbeide lokale prosedyrer, veiledere og rutiner for \u00e5 forebygge og h\u00e5ndtere de trussel- og voldssituasjonene som kan oppst\u00e5 p\u00e5 deres arbeidssteder. Konkret utarbeides rutiner som svarer p\u00e5 det spesifikke risikobildet p\u00e5 arbeidsstedet. Dette vil henge sammen med type tjenester som leveres. Arbeid med risikovurdering vil belyse rutinene som m\u00e5 utvikles om de ikke allerede eksisterer. Se ogs\u00e5 pkt.7.2. 7.5.4 Evaluering av vold og trusselhendelser er en del av det systematiske HMS-arbeidet hvor hensikten er \u00e5 sikre l\u00e6ring og forebygge at avvik/hendelser skjer igjen. Det kan v\u00e6re behov for \u00e5 oppdatere kurs og risikovurderinger og oppdatere lokale prosedyrer og tiltak som en konsekvens av evalueringen. 7.6 Samarbeid og medvirkning De ansattes representanter - verneombud, tillitsvalgte, og evt. \u00f8vrige medlemmer av AMG - tas med p\u00e5 r\u00e5d og medvirker underveis, jfr. pkt. 6. 8. Intern revisjon I forbindelse med intern revisjon og evt.etterkontroll, vil f\u00f8lgende v\u00e6re revisjonsgrunnlag: Forskrift om utf\u00f8relse av arbeid Kapittel 23A Arbeid som kan medf\u00f8re fare for \u00e5 bli utsatt for vold og trussel om vold Arbeidsmilj\u00f8loven \u00a74-3 Likestillings og diskrimineringsloven \u00a713. Forbud mot \u00e5 trakassere Bk - Prosedyre i vold og trusler: forebygging, h\u00e5ndtering og oppf\u00f8lging. Bk - Veileder i forebygging av vold og trusler 3/4 Dokument \u00abBk - Prosedyre i vold og trusler: forebygging, h\u00e5ndtering og oppf\u00f8lging.\u00bb, ID 2334 - BkKvalitet Bk - Veileder i h\u00e5ndtering av vold og trusler Bk - Veileder i oppf\u00f8lging av vold og trusler Det legges til grunn at en revisjon vil basere seg p\u00e5 en totalvurdering av oppflyllelse av krav i lov, forskrift, prosedyre og veilederne, samt vurderingene gjort i forbindelse med forebyggings-, h\u00e5ndterings- og oppf\u00f8lgingsarbeid. Lokale prosedyrer, veiledere og rutiner blir ogs\u00e5 vurdert. 4/4 "
}