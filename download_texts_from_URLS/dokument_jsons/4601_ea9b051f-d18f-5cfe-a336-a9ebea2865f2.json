{
  "dokument_id": "ea9b051f-d18f-5cfe-a336-a9ebea2865f2",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/10120807/Soknad-om-dispensasjon",
  "tekst": "PLAN- OG BYGNINGSETATEN BYGGESAKSAVDELINGEN Johannes Bruns gate 12 Postboks 7700, 5020 Bergen 17.11.2023 S\u00f8knad om dispensasjon i gnr. 41 bnr. 330, Hopsneset I forbindelse med s\u00f8knad om oppf\u00f8ring av flytebrygge p\u00e5 eiendommen, s\u00f8kes det om dispensasjon fra form\u00e5let \u00abkombinerte form\u00e5l i sj\u00f8 og vassdrag\u00bb. S\u00f8knaden viser hvorfor vi mener det er mulig \u00e5 gi dispensasjon i dette tilfellet Bakgrunn Det er s\u00f8kt om oppf\u00f8ring av flytebrygge (leddet utrigger) ved naustet p\u00e5 eiendommen den 15.09.2023. Det ble den 20.09.2023 sendt ut mangelbrev om behov for dispensasjon fra form\u00e5let. Flytebryggen skal oppf\u00f8res i Hopsbukten ved naustomr\u00e5det p\u00e5 Christineholm. Omr\u00e5det ligger i kombinerte form\u00e5l i sj\u00f8 og vassdrag. Etter KPA 2018 \u00a7 32.9.1 kan det i form\u00e5let ikke tillates \u00abinngrep og faste installasjoner\u00bb. Flytebryggen vil v\u00e6re en fast installasjon er derfor som utgangspunkt ikke tillatt. Det s\u00f8kes derfor om dispensasjon fra bestemmelsen Regelverk: Den klare hovedregelen er at bestemmelsene i en reguleringsplan skal overholdes inntil planen oppheves eller endres.() Plan og bygningsloven \u00a7 19-1 \u00e5pner for at det kan gis dispensasjon. De n\u00e6rmere vilk\u00e5r fremg\u00e5r av \u00a7 19-2 (2), f\u00f8rste og annet punkt. Etter f\u00f8rste punkt kan dispensasjon ikke gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse blir \u00abvesentlig tilsidesatt\u00bb. Videre m\u00e5 fordelene ved \u00e5 gi dispensasjon v\u00e6re \u00abklart st\u00f8rre\u00bb enn ulempene. Vilk\u00e5rene er kumulative. Vilk\u00e5ret \u00abVesentlig tilsidesatt\u00bb viser til at hensynene bak kravet om reguleringsplan m\u00e5 v\u00e6re tilstrekkelig ivaretatt for at dispansensasjon skal kunne gis. Dette er i tr\u00e5d med tanken bak dispensasjonsadgangen, som er \u00e5 sikre fleksibilitet i behandling av enkeltsaker, jf NOU 2005:12 s. 264. Dette st\u00f8ttes ogs\u00e5 av generelle effektivitetshensyn. Ordlyden \u00abKlart st\u00f8rre\u00bb viser til at det m\u00e5 foretas en samlet vurdering av fordelene og ulempene, hvor fordelen ved \u00e5 gi dispensasjon m\u00e5 v\u00e6re tydelig for at dispensasjon skal kunne gis. S\u00f8knad om dispensasjon fra KPA 2018 \u00a7 32.9.1 kombinerte form\u00e5l i sj\u00f8 og vassdrag Vesentlig tilsidesatt Det s\u00f8kes dispensasjon fra KPA 2018 \u00a7 32.9.1. Form\u00e5let med bestemmelsen er blant annet \u00e5 sikre allmennheten tilgang p\u00e5 sj\u00f8en og \u00e5 sikre plante og dyreliv, bestemmelsen har ogs\u00e5 en side mot andre allmenne interesser som natur- og kulturmilj\u00f8, friluftsliv og landskap. I fagnotatet til KPA 2018 er det presisert at natur- og friluftshensyn skal vektlegges.1 Det f\u00f8rste som vurderes er hensynet til allemannsretten og tilgjengelighet i strandsonen. Flytebryggen skal oppf\u00f8res i et etablert naustomr\u00e5de. Eiendommen har b\u00e5de naust og godkjent steinkai i og ved sj\u00f8en. En dispensasjon vil derfor ikke f\u00f8re til en ytterligere privatisering av sj\u00f8linjen p\u00e5 stedet. Strandsonen er bebygd med naust men er ellers tilgjengelig, tiltaket vil ikke endre p\u00e5 dette. Det er klart at tiltaket ikke kommer i strid med hensynet til allmenn tilgjengelighet. Det er allerede oppf\u00f8rt lovlige naust og steinkaier langs sj\u00f8fronten. Det gj\u00f8res derfor ikke en videre vurdering av hensynet til \u00e5 begrense fortetting i strandsonen. Hovedvurderingsmomentet blir derfor om ny flytebrygge vesentlig tilsidesetter hensynet til natur og friluftsliv. 1 Fagnotat til KPA 2018 saksnr.: 201418880/1274 s. 32 Det skal oppf\u00f8res en flytebrygge. Bryggen monteres til eksisterende steinkai. Det f\u00f8lger av tiltakets natur at det ikke er et varig inngrep, som ikke vil f\u00f8re til varige konsekvenser for naturen i omr\u00e5det. Flytebrygger kan enkelt reverseres, for eksempel som f\u00f8lge av endret adferd for sj\u00f8liv, alger, tang og tare. Materialene vil v\u00e6re sk\u00e5nsomme mot naturen. Landgangen er laget av tre og aluminium. Det har blitt opplyst om at flytebryggen er fri for milj\u00f8gifter og med moderne godkjenning. Sj\u00f8bunnen vil i det vesentlige v\u00e6re uber\u00f8rt og bevart som tidligere. Det er heller ikke kartlagt gyteomr\u00e5der eller andre forhold som tilsier at terskelen for tiltak b\u00f8r v\u00e6re h\u00f8yere enn normalt. Undersiden av kaien fungerer som en egen biotop. sj\u00f8dyr, skjell, tang og tare vil trives sv\u00e6rt godt. Det er klart at utleggingen av bryggen ikke vil f\u00f8re til vesentlige negative konsekvenser for hensynet til naturen p\u00e5 stedet. Et annet viktig hensyn er friluftsliv. Nord\u00e5svannet er et sentralt vann i Bergen kommune og er derfor under stadig press fra ulike brukergrupper. P\u00e5 grunn av den sentrale beliggenheten er det sv\u00e6rt viktig at sj\u00f8en og bruken av sj\u00f8en er tilgjengelig for alle, ogs\u00e5 de som ikke bor i umiddelbar n\u00e6rhet til vannet. I arbeidet med kommuneplanens arealdel 2018-2030 (KPA 2018), ble det besluttet \u00e5 skjerpe inn mulighetene for \u00e5 oppf\u00f8re individuelle brygger og naust i omr\u00e5det. Dette var p\u00e5 bakgrunn av et politisk \u00f8nske om \u00e5 stoppe utbyggings og privatiseringspress, men ogs\u00e5 p\u00e5 grunn av statlige f\u00f8ringer. I innsigelse fra Fylkesmannen (n\u00e5 Statsforvalteren) i Vestland ble det uttrykkelig uttalt at sm\u00e5b\u00e5tanlegg bidrar til \u00e5 privatisere og legge beslag p\u00e5 verdifull strandsone og sj\u00f8. En privat flytebrygge vil som utgangspunkt stride direkte mot hensynene bak friluftsliv. Den videre vurderingen vil dreie seg om en dispensasjon til \u00e5 oppf\u00f8re flytebryggen vil vesentlig stride mot dette hensynet. Selv om faste installasjoner ikke er tillatt, er det hovedsakelig private flytebrygger som direkte strider mot form\u00e5let. En flytebrygge kan komme i konflikt med naturhensyn, men det er ikke opplagt at denne vil stride mot friluftsliv. Brygger kan v\u00e6re viktige tilkomster til offentlige sj\u00f8areler. Dette kommer til uttrykk i retningslinjer for strandsonevern, hvor det fremg\u00e5r at: \u00abDet kan v\u00e6re grunnlag for \u00e5 tillate visse tiltak n\u00e6r sj\u00f8en, som for eksempel brygger, naust, n\u00e6ringstiltak og sj\u00f8rettede reiselivsanlegg. Slik tiltak b\u00f8r samles og lokaliseres i tilknytning til annen bebyggelse. Felles brygger og naust b\u00f8r prioriteres\u00bb2 P\u00e5 bakgrunn av dette er det klart at terskelen for \u00e5 fravike hensynet blir lavere dersom bryggen brukes av flere. Terskelen vil v\u00e6re h\u00f8y dersom bryggen bare betjener en eiendom og vesentlig h\u00f8yere dersom denne eiendommen er en hytte eller privatbolig. Planlagt tiltak ligger ved et naust, uten overnattingsmuligheter. Videre skal det tinglyses en rett p\u00e5 at naboeiendommen kan bruke flytebryggen. Det kan stilles vilk\u00e5r om dette for dispensasjonen. Disse forholdene gj\u00f8r at privatiseringseffekten blir mindre tyngende. Et annet moment ved vurderingen vil v\u00e6re eksisterende forhold. Det skal normalt sett mindre til for \u00e5 tillate dispensasjon dersom omr\u00e5det fremst\u00e5r bedre eller uendret, sammenlignet med eksisterende situasjon. Som nevnt tidligere er det allerede etablert godkjent naust og steinkai p\u00e5 landeiendommen. Tiltaket vil derfor ikke f\u00f8re til en vesentlig endring omr\u00e5dets karakter. Situasjonen ville v\u00e6rt en helt annen, dersom det var planlagt en flytebrygge ved en uber\u00f8rt strandsone. Tiltaket vil heller ikke f\u00f8re til vesentlig endring av eksisterende bruk. Steinkaien brukes som b\u00e5tplass og det eneste begrensningen i bruken er at det vil v\u00e6re upraktisk \u00e5 fort\u00f8ye flere b\u00e5ter p\u00e5 utsiden av hverandre. Ny flytebrygge vil gi en mer anvendelig b\u00e5tplass, men det kan ikke legges til grunn at flytebryggen f\u00f8rer til en helt ny eller vesentlig endret bruk. I nabomerknader har det v\u00e6rt lagt vekt p\u00e5 at flytebryggen kan f\u00f8re til at tilkomsten for andre b\u00e5ter i omr\u00e5det blir sterkt begrenset. Her vil vi kort bemerke at flytebryggen ikke f\u00f8rer til st\u00f8rre begrensninger enn b\u00e5tene som allerede er fort\u00f8yd i n\u00e6rhet til omr\u00e5det. En eventuell begrensning vil f\u00f8rst og fremst v\u00e6re en 2 Statlige planretningslinjer for differensiert forvaltning av strandsonen langs sj\u00f8en, punkt 10.2 bekvemelighetsulempe for st\u00f8rre fart\u00f8y. Utliggeren vil ikke f\u00f8re til praktiske konsekvenser for ikke-motoriserte fart\u00f8y som kajak, rob\u00e5ter eller stand-up-paddle brett. Det understrekes her at kombinert form\u00e5l for sj\u00f8 og vassdrag ogs\u00e5 har regler som tydeliggj\u00f8r at form\u00e5let favoriserer ikke-motorisert aktivitet. Dette kommer blant annet til uttrykk gjennom p\u00e5budt lav hastighet i et 100 meters belte fra strandsonen. Utstikkeren vil v\u00e6re p\u00e5 12 m. Landgangen har en maksimumsbredde p\u00e5 1,5 m, mens selve utliggeren er 1 meter bred. Utformingen gj\u00f8r at 88 m av den s\u00e6rskilt vernede sonen vil v\u00e6re uber\u00f8rt. Et avvik p\u00e5 12 m i umiddelbar n\u00e6rhet til et naustomr\u00e5de vil ikke komme vesentlig i konflikt med hensynet til ikke-motoriserte brukere. Det faktiske forholdene p\u00e5 stedet f\u00f8rer til at dispensasjon fra form\u00e5let for flytebrygge ikke vesentlig tilsidesetter hensynet bak regelen. Videre vurderes det om det finnes andre forhold som ogs\u00e5 kan belyse situasjonen. Hele Nord\u00e5svannet er regulert som kombinert form\u00e5l sj\u00f8 og vassdrag. Det er regulert 8 nausteomr\u00e5der langs vannet. Naustomr\u00e5der er med andre ord sjeldne i omr\u00e5det. I forbindelse med KPA 2018 ble det utarbeidet et eget vedlegg som tok for seg vurderingene bak alle naustomr\u00e5der i Bergen. Konsekvensen av dette er at bruken og omfanget av de fleste naustomr\u00e5der i Bergen er utf\u00f8rlig redegjort for. Det skal derfor mye til for \u00e5 avvike fra tillatt bruk.3 Naustomr\u00e5dene p\u00e5 s\u00f8r-\u00f8st siden av nord\u00e5svannet er imidlertid ikke medtatt i denne oppregningen. Dette gjelder b\u00e5de for oms\u00f8kt tiltak og for \u00abD\u00f8dehavet\u00bb inn mot Ny-Paradis. For D\u00f8dehavet ble dette begrunnet p\u00e5 f\u00f8lgende m\u00e5te: Det legges til grunn at det samme gjelder for dette naustomr\u00e5det, siden det ogs\u00e5 er regulert i en relativt ny reguleringsplan. Selv om KPA 2018 er godt gjennomarbeidet og velbegrunnet, tyder fremgangsm\u00e5ten p\u00e5 at det ikke er gjort like grundig gjennomgang av disse naustomr\u00e5dene, som for de som f\u00f8lger av Vedlegg F. Dette gj\u00f8r at man kan innfortolke et litt st\u00f8rre handlingsrom her, enn for andre omr\u00e5der. Et annet moment er at Hopsbukten er en del av Nord\u00e5svannet som i st\u00f8rre grad er egnet for plassering av mindre b\u00e5ter. Dette er fordi omr\u00e5det ligger i en del av vannet hvor det er mindre naturlig \u00e5 \u00abstreife forbi\u00bb. Dette er b\u00e5de p\u00e5 grunn av topografien p\u00e5 stedet, men ogs\u00e5 fordi Fritz G. Riebers vei skj\u00e6rer seg igjennom landskapet p\u00e5 stedet. Den egnede bruken kommer ogs\u00e5 til uttrykk i eksisterende kommunedelplan. I denne planen er omr\u00e5det avsatt til sm\u00e5b\u00e5thavn. Manglende konkrete vurderinger av naustomr\u00e5det, beliggenhet og kommunedelplanens forutsetninger gj\u00f8r at terskelen for \u00e5 tillate dispensasjon blir lavere. 3 KPA 2018 Vedlegg F Oppsummering Flytebryggen oppf\u00f8res i forbindelse med eksisterende naust og kai. Dette f\u00f8rer til at konsekvensene av tiltaket blir mindre tydelig enn for andre tilsvarende tiltak. Det er ogs\u00e5 et moment at flytebryggen ikke oppf\u00f8res i tilknytning til privat bolig. Tiltakene vil ikke f\u00f8re til vesentlig privatisering av omr\u00e5det. Det avgj\u00f8rende m\u00e5 v\u00e6re at kaien videref\u00f8rer eksisterende bruk p\u00e5 omr\u00e5det, og derfor ikke i vesentlig grad erstatter natur som ellers ville v\u00e6rt uber\u00f8rt. I tillegg er stedet vesentlig bedre egnet for fort\u00f8yning av sm\u00e5b\u00e5ter enn andre omr\u00e5der i Nord\u00e5svannet. Dette har blant annet st\u00f8tte i gjeldende kommunedelplan. Hensynene bestemmelsen er ment \u00e5 ivareta blir ber\u00f8rt, men forholdene p\u00e5 stedet gj\u00f8r at hensynene ikke blir vesentlig tilsidesatt som f\u00f8lge av dispensasjon til \u00e5 oppf\u00f8re flytebrygge. Klart st\u00f8rre Det neste som m\u00e5 vurderes er om fordelen med tiltaket er \u00abklart st\u00f8rre\u00bb enn ulempene. En ulempe ved alle dispensasjoner til \u00e5 bygge i strandsonen er at det kan gi presedens, som igjen kan f\u00f8re til et sterkere press p\u00e5 strandlinjen. Presedensvirkning vil imidlertid kun v\u00e6re en faktor dersom rettslige og faktiske forhold er identiske. P\u00e5 Christineholm er det kun \u00e9n annen eiendom som ligger i samme omr\u00e5de, og har eksisterende godkjent steinkai. Presedens vil derfor ikke v\u00e6re en vesentlig ulempe. \u00d8vrige ulemper ved \u00e5 bygge i form\u00e5let som privatisering, natur og friluftsliv vil som vist over ikke ber\u00f8res vesentlig i dette tilfellet. Ulempene ved dette tiltaket er sm\u00e5, men det er ikke tilstrekkelig med frav\u00e6r av ulempe for \u00e5 kunne gi dispensasjon. Det m\u00e5 ogs\u00e5 foreligge klare fordeler. Den st\u00f8rste fordelen med \u00e5 etablere flytebrygge p\u00e5 stedet er forholdet til tilgjengelighet. Dagens l\u00f8sning med steinkai er sv\u00e6rt d\u00e5rlig egnet for forflytningshemmede eller mennesker som er uvant p\u00e5 sj\u00f8en. Ved \u00e5 etablere en flytebrygge vil sj\u00f8en kunne bli gjort tilgjengelig for grupper som vanligvis ikke har mulighet til \u00e5 bruke sj\u00f8en. Dette er en vesentlig fordel som ogs\u00e5 er i tr\u00e5d med samfunnsmessige hensyn og form\u00e5let bak plan og bygningsloven Flytebryggen vil ogs\u00e5 gj\u00f8re det vesentlig enklere for barn \u00e5 f\u00e5 tilkomst til sj\u00f8en. Mange barn er glad i sj\u00f8lek og en flytebrygge vil gj\u00f8re det enklere \u00e5 benyttes seg av mindre fart\u00f8y egnet for barn. Slik naustet og kaien er i dag, vil det v\u00e6re naturlig \u00e5 bruke dette til st\u00f8rre motoriserte fart\u00f8y. Ved \u00e5 f\u00e5 p\u00e5 plass en flytebrygge i sj\u00f8en, vil det v\u00e6re lavere terskel for \u00e5 ta i bruk lettere fart\u00f8y som stand-up-padle brett eller kajakk. Slike fart\u00f8y krever at man kan stige rett p\u00e5 fra sj\u00f8fronten. Ved \u00e5 regulere Nord\u00e5svannet som kombinert form\u00e5l sj\u00f8 og vassdrag har man nettopp \u00f8nsket \u00e5 sende et signal om at vannet i st\u00f8rre grad b\u00f8r brukes til lettere vannsport. Ulempene ber\u00f8rer flere prinsipielle sp\u00f8rsm\u00e5l. Dersom man ser ulempene i sammenheng med forholdene p\u00e5 stedet, mister de noe av sin tyngde. Alle fordelene ved tiltaket er konkrete. Den st\u00f8rste fordelen er at flytebryggen gj\u00f8r eiendommen mer tilgjengelig for alle typer brukere. Det fremst\u00e5r som klart at fordelene ved \u00e5 gi dispensasjon er klart st\u00f8rre enn ulempene. Konklusjon Etter v\u00e5r vurdering har vi kommet frem til at hensynene bak bestemmelsene som det skal dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. Fordelene ved \u00e5 gi dispensasjon er etter en samlet vurdering klart st\u00f8rre enn ulempene. Det er etter v\u00e5rt syn dermed grunnlag for \u00e5 kunne fatte vedtak om dispensasjon i samsvar med plan- og bygningsloven \u00a7 19-2. Med vennlig hilsen Martin Sande Part Arkitektur AS "
}