{
  "dokument_id": "0bf0a6e2-5c77-5b55-b2ac-70a258f3e514",
  "doc_type": "case_attachment",
  "kommune": 4601,
  "tittel": "Merknader fr\u00e5 JVC Invest AS v/Erik Berstad post datert 10.02.2025.",
  "url": "https://bergen.kommune.no/politikere-utvalg/api/fil/bk360/12095854/Merknader-fra-JVC-Invest-AS-v-Erik-Berstad-post-datert-10-02-2025-",
  "tekst": "Fra: \"Erik Helge Berstad\" <erik@berstad.no> Sendt: mandag 10. februar 2025 14:48:41 Til: \"Postmottak planogbygg\" <postmottak.planogbygg@bergen.kommune.no>; \"Postmottak byr. byutvikling\" <byutvikling@bergen.kommune.no> Emne: BYGG-2024/18627 \u2013 GNR. 166 BNR. 1550 - BELLEVUEBAKKEN 9 Vedlegg: BYGG-2024_18627-1 46_KORR_RedegjoerelseGrunnforhold_F03_Geoteknisk20vurdering20-20Rap 1655736_1_1.PDF, BYGG-2024_18627-1 41_KORR_AndreRedegjoerelser_F04_Tilstand20bC3A6resystem 1655731_1_1.PDF Categories: Gr\u00e5 kategori Viser til mottatt varsel om midlertidig forbud mot tiltak p\u00e5 Bellevue. Innledning: Denne eposten sendes p\u00e5 vegne av tiltakshaver p\u00e5 Bellevuebakken 9 (heretter BB9), JVC Invest AS (heretter JVC) v/Marianne og Erik Berstad. JVC kj\u00f8pte Bellevuebakken 9 AS i 2019. Planen var da \u00e5 rehabilitere Bellevue og etablere et kontorfellesskap med tilh\u00f8rende restaurant. Innvendige overflater og bl.a. systemhimling ble demontert og store deler av Bellevue fremst\u00e5r derfor som \u00abstrippet\u00bb i kulturminnedokumentasjonen. Merk at Bellevue ikke ble \u00abstrippet\u00bb for \u00e5 avdekke svakheter, men fordi det ble p\u00e5begynt en renovering. Det ble i denne perioden ogs\u00e5 sendt inn rammes\u00f8knad p\u00e5 2 stk. leiligheter i \u00abmurbygningen\u00bb. Rammes\u00f8knaden ble ikke godkjent og vi fikk f\u00f8lgende tilbakemelding fra planforum: Oppstart av planarbeid med bolig som hovedform\u00e5l anbefales. Dette r\u00e5det valgte vi \u00e5 f\u00f8lge. Vi har i hele planprosessen forholdt oss til PBE og levert etter beste evne. Jeg tillater meg \u00e5 nevne at vi har opplevd det som krevende \u00e5 jobbe med PBE, noe som ogs\u00e5 bl.a. resulterte i at vi etter hvert skiftet reguleringsarkitekt fra ARD til Norconsult. V\u00e5ren 2024 fikk vi ny saksbehandler p\u00e5 PBE. Det opplevdes som heldig for prosessen da vi deretter opplevde et godt klima for samarbeid og fremdrift. I hele planprosessen har vi forholdt oss til ulike krav, f\u00f8ringer og \u00f8nsker fra spesielt PBE og Byantikvar i Bergen kommune. Samarbeidet med Byantikvar har v\u00e6rt positivt og JVC har erfart at dette har tilf\u00f8rt planen med tilh\u00f8rende bestemmelser kvalitet. Som en mindre akt\u00f8r har vi levd med planprosessen 24/7 i mer enn 4 \u00e5r og levert etter beste evne. Vi har aldri hatt en skjult agenda slik PBE gir uttrykk for. Vi har tvert imot jobbet ut fra en forestilling om at \u00abdet offentlige vet hva de holder p\u00e5 med og vi m\u00e5 bare levere\u00bb. Vi finner det selvsagt urimelig at vi, etter over 4 \u00e5r med relativt stor bruk av ressurser, m\u00e5 forholde oss til at fagetaten har unnlatt \u00e5 regulere i planbestemmelsene det den hevder er en \u2018sentral forutsetning\u2019 for planvedtaket. JVC har dessverre sine \u00f8konomiske begrensninger og har av den grunn disponert sine midler i forhold til hva som har v\u00e6rt n\u00f8dvendig underveis. N\u00e5r planforslaget blir godkjent i mai 2024 startet vi forberedelser for rammes\u00f8knad (etter forh\u00e5ndskonferansen). Vi inngikk da et samarbeid med totalentrepren\u00f8r Backe Bergen AS. I denne forbindelse ble det utf\u00f8rt geotekniske unders\u00f8kelser og utarbeidet en rapport fra Head Energy som dessverre konkluderte med at det er ustabilitet i st\u00f8ttekonstruksjonen og reell fare for utrasing. Umiddelbare merknader fra tiltakshaver vedr. varsel om midlertidig forbud: Viser til vedtak om uavhengig kontroll av konstruksjonssikkerhet og fagnotat med anbefalt vedtak om midlertidig forbud mot tiltak p\u00e5 eiendommen Bellevuebakken 9, GNR 166, BNR 1550. \u2022 Det er ikke forsvarlig \u00e5 vedta et midlertidig forbud mot tiltak p\u00e5 eiendommen. Byggesaksavdelingen og fagetaten har ikke har gjort seg tilstrekkelig kjent med avgj\u00f8rende momenter og tilh\u00f8rende dokumentasjon i rammes\u00f8knaden. Byggesaksavdelingen har feilvurdert saken, og PBE har fattet vedtak og fremmet anbefalte vedtak til BBU, p\u00e5 feil og mangelfullt kunnskapsgrunnlag. PBE skriver i sin begrunnelse for vedtak av uavhengig kontroll for konstruksjonssikkerhet under punkt 2: \u00abBakgrunnen for v\u00e5rt krav om uavhengig kontroll er at oms\u00f8kt riving er basert p\u00e5 vurderinger i tilstandsrapport datert 30.08.2024, som etter v\u00e5r vurdering ikke gir et fullverdig kunnskapsgrunnlag.\u00bb PBE skriver videre i sitt fagnotat under punkt 2. Grunnlaget for at det foresl\u00e5s et midlertidig forbud mot tiltak: \u00abPlanen ble vedtatt den 08.05.2024 ved Bergen bystyre sitt vedtak i saken. Den 17.12.2024 s\u00f8kes det om \u00e5 rive Bellevue-bygget og bygge et nytt bygg p\u00e5 eiendommen (men med samme stil). Det legges da ved en rapport utf\u00f8rt den 30.08.2024 (revidert den 22.11.2024) fra H2 Byggteknikk AS som konkluderer med at: \u00abEtter v\u00e5r vurdering m\u00e5 bygget rives for \u00e5 utbedre registrerte kritiske skader og svekkelser. Eksisterende bygg er i for d\u00e5rlig tilstand til \u00e5 bygges om til et leilighetsbygg etter dagens krav og lovverk.\u00bb \u2022 Det er feil at vi baserer v\u00e5re vurderinger vedr demontering p\u00e5 en rapport (tilstandsrapporten datert 30.08 fra H2 Byggeteknikk AS) og at byggets forfatning er \u00e5rsaken til at bebyggelsen s\u00f8kes demontert. \u2022 Det er ustabilitet i st\u00f8ttekonstruksjonen med reell fare for utrasing og den geotekniske rapporten (Vurdering av grunnforhold, mur og fundamentering, fra HEAD ENERGY GEO AS) vedlagt, som er premissgivende i saken. Det kan virke som at byggesak/PBE har oversett og/eller ikke lest denne sentrale rapporten, vedlegg F03 i s\u00f8knaden. I denne rapporten konkluderes det (merk ogs\u00e5 etter fysiske unders\u00f8kelser som PBE etterlyser) med bl.a. \u00abEksisterende mur viser tydelige tegn p\u00e5 bevegelse og tiltak for \u00e5 hindre fremtidig utrasing er n\u00f8dvendig\u00bb. Vi anser utviklingen i saken som sv\u00e6rt uheldig. Anklagene i fagnotatet om at vi har hatt en skjult agenda og holdt tilbake relevant informasjon er provoserende og beviselig feil. Geoteknisk og byggetekniske problemstillinger med tilh\u00f8rende rapporter ble oversendt byantikvaren 5.9.24 og lagt til saksdokumentene umiddelbart etter utf\u00f8rte unders\u00f8kelser. Informasjonen og det absolutte behovet for demontering og videre sikringstiltak er gjennomg\u00e5tt i m\u00f8ter med byantikvar i Bergen Kommune. Vi opplever dette som en sv\u00e6rt uheldig og belastende utvikling i saken, og har sett oss n\u00f8dt til \u00e5 engasjere juridisk bistand. Merknader sendes fra v\u00e5r advokat Camilla Hegg\u00f8 Olsen / CMS Kluge advokatfirma innen fristen 12.02.25. Vedtak om uavhengig kontroll vil bli oversendt ihht. tidsfrist i mottatt vedtak. Ber om en bekreftelse p\u00e5 at denne e-posten er mottatt av PBE og BBU. Se ogs\u00e5 2 stk. vedlagt nevnte rapporter som ogs\u00e5 er \u00e5 finne i rammes\u00f8knaden. Mvh for Bellevuebakken 9 AS Erik Berstad Bellevuebakken 9 5019 Bergen Tel. 982 386 01 Org.nr. 940 919 290 www.nyebellevue.no "
}