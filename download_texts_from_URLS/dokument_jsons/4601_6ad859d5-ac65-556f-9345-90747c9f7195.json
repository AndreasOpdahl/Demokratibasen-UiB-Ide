{
  "dokument_id": "6ad859d5-ac65-556f-9345-90747c9f7195",
  "doc_type": "case_attachment",
  "kommune": 4601,
  "tittel": "Fagnotat_ offentlig ettersyn - Fana_ Gnr_43_ Bnr_1072_ Fondveggen_ Nesttun_  Reguleringsplan",
  "url": "https://bergen.kommune.no/politikere-utvalg/api/fil/bk360/11652873/Fagnotat-offentlig-ettersyn-Fana-Gnr-43-Bnr-1072-Fondveggen-Nesttun-Reguleringsplan",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20640-52 Saksbehandler: Sigrid Halldorsson Dato: 22.11.2024 Forslag til detaljregulering \u2013 offentlig ettersyn Fana, Gnr.43, Bnr.1072, Fondveggen, Nesttun, Reguleringsplan arealplan-ID 70720000 Om planforslaget ARD AREALPLAN AS foresl\u00e5r p\u00e5 vegne av Skanska Eiendomsutvikling AS detaljregulering for et omr\u00e5de p\u00e5 Nesttun i Fana bydel. Figur 1: Til venstre oversiktskart over planomr\u00e5det markert med r\u00f8d prikk, til h\u00f8yre skr\u00e5foto av planomr\u00e5det. Intensjonen med planforslaget er \u00e5 legge til rette for utvikling av boliger med tilh\u00f8rende infrastruktur, gr\u00f8ntomr\u00e5der, tverrforbindelser i \u00f8st og vest, lekeareal og fellesomr\u00e5der. Det foresl\u00e5s ca. 195 nye boenheter med et samlet nytt bruksareal p\u00e5 ca. 20 000 m2, tilsvarende BRA 143 %. Boenhetene skal lokaliseres i blokkbebyggelse med inntil syv etasjer mot Nesttun sentrum, og fire til fem etasjer mot Midtun. Eksisterende bolig med tilh\u00f8rende garasje i Midtunvegen 12 foresl\u00e5s revet. Nordligste del av parkeringsanlegg i Nesttun sentrum foresl\u00e5s revet, og eksisterende parkeringsplasser som ber\u00f8res av rivingen foresl\u00e5s flyttet. \u00d8vrig del av planomr\u00e5det er gr\u00f8nnstruktur i dag. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planprosess og medvirkning Det ble varslet oppstart 24.06.2021. Komplett planforslag til behandling ble mottatt 09.09.2024. Det er gjennomf\u00f8rt medvirkning i tr\u00e5d med plan- og bygningsloven. I tillegg har forslagsstiller gjennomf\u00f8rt m\u00f8ter med Nesttunvannet Terrasse og med eier av Nesttun parkering. Merknader til kunngj\u00f8ring og varsling av oppstart Til varsel om oppstart ble det mottatt ti private merknader og seksten h\u00f8ringsuttalelser. Disse er oppsummert og kommentert av forslagsstiller i merknadsskjema datert 07.12.2023. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Trafikale forhold: Naboer og h\u00f8ringsinstanser mener at det er en trafikkfarlig situasjon i Midtunvegen, s\u00e6rlig siden dette er en skoleveg. De er bekymret for at det vil skje villparkering langs Midtunvegen, og \u00f8nsker i utgangspunktet ikke trafikk inn denne vegen. Det er merknader til hvor parkering og tilkomst skal skje, og bekymring for et bilbasert prosjekt. \u2022 Naturmangfold og landskap: I flere merknader g\u00e5r det frem at det b\u00f8r tas hensyn til naturmangfold. Det pekes p\u00e5 at de gr\u00f8nne kvalitetene m\u00e5 kartlegges og tas hensyn til i det videre arbeidet. Forslaget vurderes som et negativt inngrep i landskapet. Naboer er opptatt av at planforslaget ikke skal f\u00f8re til negative konsekvenser for dem, blant annet ved reduksjon av gr\u00f8nne arealer. Hensynet til eksisterende bl\u00e5gr\u00f8nne strukturer, bevaring og restaurering av \u00f8kosystemer, gr\u00f8ntomr\u00e5der, estetikk og klima m\u00e5 v\u00e6re i fokus. Det argumenteres for at omr\u00e5det har et begrenset utbyggingspotensial, og at mer terreng og tr\u00e6r b\u00f8r bevares. \u00d8kologisk korridor, hule eiker og store l\u00f8vtr\u00e6r m\u00e5 bevares. Nesttunelva b\u00f8r vurderes gjen\u00e5pnet og det b\u00f8r etableres gr\u00f8nne byrom. Plangrepet b\u00f8r ivareta Fondveggen som en gr\u00f8nn vegg. Stedets s\u00e6rpreg og landskapstrekk b\u00f8r ivaretas. \u2022 Bebyggelsens omfang og bokvalitet: Naboer er opptatt av byggeh\u00f8yder og \u00f8nsker ikke bebyggelse h\u00f8yere enn tidligere forslag (inntil kote +55). Ny bebyggelse m\u00e5 ikke skjerme eksisterende bebyggelse. De \u00f8nsker ikke at ny bebyggelse tar utsikt eller skaper innsyn. H\u00f8ringsparter mener bebyggelsesomfanget virker for omfattende, og p\u00e5peker viktigheten av god bokvalitet. Det m\u00e5 ses p\u00e5 inngrep i eksisterende parkeringshus for \u00e5 f\u00e5 til gode l\u00f8sninger. Byarkitekten er i utgangspunktet positiv til terrassert bebyggelse organisert i tun, men har innspill om \u00e5 legge til rette for et bebyggelseslandskap og ikke bygg i landskapet. Det m\u00e5 tas hensyn til folkehelse, og sikre barn og unge gode oppvekstforhold. \u2022 Gangforbindelser: Naboer og h\u00f8ringsinstanser \u00f8nsker gode gangforbindelser til Nesttun og at eksisterende gangforbindelser tas vare p\u00e5. Det m\u00e5 legges vekt p\u00e5 universell utforming og tilgjengelighet for alle. Noen er negative til gangbro som gangforbindelse. Det er bekymring for at det etableres lite attraktive gangforbindelser. \u2022 Kulturmilj\u00f8: Det anbefales at kulturmilj\u00f8et ved Nesttun sentrum blir ivaretatt. Det vurderes at forslaget i liten grad f\u00f8lger stedets historie. \u2022 Risiko og s\u00e5rbarhet: Omr\u00e5det er flomutsatt og kan v\u00e6re skredutsatt. Flomkapasitet i kulvert under eksisterende bebyggelse b\u00f8r \u00f8kes. Vurdering av omr\u00e5dets rolle i overvannsh\u00e5ndtering m\u00e5 tas hensyn til. Saksnummer PLAN-2022/20640 Side 2 av 21 Vurdering av planforslaget Plan- og bygningsetaten kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss i utgangspunktet til hovedform\u00e5let og deler av hovedgrepet i planforslaget, men mener at bebyggelsesomfang og tilkomstl\u00f8sninger er for omfattende i forhold til ivaretakelse av omr\u00e5dets biologiske verdi, gr\u00f8nnstruktur og by- og landskapsbilde. Utfordringene med \u00e5 skape gode universelt utformede gangforbindelser til bybanen og Nesttun i bratt terreng m\u00e5 l\u00f8ses bedre. Dagens parkeringshus vurderes \u00e5 v\u00e6re til hinder for en god l\u00f8sning. En utbygging i Fondveggen vurderes \u00e5 kunne v\u00e6re positivt for Nesttun. Det er \u00f8nskelig med boligfortetting n\u00e6r sentrumskjernen der det er et bredt tilbud av ulike funksjoner. Planforslaget har ogs\u00e5 gode kvaliteter. Prosjektet er vestvendt, ikke st\u00f8yutsatt og har gode solforhold. Foresl\u00e5tt bebyggelse langs gatetunet f\u00f8lger bergensk byggeskikk og har en typologi som ligner sm\u00e5husbebyggelse med variasjon i b\u00e5de fasade og taklandskap. Dette bidrar til god bokvalitet. Det foresl\u00e5s videre uteoppholdsarealer der fire hule eiker blir bevart, og en oppgradering av eksisterende lekeplass som er positivt for prosjektet og omgivelsene. Plan- og bygningsetaten vurderer at planforslaget med n\u00f8dvendige justeringer vil kunne styrke Fondveggen som et positivt tilskudd til Nesttun. Dette er v\u00e5re forel\u00f8pige vurderinger. V\u00e5r endelige anbefaling vil fremkomme av fagnotatet til sluttbehandling. Planstatus og forholdet til overordnet arealstrategi I kommuneplanens arealdel er planomr\u00e5det avsatt til sentrumsform\u00e5l og byfortettingssone. Planomr\u00e5det er regulert til bolig, forretning og kontor i Omr\u00e5dereguleringsplan for Fana, del av gnr. 42 og 43, Nesttun sentrum, vedtatt i 2005. Kommuneplanens arealdel skal bidra til \u00e5 oppn\u00e5 m\u00e5lene gitt i kommuneplanens samfunnsdel. Spesielt pekes det p\u00e5 b\u00e6rekraftig utvikling i menneskelig skala, kompakt og arealeffektiv by og fortetting med kvalitet. If\u00f8lge kommuneplanens arealdel skal omr\u00e5det utvikles med h\u00f8y tetthet og kvalitet, basert p\u00e5 stedets s\u00e6rpreg. Sentrumskjerner skal blant annet utvikles etter bymessige prinsipper, med mangfold i funksjoner og sammenhengende byromsstruktur. Byfortettingssoner skal videreutvikles som bolig- og n\u00e6ringsomr\u00e5der med innslag av tjenesteyting, handel og kultur. Planforslaget vurderes \u00e5 v\u00e6re i tr\u00e5d med overordnet plan med hensyn til arealform\u00e5l, sett bort fra adkomst. Plan- og bygningsetaten vurderer at planforslaget derimot er i strid med \u00a7 1 i kommuneplanens bestemmelser der det blant annet pekes p\u00e5 at vi skal \u00abivareta byens natur- og kulturlandskap, sammenhengende bl\u00e5gr\u00f8nn struktur, naturmangfold og omr\u00e5der med ulike byplangrep, arkitektur og kulturminner\u00bb. Dette gjelder s\u00e6rlig natur- og kulturlandskap, sammenhengende bl\u00e5gr\u00f8nn struktur og naturmangfold. Bebyggelsens omfang Det foresl\u00e5s ca. 195 boenheter lokalisert i blokkbebyggelse som avtrappes i h\u00f8yde fra Nesttun sentrum i vest, mot Midtun i \u00f8st. Vest i planomr\u00e5det legges det til rette for inntil syv etasjer (kote +56,5) som er delvis terrassert i det bratte terrenget (BB1-BB3). I \u00f8st mot Midtun er bebyggelsen nedskalert til fire og fem etasjer (kote +64,5) (BB4-BB6). Se figur 2 og 4. Boenhetene skal v\u00e6re av varierende st\u00f8rrelser, jf. bestemmelse 3.1.3.4.a. Saksnummer PLAN-2022/20640 Side 3 av 21 Arealer og lokaler til frivillighet, kultur og idrettsaktiviteter i n\u00e6rmilj\u00f8et er ikke vurdert i dette planforslaget. Plan- og bygningsetaten vurderer at blokkbebyggelsen mot vest fremst\u00e5r sv\u00e6rt dominerende og massiv i landskapet. Byggetiltak etter planforslaget vil medf\u00f8re vesentlige terrenginngrep og endring av det naturlige landskapet. Bebyggelsen mot \u00f8st vurderes \u00e5 tilpasse seg godt til n\u00e6rliggende sm\u00e5husbebyggelse med unntak av deler av BB5 og BB6. Den foresl\u00e5tte nye bebyggelsen her kommer for tett p\u00e5 eksisterende eiendommer og er for h\u00f8y. Dette gir en d\u00e5rlig stedstilpasning og har negative konsekvenser for naboer i form av tap av sol og utsyn, samt \u00f8kt innsyn. Ved oppstart av planarbeidet gav plan- og bygningsetaten tilbakemelding p\u00e5 at bebyggelsesomfanget m\u00e5tte reduseres for \u00e5 ivareta omr\u00e5dets biologiske verdi, gr\u00f8nnstruktur og for \u00e5 sikre gode universelt utformede gangforbindelser til bybanen og Nesttun. P\u00e5 dette tidspunktet var det foresl\u00e5tt ca. 200 enheter. Plan- og bygningsetaten holder fast ved at bebyggelsesomfanget m\u00e5 reduseres. Vi anbefaler at plangrepet blir vurdert p\u00e5 nytt for \u00e5 unders\u00f8ke alternative l\u00f8sninger som bedre ivaretar omr\u00e5dets biologiske verdi, gr\u00f8nnstruktur og by- og landskapsbilde. Arkitektur og utforming Det er sikret variasjon i byggeh\u00f8yder og arkitektonisk uttrykk for hvert felt. Dette er gjort ved \u00e5 fastsette maksimale h\u00f8yder p\u00e5 de ulike delene av bebyggelsen, samt tilbaketrekninger og inndelinger i fasaden. Den h\u00f8yeste delen av bebyggelsen skal ha saltak. Resten av bebyggelsen skal ha flate tak og takterrasser som skal benyttes til uteoppholdsareal. Dette vurderer plan- og bygningsetaten som et godt grep. Figur 2: Illustrasjon som viser omfanget av planlagt bebyggelse, samt variasjon i h\u00f8yder og utforming. I planbeskrivelsen g\u00e5r det frem at det er sikret at bebyggelsen mot gatetunet skal v\u00e6re maksimalt fire etasjer. Plan- og bygningsetaten vurderer fire etasjer som et positivt grep, og anbefaler at dette blir sikret i bestemmelsene. Forslagsstiller foresl\u00e5r at formingsveilederen skal legges til grunn for utforming av tiltak. Gjennom bestemmelsene er flere prinsipper i formingsveilederen gjort juridisk bindende. Det er blant annet sikret at bygg med saltak skal vinkles 90 grader innbyrdes hvert bygningsvolum og at gavlvegger mot felles takterrasser skal etableres som gr\u00f8nne vegger. Saksnummer PLAN-2022/20640 Side 4 av 21 Det er videre sikret at balkonger maksimalt kan krage ut 1,5 meter. Plan- og bygningsetaten vurderer at prinsipper om utforming av inngangspartier, gesims- og takutforming, balkonger og terrasser, og materialer og farger ikke er sikret i bestemmelsene. Det anbefales derfor at dette blir sikret i den videre planprosessen f\u00f8r sluttbehandling. Det vurderes som ekstra viktig at arkitektoniske og kvalitetsmessige krav sikres da dette er et omfattende prosjekt med stor p\u00e5virkning p\u00e5 omgivelsene i form av b\u00e5de n\u00e6r- og fjernvirkning. Nord i felt BB6 og s\u00f8r i felt BB5 kommer foresl\u00e5tt bebyggelse tett p\u00e5 eksisterende eneboliger (gnr. 43 bnr. 1102 og gnr. 43 bnr. 1100). Se figur 3. Byggegrensen er lagt fire meter fra nabogrense. Foresl\u00e5tt bebyggelse vil ligge vest og nordvest for boligene og deres uteomr\u00e5de og f\u00f8re til d\u00e5rligere solforhold for disse naboene. Foresl\u00e5tt byggeh\u00f8yde vil hindre utsyn for de eksisterende boligene, og f\u00f8re til innsyn fra ny bebyggelse. Plan- og bygningsetaten vurderer at foresl\u00e5tt bebyggelse har vesentlig negative konsekvenser for nabobebyggelsen. I byfortettingssonen m\u00e5 det forventes en grad av fortetting rundt og i eksisterende boligomr\u00e5der, men i dette tilfellet vurderer plan- og bygningsetaten at det m\u00e5 gj\u00f8res justeringer for \u00e5 minimere de negative konsekvensene for naboer. Det anbefales at h\u00f8yder blir redusert og plassering justert. Det foresl\u00e5s et uteoppholdsareal foran den eksisterende bebyggelsens felles garasje. Plan- og bygningsetaten anbefaler at dette uteoppholdsarealet blir vurdert utvidet mot nord og s\u00f8r, slik at ogs\u00e5 deler av boligene f\u00e5r dette uteoppholdsarealet fremfor seg. Figur 3: Perspektiver hentet fra 3D-modell som viser eksisterende eiendommer og foresl\u00e5tt ny bebyggelse. Mellom eksisterende eiendommer og ny bebyggelse foresl\u00e5s den \u00f8kologiske korridoren. Plan- og bygningsetaten har tidligere i planprosessen anbefalt at minimum de to nederste etasjene p\u00e5 blokkbebyggelsen mot vest og Nesttun sentrum blir fjernet. Snitt og illustrasjon i figur 4 og 5 illustrerer disse etasjene. Forslagsstiller har redusert noe p\u00e5 fotavtrykket til blokkbebyggelsen, men har ikke \u00f8nsket \u00e5 fjerne leiligheter. Forslagsstiller vurderer at det vil v\u00e6re tilstrekkelelig bokvalitet i disse leilighetene og viser til perspektiver vist fra h\u00f8yden leilighetene vil ligge p\u00e5. Forslagsstiller mener videre at leilighetene vil utformes slik at de ikke blir ensidig belyst, med variasjon i arkitektonisk utforming (for eksempel ved fasadeoppdeling). Saksnummer PLAN-2022/20640 Side 5 av 21 Plan- og bygningsetaten vurderer fremdeles at de to nederste etasjene m\u00e5 fjernes. Utsikten til de fleste leilighetene vurderes til \u00e5 v\u00e6re akseptabel, men leilighetene i disse etasjene vurderes ikke til \u00e5 oppfylle krav til tilstrekkelig bokvalitet. Det vil ikke v\u00e6re mulig med utgang eller inngang fra leilighetene utenom heis og trapp opp til gatetunet. Leilighetene vil i stor grad v\u00e6re ensidig belyst, selv med fasadeoppdeling. Plasseringen av blokkbebyggelsen vil kreve store terrenginngrep og st\u00f8ttemurer. Plan- og bygningsetaten er kritisk til hvordan boforholdene vil oppleves med en slik utforming og plassering. Figur 4: Til venstre snitt S01 (s\u00f8r i planomr\u00e5det) og til h\u00f8yre snitt S03 (nord i planomr\u00e5det) som blant annet viser de to nederste etasjene. Figur 5: Perspektiv fra 3D-modell som viser de nederste etasjene i felt BB1. Tilpasning til terreng, landskap og omgivelser Fondveggen fremst\u00e5r i dag som en gr\u00f8nn vegg bak Nesttun sentrum. Byantikvaren har i sin uttalelse skrevet at \u00abS\u00e6rlig kommunehuset og bebyggelsen mot \u00f8stre Nesttunvegen med den gr\u00f8nne bakveggen er visuelt karakteristisk for stedet.\u00bb Foresl\u00e5tt utbygging vil endre dette. Plan- og bygningsetaten vurderer at Fondveggen mister sin funksjon som den gr\u00f8nne veggen og et viktig landskapselement for kulturmilj\u00f8et i Nesttun sentrum med foresl\u00e5tt bebyggelse. Foresl\u00e5tt bebyggelse vil kreve store terrenginngrep med et masseuttak p\u00e5 37 500 m3. Plan- og bygningsetaten har i planprosessen anbefalt at bebyggelsen i st\u00f8rre grad tilpasser seg eksisterende terreng og ikke trekkes like langt ned mot Nesttun sentrum som foresl\u00e5tt. Ved \u00e5 fjerne de nederste etasjene og tilpasse bebyggelsen til terrenget p\u00e5 en bedre m\u00e5te, vil terrenginngrepene kunne minimeres og bebyggelsen totalt sett f\u00e5 en bedre terrengtilpasning. Det fremst\u00e5r som at det m\u00e5 etableres store murer under blokkbebyggelsen mot Nesttun sentrum, noe plan- og bygningsetaten er negative til. Det vil ogs\u00e5 v\u00e6re behov for store terrenginngrep for \u00e5 etablere bebyggelsen i \u00f8st der felt BB6 og BB5 tilsynelatende vil ha behov for store skj\u00e6ringer og murer. Murene og skj\u00e6ringene er illustrert plassert i og ved den \u00f8kologiske korridoren. Plan- og bygningsetaten vurderer at terrengtilpasningen til Saksnummer PLAN-2022/20640 Side 6 av 21 eksisterende bebyggelse ikke er tilfredsstillende. Unntaket er felt BB4 som vurderes til \u00e5 v\u00e6re godt tilpasset eksisterende terreng og bebygd situasjon. Det fremg\u00e5r av planbeskrivelsen at det skal etableres natursteinmurer, men i bestemmelsene er dette kun sikret fortrinnsvis for murer under 3,5 meter. Plan- og bygningsetaten anbefaler at det blir sikret at naturstein skal brukes som hovedmateriale p\u00e5 alle murer uavhengig av h\u00f8yde. Uteoppholdsareal Det er lagt til grunn krav til uteoppholdsareal i tr\u00e5d med byfortettingssonen. Kravet er at det skal etableres minimum 40 m2 uteoppholdsareal per boenhet der maksimalt 50 % kan etableres p\u00e5 tak/ altan og minimum 50 % etableres som fellesareal. Videre skal 50 % av boenhetene ha private uteoppholdsareal. I dette prosjektet skal det v\u00e6re minimum 7800 m2 uteoppholdsareal. Forslagsstiller foresl\u00e5r et totalt areal p\u00e5 8130 m2 der 4776 m2 er p\u00e5 bakkeplan, 2664 m2 p\u00e5 privat tak/ altan og 480 m2 p\u00e5 felles tak/ altan. Figur 6: Illustrasjon som viser uteoppholdsareal p\u00e5 bakkeplan. En del av uteoppholdsarealet ligger p\u00e5 dekke, da tilkomsttunnel og sykkelparkering ligger under gatetunet mellom bebyggelsen. If\u00f8lge kommuneplanens bestemmelser skal areal p\u00e5 bakkeplan i utgangspunktet ligge p\u00e5 naturterreng. Dersom arealet likevel m\u00e5 ligge p\u00e5 dekke, skal dette v\u00e6re opparbeidet med god terrengkontakt og dimensjonert for \u00e5 t\u00e5le et permanent vegetasjonsdekke. Sentralt i planomr\u00e5det skal det etableres en naturlekeplass. Av illustrasjonsplanen g\u00e5r det frem at det skal etableres mindre lekeplasser for sm\u00e5 barn mellom de ulike feltene. Uteoppholdsarealene mellom de ulike feltene er dominert av gangsoner og inngangspartier til boligene. Det vurderes at det er lite areal som er reelle oppholdssoner eller m\u00f8teplasser der man kan oppholde seg over tid. Mange av arealene er veldig sm\u00e5, og det er uklart hva de kan brukes til. Plan- og bygningsetaten vurderer at det ikke er tilstrekkelig sikret utforming og innhold i uteoppholdsareal og lekeplasser. Det anbefales at det i den videre planprosessen blant annet sikres type dekke, vegetasjon, jorddybde, benker og lekeapparater. Planforslaget sikrer en oppgradering og utvidelse av eksisterende lekeplass nord i planomr\u00e5det. Denne lekeplassen ligger p\u00e5 eiendommen til sameiet Nesttunvannet Terrasse, og skal v\u00e6re felles for dette sameiet og nye boliger i Fondveggen. Plan- og bygningsetaten vurderer at en oppgradering av denne er et positivt tiltak for beboere i omr\u00e5det. I areal for felles uteoppholdsareal p\u00e5 bakkeplan \u00f8nsker forslagsstiller \u00e5 medregne eksisterende lekeplass p\u00e5 869 m2, samt gatetun og snuhammer. Lekeplassen er medregnet Saksnummer PLAN-2022/20640 Side 7 av 21 til sameiet Nesttunvannet Terrasse, og plan- og bygningsetaten er derfor i tvil om hele dette arealet ogs\u00e5 kan regnes med i dette prosjektet. Vi anbefaler i den videre planprosessen at en andel av arealet kan medregnes, basert p\u00e5 den faktiske kvalitets\u00f8kningen som blir sikret gjennom planforslaget. Plan- og bygningsetaten er ogs\u00e5 forbeholden til at gatetunet og snuhammer nord i omr\u00e5det skal medregnes i uteoppholdsarealet da det vurderes at dette arealet ikke har tilstrekkelig brukskvalitet. Plan- og bygningsetaten vurderer at arealet vil kunne bli brukt til blant annet sykling og annen lignende aktivitet eller lek, men at dette ikke er nok for \u00e5 kunne konkludere med at arealet har tilstrekkelig brukskvalitet. Gatetunet er utformet som en relativt rett strekning, og det er tydelig at prim\u00e6rfunksjonen til arealet er kj\u00f8ring slik planforslaget n\u00e5 foreligger. Selv om det ikke legges til rette for parkering i eller ved gatetunet, med unntak av HC, m\u00e5 det forventes en grad av hverdagsvarelevering som skaper en del kj\u00f8ring. I den videre planprosessen m\u00e5 prim\u00e6rfunksjonen til gatetunet avklares. Plan- og bygningsetaten vurderer at kun areal som har lek og opphold som prim\u00e6rfunksjon kan medregnes i uteoppholdsarealet. Det m\u00e5 videre fremst\u00e5 som \u00e5penbart at det er et gatetun og ikke en kj\u00f8reveg, blant annet med et dekke som viser dette tydelig. Ved \u00e5 ikke regne med areal p\u00e5 eksisterende lekeplass vil felles uteoppholdsareal p\u00e5 bakkeplan v\u00e6re 3907 m2, som er like over minimumskravet. Ved \u00e5 ta bort gatetun og snuhammer vil ikke arealkravet for minimums uteoppholdsareal bli innfridd. I felt BB6 er to trapper medregnet i uteoppholdsarealet. Del av trapp i gangforbindelsen i s\u00f8r er ogs\u00e5 regnet med. Plan- og bygningsetaten vurderer at disse trappene ikke har praktisk brukskvalitet og dermed ikke kan medregnes. Deler av fellesarealet p\u00e5 tak i felt BB4 vurderer plan- og bygningsetaten som et ferdselsareal, og ikke et oppholdsareal. Dette arealet vurderes dermed til \u00e5 ikke kunne medregnes i felles uteoppholdsareal. Arealet er markert med r\u00f8d sirkel i figur 7. Det anbefales videre at bebyggelsen i felt BB1, BB2 og BB3 blir trukket ned slik at felles takterrassene blir p\u00e5 samme niv\u00e5 som gatetunet. Plan- og bygningsetaten vurderer at et slikt grep vil gi en bedre kvalitet p\u00e5 uteoppholdsarealene p\u00e5 tak, og skape et mer helhetlig og sammenhengende areal for opphold. Med en slik l\u00f8sning kan en vurdering av om deler av gatetunet kan medregnes v\u00e6re aktuelt. Figur 7: Illustrasjon som viser uteoppholdsarealer p\u00e5 tak. M\u00f8rk farge viser felles og lys farge viser private areal. Av vedlagte sol- og skyggeillustrasjoner g\u00e5r det frem at det meste av solbelyst areal p\u00e5 uteoppholdsarealet er p\u00e5 eksisterende lekeplass i nord og p\u00e5 gatetun. De beste solforholdene er tidlig p\u00e5 dagen grunnet h\u00f8yden p\u00e5 bebyggelsen mot \u00f8st. Ved \u00e5 ta ut hele eller deler av gatetun og lekeplass som del av uteoppholdsarealet, er det uklart om Saksnummer PLAN-2022/20640 Side 8 av 21 planforslaget innfrir kravet om at halve arealet p\u00e5 bakkeplan skal ha fire timer sol ved v\u00e5rjevnd\u00f8gn. Plan- og bygningsetaten anbefaler at blokkbebyggelsen mot Nesttun sentrum f\u00e5r redusert h\u00f8yde for \u00e5 gi bedre solforhold p\u00e5 uteoppholdsarealene mellom tunene tilknyttet gatetunet. Som vist i figur 8, skyggelegger bebyggelsen mot vest en god del av uteoppholdsarealene ved v\u00e5rjevnd\u00f8gn kl. 1500. Plan- og bygningsetaten vurderer at det er gode solforhold p\u00e5 balkonger og takterrasser. Figur 8: \u00d8verste illustrasjon viser solbelyst areal 21. mars kl. 1200, og nederste viser solbelyst areal 21. mars kl. 1500. Gr\u00f8nnstruktur og naturmangfold Atkomst over gr\u00f8nnstruktur Det foresl\u00e5s atkomst over areal avsatt til gr\u00f8nnstruktur i kommuneplanens arealdel og friomr\u00e5de og hensynssone bevaring naturmilj\u00f8 i reguleringsplan for Midtunvegen omsorgsboliger (2022). Hensynssone bevaring naturmilj\u00f8 omfatter et lindetre. I dag er det en eksisterende grusveg i dette omr\u00e5det som planforslaget \u00f8nsker \u00e5 utbedre for \u00e5 gi tilkomst til feltet. Dette vil f\u00f8re til at ytterligere gr\u00f8nnstruktur blir ber\u00f8rt og at lindetreet m\u00e5 felles. Forslagsstiller foresl\u00e5r \u00e5 flytte det felte lindetreet til friomr\u00e5det i bestemmelsesomr\u00e5de #11, og vurderer at treet p\u00e5 denne m\u00e5ten blir bevart som habitat for insekter. Ved oppstart av planarbeidet vurderte plan- og bygningsetaten at atkomst over gr\u00f8nnstruktur ikke kunne tillates. Plan- og bygningsetaten vurderer at det er uheldig \u00e5 tilrettelegge for en atkomstl\u00f8sning som b\u00e5de er i strid med overordnet plan og medf\u00f8rer at lindetreet m\u00e5 felles. Plan- og bygningsetaten anbefaler at det i det videre arbeidet blir vurdert om det kan gj\u00f8res justeringer som gj\u00f8r at lindetreet bevares. Gr\u00f8nnstruktur og \u00f8kologisk korridor Planomr\u00e5det best\u00e5r av l\u00f8vskog av s\u00e6rs h\u00f8y bonitet. Det er ogs\u00e5 registrert en \u00f8kologisk korridor som strekker seg fra nord til s\u00f8r. En av forutsetningene til oppstart var at det skulle reguleres en sammenhengende gr\u00f8nnstruktur for \u00e5 ivareta den \u00f8kologiske korridoren. Saksnummer PLAN-2022/20640 Side 9 av 21 Foresl\u00e5tt utbygging ivaretar ikke den eksisterende \u00f8kologiske korridoren. Det er regulert inn en smal gr\u00f8nn korridor med form\u00e5l friomr\u00e5de langs plangrensen \u00f8st i planomr\u00e5det, mellom ny bebyggelse og eksisterende boliger (se figur 3). Korridoren er for det meste fire meter bred, og p\u00e5 det smaleste ca. en meter. Forslagsstiller argumenterer for at dette friomr\u00e5det gir en funksjonell \u00f8kologisk korridor gjennom omr\u00e5det. Videre vurderer forslagsstiller at tilbakef\u00f8ring og etablering av vegetasjon i gatetun, friomr\u00e5der, utearealer og takflater vil v\u00e6re et supplement til den \u00f8kologiske korridoren. I naturmangfoldrapporten blir det ogs\u00e5 pekt p\u00e5 en mulig \u00f8kologisk korridor for vilt som f\u00f8rer fra vest mot \u00f8st og forbinder planomr\u00e5det med gr\u00f8ntomr\u00e5der i \u00f8st. Denne er ikke ivaretatt i planforslaget. Plan- og bygningsetaten er ikke enig i forslagsstiller sin vurdering. Deler av friomr\u00e5det er regulert p\u00e5 en eksisterende asfaltert veg, og selv om denne blir tilbakef\u00f8rt til naturareal, vil ikke den ha en tilstrekkelig funksjon som \u00f8kologisk korridor. Andre deler av friomr\u00e5det er plassert p\u00e5 toppkant av mur mot ny bebyggelse og tett p\u00e5 eksisterende eneboliger som etter plan- og bygningsetaten sin vurdering ikke gir arealet en funksjon som \u00f8kologisk korridor. Plan- og bygningsetaten vurderer at arealet avsatt til friomr\u00e5de er for smalt og for tett p\u00e5 bebyggelsen. Det anbefales at bebyggelsen trekkes lengre bort og at bredden til korridoren \u00f8kes, slik at den gir tilstrekkelig rom for habitat og bevegelse for sm\u00e5vilt. Plan- og bygningsetaten vurderer at foresl\u00e5tt plangrep er for omfattende i forhold til tomtens t\u00e5leevne. Foresl\u00e5tt utbygging m\u00e5 reduseres for \u00e5 bevare mer av eksisterende gr\u00f8nnstruktur og sikre en funksjonell \u00f8kologisk korridor. Hule eiker I planomr\u00e5det var det ved planoppstart ni eiketr\u00e6r av en viss st\u00f8rrelse, der seks av tr\u00e6rne var i en st\u00f8rrelse fra 161 cm til 313 cm. Flere av tr\u00e6rne er ogs\u00e5 av mindre st\u00f8rrelse, der sm\u00e5 oppslag av eik forekommer i de \u00e5pne partiene rundt de store eikene. Av de store eiketr\u00e6rne var det fem tr\u00e6r som ble vurdert til \u00e5 v\u00e6re hule eiker, som er en utvalgt naturtype. Disse har et s\u00e6rskilt vern etter Forskrift om utvalgte naturtyper etter naturmangfoldloven. En av de hule eikene er h\u00f8sten 2024 blitt felt, og lagt i friomr\u00e5de f_FRI8. Forslagsstiller foresl\u00e5r \u00e5 bevare de resterende fire hule eikene. Tr\u00e6rne med rotsone er i omr\u00e5der regulert til friomr\u00e5de, og er sikret med juridisk punkt \u00abeksisterende tre som skal bevares\u00bb, samt hensynssone bevaring. Vurdering etter naturmangfoldloven I henhold til naturmangfoldloven (nml.) \u00a7 7 skal prinsippene i \u00a7\u00a7 8-12 brukes som retningslinjer ved ut\u00f8velse av offentlig myndighet. Det er ogs\u00e5 spesifisert at vurderingen av disse prinsippene skal komme tydelig frem i beslutningen. Nml. \u00a7 8 gir f\u00f8ringer om kunnskapsgrunnlaget for offentlige beslutninger som f\u00e5r konsekvenser for naturmangfoldet. I denne saken er det hentet eksisterende kunnskap fra offentlig tilgjengelige databaser, omr\u00e5det er befart flere ganger og historiske flyfoto er sammenlignet med dagens situasjon. Innhentet informasjon tilsier at det er registrert store naturverdier i planomr\u00e5det. Plan- og bygningsetaten vurderer at kunnskapsgrunnlaget i dette planarbeidet er tilstrekkelig for \u00e5 kunne belyse virkningene og konsekvensene av planen. Kravet til kunnskapsgrunnlag etter nml. \u00a7 8 anses som oppfylt. Saksnummer PLAN-2022/20640 Side 10 av 21 Videre gir nml. \u00a7 9 krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Det vurderes at det foreligger et tilstrekkelig kunnskapsgrunnlag, og f\u00f8lgelig er det kjent hvilken p\u00e5virkning tiltaket vil ha p\u00e5 naturmangfoldet. Plan- og bygningsetaten vurderer at naturverdiene i omr\u00e5det er godt kjent, og at f\u00f8re-var-prinsippet i nml. \u00a7 9 ikke gj\u00f8r seg gjeldende. Av nml. \u00a7 10 g\u00e5r det frem at p\u00e5virkning p\u00e5 et \u00f8kosystem skal vurderes ut fra den samlede belastingen som \u00f8kosystemet er eller vil bli utsatt for. Omr\u00e5det er ett av f\u00e5 gjenv\u00e6rende skogsarealer med skog av h\u00f8y bonitet i n\u00e6romr\u00e5det, og med en gjennomg\u00e5ende \u00f8kologisk korridor fra nord til s\u00f8r. Planomr\u00e5det grenser mot frisk l\u00e5gurtedell\u00f8vskog som er n\u00e6r truet. Det er registrert viktige verdier i omr\u00e5det, deriblant hule eiker som er en utvalgt naturtype og ask som er sterkt truet. Vipe og \u00e5kerrikse er ogs\u00e5 registrert, men uten \u00e5 ha tilknytning til omr\u00e5det. Denne type arealer er viktige for lokalt fugle- og dyreliv, og for dyr som skal forflytte seg mellom ulike leveomr\u00e5der p\u00e5 lokal skala, ettersom det gir muligheter for lokalt opphold. Omr\u00e5det har tidligere v\u00e6rt en del av et st\u00f8rre sammenhengende vegetasjonsomr\u00e5de, men er i dag i stor grad adskilt fra andre st\u00f8rre gr\u00f8ntomr\u00e5der som f\u00f8lge av utbygging av bolig, n\u00e6ring og infrastruktur. Nedbygging av arealet bidrar til tap av naturmangfold, og vil ha store negative konsekvenser for vegetasjon lokalt, samt for fugle- og dyreliv tilknyttet omr\u00e5det. Arter vil f\u00e5 redusert sine leveomr\u00e5der og mulige hekkeplasser. Nedbygging av vegetasjon f\u00f8rer ogs\u00e5 til ulemper n\u00e5r det gjelder h\u00e5ndtering av overvann og klimagassutslipp, samt reduserer arealets funksjonsverdi. Plan- og bygningsetaten vurderer at omfanget m\u00e5 reduseres for \u00e5 i st\u00f8rre grad bevare gr\u00f8nnstrukturen og utvide den \u00f8kologiske korridoren. Siden det er lite gjenv\u00e6rende gr\u00f8nnstruktur i omr\u00e5det i dag vurderer plan- og bygningsetaten at det er s\u00e6rlig viktig at dette planforslaget ivaretar en st\u00f8rre grad av eksisterende natur. Plan- og bygningsetaten vurderer at p\u00e5virkning p\u00e5 \u00f8kosystemet er dokumentert og belyst ut fra samlet belastning. Nml. \u00a7 10 er dermed oppfylt. Videre fremg\u00e5r det av nml. \u00a7 11 at tiltakshaver skal b\u00e6re kostnadene ved \u00e5 hindre eller begrense naturskadene ved tiltaket. Forslagsstiller er kjent med dette. Nml. \u00a7 12 krever at man fors\u00f8ker \u00e5 unng\u00e5 eller begrense skadene p\u00e5 naturmangfoldet gjennom valg av driftsmetoder, teknikk og lokalisering. Forslagsstiller er kjent med dette og avb\u00f8tende tiltak er sikret. Fire av de fem hule eikene og ask i skr\u00e5ning mot vest vil bevares ved gjennomf\u00f8ring av planforslaget. Det foresl\u00e5s ogs\u00e5 \u00e5 sikre et avgrenset areal som inkluderer etablering av nye natur- og vegetasjonsomr\u00e5der for \u00e5 tilrettelegge for en \u00f8kologisk korridor. Videre skal det utvises aktsomhet inn mot rotsonen til tr\u00e6r som skal bevares og unng\u00e5 utilsiktet forringelse eller \u00f8deleggelse av eksisterende natur som skal videref\u00f8res. Det er sikret at det ikke skal skje oppstart av anleggsarbeid i perioden for hekke- og yngletid i april- juni av hensyn til fugl og pattedyr. Plan- og bygningsetaten vurderer at nml. \u00a7\u00a7 11-12 er oppfylt. Samlet sett vurderer plan- og bygningsetaten at prinsippene i \u00a7\u00a7 8-12 er ivaretatt. Omsynet til naturmangfoldet krever st\u00f8rre ivaretakelse av eksisterende gr\u00f8nnstruktur i omr\u00e5det. Gangforbindelser og tilkomsttunnel Gode gangforbindelser har v\u00e6rt et sentralt tema i planarbeidet. Ved oppstart ble det lagt til grunn at planforslaget m\u00e5 sikre gode gangforbindelser mellom Midtun, Nesttun og Saksnummer PLAN-2022/20640 Side 11 av 21 kollektivholdeplasser. Det ble stilt krav om at minst en av gangforbindelsene m\u00e5 tilfredsstille krav til universell utforming, og at offentlig heis kan v\u00e6re et supplement. I planforslaget er det foresl\u00e5tt tre gangforbindelser i tillegg til eksisterende fortau langs Midtunvegen. De to s\u00f8rligste forbindelsene er trapper, mens forbindelsen i nord er l\u00f8st som en rampe og skal v\u00e6re universelt utformet. Det foresl\u00e5s heis som et supplement, men denne \u00f8nsker forslagsstiller at skal v\u00e6re privat for beboere i Fondveggen. Plan- og bygningsetaten anbefaler at heisen blir offentlig tilgjengelig for \u00e5 kunne v\u00e6re et reelt supplement. Plan- og bygningsetaten vurderer den foresl\u00e5tte universelt utformede l\u00f8sningen som en omfattende konstruksjon som krever store inngrep i terrenget. Den fremst\u00e5r som et dominerende element i landskapet. Plan- og bygningsetaten vurderer at denne gangvegen ikke er et godt nok tilbud for beboere som skal komme seg til/fra Nesttun sentrum. Gangvegen er sv\u00e6rt lang, det vil ta lang tid \u00e5 g\u00e5, og den er lite egnet for sykkel grunnet alle svingene. Det vil ogs\u00e5 v\u00e6re tungt \u00e5 trille p\u00e5 gangvegen med tanke p\u00e5 lengden. Plan- og bygningsetaten har anbefalt forslagsstiller \u00e5 bearbeide plangrepet ved, for eksempel, \u00e5 redusere felt BB3 og etablere gangforbindelsen som en gangveg i terrenget i stedet for rampekonstruksjonen som n\u00e5 er foresl\u00e5tt. Det er utarbeidet tre alternativer for den universelt utformede gangvegen. Et alternativ med en stigning p\u00e5 1:10, et p\u00e5 1:12 og et p\u00e5 1:15. To av alternativene er illustrert i figur 9. Plan- og bygningsetaten vurderer at det er gangveg med stigning p\u00e5 1:15 som m\u00e5 legges til grunn for at rampen skal v\u00e6re i tr\u00e5d med byggteknisk forskrift. Avhengig av hvilken utforming gangvegen vil f\u00e5, vil det ta ni til elleve minutter \u00e5 g\u00e5 gangvegen med en stigning p\u00e5 1:10, og tolv til fjorten minutter \u00e5 g\u00e5 gangvegen med en stigning p\u00e5 1:15. Figur 9: Illustrasjon som viser foresl\u00e5tt gangforbindelse. Til venstre med stigning p\u00e5 1:10, og til h\u00f8yre med stigning p\u00e5 1:15. Forslagsstiller har vurdert alternativer med l\u00f8sning i midten og s\u00f8r i planomr\u00e5det. L\u00f8sningen i midten baserer seg p\u00e5 \u00e5 lande p\u00e5 taket til eksisterende parkeringshus og f\u00f8re videre ned til Nesttun sentrum. Plan- og bygningsetaten vurderer at denne l\u00f8sningen er mer attraktiv for beboere i omr\u00e5det og vil kreve mindre omfattende og dominerende terrenginngrep og konstruksjoner. Denne l\u00f8sningen vil ogs\u00e5 i st\u00f8rre grad v\u00e6re i tr\u00e5d med reguleringsplan for Nesttun sentrum. Reguleringsplanen stiller krav om at taket p\u00e5 parkeringshuset skal fjernes og erstattes med gatetun eller torg for \u00e5 knytte bebyggelsen i Fondveggen sammen med Nesttun sentrum. Forslagsstiller vurderer denne l\u00f8sningen som lite hensiktsmessig eller brukervennlig, og vurderer at den ikke er teknisk og \u00f8konomisk gjennomf\u00f8rbar. Saksnummer PLAN-2022/20640 Side 12 av 21 L\u00f8sningen i s\u00f8r baserer seg p\u00e5 at det blir etablert et lokk over innkj\u00f8ringen til senteret. Denne l\u00f8sningen ble ikke jobbet videre med, men som en erstatning er det foresl\u00e5tt trapp og gangveg som ikke er universelt utformet. Vi vurderer at en gangveg i s\u00f8r vil f\u00f8re g\u00e5ende til et omr\u00e5de som vurderes til \u00e5 v\u00e6re lite attraktivt og kobling gjennom senteret vil v\u00e6re avgrenset av senterets \u00e5pningstider. Likevel vil den kunne v\u00e6re et godt supplement. Plan- og bygningsetaten anbefaler at det i det videre planarbeidet blir jobbet med \u00e5 finne en mer tilgjengelig og attraktiv l\u00f8sning for den universelt utformede gangvegen. Det foresl\u00e5s en trapp s\u00f8r for felt BB3 over foresl\u00e5tt fordr\u00f8yningsmagasin. Plan- og bygningsetaten vurderer at trappen ikke vil v\u00e6re en selvstendig ny gangforbindelse da den f\u00f8rer ned til samme omr\u00e5de som gangforbindelsen i nord. Plan- og bygningsetaten vurderer dermed at det ikke er behov for denne trappen, og anbefaler heller at omr\u00e5det benyttes til uteoppholdsareal eller bevares som et gr\u00f8nt areal. Det m\u00e5 i denne sammenheng vurderes \u00e5 plassere ford\u00f8yningsmagasinet et annet sted. Tilkomsttunnel Det foresl\u00e5s en tilkomsttunnel under bakken der beboere skal kunne g\u00e5 og sykle t\u00f8rrskodd inn i leilighetene. Forslagsstiller foresl\u00e5r at det ogs\u00e5 skal v\u00e6re sykkelparkering, verksted og ulike fellesrom til for eksempel bursdagsfeiring i dette arealet. Forslagsstiller p\u00e5peker at fellesrom skal ha en fasade med vinduer, og dermed ikke v\u00e6re fullstendig under bakken. Figur 10: Illustrasjon som viser tilkomsttunnel med blant annet sykkelparkering og fellesrom. Bl\u00e5 linjer er ganglinjer p\u00e5 overflate og burgunder areal viser tilkomsttunnelen. Bl\u00e5 areal viser fellesrom og sykkelparkering. Plan- og bygningsetaten er usikre p\u00e5 om dette er en god l\u00f8sning og stiller sp\u00f8rsm\u00e5l til hvordan denne tunnelen vil fungere i praksis. Lange og m\u00f8rke tunneler kan oppleves utrygge. Plan- og bygningsetaten vurderer at denne ikke vil fungere som et kriminalitetsforebyggende tiltak eller gi positiv sosial kontroll. Plan- og bygningsetaten vurderer videre at tunnelen kan f\u00f8re til mindre liv p\u00e5 gateplan, noe som vurderes som negativt for bomilj\u00f8et. Fra heisen vil prim\u00e6rl\u00f8sningen v\u00e6re \u00e5 g\u00e5 eller sykle direkte inn i tilkomsttunnelen. Det fremst\u00e5r som at man ikke kan ta heisen helt opp til gatetunet, og at man m\u00e5 g\u00e5 deler av Saksnummer PLAN-2022/20640 Side 13 av 21 rampen for \u00e5 n\u00e5 gateplan utend\u00f8rs. Denne l\u00f8sningen, sammen med plassering av sykkelparkering, tyder p\u00e5 at det i planforslaget legges til rette for at tilkomsttunnelen vil v\u00e6re mer attraktiv og tilgjengelig \u00e5 bruke, enn innganger ute p\u00e5 bakkeplan. Dette bryter med prinsippet om at boliger skal ha hovedinngang fra gatetunet. Figur 11: Perspektiv fra 3D-modell som viser tilkomst fra heis til tilkomsttunnel. Plan- og bygningsetaten vurderer at det ikke er en tilstrekkelig god l\u00f8sning at man ikke kan ta heisen direkte opp til gatetunet. I den videre planprosessen m\u00e5 heisl\u00f8sningen endres, slik at prim\u00e6rtilkomst til og fra heis er fra gatetunet. Plan- og bygningsetaten vurderer videre at tilkomsttunnelen ikke gir nok positive kvaliteter. Usikkerhet med blant annet hensynet til kriminalitet og bomilj\u00f8 gj\u00f8r at plan- og bygningsetaten ikke kan anbefale at denne videref\u00f8res. Dersom det viser seg at det er et behov for underetasje i feltene vil det kunne vurderes om hvert felt kan ha sin underetasje, men at de ulike feltene ikke er koblet sammen med tunneler. P\u00e5 denne m\u00e5ten unng\u00e5r man lange, sammenhengende ganger under bakken. Eksisterende parkeringshus i Nesttun sentrum Plan- og bygningsetaten vurderer at eksisterende parkeringshus hindrer en tilfredsstillende l\u00f8sning for Fondveggen og dens forbindelse til Nesttun. Reguleringsplanen for Nesttun sentrum \u00e5pner for riving av hele parkeringshuset, men krever kun riving av 15 meter av bygningsmassen mot nord, samt fjerning av taket slik at toppdekket kan omgj\u00f8res til gatetun eller torg som skal knyttes til den planlagte bebyggelsen i Fondveggen. Plan- og bygningsetaten vurderer at parkeringshuset fremst\u00e5r som en stor barriere, og har tidligere i prosessen anbefalt at det m\u00e5 gj\u00f8res en ny vurdering om hele parkeringshuset eller deler av det, kan rives. Plan- og bygningsetaten vurderer at det er utfordrende \u00e5 f\u00e5 til et godt plangrep som gj\u00f8r at prosjektet m\u00f8ter Nesttun sentrum p\u00e5 en attraktiv m\u00e5te, og f\u00e5 til gode gangforbindelser, s\u00e5 lenge parkeringshuset best\u00e5r slik det er i dag. Forslagsstiller har gjennom prosessen v\u00e6rt tydelig p\u00e5 at de ikke \u00f8nsker \u00e5 rive parkeringshuset, og ser det som vanskelig \u00e5 f\u00e5 til en avtale med grunneier. Forslagsstiller foresl\u00e5r likevel \u00e5 fjerne deler av parkeringshuset i nord. Dette for \u00e5 f\u00e5 til et attraktivt og inkluderende byrom der den universelle tilkomsten og heis kommer ned til Nesttun sentrum. Parkeringsarealet skal opparbeides som park p\u00e5 samme niv\u00e5 som taket p\u00e5 parkeringsanlegget, i tilknytning til den universelt utformede gangforbindelsen. Plan- og bygningsetaten har v\u00e6rt tydelige p\u00e5 at dette omr\u00e5det m\u00e5 fremst\u00e5 som et \u00e5pent, tilgjengelig og trygt byrom, spesielt med hensyn til kriminalitetsforebygging. Det vurderes at riving av nordre del av parkeringshuset er n\u00f8dvendig for \u00e5 f\u00e5 til dette. I det videre planarbeidet anbefaler plan- og bygningsetaten at det blir vurdert om st\u00f8rre deler av parkeringshuset kan Saksnummer PLAN-2022/20640 Side 14 av 21 rives slik at deler av parkarealet kan legges p\u00e5 bakkeplan og at byrommet dermed blir st\u00f8rre og mer \u00e5pent. Forslagsstiller \u00f8nsker \u00e5 erstatte parkeringsplassene som m\u00e5 fjernes ved \u00e5 utvide parkeringshuset mot \u00f8st. Det er uklart for plan- og bygningsetaten hvor mange parkeringsplasser som skal fjernes og erstattes. Plan- og bygningsetaten er skeptiske til at det legges til rette for nye parkeringsplasser som erstatning for de som fjernes. Trafikale forhold Adkomst Adkomst til planomr\u00e5det skjer via kommunal veg Midtunvegen. Det legges opp til nytte- og beredskapskj\u00f8ring inn i omr\u00e5det p\u00e5 regulert gatetun. Det skal kun etableres HC- parkeringsplasser her. Det m\u00e5 ogs\u00e5 forventes at det vil forekomme kj\u00f8ring for av-/p\u00e5lessing til boligene. Forslagsstiller mener dette f\u00f8rer til at det er avgrenset med trafikk som vil benytte adkomstvegen. Det vurderes videre at trafikkmengden ikke vil p\u00e5virke kapasitetsforhold eller trafikksikkerhet. Det vurderes dermed som un\u00f8dvendig med utbedringstiltak av vegen. Det skal etableres snumulighet for liten lastebil innerst i planomr\u00e5det, innenfor felt BB4. Plan- og bygningsetaten vurderer at foresl\u00e5tt l\u00f8sning for adkomst og snumulighet er akseptabel. Parkering Parkering foresl\u00e5s l\u00f8st ved \u00e5 benytte eksisterende parkeringsplasser i sameiet Nesttunvannet Terrasse. Det legges derfor ikke til rette for nye parkeringsplasser i planforslaget. Nesttunvannet Terrasse har overdekning i sitt anlegg, og parkering til beboere i Fondveggen blir sikret med privatrettslige avtaler. Det foresl\u00e5s en parkeringsdekning p\u00e5 0,4 plasser per 100 m2 bruksareal, som er i tr\u00e5d med kravet i sentrumskjerner. I byfortettingssonen er kravet til parkering 0,6-1,2 plasser per 100 m2. Forslagsstiller begrunner parkeringsdekningen med n\u00e6rhet til kollektivholdeplasser og tilrettelegging for \u00f8kt bruk av gange og sykkel. I trafikknotatet om mobilitet og tilkomst g\u00e5r det frem at denne parkeringsdekningen er realistisk med tanke p\u00e5 planomr\u00e5dets lokalisering og tilgjengelighet, samt kapasitet p\u00e5 kollektiv- og sykkelvegnettet. Forslagsstiller foresl\u00e5r 8 HC- plasser. Plan- og bygningsetaten vurderer at dette er for lite, og anbefaler at det legges til rette for flere HC-plasser. Plan- og bygningsetaten vurderer at foresl\u00e5tte plangrep ikke har tilstrekkelige gangforbindelser til Nesttun sentrum og kollektivtilbudet der. Sykkelvegnett ut av omr\u00e5det vurderes ikke som tilstrekkelig, da foresl\u00e5tt rampe som tidligere omtalt, vurderes til \u00e5 ikke v\u00e6re attraktiv for sykkel grunnet alle svingene. Plan- og bygningsetaten er enig i at prosjektets lokalisering tilsier at man kan vurdere en lavere parkeringsdekning, men at l\u00f8sningen for gang- og sykkel m\u00e5 bedres. Sykkelparkering Det foresl\u00e5s en sykkelparkeringsdekning p\u00e5 2,5 plasser per 100 m2 bruksareal bolig der minimum 30 % av sykkelparkeringsplassene skal v\u00e6re dimensjonert for sykkelvogner eller lastesykler. Plan- og bygningsetaten vurderer at ettersom parkeringsdekningen for bil er lavere enn anbefalt, er det sannsynlig at behovet for sykkelparkering vil \u00f8ke. Plan- og Saksnummer PLAN-2022/20640 Side 15 av 21 bygningsetaten vurderer derfor at planforslaget b\u00f8r legge seg p\u00e5 et h\u00f8yere krav enn minimumskravet p\u00e5 2,5 plasser per 100 m2 bruksareal. Forslagsstiller foresl\u00e5r at sykkelparkeringsplassene skal v\u00e6re lett tilgjengelige i tilknytning til hovedinngangene, og at private boder skal utvides med 1,5 m2 per sykkel for at disse skal kunne medregnes som sykkelparkeringsplass. I tillegg til sykkelparkeringsplassene skal det avsettes tilstrekkelig areal for vask og reparasjon av sykler. Plan- og bygningsetaten er negative til \u00e5 medregne bod som sykkelparkering da sykler i bod vil v\u00e6re lite tilgjengelige for hverdagsbruk. Plan- og bygningsetaten anbefaler derfor at sykkelparkering i bod ikke medregnes i kravet. Utvidelse av bodareal vurderes som positivt. Sykkelparkeringen skal i hovedsak skje innend\u00f8rs, og er foresl\u00e5tt etablert b\u00e5de p\u00e5 bakkeplan under bebyggelsen og i tilkomsttunnelen i tilknytning til boligene. Plan- og bygningsetaten er positive til sykkelparkering p\u00e5 bakkeplan under bebyggelsen, men er skeptiske til parkering i tilkomsttunnel. Planforslaget sikrer ingen sykkelparkeringsplasser utend\u00f8rs, men viser til at det kan etableres sykkelstativ ved behov. Utearealet det vises til inng\u00e5r i areal medregnet i felles uteoppholdsareal og dette arealet er allerede sv\u00e6rt begrenset. Ytterligere sykkelparkering utend\u00f8rs for blant annet bes\u00f8kende vil derfor komme i konflikt med areal for opphold. Plan- og bygningsetaten anbefaler at det sikres l\u00e5sbar sykkelparkering med tak utend\u00f8rs p\u00e5 tunene, men at dette arealet m\u00e5 komme i tillegg til areal medregnet som felles uteoppholdsareal. Renovasjon Omr\u00e5de for renovasjon er plassert s\u00f8r i planomr\u00e5det, i utkanten av boligprosjektet. Det er tenkt plassert inntil deler av fasaden for Nesttun eldresenter. Denne fasaden har f\u00e5 vinduer, og innvendige rom benyttes til trapperom. Forslagsstiller vurderer at plasseringen derfor ikke vil virke sjenerende for eldresenteret. Plan- og bygningsetaten er enig i dette, men \u00f8nsker innspill fra eldresenteret gjennom offentlig ettersyn og h\u00f8ring for \u00e5 kunne ta endelig stilling til plassering. Renovasjon foresl\u00e5s l\u00f8st ved nedgravde bunnt\u00f8mte containere for kildesortert avfall, og mobilt bossug med tre nedkastpunkter for restavfall. De tre nedkastpunktene for restavfall skal plasseres i felt BB4, BB5 og BB6. Foresl\u00e5tt l\u00f8sning er ikke i tr\u00e5d med krav i renovasjonsteknisk veileder, og anbefales ikke av BIR. BIR anbefaler at det etableres stasjon\u00e6rt avfallssug eller bossnett ved dette antallet enheter. Nedkastpunktene er plassert i uteoppholdsarealene, men de er ikke regnet med i felles uteoppholdsareal. Plan- og bygningsetaten anbefaler at det i den videre planprosessen blir vurdert om nedkastpunktene heller kan plasseres i eller ved fasade for \u00e5 frigj\u00f8re mer areal til sammenhengende uteoppholdsareal. Med bakgrunn i at BIR er negative til foresl\u00e5tt l\u00f8sning og at det kommer ny avfallsforskrift i 2025, anbefaler plan- og bygningsetaten at l\u00f8sning for renovasjon blir jobbet videre med. I forbindelse med renovasjonspunktet er det lagt til rette for en snuhammer. Barn og unges interesser Forslagsstiller vurderer at planomr\u00e5det ikke beslaglegger arealer som er avsatt eller i bruk av barn og unge. Det har v\u00e6rt gjennomf\u00f8rt befaringer, men det er ikke funnet tegn p\u00e5 at omr\u00e5det i s\u00e6rlig grad er brukt av barn og unge. I 2019 var det spor etter en slags hytte eller gapahuk. Denne var fjernet i 2024. Avgrensede arealer benyttes til lek. Saksnummer PLAN-2022/20640 Side 16 av 21 Plan- og bygningsetaten er enig i at planomr\u00e5det ikke er et areal som er attraktivt og tilgjengelig for barn og unge. Som tidligere nevnt foresl\u00e5s det blant annet en naturlekeplass og oppgradering av eksisterende lekeplass ved Nesttunvannet Terrasse som vil v\u00e6re positive tilskudd i omr\u00e5det for barn og unge. Plan- og bygningsetaten vurderer at hensynet barn og unge er ivaretatt i planforslaget. Skole og barnehage Planomr\u00e5det ligger i opptaksomr\u00e5det for Midtun skole. Denne skolen ble utvidet i 2021 til 500 elever, og vil ha tilstrekkelig kapasitet til forventet elevtall som er 398 i 2030. I skolebruksplan 2016-2030 g\u00e5r det likevel frem at Fana bydel har flere skoler som ser ut til \u00e5 f\u00e5 store kapasitetsutfordringer i \u00e5rene som kommer, spesielt gjelder dette kapasitet p\u00e5 barnetrinnet langs bybanetraseen. Behov for barnehage er vurdert i prosessen. Det er vurdert at det er en overkapasitet p\u00e5 barnehageplasser i Midtun skolekrets. Innenfor en radius p\u00e5 500 meter i luftlinje ligger det i dag fire barnehager. Forslagsstiller vurderer at behovet for barnehage er dekket og at det ikke vil v\u00e6re n\u00f8dvendig \u00e5 sikre areal til barnehage innenfor plangrensen. Videre vurderer forslagsstiller at denne tomten er lite egnet for barnehage med tanke p\u00e5 det bratte og kuperte, smale og langstrakte omr\u00e5det. Forslagsstiller ser det som vanskelig \u00e5 plassere samlede lokaler og utearealer. Med bakgrunn i at det er bygd mange nye boliger p\u00e5 Nesttun og langs bybanetraseen i Fana bydel, ber plan- og bygningsetaten om innspill p\u00e5 om det er tilstrekkelig skole- og barnehagekapasitet i omr\u00e5det. Kulturmilj\u00f8 Deler av planomr\u00e5det er omfattet av hensynssone kulturmilj\u00f8, og grenser til bestemmelsesomr\u00e5de historiske omr\u00e5der, Nesttun. Fondveggen er en gr\u00f8nn bakvegg som er visuelt karakteristisk for stedet. Gjennomf\u00f8ring av planforslaget vil f\u00f8re til en endring i eksisterende kulturlandskap, og visuelle endringer for kulturmilj\u00f8et i skillet mellom Nesttun sentrum og omkringliggende bebyggelse. Forslagsstiller vurderer at foresl\u00e5tt blokkbebyggelse mot vest samspiller med bebyggelsen langs \u00d8stre Nesttunvegen og at bebyggelsen mot Midtun tilpasser seg godt eksisterende sm\u00e5husbebyggelse. Plan- og bygningsetaten er enig i at bebyggelsen mot Midtun i stor grad tilpasser seg eksisterende sm\u00e5husbebyggelse p\u00e5 en god m\u00e5te. Derimot vurderes det at Fondveggen som en gr\u00f8nn karakteristisk vegg m\u00e5 ivaretas bedre. Deler av veggen b\u00f8r bevares, slik at Nesttun sentrum fremdeles vil kunne ha elementer av en gr\u00f8nn bakvegg. Risiko og s\u00e5rbarhet Flom Deler av planomr\u00e5det ligger innenfor faresone for flom. I dette omr\u00e5det er det en godt kjent flomproblematikk, blant annet grunnet en for d\u00e5rlig dimensjonert kulvert under Nesttun senter og eksisterende parkeringsanlegg. Nordre del av parkeringshuset og tilgrensende byrom ligger innenfor denne faresonen. Forslagsstiller \u00f8nsker \u00e5 legge til rette for at deler av parkeringshuset kan bygges opp igjen innenfor nytt parkareal i tilknytning til den universelt utformede gangforbindelsen (delfelt PH2). Innenfor denne faresonen kan det ikke bygges parkeringshus f\u00f8r det er gjennomf\u00f8rt sikringstiltak slik at tilstrekkelig sikkerhet blir n\u00e5dd. Saksnummer PLAN-2022/20640 Side 17 av 21 Forslagsstiller foresl\u00e5r at sikring kan skje ved \u00e5 heve byggegrunn til flomsikker h\u00f8yde inkludert sikkerhetsmargin, noe som er sikret i bestemmelsene. Tilkomst til parkeringskjeller, heis og gangforbindelse til boligene er ogs\u00e5 omfattet av faresone for flom. Ved en flomhendelse kan derfor prosjektet bli utilgjengelig for beboerne fra Nesttun sentrum. Plan- og bygningsetaten vurderer at dette er uheldig, og ved et endret klima er det forventet at flomhendelsene vil skje oftere. Plan- og bygningsetaten ber om tilbakemelding p\u00e5 dette fra h\u00f8ringsparter. Overvann Foresl\u00e5tt utbygging skal ikke f\u00f8re til \u00f8kt avrenning til omr\u00e5dene som er nedstr\u00f8ms planomr\u00e5det. Overvann som ikke kan h\u00e5ndteres lokalt skal f\u00f8res via kontrollert utslipp fra fordr\u00f8yningsmagasin til infiltrasjon og deretter naturlig gjennom massene ut mot resipienten i Nesttunvatnet. Det foresl\u00e5s to fordr\u00f8yningsmagasiner, et nord i omr\u00e5det og et s\u00f8r i omr\u00e5det. Begge magasinene foresl\u00e5s plassert under trappeforbindelser. Overvannet som kan h\u00e5ndteres lokalt skal benyttes som elementer i fellesarealene og inng\u00e5 som del av uteoppholdsarealet. Det skal gi nye bruksmessige og visuelle kvaliteter til n\u00e6rmilj\u00f8et, og bidra til \u00e5 fremme biologisk mangfold. Plan- og bygningsetaten vurderer at det er viktig \u00e5 l\u00f8se problematikken med overvann og sikre at utbygging av omr\u00e5det ikke f\u00f8rer til \u00f8kt avrenning til det flomutsatte Nesttunvassdraget. Det er positivt at overvann skal benyttes som kvaliteter i prosjektet. Klima Klimanorm og klimagassberegninger Klimanormen viser at foresl\u00e5tte tiltak f\u00e5r en samlet poengsum p\u00e5 1,2. Prosjektet f\u00e5r h\u00f8yest poengsum p\u00e5 mobilitet med 2,5 poeng, og lavest p\u00e5 arealbruk p\u00e5 0,2 poeng. Se figur 12. Forslagsstiller begrunner poengsummen p\u00e5 mobilitet med at det legges til rette for \u00f8kt bruk av gange og sykkel, og at det skal etableres en rekke koblinger som skal m\u00f8te behovet til en bred brukergruppe. I tillegg foresl\u00e5s det en lavere parkeringsdekning enn kommuneplanens arealdel, og begrenset kj\u00f8ring inn i planomr\u00e5det. Plan- og bygningsetaten er uenige i vurderingen som gjelder mobilitet, og vurderer at poengsummen er for h\u00f8y. Vi vurderer at tiltaket ikke oppfyller kriteriene for mobilitet og tilh\u00f8rende sjekkliste i veileder for klimanorm, blant annet n\u00e5r det gjelder gangforbindelser og tilrettelegging for sykkel. P\u00e5 arealbruk vurderer forslagsstiller at minimum 30 % av planomr\u00e5det reguleres som ubygd og vegetert, og at alle tiltak i sjekklisten for \u00e5 \u00f8ke karbonbindingen er sikret. Plan- og bygningsetaten er uenig i vurderingen om at 30 % av arealet reguleres ubebygd og vegetert. Det er under 30 % av arealet som er regulert til gr\u00f8nnstruktur, og av dette er eksisterende lekeplass og ballbane tilh\u00f8rende sameiet Nesttunvannet Terrasse. Tiltaket oppfyller ikke tilh\u00f8rende sjekkliste. Saksnummer PLAN-2022/20640 Side 18 av 21 Figur 12: Resultat fra klimanorm. Klimagassberegningene viser at totalt utslipp er beregnet til \u00e5 v\u00e6re 21 324 610 CO2 \u2013 ekvivalenter. De st\u00f8rste utslippene er knyttet til materialbruk, energibruk og transport. Plan- og bygningsetaten har oppfordret forslagsstiller til \u00e5 etablere fossilfrie/ nullutslipps anleggsplasser og redusere utslippene for avfallsh\u00e5ndtering. Det er ikke sikret gjenbruk av bygg og ombruk av bygningsmaterialer. Eksisterende bolig med garasje p\u00e5 eiendommen skal rives. Forslagsstiller har derimot ambisjoner om \u00e5 bruke gjenbrukte og oppsirkulerte materialer for ny bebyggelse og utomhusanlegg. Det tillates etablert solenergianlegg og/ eller vegetasjon p\u00e5 taket av bebyggelsen. Oppsummering av plan- og bygningsetatens vurderinger Plan- og bygningsetaten har anbefalt forslagsstiller om \u00e5 gj\u00f8re vesentlige endringer i planforslaget. Disse endringene omfatter reduksjon av bebyggelsesomfanget, ivareta mer gr\u00f8nnstruktur og endre den universelle gangforbindelsen. Det er ogs\u00e5 anbefalt endringer i bestemmelsene for \u00e5 sikre utforming og kvalitet i bygninger og uteareal. Forslagsstiller har ikke i tilstrekkelig grad fulgt opp v\u00e5re anbefalinger. Plan- og bygningsetaten har videre tilbydd forslagsstiller et m\u00f8te for \u00e5 informere og diskutere \u00f8vrige forslag til endringer. Dette gjelder blant annet avstand til eksisterende eneboliger, uteoppholdsareal og solforhold, tilkomsttunnel, HC-parkering, sykkelparkering og nedkastpunkt. Forslagsstiller har ikke \u00f8nsket \u00e5 gjennomf\u00f8re m\u00f8te, men er kjent med temaene som \u00f8nsket diskutert. Plan- og bygningsetaten legger derfor planforslaget ut til offentlig ettersyn og h\u00f8ring med forslag til endringer i den videre planprosessen. Endringene er vurdert til \u00e5 v\u00e6re viktige for at planforslaget skal kunne f\u00f8re frem til en endelig vedtatt detaljreguleringsplan som vil styrke Fondveggen som et positivt tilskudd til Nesttun sentrum. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Detaljregulering, Fana, Gnr.43, Bnr.1072, Fondveggen, Nesttun, Reguleringsplan, arealplan-ID 70720000 vist p\u00e5 plankart, datert 30.09.2024. b. Tilh\u00f8rende reguleringsbestemmelser, datert 30.09.2024. Saksnummer PLAN-2022/20640 Side 19 av 21 Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20640 Side 20 av 21 Vedlegg: Plankart datert 30.09.2024 Reguleringsbestemmelser datert 30.09.2024 Planbeskrivelse datert 15.10.2024 Merknadsskjema datert 07.12.2023 Illustrasjonsplan datert 30.08.2024 Snitt og oppriss datert 30.08.2024 Sol- og skyggeillustrasjoner datert 30.08.2024 ROS-analyse datert 03.09.2024 VA-rammeplan kommunal datert 03.11.2023 Kulturminnedokumentasjon datert 31.05.2024 Bokvalitet i nederste etasjer datert 31.05.2024 Byantikvarens uttalelse datert 15.12.2023 Formingsveileder datert 04.09.2024 Gr\u00f8nn strategi datert 31.05.2024 Ingeni\u00f8rgeologiske premissnotat vedlegg A datert 02.10.2023 Ingeni\u00f8rgeologiske premissnotat datert 30.05.2024 Klimagassberegning datert 31.05.2024 Klimanorm datert 14.12.2023 Lengde- og tverrprofiler datert 18.06.2024 Naturmangfold fugl og annet dyreliv datert 21.09.2023 Naturmangfoldvurdering datert 31.05.2024 Perspektiver og fjernvirkning datert 31.05.2024 Planbeskrivelse datert 15.10.2024 Plankart bestemmelsesomr\u00e5der datert 04.09.2024 Plankart hensynssoner datert 04.09.2024 Plankart hensynssoner H320 datert 04.09.2024 RTP datert 15.08.2024 Skredfarevurdering datert 20.09.2023 Stedsanalyse datert 01.03.2021 St\u00f8yvurdering datert 24.05.2024 Trafikknotat 1 datert 29.08.2024 Trafikknotat 2 datert 29.08.2024 Uteoppholdsarealer datert 30.08.2024 Utredning gangveger datert 22.03.204 Uttalelse fra Bergen Vann datert 04.03.2024 Uttalelse fra Bergen Vann datert 26.06.2024 Uttalelse fra BIR datert 16.08.2024 VA-redegj\u00f8relse datert 30.05.2024 VA-rammeplan privat datert 03.11.2023 Vedlegg VA-rammeplan datert 01.11.2023 Vurdering av hule eiker datert 18.03.2024 Vurdering av omr\u00e5destabilitet datert 28.05.2024 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak saksnr: PLAN-2022/20640 Saksnummer PLAN-2022/20640 Side 21 av 21 "
}