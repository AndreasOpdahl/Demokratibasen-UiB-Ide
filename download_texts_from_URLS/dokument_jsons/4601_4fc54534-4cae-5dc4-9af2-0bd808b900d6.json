{
  "dokument_id": "4fc54534-4cae-5dc4-9af2-0bd808b900d6",
  "doc_type": "case_attachment",
  "kommune": 4601,
  "tittel": "Fagnotat datert 30.08.2023",
  "url": "https://bergen.kommune.no/politikere-utvalg/api/fil/bk360/8947277/Fagnotat-datert-30-08-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/14589-3 (Arbeidssted) Saksbehandler: Daniel Holm\u00e5s Aalerud Dato: 30.08.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 41/1143/0/0 Troldhaugvegen 80. Klage p\u00e5 avslag. Fradeling Advokatfirma Landsvik og Larsen v/ adv. Landsvik p\u00e5 vegne av Hvem klager? tiltakshavere Kristian og Vilde Regine Tellnes Solheim v/ brev datert 07.07.2023. Opprettelse og endring av eiendom. Fradeling av 3 parseller. Parsell 1 til Tiltaket boligform\u00e5l, parsell 2 til felles kj\u00f8reveg og parsell 3 til bebygd naustparsell. Vedtak datert 06.07.2023 avsl\u00e5r tiltaket jf. pbl. \u00a719-2 jf. regulerte tomtegrenser samt KPA2018 \u00a7 6.1.1 vedr byggegrense mot vassdrag. Vedtaket Samt pbl. \u00a7\u00a7, 26-1 opprettelse og endring av eiendom, 27-4 atkomst og 28-1 byggegrunn og milj\u00f8forhold. Eiendom er regulert ved planID 6160000, som bolig, bolig/kontor og felles veg. Planstatus I KPA2018 som \u00f8vrig byggesone, hensynssone kulturmilj\u00f8, funksjonell strandsone, komponisthjemmene samt r\u00f8d og gul sone veist\u00f8y. Klager er uenig i at arealet ikke er egnet til bebyggelse. Det anf\u00f8res at Klagegrunner opprettelsen av naustparsellene ikke gir negative virkninger for strandsonevernet. Det m\u00e5 framlegges dokumentasjon p\u00e5 at boligparsellen har tilkomst i tr\u00e5d Behov for ytterligere med pbl. \u00a7 27-4. saksbehandling ved S\u00f8knad om dispensasjon fra regulerte eiendomsgrenser m\u00e5 behandles eventuell omgj\u00f8ring og innvilges (for fradeling av parsell 3) Vedtak datert 06.07.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om opprettelse og endring av eiendom er avsl\u00e5tt ved vedtak datert 06.07.2023, vedtaket er p\u00e5klaget ved klage datert 07.07.2023. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3. Det er mottatt merknader fra eier av gnr. 41, bnr. 66 (Magne Eikemo), bnr. 41, gnr. 66 snr. 95 (Anita Hultgren) og gnr. 41, bnr. 66, snr. 45 (Geir Hoff Johannessen). Merknadene g\u00e5r p\u00e5 at det framst\u00e5r som vanskelig \u00e5 omr\u00e5 seg med hva som kan bebygges p\u00e5 fradelt boligparsell i framtiden. Det ytres \u00f8nske om \u00e5 beholde det gr\u00f8nne preget p\u00e5 eiendommen. Det fremmes ogs\u00e5 at en eventuell framtidig utbygging kan f\u00e5 negative konsekvenser for kulturmilj\u00f8et i omr\u00e5det. Tiltakshaver har gitt motsvar til nabomerknadene, det fremmes at det n\u00e5 kun er s\u00f8kt om fradeling av eiendommen uten fysiske tiltak, og at omfang av eller tidspunkt for en framtidig utbygging p\u00e5 tomten er ukjent. Fagetaten er av samme oppfatning hva gjelder behovet for \u00e5 avklare omfang av framtidig utbygging ved tidspunkt for fradeling, men vil tilf\u00f8ye at det i denne saken foretas fradeling innenfor planomr\u00e5det for en eldre reguleringsplan (vedtatt f\u00f8r pbl. av 1985) og at tiltak p\u00e5 eiendommen i utgangspunktet m\u00e5 reguleres jf. plankravet i KPA2018 \u00a7 3.1. S\u00f8knaden gjelder fradeling av 3 parseller. Det er gitt tillatelse til fradeling av parsell 2 (vegareal) i eget vedtak. Vestland Fylkeskommune v/ avd. infrastruktur og vei har gitt uttalelse datert 22.03.2023. Fylkeskommunen frar\u00e5r at det innvilges dispensasjoner som oms\u00f8kt da tiltak p\u00e5 eiendommen kan komme i konflikt med veiinteressen og fordi at krysset mellom kommunal og fylkeskommunal vei i Troldhaugvegen ikke har tilstrekkelig kapasitet til flere brukere. Byantikvaren har gitt uttalelse datert 28.03.2023. Det vises til at eiendommen ligger i regulert hensynssone for kulturmilj\u00f8 rundt Troldhaugen. Tiltaket frar\u00e5s da en utbygging p\u00e5 den fradelte parsellen vurderes \u00e5 ville gi negative landskapsvirkninger for kulturmilj\u00f8et. Vestland Fylkeskommune v/ seksjon for kulturarv har gitt uttalelse datert 07.06.2023. Kulturminnemyndigheten frar\u00e5der at det innvilges dispensasjoner da tiltak p\u00e5 boligparsellen vil gi vesentlige negative virkninger for kulturminne- og kulturmilj\u00f8verdier av nasjonal og regional interesse. Bymilj\u00f8etaten har gitt uttalelse datert 11.04.2023 og 03.07.2023. Bymilj\u00f8etaten frar\u00e5der at det innvilges dispensasjoner som oms\u00f8kt. Det vises til at arealet er en del av et friluftsomr\u00e5de tilknyttet museumshagen til Troldhaugen, og at eiendommen har flere viktige naturverdier. Det vises til at det g\u00e5r en \u00f8kologisk korridor gjennom omr\u00e5det. Saksnummer KLAGE-2023/14589 Side 2 av 5 2. Om klagen Klagen fremmer at: - Arealene som fradeles inng\u00e5r i reguleringsplan og er i det vesentlige avklart til bebyggelse - En dispensasjon fra tiltaksforbudet i strandsonen vil ikke gi negativ virkning p\u00e5 strandsoneverdiene - Det kan ikke anses \u00e5 v\u00e6re vesentlig motstrid mellom arealform\u00e5l bolig/kontor og naust. Det er i klagen opplyst om at supplerende klage vil innsendes. Det framg\u00e5r av bekreftelse p\u00e5 mottatt klage datert 31.07.2023 at \u00abDet er ikke innvilget utsatt klagefrist og det inneb\u00e6rer at klagen kan tas under behandling n\u00e5r klagefristen er ute (...)\u00bb. Supplerende klage har ikke frakommet per 30.08.2023. Klagen er behandlet som den foreligger. 3. Vurdering av klagen Det oms\u00f8kte tiltaket gjelder fradeling av parseller til form\u00e5l naust og bolig. Tiltaket krever dispensasjon fra KPA2018 \u00a7 6.1.1 vedr. byggegrense mot sj\u00f8, regulerte eiendomsgrenser (for boligparsell) og arealform\u00e5l (for naustparsell) Innledende m\u00e5 det presiseres at reguleringsplanen for eiendommen er av eldre dato. Denne er vedtatt i 1983, og kan ikke gi grunnlag for tiltak etter n\u00e5v\u00e6rende KPA jf. KPA2018 \u00a7 3.1 om plankrav for tiltak regulert f\u00f8r plan- og bygningsloven av 1985. Siden vedtakstidspunktet for planen har omr\u00e5det rundt utviklet seg. Kulturverdiene som knytter seg til Troldhaugen er dels under press fra utbygginger i n\u00e6romr\u00e5det. Det er ogs\u00e5 tilkommet ny kunnskap om naturverdier ved eiendommen. Det vises til uttalelsene fra ber\u00f8rte fagmyndigheter. Parsell 1 \u2013 Boligparsell Fradeling av boligparsellen er avsl\u00e5tt da det er funnet at tiltaket mangler tilstrekkelige rettigheter til atkomst jf. pbl. \u00a7 27-4, ikke er \u00abegnet til bebyggelse\u00bb jf. pbl. \u00a7 26-1 med videre henvisning til KPA2018 \u00a7 22 vedr. st\u00f8y samt registrert skredfare. Det er ikke tilstrekkelig redegjort for om parsellen er egnet til bebyggelse. Det framg\u00e5r av plan- og bygningsloven \u00a7 26-1 at \u00abOpprettelse av ny grunneiendom\u00bb m\u00e5 \u00abikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan\u00bb opprettelse av eiendom m\u00e5 heller \u00abikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov\u00bb. Det er levert en st\u00f8yfaglig utredning til saken. Utredningen konkluderer med at det kun vil v\u00e6re mulig \u00e5 etablere st\u00f8yf\u00f8lsom bebyggelse p\u00e5 om lag 25% av byggegrunnen etter gjeldende st\u00f8ygrenser jf. KPA 2018 \u00a7 22. Det arealet som er lite st\u00f8yutsatt er ogs\u00e5 relativt bratt med p\u00e5f\u00f8lgende risiko for skred. Det er ikke etterspurt en konkret naturfarevurdering for eiendommen. Delen av eiendommen som lar seg bebygge med st\u00f8yf\u00f8lsom bebyggelse er ikke i utgangspunktet tilstrekkelig tilrettelagt for uteopphold. Det er ikke framsatt noen mer konkrete redegj\u00f8relser for hvordan eventuelle uteoppholdskrav for tomten kan l\u00f8ses. Det er fagetatens syn at parsellen mangler adkomst. Det f\u00f8lger av pbl. \u00a7 27-4 at \u00abf\u00f8r opprettelse eller endring av eiendom til bebyggelse (...) blir godkjent, skal byggetomta (...) ved Saksnummer KLAGE-2023/14589 Side 3 av 5 tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende\u00bb. Til s\u00f8knaden er det levert erkl\u00e6ringer som viser at den oms\u00f8kte boligteigen blir sikret adkomst over bnr. 1143 (eiendommen som parsellen skal utskilles fra), parsellen er imidlertid ogs\u00e5 avhengig av veiadkomst over naboeiendommen p\u00e5 bnr. 32, det er ikke framlagt dokumentasjon for dette. Parsellen er alts\u00e5 ikke \u00absikret vegforbindelse\u00bb jf. pbl. \u00a7 27-4. Som det framg\u00e5r av vedtak datert 06.07.2023 har kommunen ikke ilagt Fylkeskommunens merknader vedr\u00f8rende kapasitet i tilkomstveien s\u00e6rlig vekt da tiltaket har regulert tilkomst i eldre plan. Det presiseres derfor at dette forholdet ville m\u00e5tte utredes n\u00e6rmere ved s\u00f8knad om tiltak p\u00e5 eiendommen jf. KPA \u00a7 3.1, se ogs\u00e5 pbl. \u00a7 12-4 siste ledd. Parsell 2 - Naustparsell Etter KPA2018 \u00a7 6.1.1 gjelder en byggegrense p\u00e5 25 meter fra sj\u00f8 i \u00f8vrig byggesone. S\u00f8knaden gjelder fradeling av en eksisterende parsell med badehus/naust. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det er oppgitt i s\u00f8knaden at form\u00e5let med fradelingen er \u00e5 avhende parsellen til eierne av naboeiendommene bnr. 41, gnr. 1270, 1271 og 1272, som i dag har bruksrett til badehuset. Fordelene er etter det fagetaten kan se vesentlig konsentrert rundt tiltakshavers \u00f8nske om \u00e5 bringe eierforholdene i samsvar med bruksforholdene p\u00e5 eiendommen. En fradeling av parsellen ville imidlertid medf\u00f8re at denne for ettertiden vil kunne avhendes fritt, uavhengig av eiendommen som den utskilles fra. Dette kan medf\u00f8re en endret og mer intensiv bruk og belastning av omr\u00e5det, i strid med hensynet bak tiltaksforbudet i strandsonen. Fradelingen av parsellen er ogs\u00e5 avhengig av dispensasjon fra arealform\u00e5l kontor/bolig. Oppf\u00f8ring av naust er i utgangspunktet avhengig av s\u00e6rlig planavklaring. Naustet p\u00e5 boligen er av eldre dato, men har st\u00e5tt i tilknytning til den eksisterende boligeiendommen. Opprettelse av ens selvstendig naustparsell ville etter fagetatens syn gi vesentlig motstrid med regulert arealform\u00e5l ved \u00e5 legge til rette for en selvstendig og vesentlig annen bruk enn hva planen har \u00e5pnet for. 4. Konklusjon Vedtak datert 06.07.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 06.07.2023 5. Klage datert 07.07.2023 6. Dispensasjonss\u00f8knad 7. Nabomerknader 8. Uttalelse fra Byantikvaren datert 28.03.2023 Saksnummer KLAGE-2023/14589 Side 4 av 5 9. Uttalelse fra Bymilj\u00f8etaten datert 03.07.2023 10. Uttalelse fra Bymilj\u00f8etaten datert 11.04.2023 11. Uttalelse fra Vestland Fylkeskommune INV datert 22.03.2023 12. Uttalelse fra Vestland Fylkeskommune KFO datert 07.06.2023 Saksnummer KLAGE-2023/14589 Side 5 av 5 "
}