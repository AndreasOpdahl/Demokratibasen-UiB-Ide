{
  "dokument_id": "6b15dc8c-2dbf-5098-ba7b-78b69012270a",
  "doc_type": "case_attachment",
  "kommune": 5501,
  "tittel": "Vedlegg 35.  Vurderingsmatrise for gr\u00f8nnstruktur i eldre reguleringsplaner",
  "url": "https://innsyn.tromso.kommune.no/application/getMoteDokument?dokid=2002009747",
  "tekst": "Deres ref. V\u00e5r ref. Saksbehandler Dato PLAN-22/02635-51 Marte Bj\u00f8rnstad Andressen 12.08.2024 +47 90964786 Notatet er utarbeidet i samarbeid med Gaby Kern Notat KPA 2024 - Vurdering av gr\u00f8nnstruktur som l\u00f8ftes opp i KPA Bakgrunn KPA har m\u00e5lsettinger om klimatilpasning og sikre gr\u00f8nnstruktur. I gjeldende KPA (2017-2026) er mange arealer regulert til gr\u00f8nnstruktur og uteoppholdsareal, \u00abgeneralisert\u00bb og vist som boligform\u00e5l, slik at regulert gr\u00f8nnstruktur ikke fremkommer av plankartet. Selv om arealdelen \u00e5pner opp for denne praksisen, kan det oppfattes slikt at kommunen signaliserer at (bolig)utbygging i gr\u00f8nnstruktur er tillatt. Dette f\u00f8rer til at bygges\u00f8knader p\u00e5 lekeplasser og i gr\u00f8nnstruktur fremmes. I eldre reguleringsplaner ligger disse gr\u00f8nne arealene med ulikt form\u00e5l: friomr\u00e5der, park, uteareal, spesialomr\u00e5de, gr\u00f8nnstruktur/lekeplass. Flere av arealene hadde opprinnelig et form\u00e5l \u00e5 gi befolkningen i sm\u00e5husbebyggelsen plasser for \u00e5 m\u00f8tes med barna i nabolaget. Arealene har i dag en varierende grad av opparbeiding. Enkelte steder har arealene lekeplassfunksjoner, mens en stor andel av arealene fremst\u00e5r som ikke opparbeidet og utgj\u00f8r i dag et gr\u00f8ntareal i bebyggelsen som stedvis kan sies av enkelte \u00e5 bare v\u00e6re \u201crestareal\u201d. Flere steder blir disse arealene benyttet til parkering av hengere, campingvogner etc. for beboere i n\u00e6romr\u00e5det, areal til dumping av hageavfall, sn\u00f8lagring o.l. Forklaringen for den varierende graden av opparbeidelse og vedlikehold er at flere slike lekeplasser drives av velforeninger og bydelsr\u00e5d etter s\u00f8knad hos kommunen. Mange av arealene er i privateie av enkeltpersoner eller realsameier. Vedlikehold og istandsetting skjer gjerne i takt med befolkningssammensetningen i n\u00e6romr\u00e5det. Flytter flere barnefamilier inn i omr\u00e5det (f.eks. ved generasjonsskifte), oppst\u00e5r behov for n\u00e6rlekeplasser og disse friomr\u00e5dene kan bli oppgradert i regi av velforeningene/sameiene. Dersom disse arealene periodevis ikke blir brukt st\u00e5r de i fare for \u00e5 bli nedbygd til fordel for andre interesser. \u00c5 si ja til en bygges\u00f8knad eller g\u00e5 i gang med et planinitiativ for regulering av et slik areal til eksempelvis boliger vil kanskje ikke f\u00e5 vesentlig betydning for det gitte arealet. Utfordringen oppst\u00e5r n\u00e5r flere av disse arealene blir utsatt for en bit-for-bit-nedbygging og kommunen mister oversikten over \u201calle\u201d gr\u00f8ntareal som blir nedbygd litt etter litt. Det m\u00e5 ogs\u00e5 nevnes at arealplanlegging tidligere har hatt fokus p\u00e5 lek og opphold i sm\u00e5husbebyggelse. Arealer ble avsatt til friomr\u00e5der og fungerte som kvartals- og str\u00f8kslekeplasser p\u00e5 ulik st\u00f8rrelse jf. vedtekter for lek og uteopphold, som var styrende den gangen, som senere har blitt erstattet av kommuneplanbestemmelser basert p\u00e5 Byggforsk sine retningslinjer. Dersom friomr\u00e5der i sm\u00e5husbebyggelse skal avsettes til utbyggingsform\u00e5l, m\u00e5 behovet for fortetting avveies med behovet for n\u00e6r-, kvartals- og str\u00f8kslekeplasser, der oppfyllelse av kommuneplanbestemmelser ogs\u00e5 gjelder i sm\u00e5husbebyggelsen. Arealform\u00e5l i revisjonen I revisjonsarbeidet har arealform\u00e5let \u00abbl\u00e5gr\u00f8nn struktur\u00bb blitt brukt for areal til vegetasjonskorridorer langs bekker/elver. M\u00e5let med dette har v\u00e6rt \u00e5 l\u00f8fte vassdrag med sideareal fram i kommuneplanen som er vedtatt tiltak i kommunens klimatilpasningsstrategi (KDP overvann, 2020). Vassdragskorridorer vises i kommuneplanen som gjennomg\u00e5ende bl\u00e5gr\u00f8nne form\u00e5l for \u00e5 vise den overordnete strukturen og sikre omr\u00e5dene mot nedbygging. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 \u00abNaturomr\u00e5de\u00bb som arealform\u00e5l er kun benyttet et f\u00e5tall steder i byomr\u00e5det hvor arealene er regulert til bevaring av natur/vegetasjon. Arealform\u00e5let \u00abturdrag\u00bb er brukt steder hvor det er \u00f8nskelig \u00e5 knytte (gr\u00f8nne) snarveger og turstier til andre gr\u00f8nne form\u00e5l (friomr\u00e5der). Mao. skape en forbindelse. Det har v\u00e6rt et m\u00e5l i revisjonen \u00e5 bevare/gjenopprette regulerte snarveger som f\u00f8rer fra fj\u00e6ra til marka. Noen f\u00e5 regulerte gr\u00f8nne omr\u00e5der fikk endret arealform\u00e5l til \u00abovervannstiltak\u00bb. Det er omr\u00e5der der vi allerede i dag ser oversv\u00f8mmelser eller framtidig behov for st\u00f8rre kommunale klimatilpasningstiltak (ofte naturbaserte). Resten av de gr\u00f8nne strukturene har i hovedsak f\u00e5tt arealform\u00e5l \u00abfriomr\u00e5de\u00bb. Det samme de fleste gjelder lek- og uteoppholdsarealene som ligger regulert i underliggende planer, men som i gjeldene KPA var generalisert til boligform\u00e5l. Dette i p\u00e5vente av en mer detaljert gjennomgang og vurdering av arealene for fremtidig, anbefalte arealform\u00e5l. Grep i revisjonen av KPA I frav\u00e6ret av en kommunedelplan for gr\u00f8nnstruktur er mindre regulerte friomr\u00e5der mellom ca. 0,5 \u2013 3 daa l\u00f8ftet opp som gr\u00f8nnstruktur i plankartet. Dette er gjort: - for \u00e5 fremheve og sikre nettverket av bl\u00e5gr\u00f8nne strukturer innenfor bygrensen med tanke p\u00e5 flerfunksjonalitet i en by som fortettes. - som et forarbeid til en kommunedelplan for gr\u00f8nnstruktur, der alle gr\u00f8nne regulerte omr\u00e5der vises samlet. - som en forberedelse til kommende oppheving av eldre reguleringsplaner (\u00abplanvask\u00bb), der gr\u00f8nne arealform\u00e5l ellers ville kunne blitt borte i planen, hvis de ikke vises i overordnet plan (kommuneplanens arealdel). - for \u00e5 sikre mulige areal til urbant landbruk med mindre dyrkningsparseller i en stadig mer tettbygd og urban bebyggelse, som var et politisk innspill til planprogrammet. Disse grepene er en m\u00e5te \u00e5 redusere omfanget p\u00e5 arbeidet i revisjonen av KPA, samtidig som vi holder oss til m\u00e5lsettinger om gr\u00f8nne verdier og bokvalitet. Hvilke verdier b\u00f8r bevares, og hvilke arealer kan vi tillate at fortettes og bygges ut? Kommunen mangler en oversikt av disse arealene, samt betydningen og funksjon de har for fremtiden n\u00e5r byomr\u00e5det fortettes. Dette er et arbeid som krever vurderinger av b\u00e5de enkeltomr\u00e5der og arealene sett i en st\u00f8rre sammenheng, og er av et omfang og krever en h\u00f8yere detaljeringsgrad enn KPA vil l\u00f8se i denne omgang. Det er n\u00f8dvendig at dette arbeidet gj\u00f8res, f\u00f8r neste kommuneplanrevisjon starter opp. Dette arbeidet kan eksempelvis ses p\u00e5 gjennom arbeidet med oppheving av eldre reguleringsplaner, eller i et overordnet arbeid som dokumenterer kommunens gr\u00f8nnstruktur. Veien videre Det foresl\u00e5s at ingen regulerte gr\u00f8nnstrukturer, friomr\u00e5der eller lekeplasser frigis til utbygging, s\u00e5 lenge ikke arealene er vurdert og senere vedtatt i en kommunedelplan for gr\u00f8nnstruktur e.l. dokument som ogs\u00e5 vurderer den st\u00f8rre helheten. I dette notatet dr\u00f8ftes en framgangsm\u00e5te for \u00e5 kunne vurdere hvert enkelt areal for \u00e5 finne ut om et friomr\u00e5de/gr\u00f8nnstruktur kan tillates utbygd (se vedlegg 01). Vurderingene vil senere kunne benyttes i en argumentasjon for hvorfor arealet b\u00f8r bevares, eller kan utvikles spesielt ved et evt. \u00f8nske om utbygging. - I vurderingen av arealene m\u00e5 det ogs\u00e5 ses n\u00e6rmere p\u00e5 hvilket arealform\u00e5l som er hensiktsmessig \u00e5 tilf\u00f8ye eller endre i en ny revisjon av KPA. - Det m\u00e5 unders\u00f8kes om intensjonen i reguleringsplanen fremdeles er gjeldene slik at lekeplass eller uteoppholdsareal videref\u00f8res, eller er det mer riktig \u00e5 definere omr\u00e5det som friomr\u00e5de eller bl\u00e5gr\u00f8nn struktur? En tolkning av gamle reguleringsplaner og tilh\u00f8rende bestemmelser m\u00e5 gj\u00f8res i denne sammenheng for \u00e5 kunne anbefale rett fremtidig arealform\u00e5l. F\u00f8r oppheving av eldre reguleringsplaner er det \u00f8nskelig at det sikres et arealform\u00e5l som er hensiktsmessig at skal gjelde i fremtiden. 2 - I tillegg til funksjon som lekeareal er det relevant \u00e5 vurdere hvilke andre funksjoner slike areal kan eller b\u00f8r ha i fremtiden. Det som for mange \u00e5r siden var viktig som et lekeareal kan n\u00e5 v\u00e6re mer aktuelt som areal til bl\u00e5gr\u00f8nne strukturer for \u00e5 fordr\u00f8ye eller innfiltrere overvann. I takt med at bebyggelsesstrukturen har endret seg siden den opprinnelige reguleringsplanen kan omr\u00e5det i dag best\u00e5 av en langt tettere utbygging. Verdien av ubebygde areal (luft, ukonstruert og gr\u00f8nt) mellom en tettere bebyggelse kan f\u00e5 verdi utover funksjon som lekeareal og gj\u00f8r arealet enda mer verdifullt som friomr\u00e5de. - I de eldre planene for boligomr\u00e5der er det regulert lekeplasser som kan g\u00e5 tapt ved en opphevelse av reguleringsplanene, da gjeldene kommuneplanens arealdel ikke har slik detaljering at den sikrer form\u00e5let. I forbindelse med forprosjektet til oppheving av eldre reguleringsplaner er det spilt inn at disse arealene enkelt kan ivaretas gjennom grep i den nye kommuneplans arealdel. Innspillet ble sett i sammenheng med kommunens arbeid om h\u00e5ndtering av overvann og bl\u00e5gr\u00f8nne arealer i planarbeidet. \u00c5 sikre gr\u00f8ntomr\u00e5dene som ligger i de eldre reguleringsplanene i ny KPA vil bedre legge til rette oppheving av flere reguleringsplaner uten at det medf\u00f8rer uheldige konsekvenser. - Videre m\u00e5 de samlede konsekvensene av at mindre gr\u00f8ntomr\u00e5der i tettbygde arealer forsvinner vurderes. At ett omr\u00e5de bygges ut er kanskje uproblematisk, men dersom flere mindre gr\u00f8ntareal i samme nabolag forsvinner vil den samlede konsekvensen bli stor med tanke p\u00e5 bomilj\u00f8, kvaliteter og fremtidig robusthet ved klimaendringer. - Dersom de aktuelle arealene er i privat eie og konklusjonen fra vurderingskriteriene sier at omr\u00e5det b\u00f8r bevares som friomr\u00e5de eller annen gr\u00f8nnstruktur eksempelvis bl\u00e5gr\u00f8nn struktur, har kommunen da en villighet til \u00e5 kj\u00f8pe/overta arealene? Det b\u00f8r f\u00f8lge en anbefaling for hvilke arealer som evt. b\u00f8r overtas og innl\u00f8ses av kommunen til offentlig form\u00e5l og hvilke som best\u00e5r som private areal. Det kan spesielt v\u00e6re aktuelt \u00e5 anbefale at kommunen innl\u00f8ser areal som vurderes \u00e5 v\u00e6re viktige i et klimatilpasningsperspektiv, slik at disse sikres for fremtiden. Anbefaling Det knytter seg ikke merknader eller innsigelser til gr\u00f8ntomr\u00e5dene som i h\u00f8ringsversjonen \u00e0 2023 ble l\u00f8ftet opp i KPA. Dette notatet med vurderinger er utl\u00f8st av en intern diskusjon basert p\u00e5 private regulerings\u00f8nsker/bygges\u00f8knader p\u00e5 enkelte areal. Konklusjonen er at det det vil kreve en n\u00e6rmere vurdering av arealene for \u00e5 kunne svare ut henvendelsene tilstrekkelig. Det er p\u00e5pekt at en slik vurdering m\u00e5 gj\u00f8res omr\u00e5devis for at flere areal skal kunne sees i sammenheng. KPA skulle vurdere disse arealene, men siden det er snakk om sv\u00e6rt mange omr\u00e5der, foresl\u00e5s det at dette gj\u00f8res i et eget prosjekt. Vurderingene som opprinnelig ble gjort i revisjonen er for grove og vil ikke v\u00e6re godt nok dokumentert for \u00e5 avsl\u00e5 eller g\u00e5 videre med evt. regulerings- eller bygges\u00f8knader i gr\u00f8nnstruktur eller p\u00e5 lekeplasser. Det er et behov for \u00e5 sikre arealene f\u00f8r vi har en overordnet kommunedelplan for gr\u00f8nnstruktur, og som grunnlag til arbeidet med oppheving av eldre reguleringsplaner (\u00abplanvask\u00bb). Da det ikke knytter seg innsigelser til grepet om \u00e5 l\u00f8fte disse omr\u00e5dene opp i KPA er anbefalingen \u00e5 videref\u00f8re disse arealene som arealform\u00e5l friomr\u00e5der i h\u00f8ringsforslaget \u00e0 2024. \u00c5 ta arealene ut igjen i sluttfasen av denne revisjonen ville evt. kreve mye ekstra arbeid/ressurser som vi per n\u00e5 ikke har tilgjengelig. Dersom det \u00e5pnes opp for regulering/utbygging av regulerte friomr\u00e5der/gr\u00f8nnstruktur anbefales det at det skal gj\u00f8res en n\u00e6rmere vurdering/analyse med utgangspunkt i vedlegg 01: vurderingskriterier. En helhetlig og individuell vurdering av arealene vil kreve en h\u00f8yere detaljeringsgrad og anbefales i arbeidet med en kommunedelplan for gr\u00f8nnstruktur. 3 Vedlegg 01: Vurderingskriterier (listen er ikke utt\u00f8mmende) Areal (nummer): GNR/BNR Reguleringsplan (id) og \u00e5rstall Arealform\u00e5l Intensjonen for arealet i planen Arealform\u00e5l i gjeldene KPA St\u00f8rrelse (m2) Beskrivelse av arealet Kommentar Eierform \u2022 Privat/offentlig \u2022 Realsameie \u2022 Aktuelt med innl\u00f8sning Status \u2022 Opparbeidet/ikke opparbeidet \u2022 Gjenst\u00e5r det fremdeles utbygging \u2022 Tatt i bruk \u2022 Naturtomt \u2022 Type vegetasjon (tr\u00e6r, ulike sjikt, plen etc.) Dagens bruk \u2022 Mye/lite bruk \u2022 Type bruk \u2022 M\u00f8teplassfunksjon \u2022 Urban m\u00f8teplass (alle aldersgrupper) Reguleringsplan \u2022 Hvilken funksjon har arealet i gjeldene reguleringsplan \u2022 Aktuelle bestemmelser knyttet til arealet Vurderingskriterier Naturmangfold/\u00f8kosystemtjenester \u2022 Er omr\u00e5det en del av en st\u00f8rre gr\u00f8ntkorridor eller vassdrag \u2022 Registeret naturmangfoldverdier \u2022 Funksjon som stepping-stone \u2022 Adkomst til marka eller fj\u00e6ra \u2022 \u00d8kosystemtjeneste (gr\u00f8nn lunge, rense luft, gi skygge, rekreasjon etc.) Friomr\u00e5der med programmering (retningslinjer i KPA) \u2022 Ligger omr\u00e5det i et friomr\u00e5de som er avsatt med spesiell programmering? Klimatilpasning og overvann Nei/ja: Beskrivelse, overvann fra omr\u00e5de oppstr\u00f8ms, fall til/fra \u2022 Er arealet egnet/ er det behov omr\u00e5det, tetthet i omr\u00e5det rundt etc. for arealet til overvannsh\u00e5ndtering og permeable flater \u2022 Havniv\u00e5stigning 4 \u2022 Oversv\u00f8mmelse ved bekkeflom \u2022 Flomvei N\u00e6rliggende lekeplass/friomr\u00e5de Kommuneplanbestemmelser for lek og uteoppholdsareal skal v\u00e6re oppfylt n\u00e5r det gjelder avstandskrav, st\u00f8rrelse og antall boenheter som sogner til lekeplassen. Vurderingen m\u00e5 gj\u00f8res for et st\u00f8rre omr\u00e5de. Er av betydning dersom det er f\u00e5 lignende alternativer til bruksomr\u00e5der i n\u00e6rheten. M\u00e5/b\u00f8r omr\u00e5det bevares og hvorfor, eller finnes det gode alternativer. Se omr\u00e5det opp mot andre vurderte areal i n\u00e6rheten. Urbant landbruk \u2022 Er arealet egnet til urbant landbruk; b\u00e5de som fritidssyssel og sikring av matberedskap Behov for areal om vinteren \u2022 Sn\u00f8deponi/lagring \u2022 Spesielt egnet for sn\u00f8lek og/eller akebakke Fremtidig/potensiell bruk og funksjon \u2022 Behov for flerfunksjonalitet i framtiden, innenfor gr\u00f8nne form\u00e5l \u2022 Potensiale for bruk; her vurderes alternativer til gr\u00f8nne form\u00e5l, som servicefunksjoner, infrastruktur, boligfortetting etc. Forslag nytt arealform\u00e5l i ny revisjon av KPA Konklusjon Arealet b\u00f8r bevares fordi; beskrivelse av fremtidig potensiale og behov. Er det evt. andre viktige faktorer som ikke kommer frem av kriteriene ovenfor. 5 "
}