{
  "dokument_id": "668db31a-3a3b-5e9d-beb3-a98070a959f2",
  "doc_type": "case_presentation",
  "kommune": 4601,
  "tittel": "\u00d8vre Ole Bulls plass 1, Villa Paradiso Bergen - S\u00f8knad om ny alminnelig skjenkebevilling for alkoholholdig drikk gruppe 1-3, gjeldende for 2 uteareal",
  "url": "https://bergen.kommune.no/politikere-utvalg/api/fil/bk360/10671309/Framstilling-Ovre-Ole-Bulls-plass-1-Villa-Paradiso-Bergen-Soknad-om-ny-alminnelig-skjenkebevilling-for-alkoholholdig-drikk-gruppe-1-3-gjeldende-for-2-uteareal",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2019/99047-111 \u00d8vre Ole Bulls plass 1, Villa Paradiso Bergen - S\u00f8knad om ny alminnelig skjenkebevilling for alkoholholdig drikk gruppe 1-3, gjeldende for 2 uteareal Hva saken gjelder: Kontor for skjenkesaker mottok 6. juni 2024 s\u00f8knad om tillatelse til uteservering av alkoholholdig drikk gruppe 1-3 p\u00e5 Torgallmenningen og \u00d8vre Ole Bulls plass 1, for Villa Paradiso Bergen, \u00d8vre Ole Bulls plass 1. Bevillingss\u00f8ker er Villa Bull AS, org. nr. 923 456 546. Oms\u00f8kt skjenkeareal gjelder for 2 uteareal: Areal 1 Befinner seg p\u00e5 fortau utenfor spisestedet, adresse \u00d8vre Ole Bulls plass 1. Areal er 30 kvm, leiekontrakt er ordnet. Gjelder for innev\u00e6rende skjenkeperiode, dvs frem til 30.09.2024. Areal 2 Befinner seg p\u00e5 Torgallmenningen. Samme sted som s\u00f8ker disponerte i 2023. Areal er 59 kvm, leiekontrakt er ordnet. Gjelder for perioden 09.06.2024-31.08.2024. Stedet er fra tidligere av innvilget alminnelig skjenkebevilling for alkoholholdig drikk, gruppe 1-3, 477 kvm, alt innend\u00f8rs N\u00e5 s\u00f8kes det om alminnelig skjenkebevilling for alkoholholdig drikk gruppe 1-3, for utvendig areal, derav fast p\u00e5 fortau adresse \u00d8vre Ole Bulls plass 1, og p\u00e5 Torgallmenningen for sommersesongen 2024 Kommunen tildeler salgs- og skjenkebevilling i tr\u00e5d med gjeldende bystyrevedtak og de politiske f\u00f8ringene som legges til grunn for kommunens salgs- og skjenkereglement. Hovedform\u00e5let med reglementet er i st\u00f8rst mulig utstrekning \u00e5 begrense de samfunnsmessige og individuelle skader som alkoholbruk kan inneb\u00e6re. Det er et overordnet m\u00e5l at Bergen skal v\u00e6re en trygg by, og det er et f\u00f8rende premiss for byr\u00e5det \u00e5 f\u00f8re en alkohol- og skjenkepolitikk som st\u00f8tter opp om dette. Politi- og sosialfaglige r\u00e5d skal ivaretas ved tildeling av skjenkebevilling. Grunnet sent innsendt s\u00f8knad fra s\u00f8ker og tidshorisont, har ikke Kontor for skjenkesaker f\u00e5tt innhentet uttalelse fra Politiet. Det legges derfor til grunn uttalelser Politiet har gitt til s\u00f8knadene til de andre akt\u00f8rer for Torgallmenningen, sommeren 2024 \u2013 der Politiet uttaler at de ikke har noen merknader til s\u00f8knaden. 1 Etat for sosiale tjenester uttaler i notat av 11. juni 2024 at \u00ab[b]evilling for uteservering b\u00f8r bare innvilges om s\u00f8ker eier, eller rettmessig disponerer, den grunnen uteserveringen etableres p\u00e5. Offentlige allmenninger og kommunal eiendom som skal v\u00e6re allment tilgjengelig for hele befolkningen b\u00f8r generelt ikke benyttes til uteserveringsform\u00e5l. Der uteservering kommer i konflikt med andre interesser som eksempelvis hensyn til familier/barn og unge, plass til forbipasserende p\u00e5 fortau, \u00f8vrig alminnelig ferdsel og lignende, b\u00f8r bevilling til uteservering ikke innvilges. Dette skjenkestedets beliggenhet p\u00e5 Torgallmenningen vil komme i konflikt med hensynet til barnefamilier, barn og ungdom. Etat for sosiale tjenester mener at alle byens borgere og bes\u00f8kende, og spesielt familier, barn og unge skal kunne ferdes p\u00e5 Torgalmenningen uten \u00e5 eksponeres for alkoholbruk, og dermed at skjenkebevilling ikke b\u00f8r innvilges.\u00bb Kontor for skjenkesaker sin vurdering og anbefaling: Notat fra kontor for skjenkesaker er vedlagt saken og det vises til dette i sin helhet. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, uteareal, ved Villa Paradiso Bergen, \u00d8vre Ole Bulls plass 1, innvilges som oms\u00f8kt. I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3 ikke kan tildeles i dette tilfellet. Kontor for skjenkesaker har merket seg uttalelse fra Etat for sosiale tjenester, og er godt kjent med politiske f\u00f8ringer for sommeren 2024, der det er bred oppslutning om \u00e5 tilby skjenking p\u00e5 utvalgte omr\u00e5der p\u00e5 Torgallmenningen. Aktuelle s\u00f8kere samarbeider for at uteservering p\u00e5 dette omr\u00e5det skal f\u00e5 en helhetlig karakter og bli et godt tilbud til alle brukere av Torgallmenningen. Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet. Kontor for skjenkesaker har v\u00e6rt p\u00e5 befaring p\u00e5 stedet og i samtaler med s\u00f8ker. Skjenkeareal og drift er gjennomg\u00e5tt, b\u00e5de ved besiktigelse og gjennomgang av s\u00f8knad og arealkart. S\u00f8knaden er gjennomg\u00e5tt og vurderes \u00e5 v\u00e6re i samsvar med faktiske forhold p\u00e5 stedet og driftskonsept opplistet i s\u00f8knad. Kontor for skjenkesaker anbefaler at s\u00f8knaden om alminnelig skjenkebevilling for alkoholholdig drikk gruppe 1-3, utend\u00f8rs p\u00e5 Torgallmenningen og p\u00e5 \u00d8vre Ole Bulls plass 1, for Villa Paradiso Bergen, \u00d8vre Ole Bulls Plass 1, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Byr\u00e5dens vurdering og anbefaling/konklusjon: Byr\u00e5den st\u00f8tter Kontor for skjenkesaker sin vurdering og anbefaler at s\u00f8knaden om om alminnelig skjenkebevilling for alkoholholdig drikk gruppe 1-3, utend\u00f8rs p\u00e5 Torgallmenningen og p\u00e5 \u00d8vre Ole Bulls plass 1, for Villa Paradiso Bergen, \u00d8vre Ole Bulls Plass 1, innvilges. 2 Vedtakskompetanse: Byr\u00e5dets fullmakter \u00a7 28, vedtatt av bystyret 16.12.2020 i sak 378/20: \u00abFullmakter vedr\u00f8rende skjenkesaker\u00bb. Byr\u00e5d for n\u00e6ring, kultur og idrett innstiller til byr\u00e5det \u00e5 fatte f\u00f8lgende vedtak: 1. S\u00f8knaden om uteservering av alkoholholdig drikk gruppe 1-3, utend\u00f8rs p\u00e5 Torgallmenningen og p\u00e5 fortau utenfor \u00d8vre Ole Bulls plass 1, for Villa Paradiso Bergen, \u00d8vre Ole Bulls Plass 1, innvilges. a. Bevillingshaver er Villa Bull AS, org. nr. 923 456 546. b. Styrer for skjenkebevillingen er Janne Therese Stien, f. 23.06.77. Stedfortreder for styrer er Vania Camilla Salfa Salazar, f. 21.12.89. c. Bevillingen er gitt til et spisested. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. d. Totalt skjenkeareal er 477 kvm + utend\u00f8rs areal p\u00e5 Torgalmenningen, 59 kvm, og utend\u00f8rs areal ved \u00d8vre Ole Bulls plass 1, 30 kvm. 2. Bevillingen gis for bevillingsperioden 01.07.2023-30.09.2023. 3. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: a. kopi av brukstillatelsen fra bygningsmyndighetene b. kvittering fra Altinn p\u00e5 at oppstartskjema er innsendt til Mattilsynet c. bevillingsgebyr m\u00e5 v\u00e6re betalt d. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart 4. F\u00f8r tillatelsen til uteservering tas i bruk, skal s\u00f8ker sende kopi til Kontor for skjenkesaker som bekrefter: a. at s\u00f8ker har lovlig adgang til \u00e5 benytte arealet til uteservering, kopi av leiekontrakt, eller bekreftelse p\u00e5 at arealet ligger p\u00e5 egen grunn b. at Bymilj\u00f8etaten har godkjent uteserveringen med eventuelle innretninger p\u00e5 offentlig areal c. at tiltak som er s\u00f8knadspliktige etter plan- og bygningsloven er godkjent av bygningsmyndigheten 3 F\u00f8r tillatelsen til uteservering tas i bruk skal Kontor for skjenkesaker ha v\u00e6rt p\u00e5 befaring p\u00e5 stedet. Befaring skal finne sted innen 5 virkedager etter at Kontor for skjenkesaker har mottatt skriftlig melding fra bevillingshaver om at befaring kan gjennomf\u00f8res. Overholdes ikke fristen kan tillatelsen tas i bruk uten befaring. Det settes som krav for skjenking p\u00e5 utend\u00f8rs areal at det ikke er tillatt med musikk eller underholdning ved bruk av elektrisk anlegg/h\u00f8yttaler p\u00e5 uteservering etter klokken 22.00, likevel slik at lav bakgrunnsmusikk tillates dersom den ikke er til sjenanse for omgivelsene. 5. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Dato: 25. juni 2024 Reidar Digranes Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: 1. Fagnotat datert 10.06.2024 - \u00d8vre Ole Bulls plass 1, Villa Paradiso Bergen - S\u00f8knad om ny alminnelig skjenkebevliling for alkoholholdig drikk gruppe 1-3, gjeldende for 2 uteareal 2. Uttalelse EST - \u00d8vre Ole Bulls plass 1, Villa Paradiso Bergen - S\u00f8knad om ny alminnelig skjenkebevilling for alkoholholdig drikk gruppe 1-3, gjeldende for 2 uteareal 4 "
}