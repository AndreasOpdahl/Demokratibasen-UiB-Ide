{
  "dokument_id": "6a5b61ea-dc96-5d6e-bf5d-04491b690c33",
  "doc_type": "case_attachment",
  "kommune": 4601,
  "tittel": "H\u00f8ringsbrev ",
  "url": "https://bergen.kommune.no/politikere-utvalg/api/fil/bk360/10769444/Horingsbrev-",
  "tekst": "Liste Deres ref V\u00e5r ref Dato 24/2546- 3. juli 2024 H\u00f8ringsbrev - forslag til endringer i forskrift om spesialistutdanning og spesialistgodkjenning for leger og tannleger (spesialistforskriften) mm. Helse- og omsorgsdepartementet sender med dette p\u00e5 h\u00f8ring forslag til endringer i: - forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften) - forskrift 17. februar 2017 nr. 192 om kompetansekrav for leger i den kommunale helse- og omsorgstjenesten (forskrift om kompetansekrav for leger), - forskrift 20. mars 2015 nr. 231 om krav til og organisering av kommunal legevaktordning, ambulansetjeneste, medisinsk n\u00f8dmeldetjeneste mv. (akuttmedisinforskriften), og - forskrift 18. juni 1998 nr. 590 om rett til trygderefusjon for leger, spesialister i klinisk psykologi og fysioterapeuter (forskrift om trygderefusjon for leger m.v.) Departementet foresl\u00e5r at kommuner og helseforetak eller sykehus skal kunne inng\u00e5 avtale om opprettelse av stillinger i spesialistutdanningens f\u00f8rste del (LIS1) utover det som er nasjonalt fastsatt. For disse stillingene foresl\u00e5s at det kan avtales unntak fra rekkef\u00f8lgekravet i LIS1. Videre foresl\u00e5r departementet et unntak fra kravet om at veileder for lege under spesialistutdanning i allmennmedisin, samfunnsmedisin og arbeidsmedisin m\u00e5 v\u00e6re spesialist i den aktuelle spesialiteten. Departementet foresl\u00e5r at kravet om arbeidstid tilsvarende minst 50 prosent av heltid i \u00e5pen uselektert allmennpraksis i spesialistutdanningen for allmennmedisin, oppheves. Det foresl\u00e5s ogs\u00e5 \u00f8kt fleksibilitet for gjennomf\u00f8ringen av veiledning under spesialistutdanningen i allmennmedisin. Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Spesialisthelsetjenesteavdelingen Cathrine Runge 0030 Oslo Org.nr. Karde postmottak@hod.dep.no www.hod.dep.no 983 887 406 22 24 87 21 Departementet foresl\u00e5r i tillegg at spesialistforskriften endres slik at departementet, og ikke Helsedirektoratet, fastsetter endringer i legespesialitetene. Videre forsl\u00e5r departementet \u00e5 forlenge unntakene fra kompetansekravene for leger i den kommunale helse- og omsorgstjenesten og til lege som har legevakt med virkning frem til og med 30. juni 2025. Frist for \u00e5 sende inn h\u00f8ringssvar er 14. oktober 2024. H\u00f8ringer er \u00e5pne, og alle kan sende innspill til oss. Merk at uttalelser er offentlige etter offentleglova og blir publisert sammen med \u00f8vrige h\u00f8ringsuttalelser. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no. Med hilsen Med hilsen Nils Olav Refsdal (e.f.) avdelingsdirekt\u00f8r Cathrine Runge Karde seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}