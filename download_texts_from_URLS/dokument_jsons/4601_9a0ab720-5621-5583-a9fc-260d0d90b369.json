{
  "dokument_id": "9a0ab720-5621-5583-a9fc-260d0d90b369",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 180 fra Katrine N\u00f8dtvedt (MDG) til byutviklingsbyr\u00e5den om KPA-rulleringen - Utvalg for milj\u00f8 og b",
  "url": "https://bergen.kommune.no/politikere-utvalg/api/fil/bk360/11477127/Svar-pa-skriftlig-sporsmal-nr-180-fra-Katrine-Nodtvedt-MDG-til-byutviklingsbyraden-om-KPA-rulleringen-Utvalg-for-miljo-og-b",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/168205-3 Saksbehandler: Malene Nesse Gr\u00f8nningen Fra Dato: 12. november 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 180 fra Katrine N\u00f8dtvedt (MDG) til byutviklingsbyr\u00e5den om KPA-rulleringen - Utvalg for milj\u00f8 og byutvikling Byr\u00e5det har brukt et \u00e5r p\u00e5 \u00e5 bestemme seg for \u00e5 revidere bestemmelsene i KPA, men ikke rullere KPA inkludert plankartet. Dette var et av H\u00f8yre og Frp sine viktigste valgkampl\u00f8fter. Hvor mye bestemmelsene kan revideres, for eksempel med tanke p\u00e5 \u00f8kt bygging i ytre omr\u00e5der av byen, vil i stor grad bestemmes av Statsforvalter. Representanten mener det kan v\u00e6re gode grunner til \u00e5 revidere enkelte bestemmelser, men er sterkt bekymret for at kvalitetskravene g\u00e5r ned og at flere prosjekter som Lagunetoppen og Danskeb\u00e5ten blir konsekvensene av H\u00f8yrestyre, dette er prosjektet som ble vedtatt forrige gang H\u00f8yre styrte byutviklingsfeltet. Sp\u00f8rsm\u00e5l til byr\u00e5den: 1. Har byr\u00e5den et m\u00e5l om at KPA-rulleringen skal bevare eller styrke bokvalitetene i fremtidige prosjekter? 2. Hvilke bokvaliteter mener byr\u00e5den er viktige \u00e5 sikre i KPA? 3. Hvordan ser byr\u00e5den for seg at hun kan f\u00e5 plass til mange flere boenheter, samtidig som bokvalitetene forh\u00e5pentligvis skal bli bedre? Svar fra byr\u00e5den: Byr\u00e5det legger opp til \u00e5 rullere KPA med m\u00e5l om en mindre detaljert kommuneplan, samtidig som det skal \u00e5pnes for mer bolig- og n\u00e6ringsutvikling i hele kommunen. Det er, etter byr\u00e5dens vurdering, mulig \u00e5 oppn\u00e5 dette gjennom \u00e5 utforske mulighetsrommet og potensialet som ligger i dagens KPA. Byr\u00e5den mener at det er mye som kan bygges innenfor sonestrukturen i KPA, samtidig som gode kvaliteter ivaretas. Byr\u00e5den peker ogs\u00e5 p\u00e5 at god dialog med Statsforvalteren og andre myndigheter vil v\u00e6re viktig for et godt resultat av rulleringen. Hvilke bestemmelser som skal rulleres vil avklares i det videre planarbeidet. Christine Kahrs \u2013 Byr\u00e5d for byutvikling Dokumentet er godkjent elektronisk. "
}