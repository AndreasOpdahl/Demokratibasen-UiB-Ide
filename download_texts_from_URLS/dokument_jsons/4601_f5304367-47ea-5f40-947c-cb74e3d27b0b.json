{
  "dokument_id": "f5304367-47ea-5f40-947c-cb74e3d27b0b",
  "doc_type": "case_attachment",
  "kommune": 4601,
  "tittel": "S\u00f8knad om fradeling",
  "url": "https://bergen.kommune.no/politikere-utvalg/api/fil/bk360/10637056/Soknad-om-fradeling",
  "tekst": "Bergen kommune V/Seksjon for n\u00e6ring og landbruk Att. Svanhild Kambestad Sendt per e-post til: Seksjonfornaeringoglandbruk@bergen.kommune.no Kopi: Svanhild.Kambestad@bergen.kommune.no Bergen den 22.01.2024 Gnr. 48 bnr. 296 \u2013 Anmodning om kommunens vurdering av fradeling i relasjon til Jordloven \u00a7 12 Kommunens saksnr: 2023/278513-2 Saksgang Det vises til brev fra Kambestad av 13. desember 2023 med veiledning om hvordan s\u00f8ker kan g\u00e5 frem i saken for \u00e5 s\u00f8ke om tillatelse til fradeling etter jordlova \u00a7 12. Det fremkommer her en oppfatning om at det er gitt endelig avslag p\u00e5 s\u00f8kers fradelingss\u00f8knad DELE- 2022/26876-12, hvor det er s\u00f8kt om tillatelse til fradeling etter plan- og bygningsloven. Dette bygger trolig p\u00e5 en misforst\u00e5else, status er imidlertid at klagesaken er stilt i bero. Berostillelsen har bakgrunn i beslutning som ble tatt ved politisk behandling i UMBY i m\u00f8te den 16.10.2023. Det ble her besluttet at saken skulle returneres til byr\u00e5dsavdelingen og at s\u00f8ker skulle gis anledning til \u00e5 innhente tillatelse etter jordlova \u00a7 12 f\u00f8r klagesaken tas opp til fornyet behandling. Dette er bakgrunnen for at s\u00f8ker n\u00e5 \u00f8nsker \u00e5 f\u00e5 avklart at jordlova \u00a7 12 ikke kommer til anvendelse i s\u00f8knaden om fradeling. Hvis den har anvendelse, s\u00f8kes det herved om fradeling etter Jordlova \u00a7 12. Fradelingen omfattes ikke av jordlova \u00a7 12 Jordlova \u00a7 12 medf\u00f8rer som kjent krav til godkjenning for deling av \u00abeigedom som er nytta eller kan nyttast til jordbruk eller skogbruk\u00bb. Grunnvilk\u00e5ret forutsetter alts\u00e5 en vurdering av eiendommens karakter. Den omstendighet at eiendommen etter sin planstatus er regulert som LNF er ikke i seg selv avgj\u00f8rende for at jordlova \u00a7 12 kommer til anvendelse. Dette f\u00f8lger ogs\u00e5 av bestemmelsens forarbeider. Det vises i den forbindelse til Ot.prp. nr. 72 (1993-1994) pkt. 5.1.4 hvor Vilk\u00e5ret \u201cEigedom som er nytta eller kan nyttast til jord- eller skogbruk\u201d er behandlet i relasjon til lovens virkeomr\u00e5de. Det oppstilles her et kriterium om at: \u201cArealet m\u00e5 difor ha slike ressursar at det gir moglegheit for drift med noko l\u00f8nnsemd.\u201d Som eksempel p\u00e5 at ogs\u00e5 mindre eiendommer kan omfattes av lovens virkeomr\u00e5de vises det til at eiendom helt ned i st\u00f8rrelse p\u00e5 fem dekar har av statsforvalteren blitt vurdert \u00e5 v\u00e6re av en slik karakter. Eiendommen som trekkes frem i forarbeidene var imidlertid best\u00e5ende av 3 dekar dyrket mark og 2 dekar annet areal. Den ADVOKATFIRMA M\u00c6LAND & CO AS oms\u00f8kte eiendommen er i underkant av fem m\u00e5l/dekar med sine 4 992 m2. Det avgj\u00f8rende er imidlertid at eiendommen ikke har dyrket mark eller annet areal som kan gi grunnlag for landbruksdrift, og i alle tilfeller ikke l\u00f8nnsom drift slik det forutsettes i forarbeidene. Eiendommen som s\u00f8knaden knytter seg til fikk sin utforming i 1996 etter tillatelse til fradeling etter jordlova \u00a7 12 gitt av fylkeslandbruksstyret. Det fremg\u00e5r av fylkeslandbruksstyrets vedtak at man tillot fradeling av tunet med bolighus og driftsbygning p\u00e5 bakgrunn av at eiendommen ikke lenger egnet seg for selvstendig landbruksdrift. Driftsbygningen var p\u00e5 dette tidspunktet ikke lenger til bruk for landbruksform\u00e5l, men var ombygget til verksted. Den omstendighet at fradelingen i 1996 medf\u00f8rte at boligtunet ble skilt ut fra landbrukseiendommen p\u00e5 gnr. 48 bnr. 2 og virkningen av dette er dr\u00f8ftet i begrunnelsen for tillatelsen. Det vises her til vedtakets s. 3 med videre henvisning til rundskriv M-34/95 hvor det fremg\u00e5r f\u00f8lgende som ogs\u00e5 er f\u00f8rende for resultatet: \u00abDersom driften av eiendommen ligger nede, og det heller ikke er grunn til \u00e5 regne med at den vil bli tatt opp igjen, vil det normalt kunne legges til grunn at det ikke er behov for v\u00e5ningshuset.\u00bb Ein har ikkje funnet tilsvarende vurderingar n\u00e5r det gjeld sp\u00f8rsm\u00e5let om fr\u00e5deling av driftsbygningen. Administrasjonen vil likevel meine at det meste talar for at det same resonnementet vil gjelde for driftsbygningen, i alle h\u00f8ve n\u00e5r den ikkje kan nyttast til landbruk.\u00bb Det ligger i Fylkeslandbruksstyrets begrunnelse om tillatelse til fradeling av tunet og tidligere driftsbygning, at eiendommen p\u00e5 dette tidspunktet ikke lenger var egnet for selvstendig landbruksdrift og at en eventuell fremtidig utnyttelse av eiendommen til landbrukseiendom begrenset seg til mulig utleie av utmark p\u00e5 den gjenst\u00e5ende delen av eiendommen som var s\u00f8kt om fradeling. Det f\u00f8lger alts\u00e5 av forutsetningene for Fylkeslandbruksstyrets tillatelse til fradeling at den fradelte eiendommen ikke \u00aber nytta eller kan nyttast til jordbruk eller skogbruk\u00bb jf. \u00a7 12. Den fradelte parsellen som i dag utgj\u00f8r gnr. 48 bnr. 296 utgj\u00f8r en selvstendig eiendom som heller ikke har driftsfunksjoner for gjenst\u00e5ende landbruksareal p\u00e5 gnr.48 bnr. 2. Dette ettersom landbruksarealet p\u00e5 gnr. 48 bnr 2 etter vedtaket var forutsatt utleid til omliggende g\u00e5rdsbruk s\u00e5 lenge det var behov for dette. Vedtaket f\u00f8lger vedlagt. Eiendommens manglende karakter som lanbrukseiendom er ogs\u00e5 i samsvar med Bymilj\u00f8etatens uttalelse i s\u00f8knadssaken om delingstillatelse etter plan og bygningsloven hvor det i h\u00f8ringsuttalelse av dato er uttalt f\u00f8lgende med henvisning til bildet inntatt under: \u201cDet er en allerede bebygd og opparbeidet eiendom med hus og hage, og vil ikke utgj\u00f8re noen negative konsekvenser for arealform\u00e5let LNF.\u201d ADVOKATFIRMA M\u00c6LAND & CO AS Som det fremg\u00e5r av flyfotoet fremlagt av bymilj\u00f8etaten, s\u00e5 er det ikke arealer p\u00e5 eiendommen som gir grunnlag for en drift over hode og i alle tilfeller ikke en l\u00f8nnsom drift slik det kreves for at den omfattes av begrepet \u201clandbrukseiendom\u201d i jordlovas forstand. Det er derfor tiltakshavers oppfatning at eiendommen som s\u00f8kes fradelt ikke kan- eller rent faktisk brukes til landbruk og at kravet om tillatelse etter jordlova \u00a7 12 ikke kommer til anvendelse. For at s\u00f8ker skal komme videre i s\u00f8knadssaken ber vi om \u00e5 f\u00e5 kommunens bekreftelse p\u00e5 at fradelingen kan gjennomf\u00f8res uten at tillatelse etter jordlova \u00a7 12 er n\u00f8dvendig. Subsidi\u00e6r s\u00f8knad om tillatelse til fradeling etter jordlova \u00a7 12 Det f\u00f8lger av jordlova \u00a7 12, 3. ledd at man ved vurderingen om samtykke til deling skal gis, skal det legges vekt p\u00e5 om delingen gir en tjenlig og variert bruksstruktur i landbruket. I vurderingen m\u00e5 det legges vekt p\u00e5 at eiendommen slik den best\u00e5r i dag ikke brukes til landbruksform\u00e5l, og har heller ikke forutsetninger for \u00e5 drives til dette. Dette i samsvar med tillatelsen som ble gitt i 1996. Fradelingen som ble tillatt i 1996 medf\u00f8rte at oms\u00f8kt eiendom ble utskilt fra gnr. 48 bnr. 2 som da var en reell landbrukseiendom med utmark, innmark, tun og en tidligere driftsbygning. Det forel\u00e5 dermed grunnlag for en reell vurdering om hvorvidt fradeling ville redusere eiendommens verdi som landbrukseiendom. Fylkeslandbruksstyret fant likevel grunn til \u00e5 gi tillatelse til \u00e5 fraskille boligtunet sammen med den tidligere driftsbygningen med bl.a. henvisning til f\u00f8lgende uttalelse fra kommuneadministrasjonen p\u00e5 s. 4: \u201cAdministrasjonen finn det vanskelig \u00e5 leggje avgjerende vekt p\u00e5 plansituasjonen i omr\u00e5det ADVOKATFIRMA M\u00c6LAND & CO AS n\u00e5r det rett p\u00e5 andre sida av grannegjerdet er hus p\u00e5 fradelte parseller i LNF-omr\u00e5det.\u201d Det var alts\u00e5 en praksis i omr\u00e5det for \u00e5 gi tillatelse til slik fradeling av tun med hovedhus, og dette ble dermed ogs\u00e5 tillatt ved fradeling av n\u00e5v\u00e6rende gnr. 48 bnr. 296. Henvisningen til naboeiendommene peker p\u00e5 at hensynet til bosettelsen i omr\u00e5det taler for tillatelse til deling jf. \u00a7 12, 4. ledd. Dette-, og de \u00f8vrige hensyn som ble lagt til grunn av fylkeslandbruksstyret i 1996 gj\u00f8r seg fortsatt gjeldende og tilsier at det skal gis tillatelse for deling av gnr. 48 bnr. 296. Hensynet til eiendommens verdi som landbrukseiendom er falt bort ved fradelingen fra lanbruksarealet i 1996. N\u00e5r det n\u00e5 er s\u00f8kt om fradeling av areal p\u00e5 gnr. 48 bnr. 296 s\u00e5 vil alts\u00e5 ikke dette v\u00e6re til skade for landbruksinteressene i omr\u00e5det jf. \u00a7 12, 3. ledd, 2. punktum. Tvert imot vil fradelingen \u00e5pne for at driftsbygningen og bolighuset kan ha forskjellig eier, hvilket gir bedre mulighet for utnytelse av driftsbygningen, uavhengig av om eier av bolighuset har interesse i dette. Dette \u00e5pner for at driftsbygningen kan omdisponeres til bruk i tilknytning til landbruksdrift p\u00e5 omliggende landbrukseiendommer. Subsidi\u00e6rt, forutsatt at kommunen mener at jordlova kommer til anvendelse p\u00e5 s\u00f8knad om fradeling av deler av 48 bnr. 296, s\u00e5 ber man om at kommunen gir tillatelse til fradeling jf. Jordlova \u00a7 12. Med vennlig hilsen \u00d8yvind H. Lerring Advokatfullmektig Ansvarlig advokat: Mats M\u00e6land Kopi; Helge Thomas N\u00f8kling, per e-post. "
}