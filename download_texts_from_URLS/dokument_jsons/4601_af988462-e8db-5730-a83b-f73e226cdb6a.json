{
  "dokument_id": "af988462-e8db-5730-a83b-f73e226cdb6a",
  "doc_type": "case_attachment",
  "kommune": 4601,
  "tittel": "Eierskapskontroll av arbeidsmarkedsbedriftene",
  "url": "https://bergen.kommune.no/politikere-utvalg/api/fil/bk360/10558624/Eierskapskontroll-av-arbeidsmarkedsbedriftene",
  "tekst": "Eierskapskontroll| Bergen kommune Arbeidsmarkedsbedriftene Juni 2024 \u00abEierskapskontroll av arbeidsmarkedsbedriftene\u00bb Juni 2024 Rapporten er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Eierskapskontroll av arbeidsmarkedsbedriftene | Bergen kommune | Sammendrag Sammendrag Deloitte har gjennomf\u00f8rt en eierskapskontroll av arbeidsmarkedsbedriftene i Bergen kommune. Prosjektet ble bestilt av kontrollutvalget i Bergen kommune 04.10.2023 i sak 97/23. Form\u00e5let med eierskapskontrollen har v\u00e6rt \u00e5 unders\u00f8ke om Bergen kommune har etablert en eierstyring av arbeidsmarkedsbedriftene i samsvar med lovkrav og etablerte normer for eierskapsforvaltning, samt egne vedtak og rutiner. Bergen kommune har eierskap i seks ulike arbeidsmarkedsbedrifter. En eierskapskontroll omfatter ikke en unders\u00f8kelse av de enkelte selskapene (forvaltningsrevisjon), men ser p\u00e5 hvordan kommunen ut\u00f8ver sitt eierskap overfor disse selskapene. I unders\u00f8kelsen er kommunen sine planer og rutiner gjennomg\u00e5tt og det er gjennomf\u00f8rt intervju med b\u00e5de representanter for byr\u00e5dsavdeling for finans (inkludert eierskapsseksjonen), samt styreledere og daglig ledere i selskapene. Oppdraget ble i hovedsak gjennomf\u00f8rt tidsrommet desember 2023 til april 2024. System og rutiner for eierstyring Byr\u00e5dsavdeling for finans, ved finansbyr\u00e5den har ansvar for eierstyring av arbeidsmarkedsbedriftene. Eierskap konsern, en seksjon i byr\u00e5dsavdelingen, ivaretar oppgavene knyttet til eierskapsforvaltningen og oppf\u00f8lging av selskapene som byr\u00e5dsavdelingen har ansvar for. Det er tre ansatte i seksjonen. Det er etter Deloittes vurdering en tydelig fordeling av roller og ansvar i eierstyringen av arbeidsmarkedsbedriftene. Det mangler likevel en skriftliggjort oppgavefordeling internt mellom personer som har ulike oppgaver i eierstyringen, og Deloitte anbefaler derfor at en utarbeider en overordnet oppgave og ansvarsdeling knytte til oppf\u00f8lging av selskapene. Eierskapsseksjonen har i hovedsak etablert hensiktsmessige rutiner som ivaretar de viktigste oppgavene knyttet til eierstyring av arbeidsmarkedsbedriftene. Byr\u00e5dsavdeling for finans har etablert rutiner for deltakelse i \u00e5rlige generalforsamlinger. Eierskap konsern har ansvar for \u00e5 sikre at finansbyr\u00e5den og kommunaldirekt\u00f8ren mottar innkalling og sakspapirer til generalforsamlingene i arbeidsmarkedsbedriftene. Videre har eierskapsseksjonen ansvar for \u00e5 gjennomg\u00e5 \u00e5rsrapport og saksdokumenter i forkant av m\u00f8tene for \u00e5 kontrollere om det er spesielle saker som har oppst\u00e5tt og om m\u00e5 f\u00f8lges opp overfor selskapene. Det er ikke etablert rutiner for at eierrepresentant skal rapportere i etterkant av generalforsamlingene hverken til finansbyr\u00e5d (om finansbyr\u00e5den ikke stiller selv) eller videre til bystyret. Det er Deloitte sin vurdering at kommunens rutiner b\u00f8r omtale hvordan eierrepresentant skal dele informasjon i etterkant av generalforsamling for \u00e5 sikre at de folkevalgte blir holdt tilstrekkelig oppdatert om \u00f8konomi og viktige saker i selskapene, jf. KS\u2019 anbefalinger. Byr\u00e5dsavdeling for finans har ikke etablert rutiner for gjennomf\u00f8ring av uformelle eierm\u00f8ter med arbeidsmarkedsbedriftene. I eierskapsmeldingen til Bergen kommune er det nevnt at det er anbefalt at det blir avholdt \u00e5rlige eierm\u00f8ter med selskaper av vesentlig \u00f8konomisk betydning, men dette gjelder ikke arbeidsmarkedsbedriftene. KS peker p\u00e5 at uformelle eierm\u00f8ter kan v\u00e6re en god arena for dialog og anbefaler kommunen \u00e5 gjennomf\u00f8re jevnlige eierm\u00f8ter med selskapene. Deloitte peker p\u00e5 at kommunen b\u00f8r utarbeide slike rutiner for \u00e5 sikre at eierm\u00f8ter blir gjennomf\u00f8rt jevnlig, ogs\u00e5 for arbeidsmarkedsbedriftene. Videre p\u00e5peker Deloitte at det m\u00e5 innf\u00f8res en rutine for \u00e5 f\u00f8re referat fra eierm\u00f8ter for \u00e5 sikre tilstrekkelig dokumentasjon og \u00e5penhet rundt dialogen mellom kommunen og selskapene. Byr\u00e5dsavdelingen har ulike prosedyrer som omtaler hva slags informasjon som skal hentes inn om eierskapene, men informasjonsinnhentingen er begrenset i b\u00e5de omfang og hyppighet. KS anbefaler 3 Eierskapskontroll av arbeidsmarkedsbedriftene | Bergen kommune | Sammendrag at kommunen utarbeider en \u00e5rlig rapport om tilstanden i selskapene (\u00f8konomi, spesielle forhold mv.), som s\u00f8rger for at de folkevalgte holdes tilstrekkelig informert om driften og utviklingen i selskapene. Den \u00e5rlige rapporteringen om arbeidsmarkedsbedriftene omhandler \u00f8konomiske n\u00f8kkeltall og styresammensetning, men gir begrenset informasjon om tilstanden i selskapene. Det kan derfor vurderes om informasjonen om arbeidsmarkedsbedriftene b\u00f8r utvides, slik at det blir enklere for byr\u00e5dsavdelingen og bystyret \u00e5 f\u00f8lge utviklingen selskapene. Samtidig merker Deloitte seg at kommunen henter inn mer informasjon om selskapene i forbindelse med utarbeidelsen av eierskapsmeldingen en gang i valgperioden, og at rapporteringen her er grundigere og mer utfyllende. Deloitte vil ellers bemerke at det ikke foreligger rutiner for kontroll av om selskapene f\u00f8lger kravene og forventingene til kommunen. I behandlingen av rapporten eierskapskontroll av eierskapsmeldingen vedtok bystyret at byr\u00e5det skulle f\u00f8lge opp anbefalingene, herunder etablere rutiner for \u00e5 kontrollere at krav og f\u00f8ringer som kommunen har til selskapene blir fulgt opp. S\u00e5 langt Deloitte kan se er ikke denne anbefalingen fulgt opp. Mangelen p\u00e5 en slik rutine gj\u00f8r det uklart hva slags informasjon som skal innhentes og rapporteres videre om. Deloitte registrer at byr\u00e5dsavdeling for finans ikke har gjennomf\u00f8rt risikovurderinger av eierskapsportef\u00f8ljen eller arbeidsmarkedsbedriftene. I forbindelse med behandlingen av eierskapskontroll av eierskapsforvaltning fra 2022 bestemte bystyret at byr\u00e5det skulle f\u00f8lge opp anbefalingene til tiltak i rapporten. Dette ble ogs\u00e5 vedtatt av bystyret. En slik risikovurdering kan legges til grunn for hvilke selskap som b\u00f8r f\u00f8lges s\u00e6rlig opp. Styringsdokumenter Bergen kommune har utarbeidet en eierskapsmelding i samsvar med kommuneloven og relevante anbefalinger. Eierskapsmelding som ble sist vedtatt av bystyret i februar 2023, og inneholder prinsipper for god eierstyring, en oversikt over alle eierskapene til kommunen, og form\u00e5let med hvert eierskap. Deloitte mener det er hensiktsmessig at prinsippene er utdypet slik at det g\u00e5r tydelig fram hva disse inneb\u00e6rer i praksis. Alle arbeidsmarkedsbedriftene har vedtekter som inneholder n\u00f8dvendige bestemmelser om selskapets virksomhet, aksjekapital, og hva som skjer ved en eventuell oppl\u00f8sning av selskapene. Det varierer n\u00e5r vedtektene sist ble oppdatert, og Deloitte peker p\u00e5 at vedtektene til A2G Gruppen AS er over ti \u00e5r gamle og at selskapet har hatt stor utvikling siden dokumentet sist ble oppdatert. Deloitte vurderer at alle selskapene oppfyller minstekravene i aksjeloven, men p\u00e5peker at det bare er vedtektene til A2G Gruppen AS som inneholder en bestemmelse om bruk av valgkomit\u00e9, slik KS anbefaler. Bergen kommune har utarbeidet en felles eierstrategi for arbeidsmarkedsbedriftene, som har som m\u00e5l \u00e5 bidra til et inkluderende arbeidsliv. Deloitte vurderer at eierstrategien i liten grad utdyper form\u00e5let med selskapene, fastsetter overordnede m\u00e5lsettinger eller tydeliggj\u00f8r eiers krav og forventninger til selskapets drift og styre. I intervju kommenterer flere styreledere og daglige ledere i arbeidsmarkedsbedriftene at eierstrategien oppleves som uklar og ikke tilstrekkelig detaljert. Eierstyring Bergen kommunens eierskapsmelding understreker at eierstyringen skal skje i generalforsamling. Deloitte har gjennomg\u00e5tt generalforsamlingsprotokoller fra alle arbeidsmarkedsbedriftene de siste tre \u00e5rene for \u00e5 kontrollere deltakelsen p\u00e5 generalforsamlingene. Bergen kommune har stilt p\u00e5 alle generalforsamlinger. Finansbyr\u00e5den stilte som eierrepresentant p\u00e5 4 av 18 generalforsamlinger og 4 av 5 ekstraordin\u00e6re generalforsamlinger. Ansatte ved eierskap konsern stilte som eierrepresentant 4 Eierskapskontroll av arbeidsmarkedsbedriftene | Bergen kommune | Sammendrag med fullmakt p\u00e5 de resterende generalforsamlingene. Deloitte viser til at KS anbefaler at sentrale folkevalgte stiller p\u00e5 generalforsamlingene til selskapene. Deloitte har ingen indikasjoner p\u00e5 at ikke eierstyringen er tilstrekkelig ivaretatt gjennom at representanter fra eierskapsseksjonen deltar i generalforsamling, men vil understreke viktigheten av god informasjonsflyt mellom generalforsamlingsrepresentant og eierrepresentant i kommunen for \u00e5 sikre at byr\u00e5det og bystyret blir tilstrekkelig involvert i viktige saker. Som nevnt tidligere har kommunen ikke etablert rutiner for \u00e5 sikre informasjonsdeling etter generalforsamling. Unders\u00f8kelsen viser at de daglige lederne og styrelederne i arbeidsmarkedsbedriftene opplever god dialog og samhandling mellom Bergen kommune og selskapene, og at det er tydelige kontaktpunkt i byr\u00e5dsavdelingen n\u00e5r det er behov for avklaringer. Samtidig pekes det p\u00e5 behov for mer regelmessige eierm\u00f8ter med kommunen, og med bakgrunn i dette vurderer Deloitte at Bergen kommune ikke i tilstrekkelig grad har fulgt KS sin anbefaling om \u00e5 holde jevnlige eierm\u00f8ter med arbeidsmarkedsbedriftene. Deloitte \u00f8nsker samtidig \u00e5 understreke at byr\u00e5dsavdeling for finans har gjennomf\u00f8rt bedriftsbes\u00f8k med eierm\u00f8ter hos alle arbeidsmarkedsbedriftene i l\u00f8pet av v\u00e5ren 2024, noe som har blitt positivt mottatt av selskapene. Bergen kommune har ikke fullstendig oversikt over n\u00e5r det har blitt gjennomf\u00f8rt eierm\u00f8ter. Deloitte har f\u00e5tt fremlagt referat fra tre eierm\u00f8ter i perioden 2020-2023, men b\u00e5de kommunen og selskapene opplyser samtidig at det har blitt gjennomf\u00f8rt flere eierm\u00f8ter enn dokumentasjonen viser. Deloitte vil ogs\u00e5 understreke at det er viktig \u00e5 f\u00f8re referat fra eierm\u00f8ter, for \u00e5 sikre tilstrekkelig dokumentasjon av agenda og omr\u00e5dene som ble diskutert i m\u00f8tet. Etter Deloittes vurdering b\u00f8r dette nedfelles i en rutine for \u00e5 sikre \u00e5penhet knyttet til kommunens eierskap og eierskapsut\u00f8velse i selskapene og i selskapenes virksomhet (jf. kommunens prinsipp 1). Eierm\u00f8ter kan ogs\u00e5 v\u00e6re en god arena for \u00e5 f\u00e5 innsikt i hvordan selskapene arbeider med m\u00e5l, krav og f\u00f8ringer som fremg\u00e5r av Bergen kommunen sin eierskapsmelding og eierstrategi for arbeidsmarkedsbedriftene. Byr\u00e5dsavdeling for finans har ikke etablerte rutiner for \u00e5 f\u00f8lge opp om arbeidsmarkedsbedriftene etterlever kommunens krav og forventninger til selskapene. Unders\u00f8kelsen av noen utvalgte f\u00f8ringer viser at etterlevelse varierer fra selskap til selskap. Enkelte arbeidsmarkedsbedrifter mangler styreinstruks og instruks for daglig leder, mens flere av selskapene mangler rutiner for styreevaluering og rutiner for oppl\u00e6ring av styremedlemmer. N\u00e5r det gjelder styregodtgj\u00f8relse, f\u00f8lger de fleste bedriftene kommunens anbefaling. L\u00f8nnsniv\u00e5et for daglige ledere varierer i tr\u00e5d med st\u00f8rrelsen p\u00e5 selskapene. Bergen kommune har ikke krevd at selskapene skal registrere seg i KS sitt styrevervregister, noe som ikke er i tr\u00e5d med KS sin anbefaling. Bakgrunnen for at selskapene b\u00f8r registrere seg i styrevervregisteret er at det bidrar til \u00e5penhet rundt hvilke roller lokalpolitikere har for \u00e5 unng\u00e5 mistanke om rolleblanding. Deloitte vil understreke at kommunens egen liste ikke har samme funksjonalitet som styrevervregisteret og mener derfor at kommunen b\u00f8r vurdere \u00e5 ta i bruk KS sitt styrevervregister for \u00e5 si sikre tilstrekkelig \u00e5penhet og tillit til kommunens forvaltning og styring, og minske risikoen for mistanker knyttet til at dobbeltroller og habilitetskonflikter. Styresammensetning Byr\u00e5det har fullmakt til \u00e5 oppnevne styremedlemmer til kommunens aksjeselskaper. Byr\u00e5dsavdeling for finans, ved finansbyr\u00e5den, har f\u00e5tt ansvar for \u00e5 nominere styrekandidater til byr\u00e5det. Den interne nominasjonsprosessen i Bergen kommune er ikke formalisert i en rutine eller prosedyre, og det brukes ikke valgkomite. I intervju blir det vist til at styrekandidater foresl\u00e5s basert p\u00e5 kvalifikasjonene kompetanse, kapasitet og mangfold. Det blir utarbeidet et saksgrunnlag til byr\u00e5det med informasjon om kvalifikasjonen til kandidatene som foresl\u00e5s av finansbyr\u00e5den. Det er ikke etablert system eller 5 Eierskapskontroll av arbeidsmarkedsbedriftene | Bergen kommune | Sammendrag rutiner for \u00e5 innhente styreevalueringer fra selskapene eller p\u00e5 annen m\u00e5te \u00e5 identifisere hvilken kompetanse selskapene har behov for i styrene. Deloitte merker seg at dette likevel er gjort i noen tilfeller. A2G Gruppen AS har en egen valgkomite, men det er ikke utarbeidet rutiner for valgkomiteens arbeid. Datagrunnlaget viser at en av arbeidsmarkedsbedriftene mangler kj\u00f8nnsbalanse i styret, noe som er i strid med kravene i aksjeloven og kommuneloven. Deloitte peker p\u00e5 at bruk av valgkomite vil kunne bidra til \u00e5 koordinere styreutnevnelsene p\u00e5 tvers av ulike eiere, slik at en sikrer at selskapsstyrene f\u00e5r variert kompetanse og mangfold. 6 Eierskapskontroll av arbeidsmarkedsbedriftene | Bergen kommune | Innhold Innhold 1 Innledning 11 2 Om tjenesteomr\u00e5det 14 3 System og rutiner for eierstyring 19 4 Etablerte styringsdokumenter 28 5 Kommunens eierstyring 34 6 Sammensetning av styrene 43 7 Konklusjon og anbefalinger 48 Vedlegg 1: Tabeller 50 Vedlegg 2: H\u00f8ringsuttalelse 56 Vedlegg 3: Kontrollkriterier 59 Vedlegg 4: Sentrale dokumenter og litteratur 63 7 Eierskapskontroll av arbeidsmarkedsbedriftene | Bergen kommune | Detaljert innholdsfortegnelse Detaljert innholdsfortegnelse 1 Innledning 11 1.1 Bakgrunn 11 1.2 Form\u00e5l og problemstillinger 11 1.3 Avgrensning 12 1.4 Metode 12 1.4.1 Dokumentanalyse 12 1.4.2 Intervju 12 1.4.3 Verifiseringsprosesser 12 1.5 Kontrollkriterier 12 2 Om tjenesteomr\u00e5det 14 2.1 Innledning 14 2.2 Organisering 14 2.2.1 A2G Gruppen AS 15 2.2.2 Bj\u00f8rkhaug Arbeidsfellesskap AS 16 2.2.3 Gr\u00f8nneviken AS 16 2.2.4 Midtun Vekst AS 16 2.2.5 Nordnes Verksteder AS 17 2.2.6 Senter for Arbeidslivforberedelse ALF AS 17 2.2.7 Spekter Pluss AS 17 3 System og rutiner for eierstyring 19 3.1 Problemstillinger 19 3.2 Kontrollkriterier 19 3.3 Fordeling av roller og ansvar 20 3.3.1 Datagrunnlag 20 3.3.2 Vurdering 21 3.4 Rutiner for deltakelse i generalforsamling 21 3.4.1 Datagrunnlag 21 3.4.2 Vurdering 22 3.5 Rutiner for uformelle eierm\u00f8ter 23 3.5.1 Datagrunnlag 23 3.5.2 Vurdering 23 3.6 System og rutiner for rapportering 24 3.6.1 Datagrunnlag 24 3.6.2 Vurdering 27 4 Etablerte styringsdokumenter 28 4.1 Problemstilling 28 8 Eierskapskontroll av arbeidsmarkedsbedriftene | Bergen kommune | Detaljert innholdsfortegnelse 4.2 Kontrollkriterier 28 4.3 Eierskapsmelding 28 4.3.1 Datagrunnlag 28 4.3.2 Vurdering 30 4.4 Vedtekter 30 4.4.1 Datagrunnlag 30 4.4.2 Vurdering 30 4.5 Eierstrategi med m\u00e5l og krav til arbeidsmarkedsbedriftene 31 4.5.1 Datagrunnlag 31 4.5.2 Vurdering 33 5 Kommunens eierstyring 34 5.1 Problemstilling 34 5.2 Kontrollkriterier 34 5.3 Generalforsamlinger 35 5.3.1 Datagrunnlag 35 5.3.2 Vurdering 36 5.4 Eierm\u00f8ter 37 5.4.1 Datagrunnlag 37 5.4.2 Vurdering 38 5.5 Etterlevelse av krav og forventninger 38 5.5.1 Datagrunnlag 38 5.5.2 Vurdering 41 6 Sammensetning av styrene 43 6.1 Problemstilling 43 6.2 Kontrollkriterier 43 6.3 Styrevalg 44 6.3.1 Datagrunnlag 44 6.3.2 Vurdering 46 6.4 Habilitetsvurderinger 47 6.4.1 Datagrunnlag 47 6.4.2 Vurdering 47 7 Konklusjon og anbefalinger 48 Vedlegg 1: Tabeller 50 Vedlegg 2: H\u00f8ringsuttalelse 56 Vedlegg 3: Kontrollkriterier 59 Vedlegg 4: Sentrale dokumenter og litteratur 63 9 Eierskapskontroll av arbeidsmarkedsbedriftene | Bergen kommune | Detaljert innholdsfortegnelse Tabeller Tabell 1: Oppsummering av arbeidsmarkedsbedriftenes st\u00f8rrelse (tiltaksplasser og ansatte per utgangen av 2021 og omsetning per utgangen av 2022). 15 Tabell 2: Oversikt over rutiner som beskriver informasjonsflyten fra selskapene til kommunen 24 Tabell 3: Politiske saker om arbeidsmarkedsbedriftene siste fire \u00e5r (med unntak av styrevalg, som vil bli omtalt i kapittel 6). 25 Tabell 4: Styringsdokumenter i arbeidsmarkedsbedriftene (\u00e5rstall for siste oppdatering st\u00e5r i parentes). 39 Tabell 5: Eierrepresentanter og saker p\u00e5 generalforsamlingene i arbeidsmarkedsbedriftene 50 Tabell 6: Styregodtgj\u00f8relse i arbeidsmarkedsbedriftene 53 Tabell 7: L\u00f8nn, inkludert pensjon og andre godtgj\u00f8relser, for daglige ledere i arbeidsmarkedsbedriftene 54 10 Eierskapskontroll av arbeidsmarkedsbedriftene | Bergen kommune | Innledning 1 Innledning 1.1 Bakgrunn Deloitte har gjennomf\u00f8rt en eierskapskontroll av arbeidsmarkedsbedriftene i Bergen kommune. Prosjektet ble bestilt av kontrollutvalget i Bergen kommune i sak 97/23 den 4. oktober 2023. I risiko- og vesentlighetsvurderingen for Bergen kommune ble det pekt p\u00e5 flere risikoomr\u00e5der knyttet til eierskapsforvaltningen og -oppf\u00f8lgingen av arbeidsmarkedsbedriftene, b\u00e5de n\u00e5r det gjaldt kommunen sin eieroppf\u00f8lging av selskapet, og med hensyn til kommunens praksis for oppnevnelse av styrerepresentanter til selskapet. 1.2 Form\u00e5l og problemstillinger Form\u00e5let med prosjektet vil v\u00e6re \u00e5 unders\u00f8ke om Bergen kommune har etablert en eierstyring av arbeidsmarkedsbedriftene i samsvar med lovkrav og etablerte normer for eierskapsforvaltning, samt egne vedtak og rutiner. En eierskapskontroll omfatter ikke en forvaltningsrevisjon av de enkelte selskapene, men ser p\u00e5 hvordan kommunen forvalter eierskapene sine. Med bakgrunn i form\u00e5let er det utarbeidet f\u00f8lgende problemstillinger som vil bli unders\u00f8kt: 1) Har Bergen kommune tilstrekkelige system og rutiner for eierstyring av arbeidsmarkedsbedriftene? Under dette: a. Har kommunen en tydelig fordeling av roller og ansvar i eierstyringen? b. Har kommunen rutiner for deltakelse i selskapenes generalforsamlinger? c. Har kommunen rutiner for uformelle eierm\u00f8ter med selskapene? d. Har kommunen system og rutiner for \u00e5 holde seg informert om driften og utviklingen i selskapene? e. Har kommunen rutiner for \u00e5 holde bystyret oppdatert om \u00f8konomi og viktige saker i selskapene? 2) I hvilken grad har Bergen kommune etablert styringsdokumenter for arbeidsmarkedsbedriftene i samsvar med lovkrav og relevante anbefalinger? Under dette: a. Har kommunen en eierskapsmelding i samsvar med kommuneloven og relevante anbefalinger? b. Har selskapene vedtekter i samsvar med aksjeloven og relevante anbefalinger? c. Har kommunen etablert eierstrategier for selskapene med tydelige m\u00e5l og krav? 3) Praktiserer Bergen kommune en eierstyring av arbeidsmarkedsbedriftene i samsvar med lovkrav, relevante anbefalinger og sine egne rutiner for eierskapsforvaltning? Under dette: a. I hvilken grad ut\u00f8ver kommunen en aktiv eierstyring gjennom i selskapenes generalforsamlinger? b. I hvilken grad gjennomf\u00f8rer kommunen eierm\u00f8ter med selskapene for \u00e5 sikre god kommunikasjon og tydelige forventningsavklaringer? 11 Eierskapskontroll av arbeidsmarkedsbedriftene | Bergen kommune | Innledning c. I hvilken grad kontrollerer kommunen om selskapene etterlever kravene og forventningene som kommunen stiller? d. Har arbeidsmarkedsbedriftene styregodtgj\u00f8relse og l\u00f8nnsniv\u00e5 for daglig leder i samsvar med kommunale vedtak? e. Har arbeidsmarkedsbedriftene tilsluttet seg KS sitt styrevervregister? 4) Har kommunen sikret en god sammensetning av styrene i arbeidsmarkedsbedriftene? Under dette: a. Brukes det valgkomite ved nominasjon av kandidater til styrene til selskapene? b. Er det utarbeidet retningslinjer for valgkomiteens arbeid, og utarbeider valgkomiteen skriftlige begrunnelser for nominasjonene? c. I hvilken grad blir det gjort habilitetsvurderinger ved valg av styremedlemmer? 1.3 Avgrensning Bergen kommunen eide formelt sett syv arbeidsmarkedsbedrifter frem til september 2023, men to av disse har blitt sammensl\u00e5tt. Deloitte har avgrenset eierskapskontrollen til \u00e5 omfatte de seks arbeidsmarkedsbedriftene Bergen kommune eier i dag, men det er likevel tatt med noe informasjon om hvordan sammensl\u00e5ingen ble gjennomf\u00f8rt. 1.4 Metode Oppdraget er utf\u00f8rt i samsvar med gjeldende standard for eierskapskontroll (RSK 002) og kvalitetssikret i samsvar med kravene til kvalitetssikring i Deloitte Policy Manual (DPM). Oppdraget er gjennomf\u00f8rt i tidsrommet oktober 2023 til april 2024. 1.4.1 Dokumentanalyse Informasjon om Bergen kommune og dokumentasjon p\u00e5 etterlevelse av interne rutiner, regelverk mm. har blitt samlet inn og analysert. Innsamlet dokumentasjon har blitt vurdert opp mot revisjonskriteriene. Dokumentanalysen har blitt gjennomf\u00f8rt l\u00f8pende, slik at ogs\u00e5 dokumenter som har blitt utarbeidet under prosjektperioden har blitt analysert. Informasjon om selskapene er ogs\u00e5 samlet inn og analysert. Innsamlet dokumentasjon er vurdert opp mot kontrollkriteriene. 1.4.2 Intervju For \u00e5 f\u00e5 supplerende informasjon til de skriftlige kildene, har Deloitte intervjuet utvalgte personer i Bergen kommune som er involvert i eller har ansvar for eierstyring av arbeidsmarkedsbedriftene (inkludert finansbyr\u00e5d, kommunaldirekt\u00f8r, leder og ansatte i eierskapsseksjonen), samt styreledere og daglig ledere i alle selskapene. Revisjonen har intervjuet totalt 17 personer. 1.4.3 Verifiseringsprosesser Oppsummering av intervju er sendt til de som er intervjuet for verifisering og det er informasjon fra de verifiserte intervjureferatene som er benyttet i rapporten. Datadelen av rapporten har v\u00e6rt sendt til kommunen for verifisering. H\u00f8ringsutkast av rapporten er sendt til byr\u00e5dsavdeling for finans for uttalelse. Finansbyr\u00e5dens h\u00f8ringsuttalelse ligger ved den endelige rapporten (vedlegg 2). 1.5 Kontrollkriterier Kontrollkriterier er de krav og forventninger som forvaltningsrevisjonsobjektet skal bli vurdert opp mot. Kriteriene er utledet fra autoritative kilder i samsvar med kravene i gjeldende 12 Eierskapskontroll av arbeidsmarkedsbedriftene | Bergen kommune | Innledning standard for forvaltningsrevisjon. I dette prosjektet er revisjonskriteriene i hovedsak hentet fra kommuneloven, aksjeloven, KS sine anbefalinger for god eierstyring og anbefalinger fra Norsk utvalg for eierstyring og selskapsledelse. Kriteriene er n\u00e6rmere presentert innledningsvis under hvert tema, og i vedlegg 3. 13 Eierskapskontroll av arbeidsmarkedsbedriftene | Bergen kommune | Om tjenesteomr\u00e5det 2 Om tjenesteomr\u00e5det 2.1 Innledning Bergen kommune har eierskap i seks arbeidsmarkedsbedrifter. I kommunens eierskapsmelding vedtatt i bystyre 22. februar 2023 g\u00e5r det frem at arbeidsmarkedsbedriftene har som overordnet form\u00e5l \u00e5 gi mennesker med ulike langvarige yrkeshemminger mulighet for \u00e5 bruke sine ressurser i arbeid der oppgavene er tilpasset den enkeltes evner og behov. Arbeidsmarkedsbedriftene deles ofte inn i vekstbedrifter og attf\u00f8rings- og inkluderingsbedrifter: \u2022 Vekstbedriftene \u00abtilbyr oppl\u00e6ring og varig tilrettelagt arbeid i skjermet arbeidsmilj\u00f8 for personer som har, eller vil bli innvilget uf\u00f8repensjon, og som vil ha vanskeligheter med \u00e5 tilpasse seg et ordin\u00e6rt arbeidsliv\u00bb. Tiltaksplassene til vekstbedriftene blir ogs\u00e5 kalt VTA-plasser (varig tilrettelagt arbeid). \u2022 Attf\u00f8rings- og inkluderingsbedriftene har som m\u00e5l \u00e5 kartlegge, gi oppl\u00e6ring og arbeidsforberedende trening med hensikt om fremtidig deltakelse i det ordin\u00e6re arbeidslivet. Tiltaksplassene til attf\u00f8rings- og inkluderingsbedriftene blir ogs\u00e5 kalt AFT- plasser (arbeidsforberedende trening). Det er flere selskaper som b\u00e5de har VTA- og AFT-plasser. VTA-plasser er 75% finansiert over statsbudsjettet og 25% finansiert av kommunen. Det er NAV som har ansvar for \u00e5 tildele VTA-plasser til Bergen kommune og arbeidsmarkedsbedriftene. Finansbyr\u00e5den viser til at det er en utfordring at det er f\u00e5 VTA plasser, og noen av selskapene har selv tatt initiativ for \u00e5 pr\u00f8ve \u00e5 f\u00e5 flere VTA-plasser. Kommunen vil ogs\u00e5 arbeide for \u00e5 flere VTA-plasser til Bergen. AFT-plassene tildeles direkte til brukerne av NAV. Hensikten er \u00e5 avklare arbeidsevnen til brukerne, gjennom et tilrettelagt arbeidsmilj\u00f8. Etter en periode med forberedende arbeidstrening g\u00e5r en over i arbeidstrening i en vanlig bedrift.1 I tillegg til de finansierte plassene nevnt over, fullfinansierer Bergen kommune noen egne tiltaksplasser. Bergen kommune har ulike roller overfor arbeidsmarkedsbedriftene. Kommunen er bruker av plassene som arbeidsmarkedsbedriftene har tilgjengelig for \u00e5 gi personer som har behov for det arbeidstrening og tilrettelagt arbeid. Kommunen kan kj\u00f8pe tjenester fra bedriftene gjennom enten vanlige innkj\u00f8p eller ved bruk av reserverte kontrakter. Finansbyr\u00e5den viser til at kommune vil arbeide for \u00e5 \u00f8ke bruken av reserverte kontrakter for \u00e5 tilrettelegge for arbeidsmarkedsbedriftene2. Kommunen har ogs\u00e5 rollen som eier av disse arbeidsmarkedsbedriftene. I denne eierskapskontrollen er det den siste rollen vi har sett n\u00e6rmere p\u00e5. 2.2 Organisering Bergen kommune har fordelt oppf\u00f8lging av portef\u00f8ljen av kommunens eierskap mellom ulike byr\u00e5dsavdelinger avhengig av hvilke typer selskap det dreier seg om. Det er byr\u00e5dsavdeling for 1 Arbeidsforberedende trening - nav.no 2 Reserverte kontrakter inneholder bestemte vilk\u00e5r slik at de begrenset til visse typer virksomheter. 14 Eierskapskontroll av arbeidsmarkedsbedriftene | Bergen kommune | Om tjenesteomr\u00e5det finans som har ansvaret for oppf\u00f8lgingen av arbeidsmarkedsbedriftene til Bergen kommune, og eierskapsseksjonen eierskap konsern har et s\u00e6rlig ansvar for \u00e5 bist\u00e5 med dette. Eierskap konsern er ogs\u00e5 kommunens kompetanseenhet innenfor de forvaltnings- og forretningsmessige eierinteresser knyttet til aksjelovens bestemmelser om eiers ansvar og oppgaver3. Arbeidsmarkedsbedriftene i Bergen kommune er organisert som aksjeselskap, og finansieres gjennom tilskudd fra kommunen og NAV, i tillegg til egne salgsinntekter. En oversikt over Bergen kommunes eierskap i arbeidsmarkedsbedrifter er presentert i tabell 1. Tabell 1: Oppsummering av arbeidsmarkedsbedriftenes st\u00f8rrelse (tiltaksplasser og ansatte per utgangen av 2021 og omsetning per utgangen av 2022). Selskap Eierdel VTA AFT Faste Omsetning ansatte A2G Gruppen AS 55,45% 0 2200 300 211,1 millioner kr Bj\u00f8rkhaug Arbeidsfellesskap AS 100%4 28 12 8 12,0 millioner kr Gr\u00f8nneviken AS 78,14% 104 45 41 56,3 millioner kr Midtun Vekst AS 100% 38 0 10 12,5 millioner kr Nordnes Verksteder AS 100% 57 0 16 21,5 millioner kr Senter for 100% 29 175 56 56,3 millioner kr arbeidslivsforberedelse ALF AS Spekter Pluss AS 100% 70 6 22 29,5 millioner kr 2.2.1 A2G Gruppen AS A2G Gruppen AS ble etablert i 1966, og har hovedkontor i \u00c5sane. A2G Gruppen AS rundt 300 ordin\u00e6re ansatte, og rundt 2200 tiltaksdeltakere. A2G Gruppen AS er et konsern best\u00e5ende av: morselskapet A2G Gruppen AS og datterselskapene A2G Kompetanse AS, A2G Eiendomsdrift og Logistikk AS, A2G Profilering AS, DNA Kompetanse AS og Sentrallageret AS. Konsernet leverer ulike tjenester som avklarings- og kvalifiseringsarenaer innenfor barnehage, logistikk, profilering, IT, kantinedrift, gartner, intern byggdrift, renhold samt tilh\u00f8rende st\u00f8ttefunksjoner. N\u00f8kkeltall for 2022 2021 2020 2019 2018 konsern (1000 kr)5 Totalinntekt 211 134 218 582 162 019 149 922 158 597 Driftsresultat 11 890 24 101 11 447 12 393 12 861 \u00c5rsresultat 6 992 18 763 5 810 6 884 7 898 Egenkapital 49 104 42 166 23 403 17 593 10 710 Gjeld 167 256 142 588 104 812 102 989 110 618 3 https://www.bergen.kommune.no/omkommunen/avdelinger/eierskap-konsern/om-oss 4 Bergen kommune eide 100% fram til 01.09.2023, og etter dette ble selskapet en del av A2G-konsernet. 5 Alle n\u00f8kkeltall oppgis i 1000 kr. 15 Eierskapskontroll av arbeidsmarkedsbedriftene | Bergen kommune | Om tjenesteomr\u00e5det 2.2.2 Bj\u00f8rkhaug Arbeidsfellesskap AS Bj\u00f8rkhaug ble etablert i 1991, og er lokalisert i Indre Arna. Bedriften hadde ved utgangen av 2021 28 plasser for varig tilrettelagt arbeid og 12 plasser for arbeidsforberedende trening, hvorav seks av plassene styres via et samarbeid med undervisningsg\u00e5rden p\u00e5 Garnes. Bedriften har \u00e5tte faste ansatte. Bj\u00f8rkhaug arbeidsfellesskap AS utf\u00f8rer oppdrag innen vedproduksjon, pakkeoppdrag, kildesortering av utrangert IT-utstyr samt reparasjon, videresalg av brukt IT- utstyr, nettbutikk med pakking og utsendelse av gaveartikler, i tillegg har Bj\u00f8rkhaug en premieavdeling og deltar i g\u00e5rdsdrift p\u00e5 4H-g\u00e5rden p\u00e5 Garnes. Bj\u00f8rkhaug Arbeidsfellesskap AS ble i 2023 sammensl\u00e5tt med A2G, og ligger n\u00e5 organisert som et datterselskap under A2G Gruppen AS6. N\u00f8kkeltall 2022 2021 2020 2019 2018 Totalinntekt 11 953 12 190 11 553 9 842 9 064 Driftsresultat 341 406 797 111 -154 \u00c5rsresultat 346 407 800 114 -156 Egenkapital 3 253 2 707 2 300 1 500 1 385 Gjeld 1 469 1 605 1 197 972 885 2.2.3 Gr\u00f8nneviken AS Gr\u00f8nneviken AS ble etablert i 1889, og har lokaler i Laksev\u00e5g. Ved utgangen av 2021 hadde bedriften 104 varige tilrettelagte plasser for arbeid, og 45 plasser for arbeidsforbedrende trening. Videre har bedriften en ordning for personer som \u00f8nsker \u00e5 ta kompetansebevis, og gjennomf\u00f8re l\u00e6rekandidatordningen. Det tilbys ogs\u00e5 praksisplasser for elever ved videreg\u00e5ende skoler. Bedriften har 41 faste ansatte. Gr\u00f8nneviken AS leverer tjenester innen mekanisk industri, treindustri, pakking og montering samt lager- og logistikktjenester, kantinevirksomhet og m\u00f8tematproduksjon. N\u00f8kkeltall 2022 2021 2020 2019 2018 Totalinntekt 56 257 53 051 44 292 43 468 40 335 Driftsresultat 296 125 -1 009 2 376 2 718 \u00c5rsresultat 387 155 -867 2 512 2 829 Egenkapital 21 382 20 994 20 839 21 706 19 194 Gjeld 8 104 7 018 8 107 5 847 4 709 2.2.4 Midtun Vekst AS Midtun Vekst AS ble etablert i 1991, og har lokaler p\u00e5 Nesttun. Ved utgangen av 2021 var det totalt 38 varige plasser for tilrettelagt arbeid ved bedriften. Videre har bedriften arbeidsutpr\u00f8ving for elever fra videreg\u00e5ende skoler. Bedriften har 10 faste ansatte. Bedriften har to kantiner p\u00e5 to videreg\u00e5ende skoler, monterings- og pakkeavdeling der det utf\u00f8res tjenester som bretting, liming av reklamemateriell, sortering- og pakkeoppdrag, plastsveising og ID-merking av poser og esker. N\u00f8kkeltall 2022 2021 2020 2019 2018 6 Som nevnt innledningsvis under \u00abAvgrensninger\u00bb vil ikke Bj\u00f8rkhaug Arbeidsfellesskap AS bare v\u00e6re omfattet av eierskapskontrollen siden Bergen kommune har solgt selskapet. Kommunen har fremdeles et indirekte eierskap gjennom aksjene i A2G Gruppen AS (som er omfattet av eierskapskontrollen). 16 Eierskapskontroll av arbeidsmarkedsbedriftene | Bergen kommune | Om tjenesteomr\u00e5det Totalinntekt 12 535 12 099 11 847 10 885 10 885 Driftsresultat 385 666 1 047 432 408 \u00c5rsresultat 458 706 1 103 476 441 Egenkapital 15 138 14 681 13 975 12 872 12 396 Gjeld 1 967 1 673 1 537 1 736 1 529 2.2.5 Nordnes Verksteder AS Nordnes Verksteder AS ble stiftet i desember 1990, og har sine lokaler p\u00e5 B\u00f8nes. Ved utgangen av 2021 hadde bedriften 57 plasser for varig tilrettelagt arbeid. I tillegg har Nordnes Verksteder AS l\u00e6rekandidater og praksisplasser for elver ved videreg\u00e5ende skoler. Bedriften har 16 faste ansatte. Bedriften utf\u00f8rer oppgaver innen keramikk, tekstil, snekkeri, vaskeri, pakking av skolefrukt, media, og oppdrag ved Matvarehuset i Olsvik.7 N\u00f8kkeltall 2022 2021 2020 2019 2018 Totalinntekt 21 461 20 755 18 600 19 306 16 851 Driftsresultat -931 511 752 151 -1 286 \u00c5rsresultat -1 002 485 712 114 -1 302 Egenkapital 3 275 4 277 3 792 2 680 2 566 Gjeld 6 225 5 276 3 436 3 319 3 484 2.2.6 Senter for Arbeidslivforberedelse ALF AS Senter for arbeidslivsforberedelse ALF AS ble etablert i 1999 og holder til i M\u00f8llendal. I tillegg har bedriften en butikk, og Klosterhagen Hotell p\u00e5 Nordnes. Ved utgangen av 2021 hadde bedriften 60 plasser for arbeidsforberedende trening, i tillegg har bedriften en tjenestekj\u00f8psavtale med Bergen kommune om finansiering av 115 tiltaksplasser for personer med alvorlig psykiske lidelser og rusproblematikk, der 29 av disse er statlige plasser for varig tilrettelagt arbeid medfinansiert av kommunen. Bedriften har 56 faste ansatte. Bedriften leverer tjenester og produkter innenfor tekstil og interi\u00f8r, grafisk design, drift og vedlikehold, vaskeri, kantine, butikk, snekkerverksted og hotelldrift. 8 N\u00f8kkeltall 2022 2021 2020 2019 2018 Totalinntekt 56 314 53 345 51 141 53 294 48 290 Driftsresultat 781 531 3 920 3 049 -667 \u00c5rsresultat 964 612 3 987 3 045 -593 Egenkapital 9 706 8 742 8 130 3 743 198 Gjeld 6 438 6 418 6 252 6 656 5 872 2.2.7 Spekter Pluss AS Spekter Pluss AS ble etablert i 1991, og holder til i \u00c5sane. Ved utgangen av 2021 hadde bedriften 70 plasser for varig tilrettelagt arbeid og seks plasser for arbeidsforberedende trening. I tillegg har bedriften et samarbeid med tre videreg\u00e5ende skoler om arbeidsutpr\u00f8ving av utviklingshemmede elever. Det er 22 faste ansatte i bedriften. Bedriften er delt inn i eksterne arbeidsgrupper og interne arbeidsgrupper. De eksterne gruppene gjennomf\u00f8rer oppgaver som kantinedrift, avfallsh\u00e5ndtering, rydde- og rengj\u00f8ringsarbeid og andre enkle 7 Bergen kommune. Melding om eierskap i kommunens selskaper og foretak 2022. Vedtatt av Bergen bystyre 22.02.2023. 8 Bergen kommune. Melding om eierskap i kommunens selskaper og foretak 2022. Vedtatt av Bergen bystyre 22.02.2023. 17 Eierskapskontroll av arbeidsmarkedsbedriftene | Bergen kommune | Om tjenesteomr\u00e5det vaktmesteroppgaver. De interne arbeidsgruppene utf\u00f8rer sm\u00e5industrioppgaver, ulike pakke- og monteringsarbeider, innhenting og rengj\u00f8ring av handlevogner samt produksjon av innleggss\u00e5ler. 9 N\u00f8kkeltall 2022 2021 2020 2019 2018 Totalinntekt 29 528 26 741 24 945 24 210 22 675 Driftsresultat -1 857 -1 171 2 053 0 390 \u00c5rsresultat -1 861 -1 170 2 053 -2 363 Egenkapital 4 806 6 666 7 837 5 384 5 386 Gjeld 4 705 3 356 3 087 3 112 3 027 9 Bergen kommune. Melding om eierskap i kommunens selskaper og foretak 2022. Vedtatt av Bergen bystyre 22.02.2023. 18 Eierskapskontroll av arbeidsmarkedsbedriftene | Bergen kommune | System og rutiner for eierstyring 3 System og rutiner for eierstyring 3.1 Problemstillinger I dette kapittelet vil vi svare p\u00e5 f\u00f8lgende hovedproblemstilling med underproblemstillinger: Har Bergen kommune tilstrekkelige system og rutiner for eierstyring av arbeidsmarkedsbedriftene? Under dette: \u2022 Har kommunen en tydelig fordeling av roller og ansvar i eierstyringen? \u2022 Har kommunen rutiner for deltakelse i selskapenes generalforsamlinger? \u2022 Har kommunen rutiner for uformelle eierm\u00f8ter med selskapene? \u2022 Har kommunen system og rutiner for \u00e5 holde seg informert om driften og utviklingen i selskapene? \u2022 Har kommunen rutiner for \u00e5 holde bystyret oppdatert om \u00f8konomi og viktige saker i selskapene? 3.2 Kontrollkriterier Kontrollkriteriene i er utledet fra aksjeloven, kommuneloven kapittel 25, Bergen kommunes eierskapsmelding og KS sine anbefalinger om eierstyring, selskapsledelse og kontroll. Bergen kommune skal: \u2022 Ut\u00f8ve eierstyring gjennom generalforsamlingene til selskapene i tr\u00e5d med reglene i aksjeloven, samt kommunen sine egne prinsipper for eierskapsforvaltning, som er vedtatt i eierskapsmeldingen. \u2022 Ha internkontroll med administrasjonens virksomhet for \u00e5 sikre at lover og forskrifter f\u00f8lges. Dette inneb\u00e6rer at kommunen skal utarbeide en beskrivelse av virksomhetens hovedoppgaver, m\u00e5l og organisering, ha n\u00f8dvendige rutiner og prosedyrer, avdekke og f\u00f8lge opp avvik og risiko for avvik, dokumentere internkontrollen i den formen og det omfanget som er n\u00f8dvendig og evaluere og ved behov forbedre skriftlige prosedyrer og andre tiltak for internkontroll (jf. kommuneloven \u00a725-1). Bergen kommune b\u00f8r: \u2022 Vurdere om vilk\u00e5rene er til stede for \u00e5 bygge opp en organisert, kompetent, st\u00f8ttefunksjon i kommuneadministrasjonen. Det kan v\u00e6re form\u00e5lstjenlig med et \u00abeiersekretariat\u00bb eller lignende som bidrar med \u00e5 innhente informasjon og forberede saker for kommunestyret (KS anbefaling 4). \u2022 Utarbeide en \u00e5rlig rapport om tilstanden i selskapene (\u00f8konomi, spesielle forhold mv.), som s\u00f8rger for at de folkevalgte holdes tilstrekkelig informert om driften og utviklingen i selskapene (KS anbefaling 4). \u2022 Velge sentrale folkevalgte som eierrepresentant i eierorganene til selskapene, for \u00e5 bidra til bedre samhandling og kommunikasjon mellom selskapet og kommunestyret (KS anbefaling 7). \u2022 Holde jevnlige eierm\u00f8ter for \u00e5 bidra til god kunnskap om og dialog med selskapet (anbefaling 6). Se vedlegg 2 for utfyllende kontrollkriterier. 19 Eierskapskontroll av arbeidsmarkedsbedriftene | Bergen kommune | System og rutiner for eierstyring 3.3 Fordeling av roller og ansvar I dette kapittelet vil vi svare p\u00e5 problemstillingen: Har kommunen en tydelig fordeling av roller og ansvar i eierstyringen? 3.3.1 Datagrunnlag Av eierskapsmeldingen10 vedtatt i februar 2023 framg\u00e5r det at organiseringen av eierskapsforvaltningen vedtatt i bystyresak 1302/12 blir videref\u00f8rt. Ulike byr\u00e5dsavdelinger har ansvar for \u00e5 f\u00f8lge opp ulike deler av eierskapsportef\u00f8ljen til kommunen. Det er byr\u00e5dsavdeling for finans, ved finansbyr\u00e5den, som har ansvar for eierstyringen av arbeidsmarkedsbedriftene. I eierskapsmeldingen er f\u00f8lgende fullmakter trukket fram: Ansvarsomr\u00e5de: Byr\u00e5den har ansvar for \u00e5 f\u00f8lge opp kommunens eierskap i ulike selskap og er kommunens kompetanseenhet for bedrifter. Eierstyring: Finansbyr\u00e5den er generalforsamling i kommunens arbeidsmarkedsbedrifter organisert som aksjeselskap og utgj\u00f8r generalforsamling i kommunens heleide aksjeselskaper, og andre aksjeselskap der kommunen har eierinteresser, jf. dog bystyresak 30/19. \u00c5rsregnskap og \u00e5rsberetning fremmes for bystyret til orientering for selskaper der kommunens eierinteresser utgj\u00f8r vesentlige bel\u00f8p. Av eierskapsmeldingen fremg\u00e5r det at byr\u00e5dsavdeling for finans har ansvar for \u00e5 representere kommunen p\u00e5 arbeidsmarkedsbedriftenes generalforsamlinger, hvor den formelle ut\u00f8velsen av eierskapsoppf\u00f8lgingen finner sted. Videre kan kommunen ta initiativ til fellesm\u00f8ter og/eller eierm\u00f8ter med arbeidsmarkedsbedriftene ved behov. I byr\u00e5dsavdeling for finans er det seksjonen eierskap konsern som har det administrative ansvaret for \u00e5 f\u00f8lge opp eierskapene byr\u00e5dsavdelingen har ansvar for (i tillegg til sine konsernovergripende oppgaver). Eierskap konsern har en seksjonsleder og to ansatte. Det er en generell oppfatning at det er tilstrekkelig kapasitet i seksjonen til \u00e5 f\u00f8lge opp arbeidsmarkedsbedriftene og andre selskap p\u00e5 en tilfredsstillende m\u00e5te. Samtidig blir det p\u00e5pekt at det er h\u00f8yre krav til aktiviteter og formalisering av disse aktivitetene, sammenlignet med tidligere. Oppgavefordelingen internt p\u00e5 eierskapsseksjonen er ikke formalisert i en rutine eller stillingsbeskrivelser. I intervju vises det til at oppgavene blir fordelt basert p\u00e5 kompetanse, kapasitet og erfaring, og organiseringen oppleves som hensiktsmessig av samtlige medarbeidere p\u00e5 seksjonen. Det er en medarbeider som har et s\u00e6rlig ansvar for \u00e5 f\u00f8lge opp arbeidsmarkedsbedriftene, og det blir pekt p\u00e5 at dette fungerer godt. Eierskap konsern gjennomf\u00f8rer en \u00e5rlig gjennomgang av egne rutiner og prosedyrer, og rutinene og prosedyrene har blitt vurdert som tilstrekkelige og hensiktsmessige for det arbeidet som skal gj\u00f8res. I eierskapsmeldingen presiseres det at den enkelte byr\u00e5dsavdeling har ansvar for \u00e5 systematisere og dokumentere eierstyringen, og utarbeide egne rutiner og risikovurderinger for eierskapsforvaltningen. Byr\u00e5dsavdeling for finans har utarbeidet prosedyre for informasjonsflyt, prosedyre for \u00e5rlige generalforsamlinger og representantskapsm\u00f8ter, prosedyre for tilskudd til arbeidsmarkedsbedriftene, prosedyre for \u00e5rlig rapporteringssak til bystyret og prosedyre for utarbeidelse og distribusjon av kommunens eierskapsmelding. 10 Bergen kommune. Melding om eierskap i kommunens selskaper og foretak 2022. Vedtatt av Bergen bystyre 22. februar 2023. 20 Eierskapskontroll av arbeidsmarkedsbedriftene | Bergen kommune | System og rutiner for eierstyring Dokumentasjonen viser at det har blitt gjennomf\u00f8rt risikovurderinger av fire av arbeidsprosessene i eierskapsforvaltningen til byr\u00e5dsavdeling for finans11. Det er videre presentert fire tiltak for \u00e5 redusere risikoen for feil og mangler. Risikovurderingene gjelder rutiner og prosesser tilknyttet eierskapsforvaltningen av alle selskapene byr\u00e5dsavdeling for finans har ansvar for. Det er ikke gjennomf\u00f8rt risikovurderinger av eierskapsportef\u00f8ljen som helhet eller av noen av arbeidsmarkedsbedriftene. 3.3.2 Vurdering Deloitte vurderer at Bergen kommune har en tydelig fordeling av roller og ansvar i eierstyringen av arbeidsmarkedsbedriftene. I eierskapsmeldingen er det tydelig definert at byr\u00e5dsavdeling for finans har ansvar for \u00e5 f\u00f8lge opp bedriftene, og det er videre definert krav til at byr\u00e5dsavdelingen risikovurderer arbeidsprosessene og utarbeider egne rutiner for eierskapsforvaltning. Internt i byr\u00e5dsavdeling for finans opplever alle de involverte at organiseringen av eierskapsforvaltningen fungerer godt og at oppgaver og roller er tydelig fordelt. Unders\u00f8kelsen viser at byr\u00e5dsavdeling for finans ikke har skriftliggjort roller og ansvar i eierskapsforvaltningen, og det er Deloittes vurdering at fordelingen av roller og ansvar i b\u00f8r skriftliggj\u00f8res for \u00e5 sikre god internkontroll (jf. kommuneloven \u00a725-1). Manglende skriftliggj\u00f8ring oppleves ikke som en utfordring av de involverte, men Deloitte vil likevel peke p\u00e5 at det kan skape utfordringer ved for eksempel sykefrav\u00e6r eller utskiftning av personell. Deloitte registrer at byr\u00e5dsavdeling for finans ikke har gjennomf\u00f8rt risikovurderinger av eierskapsportef\u00f8ljen eller arbeidsmarkedsbedriftene. I forbindelse med behandlingen av eierskapskontroll av eierskapsforvaltning fra 2022 bestemte bystyret at byr\u00e5det skulle f\u00f8lge opp anbefalingene til tiltak i rapporten. Dette ble ogs\u00e5 vedtatt av bystyret. En slik risikovurdering kan legges til grunn for hvilke selskap som b\u00f8r f\u00f8lges s\u00e6rlig opp. 3.4 Rutiner for deltakelse i generalforsamling I dette kapittelet vil vi svare p\u00e5 problemstillingen: Har kommunen rutiner for deltakelse i selskapenes generalforsamlinger? 3.4.1 Datagrunnlag I eierskapsmeldingen til Bergen kommune er det presentert ti prinsipper for god eierstyring, og i prinsipp 2 vises det til at \u00abkommunens eiermyndighet skal ut\u00f8ves i generalforsamlinger og representantskapsm\u00f8ter\u00bb: Formelt sett skal kommunens eiermyndighet i aksjeselskaper [...] ut\u00f8ves henholdsvis i generalforsamlingen [...]. Kommunen skal som eier ikke involvere seg i virksomhetens daglige drift. I aksjeselskapene er generalforsamlingen beslutningsarena der kommunen opptrer som eier. Dette skal likevel ikke v\u00e6re til hinder for en uformell kontakt mellom eier p\u00e5 den ene siden, og styre og administrasjon p\u00e5 den andre siden, om viktige og prinsipielle saker. Videre st\u00e5r det at styret er ansvarlig for m\u00e5loppn\u00e5elsen til selskapet, og at dersom styret ikke klarer \u00e5 oppfylle de krav som eier har definert, m\u00e5 styret og eier vurdere \u00e5rsakene til at m\u00e5lene ikke ble n\u00e5dd. Generalforsamlingen har myndighet til \u00e5 velge nytt styret, dersom det blir vurdert at styret ikke gj\u00f8r en god nok jobb. 11 Bergen kommune. ROS \u2013 VURDERING \u2013 VIRKSOMHET Risikovurdering - Eierskap konsern. Mars 2024 21 Eierskapskontroll av arbeidsmarkedsbedriftene | Bergen kommune | System og rutiner for eierstyring Byr\u00e5dsavdeling for finans har utarbeidet en prosedyre for \u00e5rlige generalforsamlinger/ representantskapsm\u00f8ter.12 F\u00f8r generalforsamling sender eierskap konsern ut p\u00e5minnelser p\u00e5 e-post/BK360 til byr\u00e5dsavdelingene, byr\u00e5dene, politiske r\u00e5dgivere, kommunaldirekt\u00f8rer og relevant ledere om ansvaret for \u00e5 gjennomf\u00f8re generalforsamling for selskapene byr\u00e5dsavdelingen har ansvar for. I p\u00e5minnelsen om generalforsamling fra eierskap konsern g\u00e5r det ogs\u00e5 frem at protokollene fra generalforsamling skal sendes til eierskap konsern i etterkant. I prosedyren g\u00e5r det frem rutiner for \u00e5 avtale m\u00f8tetidspunkt for avholdelse av generalforsamling. Det vises til at det er viktig \u00e5 sikre at m\u00f8tetidspunktet passer for selskapet og eier. N\u00e5r kommunen mottar innkallingen til generalforsamling skal det kontrolleres at alle relevante dokumenter er vedlagt innkallingen. Det er eierskap konsern som er ansvarlig for at finansbyr\u00e5d, kommunaldirekt\u00f8r og andre relevante mottakere i byr\u00e5dsavdeling for finans, eiendom og n\u00e6ring mottar innkalling til generalforsamling og relevante dokumenter, dersom disse ikke er mottatt direkte. Videre er det eierskap konsern som avklarer med finansbyr\u00e5den om byr\u00e5den stiller p\u00e5 generalforsamling, eller om det skal utpekes en stedfortreder med fullmakt. Dersom det er stedfortreder som deltar p\u00e5 generalforsamling skal finansbyr\u00e5den utarbeide en fullmakt, og signere denne. Videre i prosedyre for \u00e5rlige generalforsamlinger/representantskapsm\u00f8ter g\u00e5r det frem at kommunene skal sikre at alle generalforsamlinger er gjennomf\u00f8rt innen frist 30.juni, og eierskap konsern skal motta samtlige protokoller fra selskaper som kommunene har eierinteresser i. N\u00e5r eierskap konsern mottar protokollene fra generalforsamling registreres dette i skjemaet \u00abOrdin\u00e6r generalforsamling gjennomf\u00f8rt \u2013 protokoll mottatt\u00bb i BKStyring. I tillegg arkiveres protokollene lokalt hos eierskap konsern og i BK360 hos ansvarlig byr\u00e5dsavdeling. I intervju med eierskap konsern i Bergen kommune vises det til at det varierer hvem som mottar innkallingen til generalforsamling, men at administrasjonen s\u00f8rger for at alle som skal ha innkallingene og sakspapirene f\u00e5r dem. I utgangspunktet er det finansbyr\u00e5den som har ansvar for \u00e5 delta som eierrepresentant p\u00e5 generalforsamlingene. De senere \u00e5rene har denne oppgaven ofte blitt delegert videre grunnet andre viktige og sammenfallende m\u00f8teavtaler for byr\u00e5den13. P\u00e5 generalforsamlingene finansbyr\u00e5den ikke selv kan stille p\u00e5 har som regel seksjonsleder eller seniorr\u00e5dgiver p\u00e5 eierskapsseksjonen stilt med fullmakt. Byr\u00e5dsavdeling for finans sine rutiner for generalforsamlinger og informasjonsflyt omtaler ikke hvordan eierrepresentanten skal rapportere i etterkant av gjennomf\u00f8rt generalforsamling. I intervju blir det vist til at representantene fra eierskapsseksjonen holder finansbyr\u00e5den og kommunaldirekt\u00f8ren orientert om all vesentlig kommunikasjon med selskapene. 3.4.2 Vurdering Deloitte vurderer at byr\u00e5dsavdeling for finans i hovedsak har etablert tilstrekkelige og rutiner for deltakelse i generalforsamling. B\u00e5de eierskapsmeldingen og prosedyren for deltakelse i generalforsamlingen omtaler kommunens representasjon i generalforsamlinger. 12 Bergen kommune. EK \u2013 Prosedyre for \u00e5rlige generalforsamlinger/representantskapsm\u00f8ter. Gyldig fra 20.03.2023. Revisjonsfrist: 19.03.2024 13 For oversikt over deltakelse p\u00e5 generalforsamlingene til arbeidsmarkedsbedriftene, se kapittel 5.3 og vedlegg 1 (tabell 5). 22 Eierskapskontroll av arbeidsmarkedsbedriftene | Bergen kommune | System og rutiner for eierstyring Deloitte merker seg samtidig at byr\u00e5dsavdeling for finans ikke har utarbeidet rutiner for rapportering i etterkant av gjennomf\u00f8rt generalforsamling, hverken til finansbyr\u00e5d (om finansbyr\u00e5den ikke stiller selv) eller videre til bystyret. KS anbefaler at kommunene stiller med sentrale folkevalgte som eierrepresentant p\u00e5 generalforsamling for \u00e5 sikre god dialog mellom selskapene og kommunens \u00f8verste folkevalgte organ som er eier. Det er Deloitte sin vurdering at kommunens rutiner b\u00f8r omtale hvordan eierrepresentant skal dele informasjon i etterkant av generalforsamling for \u00e5 sikre at de folkevalgte blir holdt tilstrekkelig oppdatert om \u00f8konomi og viktige saker i selskapene, jf. KS\u2019 anbefalinger. 3.5 Rutiner for uformelle eierm\u00f8ter I dette kapittelet vil vi svare p\u00e5 problemstillingen: Har kommunen rutiner for uformelle eierm\u00f8ter med selskapene? 3.5.1 Datagrunnlag Uformelle eierm\u00f8ter er m\u00f8ter som avholdes mellom eierne, styret og daglig leder for selskapet hvor en kan diskutere strategier eller andre saker uten at det fattes formelle beslutninger14. Bergen kommune har ikke utarbeidet rutiner for gjennomf\u00f8ring av eierm\u00f8ter ut over det som framg\u00e5r av eierskapsmeldingen. I eiermeldingen pekes det p\u00e5 at det b\u00f8r avholdes \u00e5rlige eierm\u00f8ter med selskap av vesentlig \u00f8konomisk betydning. For andre selskaper anses det som tilstrekkelig at eierskapet blir ut\u00f8vd gjennom generalforsamlingen, en gang i \u00e5ret, med mindre det signaliseres at det er behov for eierm\u00f8ter eller det har oppst\u00e5tt spesielle forhold. Som nevnt i forrige kapittel, omfattes ikke arbeidsmarkedsbedriftene som en del av selskap med \u00abvesentlig \u00f8konomisk betydning\u00bb. Eierskapsmeldingen viser ellers til at det i l\u00f8pet av \u00e5ret kan v\u00e6re naturlig med en mer uformell dialog mellom eier og selskapet. Det blir vist til at bes\u00f8k hos bedriftene vil kunne forekomme p\u00e5 initiativ fra b\u00e5de politisk og administrativt hold, eller fra bedriftene selv. I intervju blir det vist til at det er eierskapsseksjonen som har ansvaret for den uformelle dialogen med selskapene. Det opplyses til Deloitte at det har v\u00e6rt avholdt eierm\u00f8ter med arbeidsmarkedsbedriftene med ujevne mellomrom, men disse har i liten grad v\u00e6rt dokumentert. Det er derfor ikke mulig \u00e5 dokumentere hvilke og hvor mange slike m\u00f8ter som har blitt gjennomf\u00f8rt med arbeidsmarkedsbedriftene. Byr\u00e5dsavdeling for finans innf\u00f8rte en ny praksis for referatf\u00f8ring fra byr\u00e5dens m\u00f8ter med eksterne i januar 2024. Den nye praksisen stiller krav om at det dokumenteres n\u00e5r m\u00f8tet fant sted, hvem som deltok i m\u00f8tet, hvilke saker e.l. som ble informert om eller diskutert og eventuelle konklusjoner eller oppf\u00f8lgingspunkter hvis slike er avtalt. Denne praksisen er ikke nedfelt i en formell rutine for eierm\u00f8ter p\u00e5 revisjonstidspunktet. 3.5.2 Vurdering KS anbefaler at det gjennomf\u00f8res jevnlige eierm\u00f8ter med selskapene kommunen eier. I eierskapsmeldingen blir det ikke stilt krav til gjennomf\u00f8ring av uformelle eierm\u00f8ter med arbeidsmarkedsbedriftene, utover n\u00e5r det signaliseres s\u00e6rlige behov for dette. Deloitte vil samtidig vise til at slike eierm\u00f8ter er en god arena for \u00e5 bli kjent med og f\u00f8lge opp selskapene, og kan gi kommunen viktig informasjon om \u00f8konomi og viktige saker i selskapene (jf. KS anbefaling 6). Gjennomf\u00f8ring av uformelle eierm\u00f8ter kan v\u00e6re en god m\u00e5te \u00e5 bygge relasjoner 14 KS: Anbefalinger om eierskap, selskapsledelse og kontroll (2023). Et eierm\u00f8te er ikke lovregulert og er en uformell arena der det ikke skal treffes vedtak, men hvor b\u00e5de eieren og selskapet kan ha gjensidig informasjonsutveksling, forventningsavklaringer og dr\u00f8fte generell utvikling og rammevilk\u00e5r for virksomheten. 23 Eierskapskontroll av arbeidsmarkedsbedriftene | Bergen kommune | System og rutiner for eierstyring mellom kommunen og selskapene p\u00e5, og kan bidra til \u00e5 skape tillit og \u00e5penhet mellom partene. Deloitte mener derfor at kommunen b\u00f8r vurdere \u00e5 etablere en rutine for \u00e5 holde jevnlige eierm\u00f8ter med arbeidsmarkedsbedriftene for \u00e5 legge til rette for en slik dialog. Deloitte vil ogs\u00e5 understreke at det er viktig \u00e5 f\u00f8re referat fra eierm\u00f8ter, for \u00e5 sikre tilstrekkelig dokumentasjon av agenda og omr\u00e5dene som ble diskutert i m\u00f8tet. Etter Deloittes vurdering b\u00f8r dette nedfelles i en rutine for \u00e5 sikre \u00e5penhet knyttet til kommunens eierskap og eierskapsut\u00f8velse i selskapene og i selskapenes virksomhet (jf. kommunens prinsipp 1). 3.6 System og rutiner for rapportering I dette kapittelet vil vi svare p\u00e5 f\u00f8lgende problemstillinger: \u2022 Har kommunen system og rutiner for \u00e5 holde seg informert om driften og utviklingen i selskapene? \u2022 Har kommunen rutiner for \u00e5 holde bystyret oppdatert om \u00f8konomi og viktige saker i selskapene? 3.6.1 Datagrunnlag Rutiner for rapportering Byr\u00e5dsavdeling for finans har utarbeidet en flere ulike prosedyrer som i ulik grad beskriver hva slags informasjon kommunen samler inn fra selskapene og hvordan informasjonen rapporteres videre til de folkevalgte. Tabell 2 gir en oversikt over kommunens ulike rutiner som omtaler informasjonsflyten fra selskapene til politisk niv\u00e5. Tabell 2: Oversikt over rutiner som beskriver informasjonsflyten fra selskapene til kommunen Rutine Beskrivelse Prosedyre for I forkant av at eierskapsmeldingen skal behandles (en gang i utarbeidelse og valgperioden), har de ulike byr\u00e5dsavdelingene ansvar for \u00e5 hente inn distribusjon av oppdatert informasjon om selskapene, herunder \u00f8konomiske kommunens n\u00f8kkeltall, statusoppdatering og fremtidsutsikter ift. selskapenes eierskapsmelding15 virksomhet (bl.a. fra siste \u00e5rsrapport). Byr\u00e5dsavdelingene skal ogs\u00e5 rapportere om eventuelle endringer i selskapsportef\u00f8ljene og andre relevante opplysninger, samt eierskapsstrategi for det enkelte selskap. Eierskap konsern har ansvar for \u00e5 oppdatere informasjonen til selskapene som byr\u00e5dsavdeling for finans har ansvar for, herunder arbeidsmarkedsbedriftene. Eierskapsmeldingen legges fram en gang hver valgperiode. Prosedyre for Bystyret skal hvert \u00e5r f\u00e5 forelagt en sak med rapportering p\u00e5 resultater utarbeidelse av \u00e5rlig og utvikling i aksjeselskap der kommunen er eier, herunder en oversikt rapporteringssak til over n\u00f8kkeltall og styrets sammensetning for samtlige selskap samt bystyret. 16 vurderinger og analyser for de selskapene som bel\u00f8psmessig representerer vesentlige verdier for kommunen. 15 Bergen kommune. EK \u2013 Prosedyre for utarbeidelse og distribusjon av kommunens eierskapsmelding. Gyldig fra 20.06.2022. Revisjonsfrist: 20.06.2025. 16 Bergen kommune. EK \u2013 Prosedyre for utarbeidelse av \u00e5rlig rapportertingssak til bystyret. Gyldig fra 20.03.2023. Revisjonsfrist: 19.03.2024. 24 Eierskapskontroll av arbeidsmarkedsbedriftene | Bergen kommune | System og rutiner for eierstyring Arbeidsmarkedsbedriftene er ikke omfattet av den utvidede rapporteringen. Det er eierskap konsern som er ansvarlige for \u00e5 utarbeide saksgrunnlaget til rapporteringssaken hvert \u00e5r. Prosedyre for \u00e5rlige Eierskap konsern er ansvarlig for \u00e5 sikre at byr\u00e5dsavdeling for finans har 17 generalforsamlinger mottatt innkallinger og sakspapirer til generalforsamlingene. Eierskap konsern skal sikre at alle saksdokumentene er mottatt, og s\u00f8rge for at finansbyr\u00e5den har f\u00e5tt dem videresendt. Prosedyre for Rutinen omfatter intern informasjon, og henvendelser fra eksterne informasjonsflyt18 akt\u00f8rer, og skal sikre at vedtak og krav via politiske beslutningsorganer, sp\u00f8rsm\u00e5lsinstituttet, innsynsbegj\u00e6ringer og \u00f8vrige ad hoc- henvendelser blir fanget opp og h\u00e5ndtert. I intervju blir det presisert at kommunen gjennomg\u00e5r \u00e5rsrapportene til selskapene n\u00f8ye. Det er ikke utarbeidet rutiner for \u00e5 kontrollere at krav og f\u00f8ringer som kommunen har til selskapene blir fulgt opp, ut over det som f\u00f8lger av de konkrete aktivitetene i prosedyrene nevnt i tabell 2. Rapportering i praksis I l\u00f8pet av den siste fire\u00e5rsperioden har det st\u00e5tt en rekke ulike politiske saker om arbeidsmarkedsbedriftene p\u00e5 dagsorden i byr\u00e5det og bystyret. Tabell 3 gir en oversikt over de politiske sakene, og viser hvilke organ som behandlet sakene og n\u00e5r de ble behandlet. Tabell 3: Politiske saker om arbeidsmarkedsbedriftene siste fire \u00e5r (med unntak av styrevalg, som vil bli omtalt i kapittel 6). Sak Organ Dato \u00c5rsregnskap for 2022 m/oppf\u00f8lging av m\u00e5l og m\u00e5lekriterier for Bystyret 19.12.2023 Bergen kommunes st\u00f8rste portef\u00f8ljebedrifter Spekter Pluss AS \u2013 S\u00f8knad om tilf\u00f8rsel av egenkapital Byr\u00e5det 14.11.2023 Revidert budsjett: Andre forhold a) Bystyret 21.06.2023 Salg av aksjer i Bj\u00f8rkhaug Arbeidsfellesskap AS Melding om eierskap i kommunens selskaper og foretak 2022 Bystyret 22.02.2023 Arbeidsmarkedsbedriftene \u2013 Anbefaling til honorarsatser i styrene Byr\u00e5det 21.04.2022 \u00c5rsregnskap for 2020 med oppf\u00f8lging av m\u00e5l og m\u00e5lekriterier for Bystyret 24.11.2021 Bergen kommunes st\u00f8rste portef\u00f8ljebedrifter Kompensasjon til arbeidsmarkedsbedrifter v\u00e5ren 2021 Byr\u00e5det 22.04.2021 \u00c5rsregnskap for 2019 med oppf\u00f8lging av m\u00e5l og m\u00e5lekriterier for Bystyret 16.12.2020 Bergen kommunes st\u00f8rste portef\u00f8ljebedrifter 17 Bergen kommune. EK \u2013 Prosedyre for \u00e5rlige generalforsamlinger/representantskapsm\u00f8ter. Gyldig fra 20.03.2023. Revisjonsfrist: 19.03.2024 18 Bergen kommune. EK \u2013 Prosedyre for informasjonsflyt. Gyldig fra 20.03.2023. Revisjonsfrist: 19.03.2024 25 Eierskapskontroll av arbeidsmarkedsbedriftene | Bergen kommune | System og rutiner for eierstyring Bergen kommunes arbeidsmarkedsbedrifter \u2013 Lokal tiltakspakke Byr\u00e5det 17.09.2020 under koronakrisen 2020 Nordnes Verksteder AS \u2013 S\u00f8knad om st\u00f8tte til varmeveksler p\u00e5 Byr\u00e5det 28.05.2020 vaskeriet I intervju blir det vist til at saker blir l\u00f8ftet til finansbyr\u00e5den n\u00e5r det er behov for dette, og videre til byr\u00e5det og bystyret i saker av vesentlig karakter. Det er ikke skriftlig definert hva det vil si at en sak er av vesentlig karakter. Av saker som har v\u00e6rt behandlet i bystyret siste 4 \u00e5r er det en sak som ang\u00e5r endring i eierskap knyttet til arbeidsmarkedsbedriftene. Det gjelder salg av aksjer i Bj\u00f8rkhaug Arbeidsfellesskap AS en sak hvor Bergen kommune sine eierposisjoner endres og dermed kan sies \u00e5 v\u00e6re en vesentlig sak for kommunen. Beslutningen ble ikke lagt frem som egen politisk sak, men ble presentert og vedtatt gjennom behandlingen av revidert budsjett for 2023. Deloitte merker seg samtidig at saken er beskrevet i en egen del i budsjettsaken og det er lagt inn et eget vedtakspunkt. Deloitte f\u00e5r opplyst at ved \u00e5 legge inn eget vedtakspunkt \u00f8nsker en \u00e5 forsikre seg om at det er tydelig for bystyret hva som ligger av vesentlige forhold i saken n\u00e5r denne vedtas. I intervju stiller flere styreledere og daglige ledere i arbeidsmarkedsbedriftene sp\u00f8rsm\u00e5l ved hvorfor beslutningen om \u00e5 sammensl\u00e5 Bj\u00f8rkhaug Arbeidsfellesskap AS (BAF) med A2G Gruppen AS (A2G) ble tatt i forbindelse med budsjettet, og ikke som egen politisk sak, og om saken var tilstrekkelig utredet og vurdert. I intervju blir det pekt p\u00e5 at Bergen kommune har en rekke heleide vekstbedrifter som har erfaring med VTA-plasser, noe A2G ikke hadde p\u00e5 sammensl\u00e5ingstidspunktet, ettersom dette var en attf\u00f8rings- og inkluderingsbedrift. Videre ble det vist til at kommunen gav fra seg en del av kontrollen over BAF ved \u00e5 selge det til A2G, siden kommunen eide 100% av aksjene i BAF, mens den bare 55,45% av aksjene i A2G. Det blir ogs\u00e5 pekt p\u00e5 at sammensl\u00e5ingen av BAF og A2G har endret p\u00e5 konkurransebildet til arbeidsmarkedsbedriftene. Fra de andre arbeidsmarkedsbedriftene sin side har prosessen fremst\u00e5tt lukket, og b\u00e5de Nordnes Verksteder AS og Gr\u00f8nneviken AS gjennomf\u00f8rte m\u00f8ter med kommunen i etterkant av sammensl\u00e5ingen for \u00e5 f\u00e5 klarhet i hvorfor beslutningen ble tatt og hvilke tanker kommunen har om ytterligere konsolidering. Dav\u00e6rende kommunaldirekt\u00f8r for byr\u00e5dsavdeling for finans peker p\u00e5 at administrasjonen alltid vurderer hvordan en sak best kan og b\u00f8r legges frem for bystyret, og det er ikke alltid det er et fasitsvar for dette. Ofte vil en pr\u00f8ve \u00e5 se saker i sammenheng for \u00e5 ta ned antall politiske saker. Da kan en vurdere \u00e5 ta saker som har en budsjettmessig konsekvens inn i budsjettsaken. Samtidig vil det da v\u00e6re naturlig \u00e5 fremheve viktig informasjon i et vedtakspunkt slik det ble gjort i denne aktuelle saken, for \u00e5 sikre at alle politikerne har f\u00e5tt med seg hva som avgj\u00f8res samtidig med budsjettet. Saken ble vurdert som godt opplyst i budsjettet, og bystyret etterspurte ikke mer informasjon da den var til behandling. I intervju blir det vist til at det ble lagt vekt p\u00e5 at A2G Gruppen er et st\u00f8rre selskap med sv\u00e6rt profesjonell drift, og at det dermed l\u00e5 til rette for at en kunne f\u00e5 til en slik fusjonering, uten at det m\u00e5tte gjennom en st\u00f8rre omorganiseringsprosess av selskapet. En annen sentral vurdering som l\u00e5 til grunn for sammensl\u00e5ing med A2G var at dette ville sikre en videref\u00f8ring av VTA- plassene, og videre at VTA-brukerne bl.a. ikke fikk en for lang reisevei til ny arbeidsplass. Videre var det slik at BAF hadde hatt utfordringer med b\u00e5de \u00f8konomi og etterlevelse av krav og forventninger i flere \u00e5r i forkant av sammensl\u00e5ingen. I 2022 inngikk BAF og A2G en tjenestekj\u00f8psavtale som sikret BAF administrativ bistand fra A2G. Sammensl\u00e5ingen var slik sett 26 Eierskapskontroll av arbeidsmarkedsbedriftene | Bergen kommune | System og rutiner for eierstyring en naturlig forlengelse av det allerede tette samarbeidet mellom selskapene. Det blir pekt p\u00e5 at sammensl\u00e5ingen ble til p\u00e5 initiativ fra selskapene selv, og at alle partene mente det var en fornuftig l\u00f8sning. Bj\u00f8rkhaug Arbeidsfellesskap AS ble fusjonert med A2G gruppen i 2023. 3.6.2 Vurdering Byr\u00e5dsavdelingen har ulike prosedyrer som omtaler hva slags informasjon som skal hentes inn om eierskapene, men informasjonsinnhentingen er begrenset i b\u00e5de omfang og hyppighet. KS anbefaler at kommunen utarbeider en \u00e5rlig rapport om tilstanden i selskapene (\u00f8konomi, spesielle forhold mv.), som s\u00f8rger for at de folkevalgte holdes tilstrekkelig informert om driften og utviklingen i selskapene. Den \u00e5rlige rapporteringen om arbeidsmarkedsbedriftene omhandler \u00f8konomiske n\u00f8kkeltall og styresammensetning, og gir begrenset informasjon om tilstanden i selskapene. Det kan derfor vurderes om informasjonen om arbeidsmarkedsbedriftene b\u00f8r utvides, slik at det blir enklere for byr\u00e5dsavdelingen og bystyret \u00e5 f\u00f8lge utviklingen selskapene. Samtidig merker Deloitte seg at kommunen henter inn mer informasjon om selskapene i forbindelse med utarbeidelsen av eierskapsmeldingen en gang i valgperioden, og at rapporteringen her er grundigere og mer utfyllende. Deloitte vil ellers bemerke at det ikke foreligger rutiner for kontroll av om selskapene f\u00f8lger kravene og forventingene til kommunen. I behandlingen av rapporten eierskapskontroll av eierskapsmeldingen vedtok bystyret at byr\u00e5det skulle f\u00f8lge opp anbefalingene, herunder etablere rutiner for \u00e5 kontrollere at krav og f\u00f8ringer som kommunen har til selskapene blir fulgt opp. S\u00e5 langt Deloitte kan se er ikke denne anbefalingen fulgt opp. Mangelen p\u00e5 en slik rutine gj\u00f8r det uklart hva slags informasjon som skal innhentes og rapporteres videre om. Deloitte merker seg at sak om salg av aksjer i Bj\u00f8rkhaug AS til A2G ble lagt frem som en budsjettsak og ikke som egen politisk sak i bystyret. Deloitte har ingen indikasjoner p\u00e5 at saken ikke ble tilstrekkelig behandlet, men mener at risikoen for at saker ikke blir tilstrekkelig belyst og dr\u00f8ftet \u00f8ker n\u00e5r den legges frem som en del av en budsjettsak. Samtidig ble det lagt inn et eget vedtakspunkt om aksjesalg, noe som reduserer risikoen for at saken ikke f\u00e5r tilstrekkelig oppmerksomhet. Deloitte merker seg at det blir stilt sp\u00f8rsm\u00e5l ved om salget av Bj\u00f8rkhaug Arbeidsfellesskap AS til A2G Gruppen AS var godt nok faglig vurdert. Det er enighet om at Bj\u00f8rkhaug Arbeidsfellesskap AS hadde behov for mer administrativ kompetanse og kapasitet, men saksgrunnlaget i budsjettsaken eller dokumentasjonen for \u00f8vrig beskriver ikke hvorvidt salget ville kunne f\u00e5 betydning for konkurransesituasjonen mellom arbeidsmarkedsbedriftene, og om det var hensiktsmessig at A2G Gruppen AS ogs\u00e5 skulle begynne med VTA-plasser. Deloitte mener kommunen b\u00f8r s\u00f8rge for \u00e5 dokumentere denne type prosesser og beslutninger bedre fremover, for \u00e5 sikre \u00e5penhet og tillitt til kommunens eierskapsforvaltning (jf. Bergen kommunes prinsipp 1 som sier at det skal v\u00e6re \u00e5penhet knyttet til kommunens eierskap og eierskapsut\u00f8velse). 27 Eierskapskontroll av arbeidsmarkedsbedriftene | Bergen kommune | Etablerte styringsdokumenter 4 Etablerte styringsdokumenter 4.1 Problemstilling I dette kapittelet vil vi svare p\u00e5 f\u00f8lgende hovedproblemstilling med underproblemstillinger: I hvilken grad har Bergen kommune etablert styringsdokumenter for arbeidsmarkedsbedriftene i samsvar med lovkrav og relevante anbefalinger? Under dette: \u2022 Har kommunen en eierskapsmelding i samsvar med kommuneloven og relevante anbefalinger? \u2022 Har selskapene vedtekter i samsvar med aksjeloven og relevante anbefalinger? \u2022 Har kommunen etablert eierstrategier for selskapene med tydelige m\u00e5l og krav? 4.2 Kontrollkriterier Kontrollkriteriene i er utledet fra kommuneloven kapittel 25 og 26, samt KS sine anbefalinger om eierstyring, selskapsledelse og kontroll. Bergen kommune skal: \u2022 Minst en gang i valgperioden skal utarbeide en eierskapsmelding som skal vedtas av kommunestyret. Eierskapsmeldingen skal inneholde kommunen sine prinsipper for eierstyring, en oversikt over eierinteressene til kommunen og kommunen sitt form\u00e5l med eierskapene (jf. kommuneloven \u00a7 26-1). \u2022 S\u00f8rge for at selskapene har vedtekter som inneholder foretaksnavn, virksomhet, aksjekapitalens st\u00f8rrelse og aksjenes p\u00e5lydende. For selskap uten \u00f8konomisk form\u00e5l skal det ogs\u00e5 angis hvordan overskudd og formue skal anvendes ved oppl\u00f8sning av selskapet (jf. aksjeloven \u00a72-2). Bergen kommune b\u00f8r: \u2022 Utarbeide og jevnlig revidere styringsdokumentene og avtalene som regulerer styringen av selskapet. Utarbeide eierstrategi med m\u00e5l og krav til selskapene, spesielt dersom selskapene er strategisk viktige eller dersom vedtektene bare inneholder de bestemmelsene aksjeloven krever (KS anbefaling 5). \u2022 S\u00f8rge for at vedtektene inneholder bestemmelser om innkallingsfrist til generalforsmaling, som sikrer kommunen tilstrekkelig tid til \u00e5 behandle aktuelle saker i forkant av m\u00f8te (KS anbefaling 8). Se vedlegg 2 for utfyllende kontrollkriterier. 4.3 Eierskapsmelding I dette kapittelet vil vi svare p\u00e5 problemstillingen: Har kommunen en eierskapsmelding i samsvar med kommuneloven og relevante anbefalinger? 4.3.1 Datagrunnlag Bergen kommune har utarbeidet en eierskapsmelding som ble sist vedtatt av bystyret 22. februar 202319. Av byr\u00e5dsavdeling for finans sin prosedyre for utarbeidelse og distribusjon av 19 Bergen kommune. Melding om eierskap i kommunens selskaper og foretak 2022. Vedtatt av Bergen bystyre 22.02.2023. 28 Eierskapskontroll av arbeidsmarkedsbedriftene | Bergen kommune | Etablerte styringsdokumenter eierskapsmeldingen g\u00e5r det fram at arbeidet med eierskapsmeldingen settes i gang 1-2 \u00e5r inn i hver valgperiode, p\u00e5 initiativ fra finansbyr\u00e5den. Det er ellers vist til lovkravet om at eierskapsmeldingen skal revideres en gang hver valgperiode. Deloitte gjennomf\u00f8rte en egen eierskapskontroll av eierskapsforvaltningen i 2022 der form\u00e5let blant annet var \u00e5 unders\u00f8ke og vurdere om kommunens eierskapsmelding var i samsvar med lovkrav og relevante anbefalinger. Utgangspunktet for den gjennomgangen var forrige eierskapsmelding, men det i liten grad gjort endringer i gjeldende eierskapsmelding. Deloitte konkluderte i forrige gjennomgang med eierskapsmeldingen oppfylte de fleste av kravene i loven, samt flere anbefalingene til KS, men at det manglet omtale av to eierskap samt omtale av form\u00e5let med to ytterligere eierskap. Dette omfattet ikke arbeidsmarkedsbedriftene. Eierskapsmeldingen inneholder Bergen kommune sine prinsipper for god eierstyring, en oversikt over alle eierskapene til Bergen kommune, samt kommunens form\u00e5l med hvert eierskap. Eierskapsmeldingen inneholder ogs\u00e5 en felles eierstrategi for alle arbeidsmarkedsbedriftene (strategien for arbeidsmarkedsbedriftene vil bli omtalt i kapittel 4.5). Bergen kommune har vedtatt f\u00f8lgende prinsipper for eierstyring: 1. Det skal v\u00e6re \u00e5penhet knyttet til kommunens eierskap og eierskapsut\u00f8velse i selskapene og selskapenes virksomhet. 2. Kommunens eiermyndighet skal ut\u00f8ves i generalforsamlinger og representantskapsm\u00f8ter. 3. Kommunen fastsetter resultatm\u00e5l for selskap som forvalter betydelige \u00f8konomiske verdier forkommunen. Styret er ansvarlig for realisering av m\u00e5lene. 4. Kapitalstrukturen i hvert selskap skal v\u00e6re tilpasset form\u00e5let med eierskapet og selskapets situasjon. 5. Styresammensetningen skal kjennetegnes av relevant kompetanse, kapasitet og mangfold ut fra det enkelte selskaps form\u00e5l og egenart. 6. Styret har det overordnede ansvar for forvaltningen av selskapet, og skal ivareta en uavhengigkontrollfunksjon overfor selskapets ledelse p\u00e5 vegne av eierne. 7. Kommunen skal i den grad det er relevant medvirke til at styret ut\u00f8ver en effektiv virksomhetsstyring og evaluerer sin virksomhet. 8. Bystyremedlemmer, byr\u00e5der og politiske r\u00e5dgivere skal ikke velges inn i styrene i aksjeselskap og kommunale foretak av habilitetshensyn. 9. L\u00f8nns- og insentivordninger b\u00f8r utformes slik at de fremmer verdiskapingen i selskapene og fremst\u00e5r som rimelige. 10. Selskapet skal v\u00e6re bevisst sitt samfunnsansvar. Alle prinsippene er beskrevet mer utfyllende, og det er forklart hva de inneb\u00e6rer. I eierskapsmeldingen blir det presisert at noen av prinsippene vil gjelde uavhengig av det \u00f8konomiske omfanget p\u00e5 eierskapet og eierandelen, mens andre p\u00e5virkes av \u00abde sentrale forholdene ved kommunens eierskap\u00bb. Ansatte ved eierskap konsern forteller at eierskapsmeldingen blir distribuert til daglig leder og styreleder i alle selskapene, med anmodning om at denne videresendes til alle styremedlemmer og at den blir gjennomg\u00e5tt. Videre blir det vist til at byr\u00e5dsavdelingens rutine for utarbeidelse og distribusjon av eierskapsmeldingen blir fulgt og at den sikrer at 29 Eierskapskontroll av arbeidsmarkedsbedriftene | Bergen kommune | Etablerte styringsdokumenter eierskapsmeldingen blir utarbeidet og distribuert. I intervju kommer det ogs\u00e5 fram at alle kommunens selskaper i 2019 ble invitert til inn til en gjennomgang av eierskapsmeldingen til kommunen. Dette har ikke blitt gjentatt i etterkant av den nye eierskapsmeldingen ble lagt fram i 2023. I intervju med ledelsen i arbeidsmarkedsbedriftene kommer det fram at alle daglige ledere og styreledere kjenner til at Bergen kommune har en eierskapsmelding, men det er varierende hvor detaljert kjennskap de har til meldingen. Noen viser til at de har lest hele eierskapsmeldingen, mens andre opplyser at de har kjennskap til kommunens eierstrategi for arbeidsmarkedsbedriftene. I et par av intervjuene blir det vist til at eierskapsmeldingen har blitt gjennomg\u00e5tt og diskutert i styrem\u00f8te. Flere styreledere og daglige ledere peker p\u00e5 at de mener at Bergen kommune har utarbeidet fornuftige og gode prinsipper for eierstyring. 4.3.2 Vurdering Deloitte vurderer at Bergen kommune har utarbeidet en eierskapsmelding i samsvar med kommuneloven \u00a7 26-1. Eierskapsmeldingen blir utarbeidet en gang i valgperioden, og den inneholder en oversikt over alle selskapene, inkludert kommunens form\u00e5l med hvert enkelt eierskap. Eierskapsmeldingen inneholder ogs\u00e5 kommunens prinsipper for eierstyring, og Deloitte mener det er hensiktsmessig at det er forklart hva prinsippene inneb\u00e6rer og betyr, slik at de blir enklere \u00e5 forst\u00e5 og forholde seg til. I tillegg til eierskapsmeldingen som legges frem en gang i valgperioden, legges det \u00e5rlig frem en oversikt over eierskapene til bystyret. Deloitte mener dette er viktig for \u00e5 sikre at bystyret holdes oppdatert med hensyn til hva som er kommunens eierskapsportef\u00f8lje. 4.4 Vedtekter I dette kapittelet vil vi svare p\u00e5 problemstillingen: Har selskapene vedtekter i samsvar med aksjeloven og relevante anbefalinger? 4.4.1 Datagrunnlag Alle arbeidsmarkedsbedriftene har vedtekter som inneholder bestemmelser om fortaksnavn, virksomhet, aksjekapitalens st\u00f8rrelse, aksjenes p\u00e5lydende og hva som skjer ved en eventuell oppl\u00f8sning av selskapene. Videre setter vedtektene krav til innkallingsfrist for generalforsamlinger. Det varierer noe fra selskap til selskap hvor mange personer styrene skal best\u00e5 av, men Deloitte registrerer at det bare er vedtektene til A2G Gruppen AS som inneholder en bestemmelse om bruk av valgkomite. Vedtektene til selskapene ble sist oppdatert p\u00e5 f\u00f8lgende tidspunkt: \u2022 Vedtektene til A2G Gruppen AS ble sist oppdatert 24.06.2013. \u2022 Vedtektene til Gr\u00f8nneviken AS ble sist oppdatert 21.04 2023. \u2022 Vedtektene til Midtun Vekst AS ble sist oppdatert 12.06.2020. \u2022 Vedtektene til Nordnes Verksteder AS ble sist oppdatert 04.06.2020. \u2022 Vedtektene til Senter for arbeidslivsforberedelse ALF AS ble sist oppdatert 13.11.2020. \u2022 Vedtektene til Spekter Pluss AS ble sist oppdatert 03.11.2020. 4.4.2 Vurdering Etter Deloittes vurdering har alle selskapene vedtekter i tr\u00e5d med minstekravene i aksjeloven. Videre g\u00e5r det fram at vedtektene setter krav til innkallingsfrist til generalforsamlinger, noe som 30 Eierskapskontroll av arbeidsmarkedsbedriftene | Bergen kommune | Etablerte styringsdokumenter er i tr\u00e5d med KS anbefaling 8. KS anbefaler ellers at sentrale styringsdokumenter oppdateres jevnlig, og Deloitte registrer at det er mer enn ti \u00e5r siden forrige revisjon av vedtektene til A2G Gruppen AS. KS anbefaler at det fastsettes i vedtektene at valg av styrer b\u00f8r skje ved bruk av valgkomit\u00e9, og at det b\u00f8r lages retningslinjer som regulerer komit\u00e9ens arbeid. Deloitte registrerer at det bare er vedtektene til A2G Gruppen AS som inneholder en bestemmelse om bruk av valgkomite og som Deloitte kjenner til, bruker valgkomite for \u00e5 sette sammen styret. Deloitte vil understreke at bruk av valgkomite er spesielt viktig i selskap som har flere eiere, for \u00e5 sikre at styret f\u00e5r en tilfredsstillende sammensetning. Deloitte kan ikke se at det er etablert bestemmelser for eller blitt brukt valgkomite i Gr\u00f8nneviken AS, som er den andre arbeidsmarkedsbedriften som har flere eiere. 4.5 Eierstrategi med m\u00e5l og krav til arbeidsmarkedsbedriftene I dette kapittelet vil vi svare p\u00e5 problemstillingen: Har kommunen etablert eierstrategier for selskapene med tydelige m\u00e5l og krav? 4.5.1 Datagrunnlag Krav og forventninger i eierstrategien for arbeidsmarkedsbedriftene Bergen kommune har utarbeidet en kortfattet felles eierstrategi for arbeidsmarkedsbedriftene som en del av eierskapsmeldingen. Bergen kommune betrakter eierskapet i arbeidsmarkedsbedriftene \u00e5 v\u00e6re av samfunnspolitisk karakter. Det er etablert et overordnet m\u00e5l om at Bergen skal ha et inkluderende arbeidsliv der alle kan f\u00f8le at de trengs og kan gj\u00f8re nytte for seg. Dette m\u00e5let g\u00e5r ogs\u00e5 fram av kommuneplanens samfunnsdel 2015-2030. Arbeidsmarkedsbedriftene skal bidra til \u00e5 oppn\u00e5 dette m\u00e5let ved \u00e5 gi en meningsfull arbeidshverdag til mennesker med nedsatt yrkesevne og/eller funksjonshemming. Det er ikke etablert noen n\u00e6rmere f\u00f8ringer eller m\u00e5l for disse selskapene i eierstrategien, men kommunen viser til og oppsummerer en rapport som Oslo Economics publiserte i 2022 \u00abHvordan f\u00e5 flere i arbeid med aktiv eierstyring av arbeidsmarkedsbedrifter?\u00bb. Rapporten sammenlignet praksisene mellom flere kommuner, inkludert Bergen kommune. I strategien blir det vist til at denne rapporten konkluderer med at de st\u00f8rre arbeidsmarkedsbedriftene hadde noe bedre arbeidsformidling enn de mindre, og at dette kan skyldes blant annet \u00f8kt kapasitet til innovasjon og utvikling i bedriftene, bedre muligheter til utadrettet formidlingsvirksomhet, st\u00f8rre rom for \u00e5 ha flere valgmuligheter n\u00e5r det gjelder tiltaksarenaer og st\u00f8rre fleksibilitet til \u00e5 disponere og allokere kapital internt i virksomhetene. Samtidig vises det til at rapporten trekker frem at innovasjon og utvikling i arbeidsmarkedsbedriftene vil stimuleres positivt av at kommunene har et visst mangfold av ulike typer bedrifter med ulik kultur og bakgrunn. Rapporten peker ogs\u00e5 p\u00e5 at et holdingselskap som organiserer bedriftene kanskje vil kunne bidra til \u00e5 realisere stordriftsfordeler og \u00f8ke fleksibiliteten, samtidig som den enkelte bedrifts identitet og kultur opprettholdes. I eierstrategien fremg\u00e5r det at kommunen har merket seg anbefalingene i rapporten om konsolidering, og vil oppfordre arbeidsmarkedsbedriftene \u00e5 samarbeide der dette er naturlig for \u00e5 oppn\u00e5 synergieffekter og \u00f8kt ressursutnyttelse. Det blir vist til at dette er anbefalinger kommunen vil vurdere i den videre eierskapsoppf\u00f8lgingen av denne gruppen av selskap. I intervju med representanter fra eierskap konsern blir det vist til at det ikke er etablert noen f\u00f8ringer, strategier eller krav for arbeidsmarkedsbedriftene ut over det som st\u00e5r i 31 Eierskapskontroll av arbeidsmarkedsbedriftene | Bergen kommune | Etablerte styringsdokumenter eierskapsmeldingen. Finansbyr\u00e5den er usikker p\u00e5 om det er behov for at eierstrategien for arbeidsmarkedsbedriftene er mer konkret og utfyllende enn den er i dag. Han viser til at han er klar for \u00e5 ta en diskusjon med selskapene om dette dersom det er behov eller \u00f8nske fra arbeidsmarkedsbedriftene om klarere styringssignaler fra eier. Finansbyr\u00e5den viser til at det er behov for \u00e5 se p\u00e5 hvordan en kan samarbeide og utnytte kompetansen bedre p\u00e5 tvers av selskapene. Finansbyr\u00e5den peker p\u00e5 at den administrative kapasiteten og kompetansen varierer fra bedrift til bedrift, og at ikke alle selskapene er like robuste. Det er ikke tatt noen beslutninger om videre prosess knyttet til konsolidering av arbeidsmarkedsbedriftene, fokuset n\u00e5 er p\u00e5 \u00e5 legge til rette for \u00f8kt samarbeid. Krav og forventninger i kommunens prinsipper for eierstyring Utover det som kommer frem i eierstrategien for arbeidsmarkedsbedriftene har kommunen som nevnt i kapittel 4.3 vedtatt en rekke prinsipper for sin eierskapsforvaltning. I de f\u00f8lgende avsnittene noen av prinsippene som er relevante for eierstyringen av arbeidsmarkedsbedriftene utdypes. Prinsipp 1 sier at det skal v\u00e6re \u00e5penhet knyttet til kommunens eierskap og eierskapsut\u00f8velse i selskapene og selskapenes virksomhet, siden \u00e5penhet og forutsigbarhet \u00f8ker tilliten til det offentlige eierskapet. Selskapene er selv ansvarlig for \u00e5 f\u00f8lge krav f.eks. forvaltningsloven og offentlighetsloven i den grad de er relevant, og kommunen \u00f8nsker at det legges til rette for meroffentlighet i selskapene s\u00e5 langt det er praktisk og forretningsmessig mulig. Prinsipp 6 sier at styret har det overordnede ansvar for forvaltningen av selskapet, og skal ivareta en uavhengig kontrollfunksjon overfor selskapets ledelse p\u00e5 vegne av eierne. Styret har forvaltningsansvar og skal ivareta den strategiske ledelsen av selskapet innenfor rammene satt av eier. I prinsipp 7 er det lagt til grunn at kommunen skal medvirke til at styret ut\u00f8ver en effektiv virksomhetsstyring og evaluerer sin virksomhet. Her er det lagt til grunn at styret skal ha en \u00e5rlig plan for sitt arbeid, en styreinstruks20 og det b\u00f8r gjennomf\u00f8re styreevalueringer. Kommunen skal ogs\u00e5 tilrettelegge for at styremedlemmer skal f\u00e5 tilbud om styrekurs og - oppl\u00e6ring. Prinsipp 9 sier at l\u00f8nns- og insentivordninger b\u00f8r utformes slik at de fremmer verdiskapingen i selskapene og fremst\u00e5r som rimelige. Med dette menes det at styrehonorarer b\u00f8r fastsettes basert p\u00e5 selskapenes \u00f8konomiske omfang og kompleksitet, risiko samt styrets arbeidsbelastning under \u00e5ret. Videre skal lederl\u00f8nningene balansere behov for konkurransedyktighet opp mot et uttrykk for moderasjon, spesielt i selskapene som opptrer i skjermede markeder. Prinsipp 10 sier at selskapene skal v\u00e6re bevisste sitt samfunnsansvar. Her legges det til grunn at selskapenes styre b\u00f8r som et utgangspunkt klargj\u00f8re selskapets verdigrunnlag, og i samsvar med dette, utforme retningslinjer for etikk og samfunnsansvar. Med samfunnsansvar menes her selskapets ansvar for mennesker, samfunn, klima og milj\u00f8, og omhandler blant annet menneskerettigheter, antikorrupsjon, arbeidsforhold, HMS, diskriminering og milj\u00f8messige forhold. Det blir videre anbefalt at selskapene som kommunen eier 100% b\u00f8r f\u00f8lge Bergen kommunes etiske standard s\u00e5 langt det lar seg gj\u00f8re, og videre at selskapene gj\u00f8r seg kjent 20 Det er presisert at dette spesielt gjelder for aksjeselskaper som har ansattrepresentanter i styret. 32 Eierskapskontroll av arbeidsmarkedsbedriftene | Bergen kommune | Etablerte styringsdokumenter med, og tar hensyn til, kommunens m\u00e5l og tiltak innen klima, milj\u00f8 og natur slik de er formulert i Gr\u00f8nn strategi21. Selskapsledelsens opplevelser av kommunens eierstrategi I intervju med styreledere og daglige ledere i arbeidsmarkedsbedriftene blir det gjennomg\u00e5ende pekt p\u00e5 at strategien for arbeidsmarkedsbedriftene er generell og p\u00e5 et overordnet niv\u00e5. Strategien oppfattes som utydelig, og den overordnede m\u00e5lsetningen om at Bergen skal ha et inkluderende arbeidsliv, ikke er operasjonalisert i m\u00e5l og krav til selskapene. Videre peker flere ledere p\u00e5 at det er uklart om kommunen \u00f8nsker at flere arbeidsmarkedsbedrifter skal sl\u00e5 seg sammen eller ikke. En styreleder sier: \u00abEierskapsmeldingen gj\u00f8r rede for Oslo Economics-rapporten om eierstyringen av arbeidsmarkedsbedriftene og tar opp en del utfordringer knyttet til organiseringen av selskapene, men kommunen tar ikke et aktivt standpunkt til funnene i rapporten\u00bb. Det blir pekt p\u00e5 at den uklare strategien skaper to utfordringer. For det f\u00f8rste blir det pekt p\u00e5 at det skaper en usikkerhet knyttet til om arbeidsplasser vil kunne forsvinne eller bli flyttet. Videre blir det vist til at selskapene b\u00f8r f\u00e5 vite om hvilke planer kommunen har for fremtidig organisering, slik at de kan planlegge for dette, ettersom det vil v\u00e6re behov for \u00e5 tilpasse drift og investeringer til eventuelle sammensl\u00e5inger. I intervju med styreleder og daglig leder i en av arbeidsmarkedsbedriftene blir det vist til at selskapsledelsen savner tydeligere styringssignaler fra eier n\u00e5r det gjelder bruk av oppspart egenkapital i bedriftene. Selskapsledelsen opplever at de har et uklart mandat og mulighetsrom til \u00e5 investere egenkapitalen. Det etterlyses tydelige krav og forventninger til driften av selskapet, og en mer aktiv deltakelse fra eier sin side for \u00e5 l\u00f8se problemstillingen om reinvestering av egenkapitalen. 4.5.2 Vurdering Datagrunnlaget viser at Bergen kommune har etablert en felles eierstrategi for arbeidsmarkedsbedriftene med en overordnet beskrivelse av form\u00e5let for selskapene, men i intervju med styreledere og daglige ledere blir det gjennomg\u00e5ende pekt p\u00e5 at strategien er for overordnet, tvetydig og lite konkret. KS anbefaler kommunen \u00e5 utarbeide styringsdokumenter for selskapene som sikrer et grunnlag for n\u00f8dvendige styringssignaler til selskapene, og under prinsipp 3 i Bergen kommune sin eierskapsmelding st\u00e5r det at eierkravene b\u00f8r v\u00e6re tydelige og ikke gi grunnlag for tvil om hva eier egentlig vil oppn\u00e5. Deloitte vurderer at denne eierstrategien i liten grad utdyper form\u00e5let med selskapene, fastsetter overordnede m\u00e5lsettinger eller tydeliggj\u00f8r eiers krav og forventninger til selskapets drift og selskapets styre. 21 Lenke til gr\u00f8nn strategi for Bergen kommune: https://www.bergen.kommune.no/hvaskjer/tema/gronn- strategi/bergen-far-ny-klimastrategi 33 Eierskapskontroll av arbeidsmarkedsbedriftene | Bergen kommune | Kommunens eierstyring 5 Kommunens eierstyring 5.1 Problemstilling I dette kapittelet vil vi svare p\u00e5 f\u00f8lgende hovedproblemstilling med underproblemstillinger: Praktiserer Bergen kommune en eierstyring av arbeidsmarkedsbedriftene i samsvar med lovkrav, relevante anbefalinger og sine egne rutiner for eierskapsforvaltning? Under dette: \u2022 I hvilken grad ut\u00f8ver kommunen en aktiv eierstyring gjennom i selskapenes generalforsamlinger? \u2022 I hvilken grad gjennomf\u00f8rer kommunen eierm\u00f8ter med selskapene for \u00e5 sikre god kommunikasjon og tydelige forventningsavklaringer? \u2022 I hvilken grad kontrollerer kommunen om selskapene etterlever kravene og forventningene som kommunen stiller? \u2022 Har arbeidsmarkedsbedriftene styregodtgj\u00f8relse og l\u00f8nnsniv\u00e5 for daglig leder i samsvar med kommunale vedtak? \u2022 Har arbeidsmarkedsbedriftene tilsluttet seg KS sitt styrevervregister? 5.2 Kontrollkriterier Kontrollkriteriene i er utledet fra aksjeloven, kommuneloven kapittel 25, Bergen kommunes eierskapsmelding og KS sine anbefalinger om eierstyring, selskapsledelse og kontroll. Bergen kommune skal: \u2022 Ut\u00f8ve eierstyring gjennom generalforsamlingene til selskapene i tr\u00e5d med reglene i aksjeloven, samt kommunen sine egne prinsipper for eierskapsforvaltning som er vedtatt gjennom eierskapsmeldingen (se kapittel 4.3). \u2022 Ha internkontroll med administrasjonens virksomhet for \u00e5 sikre at lover og forskrifter f\u00f8lges. Dette inneb\u00e6rer at kommunen skal utarbeide en beskrivelse av virksomhetens hovedoppgaver, m\u00e5l og organisering, ha n\u00f8dvendige rutiner og prosedyrer, avdekke og f\u00f8lge opp avvik og risiko for avvik, dokumentere internkontrollen i den formen og det omfanget som er n\u00f8dvendig og evaluere og ved behov forbedre skriftlige prosedyrer og andre tiltak for internkontroll (jf. kommuneloven \u00a725-1). Bergen kommune b\u00f8r: \u2022 Velge sentrale folkevalgte som eierrepresentant i eierorganene til selskapene, for \u00e5 bidra til bedre samhandling og kommunikasjon mellom selskapet og kommunestyret (KS anbefaling 7). \u2022 Holde jevnlige eierm\u00f8ter for \u00e5 bidra til god kunnskap om og dialog med selskapet (anbefaling 6). \u2022 S\u00f8rge for at selskapene er registrert i KS sitt styrevervregister, for \u00e5 bidra til \u00e5penhet rundt roller og tillit n\u00e5r det gjelder b\u00e5de forvaltning og styring (KS anbefaling 17)22. \u2022 Foreta en prinsipiell avklaring av godtgj\u00f8ring for styreverv (KS anbefaling 18). 22 Kommunale og fylkeskommunale foretak/bedrifter/selskap m\u00e5 selv vedta \u00e5 slutte seg til registeret. Opplysninger innhentes deretter automatisk fra Br\u00f8nn\u00f8ysundregisteret. For mer informasjon, g\u00e5 til https://www.styrevervregisteret.no/. 34 Eierskapskontroll av arbeidsmarkedsbedriftene | Bergen kommune | Kommunens eierstyring \u2022 S\u00f8rge for at selskapsstyrene utarbeider og jevnlig reviderer etiske retningslinjer for selskapsdriften (KS anbefaling 19). Se vedlegg 2 for utfyllende kontrollkriterier. 5.3 Generalforsamlinger I dette kapittelet vil vi svare p\u00e5 problemstillingen: I hvilken grad ut\u00f8ver kommunen en aktiv eierstyring gjennom i selskapenes generalforsamlinger? 5.3.1 Datagrunnlag Ordin\u00e6re generalforsamlinger Deloitte har gjennomg\u00e5tt generalforsamlingsprotokollene fra de siste tre ordin\u00e6re generalforsmalingene til alle arbeidsmarkedsbedriftene. Tabell 5 (vedlegg) gir en oversikt over hvem som deltok som eierrepresentant p\u00e5 vegne av Bergen kommune og hvilke saker som sto p\u00e5 dagsorden p\u00e5 den enkelte generalforsamling. Gjennomgangen av generalforsamlingsprotokollene viser at seniorr\u00e5dgiver p\u00e5 eierskapsseksjonen stilte som eierrepresentant p\u00e5 ni av generalforsamlingene, seksjonssjef p\u00e5 eierskapsseksjonen stilte som eierrepresentant p\u00e5 fem generalforsamlinger og finansbyr\u00e5den stilte selv p\u00e5 fire. I generalforsamlingsprotokollene blir det opplyst at seniorr\u00e5dgiver og seksjonssjef stilte med fullmakt. I intervju med administrasjonen i Bergen kommune blir det pekt p\u00e5 at finansbyr\u00e5den stiller p\u00e5 de generalforsamlingene han har mulighet til, men siden alle generalforsamlingene blir gjennomf\u00f8rt i samme periode av \u00e5ret, hender det at byr\u00e5den ikke har mulighet \u00e5 delta p\u00e5 alle. Da har representant fra eierskapsseksjonen stilt med fullmakt fra finansbyr\u00e5den. Videre blir det vist til at deltakelsen p\u00e5 de ordin\u00e6re generalforsamlingene er relativt \u00abrett frem\u00bb, siden det behandles faste saker som styrets beretning, regnskap, valg av styremedlemmer mv. I forkant av m\u00f8tedeltakelsen p\u00e5 generalforsamling foretas det en grundig gjennomgang av dokumentene til m\u00f8tet, herunder selskapets \u00e5rsmelding. Spesielle saker, som for eksempel kapitalforh\u00f8yelse eller endring av vedtekter, blir som regel gjort p\u00e5 ekstraordin\u00e6re generalforsamlinger. I slike tilfeller blir finansbyr\u00e5den orientert, og stiller s\u00e5 langt han har mulighet. I etterkant av generalforsamlingen er det noen av bedriftene som arrangerer eierm\u00f8ter der de presenterer status og prognoser/planer for videre drift og utvikling. I intervju med styreledere og daglige ledere i arbeidsmarkedsbedriftene ble det i noen intervjuer pekt p\u00e5 at generalforsamlingen er det viktigste formelle organet der eier kan p\u00e5virke overordnede rammer for bedriften og at det ville v\u00e6rt positivt med \u00f8kt tilstedev\u00e6relse fra finansbyr\u00e5den. I ett intervju blir det pekt p\u00e5 at en sitter igjen med et inntrykk av at kommunene ikke prioriterer generalforsamlingen h\u00f8yt nok, og peker p\u00e5 at bedriften for eksempel ikke vet hvem som kommer som eierrepresentant f\u00f8r dagen i forkant av generalforsamling. B\u00e5de finansbyr\u00e5d og kommunaldirekt\u00f8r viser i intervju til at de opplever at det er viktig at finansbyr\u00e5den har gode m\u00f8teplasser med selskapene. Finansbyr\u00e5d vil over tid pr\u00f8ve \u00e5 v\u00e6re til stede i alle bedriftene. Samtidig blir det ogs\u00e5 vist til at det kanskje er vel s\u00e5 viktig at finansbyr\u00e5d deltar i eierm\u00f8ter som i generalforsamlinger, for \u00e5 ha rom for \u00e5 ha en god dialog siden eierm\u00f8tene har litt friere rammer. 35 Eierskapskontroll av arbeidsmarkedsbedriftene | Bergen kommune | Kommunens eierstyring Ekstraordin\u00e6re generalforsamlinger Mens de ordin\u00e6re generalforsamlingene i stor grad omhandler faste saker, blir det gjennomf\u00f8rt ekstraordin\u00e6re generalforsamlinger n\u00e5r det m\u00e5 behandles vesentlige saker som eierne m\u00e5 ta stilling til i l\u00f8pet av \u00e5ret. Det har blitt gjennomf\u00f8rt fem ekstraordin\u00e6re generalforsamlinger i arbeidsmarkedsbedriftene de siste fire \u00e5rene: \u2022 Spekter Pluss AS den 03.11.2020. Kommunen stilte med seniorr\u00e5dgiver med fullmakt. Selskapets aksjekapital ble forh\u00f8yet med 100 000 kr og vedtektene ble endret. \u2022 Senter for arbeidslivsforberedelse ALF AS \u2013 13.11.2020. Kommunen stilte med dav\u00e6rende finansbyr\u00e5d Erlend Horn. Selskapets aksjekapital ble forh\u00f8yet med 600 000 kr og vedtektene ble endret. \u2022 Nordnes verksteder AS den 17.11.2020. Kommunen stilte med dav\u00e6rende finansbyr\u00e5d Erlend Horn. Selskapets aksjekapital ble forh\u00f8yet med 100 000 kr og vedtektene ble endret. \u2022 Nordnes verksteder AS den 08.01.2024. Kommunen stilte med finansbyr\u00e5d Eivind N\u00e6vdal- Bolstad. Det ble valgt inn et nytt styremedlem i selskapets styre. \u2022 Spekter Pluss AS den 16.02.2024. Kommunen stilte med finansbyr\u00e5d Eivind N\u00e6vdal-Bolstad. Selskapets aksjekapital ble forh\u00f8yet med 500 000 kr og vedtektene ble endret. Salg av Bj\u00f8rkhaug Arbeidsfellesskap AS til A2G Gruppen AS En av de st\u00f8rste endringene knyttet til arbeidsmarkedsbedriftene siste fire \u00e5r er salget av Bj\u00f8rkhaug Arbeidsfellesskap AS til A2G Gruppen AS. Det ble ikke avholdt generalforsamlinger i Bj\u00f8rkhaug Arbeidsfellesskap AS (BAF) eller i A2G Gruppen AS (A2G) i forbindelse med at A2G kj\u00f8pte alle aksjene i BAF. Bergen kommune opplyser at styrene i A2G og BAF snakket sammen og fant det hensiktsmessig med en sammensl\u00e5ing mellom selskapene. Styrevedtak fra begge selskapene ble sendt til eier (Bergen kommune) der styrene i selskapene ga sin anbefaling til kj\u00f8p/salg. Vedtak om salg av Bj\u00f8rkhaug Arbeidsfellesskap AS ble, p\u00e5 innstilling fra byr\u00e5det, vedtatt i bystyret den 21.06.2023 sak 212/23 under vedtakspunkt 13 a), og dette ga gr\u00f8nt lys for signering av aksjekj\u00f8psavtalen, underskrevet av Bergen kommune v/finansbyr\u00e5den og A2G Gruppen AS den 01.09.2023. Deloitte har etterspurt m\u00f8tereferater og annen skriftlig dokumentasjon om sammensl\u00e5ingen fra Bergen kommune, men det foreligger ingenting utover selve aksjekj\u00f8psavtalen og informasjonen som fremg\u00e5r av saken i revidert budsjett for 2023 (se kapittel 3.6.1 for mer informasjon). 5.3.2 Vurdering I KS sine anbefalinger og i eierskapsmeldingen til kommunen understrekes det at eierstyringen skal skje i generalforsamling. Unders\u00f8kelsen viser at Bergen kommune har stilt p\u00e5 samtlige generalforsamlinger siste fire \u00e5r. P\u00e5 fire av de siste 18 ordin\u00e6re generalforsamlingene og p\u00e5 fire av de siste fem ekstraordin\u00e6re generalforsamlingene, stilte finansbyr\u00e5den som eierrepresentant. I de andre tilfellene stilte representanter fra eierskapsseksjonen med fullmakt. KS anbefaler at sentrale folkevalgte som hovedregel representerer kommunen som eierrepresentant. Deloitte har ingen indikasjoner p\u00e5 at ikke eierstyringen er tilstrekkelig ivaretatt gjennom at representanter fra eierskapsseksjonen deltar i generalforsamling, men vil understreke viktigheten av god informasjonsflyt mellom generalforsamlingsrepresentant og eierrepresentant i kommunen for \u00e5 sikre at byr\u00e5det og bystyret blir tilstrekkelig involvert i viktige saker. Som nevnt tidligere har kommunen ikke etablert rutiner for \u00e5 sikre rapportering i etterkant av generalforsamling. 36 Eierskapskontroll av arbeidsmarkedsbedriftene | Bergen kommune | Kommunens eierstyring Deloitte merker seg at generalforsamlingen til Spekter Pluss AS ikke fikk forelagt en sak om retningslinjer for drift av selskapet p\u00e5 siste ordin\u00e6re generalforsamling. Dette er ikke i tr\u00e5d med selskapets egne vedtekter. N\u00e5r det gjelder A2G Gruppen AS sitt kj\u00f8p av aksjene i Bj\u00f8rkhaug Arbeidsfellesskap AS kan ikke Deloitte se at det ble gjennomf\u00f8rt generalforsamlinger i noen av selskapene. Deloitte vil understreke at det er generalforsamlingen som er et aksjeselskap sin \u00f8verste myndighet, mens selskapets styre har ansvar for forvaltningen av selskapet. For de fleste selskap vil det v\u00e6re naturlig at en sak om kj\u00f8p og salg av aksjer i et annet selskap behandles av selskapets generalforsamling23. Deloitte kan ikke se at vedtektene eller styreinstruksen til A2G omtaler styrets mulighet til \u00e5 kj\u00f8pe aksjer i andre selskap. Selv om beslutningen om \u00e5 kj\u00f8pe BAF virker \u00e5 ha v\u00e6rt godt forankret hos Bergen kommune som eier, vil Deloitte understreke at A2G har p\u00e5tatt seg ansvaret for et selskap med \u00f8konomiske utfordringer. Deloitte mener det ikke ville v\u00e6rt unaturlig om en slik beslutning ble tatt av generalforsamlingen til selskapet, slik at beslutningen ble forankret blant alle eierne. 5.4 Eierm\u00f8ter I dette kapittelet vil vi svare p\u00e5 problemstillingen: I hvilken grad gjennomf\u00f8rer kommunen eierm\u00f8ter med selskapene for \u00e5 sikre god kommunikasjon og tydelige forventningsavklaringer? 5.4.1 Datagrunnlag Som vist i kapittel 3.5 fremg\u00e5r det i eierskapsmeldingen at det skal gjennomf\u00f8res eierm\u00f8ter med arbeidsmarkedsbedriftene ved behov. I intervju blir det vist til at det gjennomf\u00f8res eierm\u00f8ter med arbeidsmarkedsbedriftene ved behov. I forbindelse med dokumentoversendelsen ba Deloitte om en oversikt over gjennomf\u00f8rte eierm\u00f8ter med arbeidsmarkedsbedriftene de siste fire \u00e5rene, samt referat fra m\u00f8tene. Tilsendt oversikt viser at det i perioden 2020-2023 ble gjennomf\u00f8rt tre eierm\u00f8ter; to eierm\u00f8ter med A2G Gruppen AS og et eierm\u00f8te med Spekter Pluss AS. Bergen kommune opplyser at det har v\u00e6rt gjennomf\u00f8rt flere eierm\u00f8ter de siste fire \u00e5rene enn det som g\u00e5r frem av referatene. Det opplyses videre om at \u00e5rsaken til at dette blant annet er at det er referenten, vanligvis selskapene selv, som er arkiveringssted for referatene. I intervju med styreledere og daglige ledere i arbeidsmarkedsbedriftene blir det av noen pekt p\u00e5 at de har hatt eierm\u00f8ter de siste \u00e5rene, mens andre sier det ikke har v\u00e6rt gjennomf\u00f8rt eierm\u00f8ter p\u00e5 mange \u00e5r. Kommunen har ikke hatt jevnlige eierm\u00f8ter med noen av de andre arbeidsmarkedsbedriftene, og det blir opplyst at Spekter Pluss AS tok initiativ til et eierm\u00f8te som f\u00f8lge av den \u00f8konomiske situasjonen til selskapet. I intervju kommer det ogs\u00e5 fram at noen av arbeidsmarkedsbedriftene holder en presentasjon av bedriftens virksomhet i etterkant av generalforsamlingene, og eierrepresentanten har mulighet til \u00e5 stille sp\u00f8rsm\u00e5l eller diskutere relevante problemstillinger. Dette er noe enkelte arbeidsmarkedsbedrifter gj\u00f8r p\u00e5 eget initiativ. Videre har finansbyr\u00e5den, kommunaldirekt\u00f8ren og ulike representanter fra eierskap konsern gjennomf\u00f8rt bedriftsbes\u00f8k hos alle arbeidsmarkedsbedriftene i l\u00f8pet av februar og mars 2024. Kommunaldirekt\u00f8ren har deltatt p\u00e5 de fleste bes\u00f8kene, og det har ogs\u00e5 deltatt to representanter fra eierskapsseksjonen. I intervju blir det vist til at bedriftsbes\u00f8kene har fungert godt og at det har v\u00e6rt nyttig \u00e5 f\u00e5 b\u00e5de omvisning i virksomhetene og en presentasjon av 23 Unntak gjelder for eksempel selskap som har som form\u00e5l \u00e5 drive med investeringer, eller selskap der aksjekj\u00f8p og -salg naturlig faller under styrets ansvar. I slike tilfeller vil det v\u00e6re naturlig at vedtektene eller styreinstruksen setter rammene for styrets myndighet. 37 Eierskapskontroll av arbeidsmarkedsbedriftene | Bergen kommune | Kommunens eierstyring selskapenes organisering og status. Samtidig blir det vist til at kommunen har mottatt innspill fra arbeidsmarkedsbedriftene om at det er \u00f8nskelig et felles \u00e5rlig m\u00f8te for alle bedriftene, slik at en kan diskutere viktige saker og samarbeid p\u00e5 tvers. I intervju med styreledere og daglige ledere i arbeidsmarkedsbedriftene vises det til at flere \u00f8nsker mer jevnlige eierm\u00f8ter, og de bekrefter at de har spilt inn behov om \u00e5rlige fellesm\u00f8ter for alle arbeidsmarkedsbedriftene. Det blir ogs\u00e5 gjennomg\u00e5ende vist til at det har v\u00e6rt en positiv opplevelse \u00e5 f\u00e5 bedriftsbes\u00f8k av kommuneledelsen i l\u00f8pet av v\u00e5ren 2024, og at dette har v\u00e6rt nyttig. De viser ogs\u00e5 til at dialogen med eierskapsseksjonen gjennomg\u00e5ende er god, og at kommunen stiller opp ved behov. I tillegg til m\u00f8ter mellom eier og selskap viser dokumentasjonen at Bergen kommune, ved innkj\u00f8p konsern, gjennomf\u00f8rer et \u00e5rlig samarbeidsm\u00f8te med arbeidsmarkedsbedriftene. Hensikten er at arbeidsmarkedsbedriftene skal f\u00e5 informasjon om offentlige anskaffelser og kommunens tilrettelegging for arbeidsmarkedsbedriftene ved bruk av reserverte kontrakter. Referatene fra samarbeidsm\u00f8tene i 2020 og 2022 viser at det deltok representanter fra innkj\u00f8p konsern, eierskap konsern og NAV. 5.4.2 Vurdering Deloitte vurderer at Bergen kommune ikke i tilstrekkelig grad har fulgt KS sin anbefaling om \u00e5 holde jevnlige eierm\u00f8ter. Det blir ikke holdt jevnlige eierm\u00f8ter med alle selskapene og flere styreledere og daglige ledere peker p\u00e5 behov for regelmessige eierm\u00f8ter med kommunen. Selv om selskapene opplever god samhandling og dialog med Bergen kommune, vises det til behov for flere eierm\u00f8ter der utfordringer og planer fremover kan diskuteres. Deloitte merker seg ogs\u00e5 at kommunens runde med bedriftsbes\u00f8k og eierm\u00f8ter i 2024 ble godt mottatt av selskapene og at kommunen opplyser \u00e5 ha planer om \u00e5 gjennomf\u00f8re felles eierm\u00f8ter p\u00e5 tvers av arbeidsmarkedsbedriftene. Dette vil kunne bidra til \u00e5 sikre god kunnskap om og dialog med selskapene, jf. KS anbefaling 6. B\u00e5de kommunen og selskapene opplyser samtidig at det har blitt gjennomf\u00f8rt flere eierm\u00f8ter i perioden 2020-2023 enn dokumentasjonen viser. Det er Deloittes vurdering at mangelen p\u00e5 m\u00f8tereferater ikke er i samsvar med kommunens prinsipp 1 for eierstyring. Deloitte merker seg i den forbindelse at det er gitt styringssignaler i byr\u00e5dsavdeling for finans om at slike m\u00f8ter skal referatf\u00f8res fremover. 5.5 Etterlevelse av krav og forventninger I dette kapittelet vil vi svare p\u00e5 f\u00f8lgende problemstillinger: \u2022 I hvilken grad kontrollerer kommunen om selskapene etterlever kravene og forventningene som kommunen stiller? \u2022 Har arbeidsmarkedsbedriftene styregodtgj\u00f8relse og l\u00f8nnsniv\u00e5 for daglig leder i samsvar med kommunale vedtak? \u2022 Har arbeidsmarkedsbedriftene tilsluttet seg KS sitt styrevervregister? 5.5.1 Datagrunnlag Kommunens oppf\u00f8lging og kontroll av arbeidsmarkedsbedriftene Som vist i kapittel 3.6 har ikke byr\u00e5dsavdeling for finans rutiner for \u00e5 kontrollere hvorvidt arbeidsmarkedsbedriftene etterlever kommunens krav og forventninger. I intervju med representanter fra eierskap konsern blir det opplyst at eierskapsseksjonen tar seg av alle 38 Eierskapskontroll av arbeidsmarkedsbedriftene | Bergen kommune | Kommunens eierstyring fortl\u00f8pende henvendelser og gj\u00f8rem\u00e5l overfor selskapene. Videre har eierskap konsern ansvar for \u00e5 gjennomg\u00e5 alle sakspapirene til generalforsamlingene i arbeidsmarkedsbedriftene. P\u00e5 bakgrunn av dette utarbeides det en \u00e5rlig rapporteringssak til bystyret som viser \u00f8konomiske n\u00f8kkeltall og styresammensetningen til arbeidsmarkedsbedriftene. Utover dette er det ikke noe etablerte rutiner eller fast praksis for \u00e5 f\u00f8lge opp arbeidsmarkedsbedriftene opp mot forventingene i eierskapsmeldingen eller eierstrategien. Samtidig pekes det p\u00e5 at det er noe tettere oppf\u00f8lging av enkeltvise selskap n\u00e5r det er behov for dette, for eksempel ved \u00f8konomiske utfordringer eller andre forhold hvor det er behov for at eier blir involvert. I intervju blir det trukket frem eksempler p\u00e5 bedrifter med mindre marginer, og som f\u00f8lgelig har f\u00e5tt en noe tettere oppf\u00f8lging enn de andre bedriftene. Kommunen hadde for eksempel en dialog med Spekter Pluss AS h\u00f8sten 2023 knyttet til selskapets behov for styrking av sin \u00f8konomi, noe som resulterte i at bedriften satt opp en tiltaksplan og i tillegg fikk et tilskudd/kapitaltilf\u00f8rsel fra kommunen. I intervju blir det videre vist til at det er styret som er ansvarlig for forvaltningen av selskapene, og at kommunen ikke kontrollerer hvilke system og rutiner selskapene har, da dette er styret sitt ansvar. Eierskapsseksjonen er opptatt av at kommunen som eier skal holde seg innenfor mandatet som ligger i eierskapsmeldingen. Arbeidsmarkedsbedriftenes etterlevelse av kommunens krav og forventninger Som vist i kapittel 4.5 har Bergen kommune formulert ulike krav og forventinger til b\u00e5de egen eierstyring og arbeidsmarkedsbedriftene gjennom eierstrategi og prinsipper for eierstyring. Deloitte har spurt alle arbeidsmarkedsbedriftene hvorvidt de har utarbeidet styreinstruks, instruks for daglig leder, etiske retningslinjer, rutiner for h\u00e5ndtering av habilitet, rutine for oppl\u00e6ring av nye styremedlemmer, \u00e5rlig plan for styrets arbeid og rutine for styreevaluering. Tabell 4 oppsummerer hvilke dokumenter selskapene selv opplyser at de har utarbeidet, og \u00e5rstallet for siste oppdatering av dokumentet i parentes. Tabell 4: Styringsdokumenter i arbeidsmarkedsbedriftene (\u00e5rstall for siste oppdatering st\u00e5r i parentes). Selskap ALF A2G Gr\u00f8nneviken Midtun Nordnes Spekter Dokument Vekst verksteder Pluss Styreinstruks Ja (2014) Ja (2023) Ja (2018) Ja (2021) Nei Ja (2012) Instruks for daglig Nei Nei24 Ja (2020) Ja (2017) Ja (2016) Ja (2022) leder Etiske retningslinjer Ja (2023) Ja (2016) Ja (2020) Ja (2019) Ja (2023) Ja (2020) Rutiner for vurdering Nei Ja (2023) Nei25 Ja (2021) Ja (2024) Nei av habilitet i styret Rutine for oppl\u00e6ring Nei26 Nei Ja Ja (2021) Nei Nei av styremedlemmer 24 A2G Gruppen har likevel utarbeidet en utfyllende stillingsbeskrivelse som er oversendt revisjonen. Stillingsbeskrivelsen ble oppdatert i februar 2024. 25 Daglig leder i Gr\u00f8nneviken opplyser at det ikke er utarbeidet eksplisitte rutiner, men habilitet inng\u00e5r i \u00e5rlig styrekursing/oppl\u00e6ring. 26 Daglig leder i ALF opplyser at det ble gjennomf\u00f8rt styrekurs i 2021. 39 Eierskapskontroll av arbeidsmarkedsbedriftene | Bergen kommune | Kommunens eierstyring \u00c5rlig plan for styrets Ja Ja (2023) Ja (2023) Ja (2024) Ja (2024) Ja arbeid Rutine for Nei Nei27 Ja (2023) Ja (2021) Nei Nei styreevaluering Styregodtgj\u00f8relse i arbeidsmarkedsbedriftene Prinsipp 9 i eierskapsmeldingen sier at l\u00f8nns- og insentivordninger skal fremme verdiskapning og fremst\u00e5 som rimelige. Byr\u00e5det har i sak 1114/22 anbefalt arbeidsmarkedsbedriftene har en styregodtgj\u00f8relse i henhold til gruppe 1 i forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune28. I selskap med omsetning mindre enn MNOK 30 honoreres styret med 50 % av forskriftens satser i gruppe 1 - avrundet opp til hele tusen. Det g\u00e5r videre fram at honorarsatser justeres \u00e5rlig i overenstemmelse med endringene forskriften. Tabell 6 (vedlegg) viser styregodtgj\u00f8relsen i arbeidsmarkedsbedriftene de siste tre \u00e5rene. Det er noe variasjon i styregodtgj\u00f8relsen mellom de ulike arbeidsmarkedsbedriftene. Gr\u00f8nneviken AS, Midtun Vekst AS og Senter for Arbeidslivsforlengelse ALF AS har vedtatt en styregodtgj\u00f8relse i samsvar med satsene i anbefalingen til Bergen kommune. I Spekter Pluss AS etterbetales styregodtgj\u00f8relsen slik at satsene for 2022 legges til grunn for styreperioden 2021/2022, mens satsene for 2023 blir lagt til grunn for styreperioden 2022/2023. Dette f\u00f8rer i praksis til noe h\u00f8yere styregodtgj\u00f8relser enn i de sammenlignbare virksomhetene. Nordnes Verksteder AS fulgte i 2021 og 2022 anbefalingen til Bergen kommune, men har i 2023 vedtatt en marginalt h\u00f8yere styregodtgj\u00f8relse enn anbefalingen. A2G Gruppen AS har en annen struktur p\u00e5 styregodtgj\u00f8relsen enn de andre selskapene. Styreleder f\u00e5r et fast bel\u00f8p hvert \u00e5r som er vesentlig h\u00f8yere enn kommunens anbefaling. Nestleder mottar et fast bel\u00f8p hvert \u00e5r, omtrent p\u00e5 niv\u00e5 med kommunens anbefaling for styremedlem, men mottar i tillegg en godtgj\u00f8relse per m\u00f8te. Styremedlemmene mottar et lavere fast grunnbel\u00f8p enn kommunens anbefaling, men mottar ogs\u00e5 en godtgj\u00f8relse per m\u00f8te i samsvar med nestleder. I protokollen fra generalforsamlingen til Senter for Arbeidslivsforlengelse ALF AS fra 2022 framg\u00e5r det at ett av styremedlemmene ikke st\u00f8ttet forslaget om \u00e5 \u00f8ke styregodtgj\u00f8relsen. Styremedlemmet peker p\u00e5 at de nye satsene er urimelig gitt styrevirksomheten til selskapet, b\u00e5de med hensyn til m\u00f8tefrekvens og oppgavenes kompleksitet. L\u00f8nnsniv\u00e5 for daglig ledere i arbeidsmarkedsbedriftene Bergen kommune har ikke konkrete forventninger til l\u00f8nnsniv\u00e5 for daglige ledere ut over det som g\u00e5r fram av prinsipp 9 for eierskapsforvaltningen som sier at l\u00f8nnsniv\u00e5et skal fremme verdiskapningen i selskapet og fremst\u00e5 som rimelig. I eierskapsmeldingen blir det poengtert at det er selskapsstyret som fastsetter l\u00f8nnen til daglig leder, og det har gjennom dette et s\u00e6rskilt ansvar med \u00e5 p\u00e5se at det settes et forsvarlig og n\u00f8kternt niv\u00e5 p\u00e5 lederl\u00f8nninger, pensjoner og annen godtgj\u00f8relse til de ansatte i selskapene. Videre g\u00e5r det fram av eierskapsmeldingen at det for kommunen vil v\u00e6re \u00f8nskelig \u00e5 finne et niv\u00e5 p\u00e5 lederl\u00f8nningene i selskapene som p\u00e5 den ene siden er konkurransedyktige i markedet, 27 Selv om A2G Gruppen ikke har en egen rutine for styreevaluering, har revisjonen har f\u00e5tt oversendt dokumentasjon p\u00e5 at styreevaluering blir gjennomf\u00f8rt kontinuerlig p\u00e5 slutten av hvert styrem\u00f8te. 28 Byr\u00e5det behandlet sak 1114/22 \u00abArbeidsmarkedsbedriftene - Anbefaling til honorarsatser i styrene\u00bb i m\u00f8tet 21.04.2022 40 Eierskapskontroll av arbeidsmarkedsbedriftene | Bergen kommune | Kommunens eierstyring og p\u00e5 den annen side uttrykker moderasjon. Har virksomheten selskapet ut\u00f8ver et mindre \u00f8konomisk omfang og tydelig sektorpolitisk form\u00e5l, b\u00f8r l\u00f8nnsniv\u00e5et i kommunen ogs\u00e5 reflekteres i selskapets l\u00f8nnsniv\u00e5, og slik sett uttrykke moderasjon. En slik moderat l\u00f8nnsvurdering underbygges av at denne type selskap forvalter offentlige midler i et marked som normalt er skjermet fra konkurranse. Tabell 7 (vedlegg) viser l\u00f8nnsniv\u00e5et til de daglige lederne i arbeidsmarkedsbedriftene. Deloitte registrerer at l\u00f8nnsniv\u00e5et i de ulike bedriftene ser ut til \u00e5 speile st\u00f8rrelsen p\u00e5 selskapene. A2G Gruppen har h\u00f8yest omsetning og l\u00f8nnsniv\u00e5 og deretter f\u00f8lger Gr\u00f8nneviken AS, med nest h\u00f8yest omsetning og l\u00f8nnsniv\u00e5. Deloitte registrer at det bare er A2G Gruppen AS og Gr\u00f8nneviken AS som har oppgitt l\u00f8nnsniv\u00e5et til daglig leder i regnskapene alle de siste tre \u00e5rene. Registrering av styrevervregister Deloitte har kontrollert KS sitt styrevervregister, og ingen av arbeidsmarkedsbedriftene er registrert. Eierskapsmeldingen til Bergen kommune stiller ikke krav eller forventninger til at arbeidsmarkedsbedriftene skal tilslutte seg KS sitt styrevervregister29. I behandlingen av saken \u00abEierskapskontroll av eierskapsmeldingen\u00bb 22.06.2022, vedtok bystyret at byr\u00e5det skulle f\u00f8lge opp anbefalingene til tiltak som gikk fram av eierskapskontrollen. I rapporten ble det anbefalt at Bergen kommune stiller krav til selskapene om \u00e5 f\u00f8lge opp at styremedlemmer registrerer sine styreverv i offentlig tilgjengelig register. I intervju blir det fra kommuneadministrasjonens side pekt p\u00e5 at Bergen kommune f\u00f8rer egne lister over styremedlemmene i de forskjellige selskapene og utvalgene. Listene er offentlig tilgjengelig i den \u00e5rlige rapporteringssaken til bystyret om oppf\u00f8lging av m\u00e5l og m\u00e5lekriterier for Bergen kommunes st\u00f8rste portef\u00f8ljebedrifter. Saken inneholder en oversikt over hvem som er oppnevnt til styreverv i de ulike selskapene Bergen kommune har eierinteresser i p\u00e5 vegne av Bergen kommune. 5.5.2 Vurdering Etter Deloittes vurdering har kommunen et forbedringspotensial i oppf\u00f8lgingen av krav og forventninger til arbeidsmarkedsbedriftene. Unders\u00f8kelsen viser at kommunen gjennomg\u00e5r sakspapirene til generalforsamlingene, og tar tak i \u00f8konomiske utfordringer n\u00e5r de dukker opp. Samtidig har ikke kommunen en rutine eller praksis for \u00e5 f\u00f8lge opp hvorvidt arbeidsmarkedsbedriftene etterlever kravene og forventningene som g\u00e5r fram av eierskapsmeldingen og eierstrategi for disse selskapene. Av Bergen kommune sin eierskapsmelding prinsipp 7 g\u00e5r det fram en forventning om at selskapene gjennomf\u00f8rer styreevalueringer, og det er en forventning om at selskapene skal ha styreinstruks (dersom de har ansattrepresentanter i styret). Unders\u00f8kelsen viser blant annet at selskap mangler styreinstruks og flere selskaper mangler rutiner for styreevalueringer. Videre g\u00e5r det fram at flere selskap mangler rutiner for vurdering av habilitet, noe som ikke er i tr\u00e5d med KS sin anbefaling 15. Et annet eksempel er prinsipp 10 i eierskapsmeldingen som sier at selskapene skal v\u00e6re bevisste sitt samfunnsansvar. Under dette prinsippet f\u00f8lger det at selskapene b\u00f8r f\u00f8lge opp kommunens m\u00e5l og krav til klima og milj\u00f8 definert i kommunens \u00abGr\u00f8nn strategi\u00bb (se kapittel 29 Av eierskapsmeldingen fremg\u00e5r det at Bergen kommune har ikke forventinger til at noen av selskapene skal v\u00e6re registret i styrevervregisteret, med unntak av Grieghallen AS, som Bergen kommune eier sammen med Vestland fylkeskommune. 41 Eierskapskontroll av arbeidsmarkedsbedriftene | Bergen kommune | Kommunens eierstyring 4.5.1, side 32). Deloitte kan ikke se at kommunen f\u00f8lger opp eller kontrollerer hvorvidt selskapene etterlever kravene og forventningene p\u00e5 dette omr\u00e5det. Etter Deloittes vurdering er Bergen kommunes f\u00f8ring for styregodtgj\u00f8relse og l\u00f8nnsniv\u00e5 for daglige ledere i tr\u00e5d med KS\u2019 anbefaling 16. Bergen kommune har tatt et prinsipielt standpunkt til styregodtgj\u00f8relse, og unders\u00f8kelsen viser videre at alle arbeidsmarkedsbedriftene med unntak av A2G Gruppen AS har lagt kommunens vedtak til grunn for fastsettelsen av styregodtgj\u00f8relsen. A2G Gruppen AS har en h\u00f8yere godtgj\u00f8relse enn de andre arbeidsmarkedsbedriftene, og ligger over kommunens anbefaling, samtidig har styremedlemmene et vesentlig st\u00f8rre \u00f8konomisk og strafferettslig ansvar i dette selskapet enn de andre. Unders\u00f8kelsen viser ogs\u00e5 at Bergen kommune har forventninger knyttet til l\u00f8nnsniv\u00e5et til de daglige lederne, og selv om forventningene ikke er konkretisert p\u00e5 samme m\u00e5te som for styregodtgj\u00f8relsen, skal l\u00f8nnsniv\u00e5et fremst\u00e5 rimelig. Deloitte har ikke grunnlag for \u00e5 si at hverken styregodtgj\u00f8relsen i A2G eller l\u00f8nnsniv\u00e5et til de daglige lederne fremst\u00e5r urimelig. Deloitte registrer at Bergen kommune ikke har noen forventing om at selskapene registrer styrene sine i KS sitt styrevervregister, noe som ikke er i tr\u00e5d med KS sin anbefaling. I KS sin anbefaling g\u00e5r det frem at bakgrunnen for at selskapene b\u00f8r registrere seg i styrevervregisteret er at det bidrar til \u00e5penhet rundt hvilke roller lokalpolitikere har for \u00e5 unng\u00e5 mistanke om rolleblanding. Deloitte vil understreke at kommunens egne liste ikke har samme funksjonalitet som styrevervregisteret. Styrevervregisteret holdes automatisk oppdatert med Br\u00f8nn\u00f8ysundregisteret (s\u00e5 lenge det enkelte selskap er registrert i registeret), og gj\u00f8r det mulig \u00e5 s\u00f8ke opp enkeltpersoner i registeret for \u00e5 oppdage hvilke verv denne personen har p\u00e5 tvers av ulike organisasjoner. Denne funksjonaliteten er vesentlig hvis hensikten er \u00e5 holde oversikt over hvem som har hvilke verv, og oppdage eventuelle rollekonflikter. Et krav om at selskapene registrerer seg i styrevervregisteret vil etter Deloittes vurdering kunne bidra til \u00e5 sikre \u00e5penhet og tillit til kommunens forvaltning og styring, og minske risikoen for mistanker knyttet til at dobbeltroller og habilitetskonflikter. 42 Eierskapskontroll av arbeidsmarkedsbedriftene | Bergen kommune | Sammensetning av styrene 6 Sammensetning av styrene 6.1 Problemstilling I dette kapittelet vil vi svare p\u00e5 f\u00f8lgende hovedproblemstilling med underproblemstillinger: Har kommunen sikret en god sammensetning av styrene i arbeidsmarkedsbedriftene? Under dette: \u2022 Brukes det valgkomite ved nominasjon av kandidater til styrene til selskapene? \u2022 Er det utarbeidet retningslinjer for valgkomiteens arbeid, og utarbeider valgkomiteen skriftlige begrunnelser for nominasjonene? \u2022 I hvilken grad blir det gjort habilitetsvurderinger ved valg av styremedlemmer? 6.2 Kontrollkriterier Kontrollkriteriene i er utledet fra aksjeloven, kommuneloven, KS sine anbefalinger om eierstyring, selskapsledelse og kontroll og NUES sine anbefalinger for selskapsledelse og eierstyring. Bergen kommune skal: \u2022 Gjennom generalforsamling velge et kompetent styre med ansvar for \u00e5 s\u00f8rge for en forsvarlig organisering av selskapet, fastsette planer, retningslinjer og budsjetter for virksomheten (jf. aksjeloven \u00a7\u00a7 6-1, 6-3 og 6-12). \u2022 Velge et styre med kj\u00f8nnsbalanse. Dersom styret har fire eller fem medlemmer, skal hvert kj\u00f8nn v\u00e6re representert med minst to. Dersom styret har seks til \u00e5tte medlemmer, skal hvert kj\u00f8nn v\u00e6re representert med minst tre (jf. kommuneloven \u00a7 21-1 og aksjeloven \u00a7 20-6). Bergen kommune b\u00f8r: \u2022 Arbeide for at selskapene vedtektsfester bruk av valgkomite. Generalforsamlingen b\u00f8r fastsette retningslinjer for valgkomiteen sitt arbeid, velge hvem som skal sitte i valgkomiteen og fastsette godtgj\u00f8relse. Valgkomiteen b\u00f8r v\u00e6re sammensatt p\u00e5 en m\u00e5te som sikrer at aksjon\u00e6rfellesskapets interesser blir ivaretatt og flertallet i komiteen b\u00f8r v\u00e6re uavhengige fra selskapets ledelse. Valgkomiteen b\u00f8r ha kontakt med aksjeeierne, styret og daglig leder for \u00e5 foresl\u00e5 kandidater til styret (NUES kapittel 7, KS anbefaling 10). \u2022 S\u00f8rge for at selskapene sine styrer blir sammensatt p\u00e5 en m\u00e5te som ivaretar aksjon\u00e6rfellesskapet sine interesser, samt selskapet sine behov for kompetanse, kapasitet og mangfold (NUES kapittel 8). Videre b\u00f8r habiliteten til de som velges inn i styrene vurderes, for \u00e5 sikre at vedkommende ikke vil m\u00e5tte fratre viktig saksbehandling grunnet dobbeltroller. Dette gjelder s\u00e6rlig sentrale folkevalgte og ansatte i kommunale lederstillinger (KS anbefaling 9). \u2022 Anbefale styret jevnlig \u00e5 vurdere egen kompetanse ut fra eierens form\u00e5l med selskapet, samt etablere rutiner for \u00e5 sikre n\u00f8dvendig kompetanse. Styret b\u00f8r gjennomf\u00f8re en egenevaluering hvert \u00e5r, vurdere behovet for ekstern styreoppl\u00e6ring og s\u00f8rge for at nye styremedlemmer f\u00e5r oppl\u00e6ring om ansvar, oppgaver og rollefordeling (KS anbefaling 12). 43 Eierskapskontroll av arbeidsmarkedsbedriftene | Bergen kommune | Sammensetning av styrene \u2022 Etablere rutiner for vurdering og h\u00e5ndtering av habilitet (KS anbefaling 15). Se vedlegg 2 for utfyllende kontrollkriterier. 6.3 Styrevalg I dette kapittelet vil vi svare p\u00e5 problemstillingene: Brukes det valgkomite ved nominasjon av kandidater til styrene til selskapene? og Er det utarbeidet retningslinjer for valgkomiteens arbeid, og utarbeider valgkomiteen skriftlige begrunnelser for nominasjonene? 6.3.1 Datagrunnlag Valgprosessen til styrene der Bergen kommune er heleier Eierskapsmeldingen til Bergen kommune legger ikke f\u00f8ringer n\u00e5r det gjelder bruk av valgkomite ved styrevalg. Bergen kommune opplyser at bystyret har gitt byr\u00e5det fullmakt til \u00e5 oppnevne styremedlemmer til aksjeselskaper, herunder arbeidsmarkedsbedriftene (jf. byr\u00e5dets fullmakter \u00a7 5). Det er ikke utarbeidet en rutine for styrevalgsprosessen, men revisjonen har f\u00e5tt tilsendt en beskrivelse av hvordan styrevalgprosessen foreg\u00e5r30. Finansbyr\u00e5den, sammen med politiske og administrative r\u00e5dgivere, foresl\u00e5r styrekandidater. Med bakgrunn i eierskapsmeldingens prinsipp 5, tilstrebes det at \u00abStyresammensetningen skal kjennetegnes av relevant kompetanse, kapasitet og mangfold ut fra det enkelte selskaps form\u00e5l og egenart\u00bb. Videre g\u00e5r det fram at Byr\u00e5dsavdeling for finans (BFIN har ansvar for \u00e5 lage en kort omtale av foresl\u00e5tte kandidater, som i hovedsak best\u00e5r av et kort resym\u00e9 av kandidatenes CV. \u00abVed utarbeidelsen av dette resym\u00e9et vurderes aktuelle kandidaters kvalifikasjoner opp mot eierskapsmeldingens prinsipp 5 nevnt ovenfor\u00bb. I beskrivelsen g\u00e5r det ikke fram hvordan Bergen kommune unders\u00f8ker hvilken kompetanse selskapene har behov for i styrene sine. Beskrivelsen av styrevalgprosessen er p\u00e5 revisjonstidspunktet ikke formalisert som en av kommunens rutiner og prosedyrer. Finansbyr\u00e5den opplyser i intervju at han g\u00e5r bredt ut og leter etter relevant kompetanse uavhengig av politisk st\u00e5sted. Av eierskapsmeldingen fremg\u00e5r det at det i 2019 ble bestemt at bystyremedlemmer ikke skulle velges til styrene i selskapene kommunen eier. I intervju blir det vist til at det er likevel noen styremedlemmer har blitt utpekt av de politiske gruppene. Kommunaldirekt\u00f8r peker p\u00e5 at dette henger sammen med at det er stort politisk engasjement for arbeidsmarkedsbedriftene, samtidig som det kan v\u00e6re hensiktsmessig med noe politisk kompetanse i styrene til arbeidsmarkedsbedriftene. Kommunen er her bevisst p\u00e5 at det ikke skal velges inn personer fra bystyret og at det er kompetanse, kapasitet og mangfold som skal legges til grunn for styrevalg. I noen tilfeller har ogs\u00e5 finansbyr\u00e5den f\u00e5tt hjelp fra administrasjonen til \u00e5 unders\u00f8ke hvordan styrearbeidet har fungert den foreg\u00e5ende perioden. Administrasjonen har da i noen tilfeller v\u00e6rt i kontakt med styreleder for \u00e5 finne ut om styreleder har tanker eller innspill til aktuelle kandidater og eventuelle behov for kompetanse. Kommunaldirekt\u00f8r peker p\u00e5 at det blir lagt ned et stort arbeid med \u00e5 finne gode og egnede styremedlemmer, og opplever at styrene er godt sammensatt. I intervju med styreledere og daglige ledere viser noen til at de har blitt tatt kontakt med av Bergen kommune. Andre viser til at de ikke har f\u00e5tt sp\u00f8rsm\u00e5l om hvilken kompetanse selskapet 30 Beskrivelsen er et worddokument med tittelen: \u00abProsedyre ved oppnevning av kommunens styremedlemmer i selskap\u00bb. Beskrivelsen f\u00f8lger ikke kommunens mal for prosedyrer/rutiner, og har ikke noe dato-stempling eller signatur. 44 Eierskapskontroll av arbeidsmarkedsbedriftene | Bergen kommune | Sammensetning av styrene har behov for, og gir uttrykk for at dette ville v\u00e6rt hensiktsmessig. En av de som er intervjuet opplever at det for lite informasjon og mye taus kunnskap i kommunen ved prosedyren for utnevnelse av styreverv. Det bli vist til at Bergen kommune har et forbedringspotensial n\u00e5r det gjelder kommunikasjon og \u00e5penhet rundt valg av styremedlemmer, samt kriterier tilknyttet sammensetningen av styremedlemmer i et styre. Finansbyr\u00e5den peker p\u00e5 at det kunne v\u00e6rt hensiktsmessig \u00e5 f\u00e5 tilsendt styreevalueringer fra selskapene, da dette ville gjort det lettere \u00e5 vurdere fremtidig styresammensetning. Samtidig er de ikke alltid disse evalueringene er s\u00e5 tydelig p\u00e5 hva det er behov for av kompetanse i styrene. Det er byr\u00e5dsleders avdeling som formelt sett fremmer saken om styrevalg overfor byr\u00e5det. Etter byr\u00e5det har gjort vedtak om styrevalg blir vedtaket om oppnevningen sendt til den enkelte styrekandidat med anmodning om \u00e5 gj\u00f8re seg kjent med kommunens eierskapsmelding. Den formelle utnevnelsen av styremedlemmer blir gjennomf\u00f8rt i selskapenes generalforsamlinger. I 2024 behandlet byr\u00e5det oppnevningen av styremedlemmer til arbeidsmarkedsbedriftene den 25. april i sak 1108/24. Nye styrekandidaters erfaring og kompetanse er beskrevet i saken. I saksgrunnlaget framg\u00e5r det at A2G Gruppen har en egen valgkomite og at denne foresl\u00e5r styremedlemmer overfor generalforsamlingen. Selskapet er ikke videre omtalt i saksdokumentet, og byr\u00e5det behandlet ikke forslag til styrekandidater for A2G Gruppen AS i 2024. Valg av styremedlemmene i arbeidsmarkedsbedriftenes generalforsamlinger er ikke gjort p\u00e5 revisjonstidspunktet. De fleste styrelederne viser til at styrene fungerer godt, og at styrene har variert kompetanse tilpasset selskapenes behov. Det ble samtidig pekt p\u00e5 noen forbedringsomr\u00e5der: \u2022 I ett av selskapene mangler det kj\u00f8nnsbalanse i styret. Deloitte har kontrollert kj\u00f8nnsbalansen i det aktuelle selskapet, og det viser seg her at det er fire menn og to kvinner i styret. Selskapet er 100% eid av Bergen kommune. \u2022 I ett styre var manglende kontinuitet en utfordring ettersom hele styret begynte samtidig. \u2022 En styreleder pekte p\u00e5 at kommunen b\u00f8r legge mer vekt p\u00e5 relevant bransjeerfaring og kompetanse i arbeidet med \u00e5 finne kandidater til styret. Bruk av valgkomite til styrevalg i arbeidsmarkedsbedriftene Det fremg\u00e5r av vedtektene til A2G Gruppen AS at selskapet har en egen valgkomite best\u00e5ende av tre medlemmer. I intervju blir det opplyst at finansbyr\u00e5den og eierskapsseksjonen spiller inn forslag til styrekandidater overfor valgkomiteen, og deretter innstiller valgkomiteen til et styre overfor generalforsamlingen til selskapet. I protokollene fra generalforsamlingene for A2G for 2021, 2022 og 2023 g\u00e5r det fram at valgkomiteen har best\u00e5tt av den til enhver tid gjeldende finansbyr\u00e5d i Bergen kommune, en representant fra en av de andre eierne og seniorr\u00e5dgiver p\u00e5 eierskapsseksjonen. Videre er seksjonsleder ved eierskapsseksjonen varamedlem for valgkomiteen. A2G Gruppen AS opplyser at selskapet ikke har utarbeidet retningslinjer eller rutiner for valgkomiteens arbeid. I intervju kommer det fram at valgkomiteen ikke har tatt kontakt med styreleder om hva slags kompetanse selskapets styre har behov for. Som vist i kapittel 4.4.1 blir det ikke brukt valgkomite i Gr\u00f8nneviken AS. I intervju ble det pekt p\u00e5 at det er en svakhet at det ikke benyttes valgkomite, da selskapet har ulike eiere og det er risiko for at styreutnevnelsene ikke samkj\u00f8res. Det blir pekt p\u00e5 det i en tidligere styreperiode manglet kj\u00f8nnsbalanse i styret, som f\u00f8lge av manglende koordinering. 45 Eierskapskontroll av arbeidsmarkedsbedriftene | Bergen kommune | Sammensetning av styrene Kompetanse og kompetanseutvikling i styrene Som vist i kapittel 5.5 har Gr\u00f8nneviken AS og Midtun Vekst AS rutiner for oppl\u00e6ring av nye styremedlemmer. De to samme selskapene har ogs\u00e5 rutine for \u00e5 gjennomf\u00f8re styreevaluering. I intervju blir det ogs\u00e5 opplyst av Senter for arbeidslivsforberedelse ALF AS har gjennomf\u00f8rt styreoppl\u00e6ring i denne styreperioden. I intervju med en styreleder blir det pekt p\u00e5 at det blir for dyrt \u00e5 sende hele styret p\u00e5 ekstern styreoppl\u00e6ring. Det blir pekt p\u00e5 at det ville v\u00e6rt nyttig om Bergen kommune arrangerte felles styreoppl\u00e6ring for alle selskapene som Bergen kommune eier. I intervju med administrasjonen i Bergen kommune blir det vist til at kommunen har f\u00e5tt tilbakemelding om at styrene er forn\u00f8yde med egen kompetanse. I intervju med styreledere og daglige ledere blir det stort sett pekt p\u00e5 at en er forn\u00f8yd med kompetansen i styrene. I ett intervju blir det etterlyst mer relevant bransjeerfaring, og i ett annet intervju blir det etterlyst IT-kompetanse i styret. 6.3.2 Vurdering Etter Deloittes vurdering har Bergen kommune i hovedsak sikret en tilfredsstillende sammensetning av styrene til arbeidsmarkedsbedriftene, i samsvar med de f\u00f8ringer som er gitt. Unders\u00f8kelsen viser at kommunen har etablert prinsipp om at kompetanse, kapasitet og mangfold skal legge grunnlaget for hvem som blir valgt inn i styrene. Videre er det bestemt at bystyremedlemmer, byr\u00e5der og politiske r\u00e5dgivere ikke kan velges som styremedlemmer. Dette vil medvirke positivt til \u00e5 unng\u00e5 mulige habilitetskonflikter som kunne ha oppst\u00e5tt n\u00e5r saker knyttet til selskapene skal behandles i politisk. Deloitte merker seg samtidig at det ikke blir brukt valgkomite i styrevalgprosessen til Bergen kommune. Videre er arbeidet i liten grad er nedfelt i en rutine som sikrer at prosessen ivaretar de f\u00f8ringer som er gitt (for eksempel med hensyn til kj\u00f8nn, egenskaper m.m.). Styrelederne opplever i all hovedsak at styrene fungerer godt, og har kompetansen selskapet har behov for. Samtidig blir det pekt p\u00e5 at de i liten grad blir involvert n\u00e5r det gjelder \u00e5 identifisere hvilken type komplement\u00e6re ferdigheter de har behov for ved valg av nye styremedlemmer. Det er ikke etablert en fremgangsm\u00e5te for hvordan byr\u00e5dsavdelingen skal g\u00e5 frem for \u00e5 identifisere behovene som de ulike styrene kan ha med hensyn til sammensetning. Deloitte mener derfor at det b\u00f8r nedfelles en rutine for \u00e5 innhente informasjon fra styrene om hvilke kompetanse de har og hva de eventuelt har behov for slik at dette kan hensyntas i utnevnelse av styremedlemmer. Datagrunnlaget viser at ikke alle selskapene har rutiner for oppl\u00e6ring av nye styremedlemmer eller evaluering av styrearbeidet. Etter Deloittes syn er dette ikke i samsvar med KS sin anbefaling 12. Samtidig merker Deloitte seg at selskapene stort sett virker \u00e5 v\u00e6re forn\u00f8yde med styrets kompetanse. Deloitte merker seg at ett av styrene ikke har kj\u00f8nnsbalanse jf. krav i aksjeloven \u00a7 20-6 og kommuneloven \u00a7 21-1. Deloitte vurderer at manglende kj\u00f8nnsbalanse strider mot lovkravet ettersom selskapet er 100% eid av Bergen kommune. Deloitte vurderer videre at Bergen kommune b\u00f8r vurdere \u00e5 innf\u00f8re bruk av valgkomite i Gr\u00f8nneviken AS. Bruk av valgkomite er anbefalt av b\u00e5de KS og NUES, og ettersom selskapet har flere eiere, vil en valgkomite kunne bidra til \u00f8kt koordinering slik at det sikres at selskapet f\u00e5r et styre som samlet sett har kompetansen, kapasiteten og mangfoldet som selskapet og loven krever. 46 Eierskapskontroll av arbeidsmarkedsbedriftene | Bergen kommune | Sammensetning av styrene 6.4 Habilitetsvurderinger I dette kapittelet vil vi svare p\u00e5 problemstillingen: I hvilken grad blir det gjort habilitetsvurderinger ved valg av styremedlemmer? 6.4.1 Datagrunnlag Prinsipp 8 i eierskapsmeldingen sier at det av hensyn til habilitet ikke skal velges inn bystyremedlemmer, byr\u00e5der og politiske r\u00e5dgivere i styrene til aksjeselskap og kommunale foretak. Eierskapsmeldingen omtaler ikke habilitets- og interessekonflikter som kan oppst\u00e5 av at styremedlem velges inn ulike selskap p\u00e5 en gang. I flere intervjuer med styreledere og daglige ledere i arbeidsmarkedsbedriftene har det blitt stilt sp\u00f8rsm\u00e5l ved om kommunen har gjort gode nok vurderinger knyttet til at samme styremedlem i noen tilfeller brukes p\u00e5 tvers av ulike arbeidsmarkedsbedrifter. Unders\u00f8kelsen viser at dette har v\u00e6rt tilfelle i A2G Gruppen AS, Bj\u00f8rkhaug Arbeidsfellesskap AS, Nordnes Verksteder AS og Gr\u00f8nneviken AS: \u2022 Styreleder i Bj\u00f8rkhaug Arbeidsfellesskap AS var styremedlem i A2G Gruppen AS samtidig som selskapene ble sammensl\u00e5tt. \u2022 Et styremedlem i A2G Gruppen AS ble valgt inn i styret til Nordnes Verksteder AS i 2024. \u2022 A2G Gruppen AS har en eierandel i Gr\u00f8nneviken AS, og utpeker et styremedlem/varamedlem til selskapets styre. I intervju blir det stilt sp\u00f8rsm\u00e5l ved om det er en god praksis at personer sitter i styrene til flere arbeidsmarkedsbedrifter p\u00e5 en gang. Nordnes verksteder opplyser at selskapet har innf\u00f8rt habilitet som et fast punkt p\u00e5 agendaen i alle styrem\u00f8ter for \u00e5 sikre at styremedlemmene er habile f\u00f8r en begynner med saksbehandlingen. I intervju med styreleder og daglig leder i ett av selskapene blir det pekt p\u00e5 at selskapet har erfaring med at det er vanskelig \u00e5 gi full tilgang til strategiplaner og annen styreinformasjon overfor styremedlemmer som ogs\u00e5 sitter i styret til andre arbeidsmarkedsbedrifter, ettersom selskapene kan havne i en konkurransesituasjon. Styreleder mener at det ville v\u00e6rt en fordel \u00e5 unng\u00e5 at enkeltpersoner sitter i styrene til flere arbeidsmarkedsbedrifter p\u00e5 samme tid. Kommunaldirekt\u00f8r for finans peker p\u00e5 at det aktuelle selskapet har tatt opp saken om krysseierskap, og at det er naturlig at dette diskuteres n\u00e5 i forbindelse med valg av styrer. 6.4.2 Vurdering Deloitte vurderer at kommunens praksis om \u00e5 ikke utnevne bystyremedlemmer, byr\u00e5der og politiske r\u00e5dgivere til styrene i selskapene er i tr\u00e5d med KS\u2019 anbefaling 15, og bidrar til \u00e5 unng\u00e5 at det oppst\u00e5r habilitetsutfordringer n\u00e5r saker knyttet til selskapene behandles i kommunen. Det er i utgangspunktet ikke i strid med regelverket \u00e5 ha samme styremedlemmer p\u00e5 tvers av flere selskap. Deloitte vil samtidig oppfordre kommunen til \u00e5 gj\u00f8re en grundig vurdering av om det er hensiktsmessig \u00e5 oppnevne samme styremedlemmer p\u00e5 tvers av de ulike arbeidsmarkedsbedriftene, ettersom det oppleves som problematisk av ledelsen i flere av selskapene, siden de kan havne i en konkurransesituasjon med hverandre. 47 Eierskapskontroll av arbeidsmarkedsbedriftene | Bergen kommune | Konklusjon og anbefalinger 7 Konklusjon og anbefalinger Byr\u00e5dsavdeling for finans har ansvar for eierstyring av arbeidsmarkedsbedriftene. Unders\u00f8kelsen viser at Bergen kommune i all hovedsak har etablert en eierstyring av arbeidsmarkedsbedriftene i samsvar med lovkrav og etablerte normer for eierskapsforvaltning, samt egne vedtak og rutiner. Det er etter Deloittes vurdering en tydelig fordeling av roller og ansvar i eierstyringen av arbeidsmarkedsbedriftene, men det mangler en skriftliggjort oppgavefordeling internt mellom personer som har ulike oppgaver i eierstyringen. Byr\u00e5dsavdeling for finans har etablert system og rutiner som dekker sentrale arbeidsprosesser, slik som utarbeidelse av eierskapsmelding, deltakelse i generalforsamling, intern informasjonsflyt og rapportering til bystyret. Samtidig er det ikke utarbeidet rutiner for gjennomf\u00f8ring av uformelle eierm\u00f8ter, registrering av selskap i KS sitt styrevervregister eller for valg av styrerepresentanter, noe som Deloitte p\u00e5peker at kommunen b\u00f8r utarbeide. Det er etablert rutine for \u00e5 holde \u00c5rlig rapportering til bystyret om arbeidsmarkedsbedriftene er begrenset til n\u00f8kkeltall og styresammensetning. Det kan derfor vurderes om informasjonen om arbeidsmarkedsbedriftene b\u00f8r utvides, slik at byr\u00e5dsavdelingen og bystyret f\u00e5r et bedre grunnlag for \u00e5 f\u00f8lge utviklingen til selskapene. Bergen kommune har utarbeidet vesentlige styringsdokument slik som eierskapsmelding og det er etablert vedtekter for de enkelte selskapene. Det er ogs\u00e5 utarbeidet en felles eierstrategi for arbeidsmarkedsbedriftene. Unders\u00f8kelsen viser at eierstrategien er av relativt overordnet karakter og i liten grad utdyper form\u00e5let med selskapene, eller fastsetter overordnede m\u00e5lsettinger eller eiers krav og forventninger til selskapets drift og styre. KS anbefaler at sentrale folkevalgte stiller p\u00e5 generalforsamling for \u00e5 sikre god kommunikasjon mellom selskapene og politisk niv\u00e5. Bergen kommune har deltatt p\u00e5 alle generalforsamlingene til arbeidsmarkedsbedriftene, men det er i stor grad representanter fra eierskap konsern som har deltatt med fullmakt fra finansbyr\u00e5den. Deloitte har ingen indikasjoner p\u00e5 at ikke eierstyringen er tilstrekkelig, men vil understreke viktigheten av god informasjonsflyt mellom generalforsamlingsrepresentant og eierrepresentant i kommunen for \u00e5 sikre at byr\u00e5det og bystyret blir tilstrekkelig involvert i viktige saker. Det er ikke gjennomf\u00f8rt jevnlige eierm\u00f8ter med arbeidsmarkedsbedriftene de siste fire \u00e5rene (jf. KS anbefaling 6), og unders\u00f8kelsen viser at selskapene etterlyser eierm\u00f8ter p\u00e5 mer jevnlig basis. Gjennomf\u00f8rte eierm\u00f8ter har heller ikke v\u00e6rt tilstrekkelig dokumentert. Deloitte p\u00e5peker derfor at kommunen b\u00f8r s\u00f8rge for at det blir skrevet referat fra eierm\u00f8ter, og at disse blir tilstrekkelig arkivert. Det er heller ikke gjennomf\u00f8rt risikovurderinger av eierskapsportef\u00f8ljen eller arbeidsmarkedsbedriftene Deloitte vil ogs\u00e5 bemerke at det ikke foreligger rutiner for kontroll av om selskapene f\u00f8lger kravene og forventingene til kommunen. Kommunen har etablert flere f\u00f8ringer i eierskapsmeldingen, for eksempel knyttet til \u00e5rlig plan for styrets arbeid, styreinstruks og styreevaluering. Dette blir ikke systematisk fulgt opp og unders\u00f8kelsen viser at ikke alle selskap har slike rutiner p\u00e5 plass. 48 Eierskapskontroll av arbeidsmarkedsbedriftene | Bergen kommune | Konklusjon og anbefalinger Deloitte vurderer at Bergen kommune i hovedsak har sikret en tilfredsstillende sammensetning av styrene i arbeidsmarkedsbedriftene. Unders\u00f8kelsen viser at Bergen kommune har etablert en prosess for styrevalg med tydelige kriterier for hvem mener vi som skal velges inn i styrene, og kompetansen til de som velges/nomineres blir dokumentert. Bergen kommune har ikke etablert rutiner for bruk av valgkomite i forbindelse med styrevalg. Det er heller ikke etablert rutiner for valg av styremedlemmer, noe Deloitte mener vil sikre en enda mer formalisert prosess. Deloitte peker p\u00e5 at kommunen b\u00f8r innhente informasjon om hvilke kompetanse selskapene har behov for i styret, og la dette spille en rolle ved styrevalg. Videre b\u00f8r kommunen s\u00f8rge for \u00e5 koordinere valgprosessen p\u00e5 tvers av ulike eiere der dette er aktuelt, for \u00e5 s\u00f8rge for at styrene samlet sett f\u00e5r tilstrekkelig mangfold/kj\u00f8nnsbalanse og kompetanse. Deloitte anbefaler Bergen kommune \u00e5 iverksette f\u00f8lgende tiltak: 1. Skriftliggj\u00f8re roller og ansvar i eierstyringen til byr\u00e5dsavdeling for finans. 2. Utarbeide rutine for informasjonsdeling etter generalforsamlinger. 3. Gjennomf\u00f8re risikovurderinger av eierskapsportef\u00f8ljen, samt vurdere om det er behov for \u00e5 innhente ytterligere dokumentasjon fra arbeidsmarkedsbedriftene i den \u00e5rlige rapporteringssaken til bystyret. 4. Utarbeide rutiner for gjennomf\u00f8ring og dokumentering av uformelle eierm\u00f8ter. 5. Tydeliggj\u00f8re eierstrategien for arbeidsmarkedsbedriftene slik at den stiller klare forventninger til arbeidsmarkedsbedriftene og form\u00e5let med eierskapet. 6. Utarbeide rutiner for oppf\u00f8lging av m\u00e5l, krav og forventninger i eierstrategi og eierskapsmeldingen. 7. Utarbeide rutiner for valg/nominasjoner av styremedlemmer. Slike rutiner b\u00f8r sikre at kommunen innhenter og legger til grunn informasjon om hva slags kompetansebehov styrene til arbeidsmarkedsbedriftene har. 8. Vurdere innf\u00f8ring av valgkomite ved styrevalg for selskap med flere eiere. 9. Stille krav til selskapene om registrering i KS sitt styrevervregister. 49 Eierskapskontroll av arbeidsmarkedsbedriftene | Bergen kommune | Vedlegg 1: Tabeller Vedlegg 1: Tabeller Tabell 5: Eierrepresentanter og saker p\u00e5 generalforsamlingene i arbeidsmarkedsbedriftene A2G Gruppen AS Generalforsamling 02.06.2021 Generalforsamling 07.06.2022 Generalforsamling 13.06.2023 (per Teams) (per Teams) Eierrepresentant: Lars Chr. Eierrepresentant: Lars Chr. Eierrepresentant: Lars Chr. R\u00f8ssevold (seniorr\u00e5dgiver R\u00f8ssevold (seniorr\u00e5dgiver R\u00f8ssevold (seniorr\u00e5dgiver Bergen kommune). Bergen kommune). Bergen kommune). \u00d8vrige deltakere: Gerdt C.B. \u00d8vrige deltakere: Gerdt C.B. \u00d8vrige deltakere: Gerdt C.B. Meyer (styreleder), Steinar Meyer (styreleder), \u00d8yvind Meyer (styreleder), Steinar Halvorsen (konsernsjef), Kari- Bratshaug (konsernsjef), Halvorsen (konsernsjef), Anne Gabrielsen (CFO), Bodil Steinar Halvorsen (HR sjef), Carsten L Christiansen (CFO), Sulebakk (r\u00e5dgiver Bergen samt tre andre aksjon\u00e6rer og Bodil Sulebakk (r\u00e5dgiver kommune), samt tre andre fire styremedlemmer. Bergen kommune), samt fem aksjon\u00e6rer, styrets nestleder Saker: andre aksjon\u00e6rer, styrets og fire styremedlemmer. - Sak 5: Styrets beretning nestleder og fire Saker: for 2020 styremedlemmer. - Sak 5: Styrets beretning - Sak 6: \u00c5rsregnskap for Saker: for 2022 2020 - Sak 5: Styrets beretning - Sak 6: \u00c5rsregnskap for - Sak 7: Valg for 2021 2022 - Sak 8: Fastsettelse av - Sak 6: \u00c5rsregnskap for - Sak 7: Valg styrets honorar 2021 - Sak 8: Fastsettelse av - Sak 9: Godkjennelse av - Sak 7: Valg styrets honorar revisors honorar - Sak 8: Fastsettelse av - Sak 9: Godkjennelse av styrets honorar revisors honorar - Sak 9: Godkjennelse av revisors honorar Gr\u00f8nneviken AS Generalforsamling 28.05.2021 Generalforsamling 19.04.2022 Generalforsamling 21.04.2023 (per Teams) Eierrepresentant: Stein Eierrepresentant: Stein Eierrepresentant: Erlend Horn Trengereid (seksjonssjef Trengereid (seksjonssjef (byr\u00e5d for finans, n\u00e6ring og eierskap konsern) eierskap konsern). eiendom). \u00d8vrige deltakere: Ove \u00d8vrige deltakere: Ove \u00d8vrige deltakere: Ove Foldenes (styreleder) og Foldenes (styreleder) og Foldenes (styreleder) og \u00d8yvind Risnes (daglig leder), \u00d8yvind Risnes (daglig leder), \u00d8yvind Risnes (daglig leder), samt tre andre aksjon\u00e6rer og samt tre andre aksjon\u00e6rer og Bodil Sulebakk Opsvik ett annet styremedlem. ett annet styremedlem. (r\u00e5dgiver Bergen kommune) Saker: Saker: og Lars Christian R\u00f8ssevold - Sak 6: Godkjenning av - Sak 6: Godkjenning av (seniorr\u00e5dgiver Bergen \u00e5rsregnskap, \u00e5rsberetning \u00e5rsregnskap, \u00e5rsberetning kommune), samt tre andre og revisorberetning for og revisorberetning for aksjon\u00e6rer. G\u00f8nneviken AS. G\u00f8nneviken AS. 50 Eierskapskontroll av arbeidsmarkedsbedriftene | Bergen kommune | Vedlegg 1: Tabeller Saker: - Sak 7: Fastsetting av - Sak 7: Fastsetting av - Sak 6: Godkjenning av godtgj\u00f8relse til styrets godtgj\u00f8relse til styrets \u00e5rsregnskap, \u00e5rsberetning medlemmer. medlemmer. og revisorberetning for - Sak 8: Godkjennelse av - Sak 8: Godkjennelse av G\u00f8nneviken AS. godtgj\u00f8relse til revisor godtgj\u00f8relse til revisor - Sak 7: Fastsetting av - Sak 9: Styrevalg - Sak 9: Endring av godtgj\u00f8relse til styrets vedtekter medlemmer. - Sak 10: Styrevalg - Sak 8: Godkjennelse av godtgj\u00f8relse til revisor - Sak 9: Styrevalg Midttun vekst AS Generalforsamling 08.06.2021 Generalforsamling 10.06.2022 Generalforsamling 19.06.2023 (per Teams) Eierrepresentant: Per-Arne Eierrepresentant: Lars Chr. Eierrepresentant: Lars Chr. Hvidsten Larsen (Byr\u00e5d for R\u00f8ssevold (seniorr\u00e5dgiver R\u00f8ssevold (seniorr\u00e5dgiver finans, n\u00e6ring og eiendom) Bergen kommune) Bergen kommune) \u00d8vrige deltakere: Carjet Demir \u00d8vrige deltakere: Carjet Demir \u00d8vrige deltakere: Lilian Blom (styreleder) og Eivind H. (styreleder) og Eivind H. (styreleder) og Eivind H. Hermansen (daglig leder), Lars Hermansen (daglig leder) og Hermansen (daglig leder) og Chr. R\u00f8ssevold (seniorr\u00e5dgiver Bodil Sulebakk Opsvik Bodil Sulebakk Opsvik Bergen kommune) og Bodil (r\u00e5dgiver Bergen kommune) (r\u00e5dgiver Bergen kommune) Sulebakk Opsvik (r\u00e5dgiver Saker: Saker: Bergen kommune) - Sak 4: Styrets \u00e5rsmelding - Sak 4: Styrets \u00e5rsmelding Saker: - Sak 5: Fastsetting av - Sak 5: Fastsetting av - Sak 4: Styrets \u00e5rsmelding resultatregnskap og resultatregnskap og - Sak 5: Fastsetting av balanse balanse resultatregnskap og - Sak 6: Beslutning om - Sak 6: Beslutning om balanse anvendelse av anvendelse av - Sak 6: Beslutning om \u00e5rsoverskudd \u00e5rsoverskudd anvendelse av - Sak 7: Fastsettelse av - Sak 7: Fastsettelse av \u00e5rsoverskudd styrets honorar for 2023 styrets honorar for 2021 - Sak 7: Fastsettelse av - Sak 8: Fastsettelse av - Sak 8: Fastsettelse av styrets honorar for 2022 revisors honorar for 2022 revisors honorar for 2020 - Sak 8: Fastsettelse av - Sak 9: Valg av - Sak 9: Valg av revisors honorar for 2021 styremedlemmer 2023- styremedlemmer 2021- - Sak 9: Valg av 2024 2023 styremedlemmer 2022- 2023 Nordnes Verksteder AS Generalforsamling 27.05.2021 Generalforsamling 16.05.2022 Generalforsamling 25.05.2023 (per Teams) Eierrepresentant: Stein Eierrepresentant: Stein Eierrepresentant: Erlend Horn Trengereid (seksjonssjef Trengereid (seksjonssjef (byr\u00e5d for finans, n\u00e6ring og eierskap konsern) eierskap konsern) eiendom) \u00d8vrige deltakere: Stig Arne \u00d8vrige deltakere: Vigdis Anita \u00d8vrige deltakere: Stig Arne Thune (styreleder) og Steinar G\u00e5skjenn (styreleder) og 51 Eierskapskontroll av arbeidsmarkedsbedriftene | Bergen kommune | Vedlegg 1: Tabeller Thune (styreleder) og Steinar Sellevold (daglig leder) og Steinar Sellevold (daglig leder) Sellevold (daglig leder), Lars Bodil Sulebakk Opsvik og Bodil Sulebakk Opsvik Chr. R\u00f8ssevold (seniorr\u00e5dgiver (r\u00e5dgiver Bergen kommune) (r\u00e5dgiver Bergen kommune) Bergen kommune) og Bodil Saker: Saker: Sulebakk Opsvik (r\u00e5dgiver - Sak 4: Fastsettelse av - Sak 4: Fastsettelse av Bergen kommune) resultatregnskap og resultatregnskap og Saker: balanse balanse - Sak 4: Fastsettelse av - Sak 5: Beslutning om - Sak 5: Beslutning om resultatregnskap og inndekning av \u00e5rets inndekning av \u00e5rets balanse overskudd overskudd - Sak 5: Beslutning om - Sak 6: Styre og styreleder - Sak 6: Styre og styreleder inndekning av \u00e5rets - Sak 7: Fastsettelse av - Sak 7: Fastsettelse av overskudd styrets honorar for 2022 styrets honorar for 2023 - Sak 6: Styre og styreleder - Sak 8: Valg av revisor - Sak 8: Valg av revisor - Sak 7: Fastsettelse av - Sak 9: Fastsettelse av - Sak 9: Fastsettelse av styrets honorar for 2021 styrets honorar styrets honorar - Sak 8: Valg av revisor - Sak 10: Fastsettelse av - Sak 10: Fastsettelse av - Sak 9: Fastsettelse av revisors honorar revisors honorar styrets honorar - Sak 10: Fastsettelse av revisors honorar Senter for Arbeidslivforberedelse ALF AS Generalforsamling 27.05.2021 Generalforsamling 14.06.2022 Generalforsamling 14.06.2022 (per Teams) Eierrepresentant: Lars Chr. Eierrepresentant: Lars Chr. Eierrepresentant: Erlend Horn R\u00f8ssevold (seniorr\u00e5dgiver R\u00f8ssevold (seniorr\u00e5dgiver (byr\u00e5d for finans, n\u00e6ring og Bergen kommune) Bergen kommune) eiendom). \u00d8vrige deltakere: Erik \u00d8vrige deltakere: Erik \u00d8vrige deltakere: Erik Abrahamsen (styreleder), Liv Abrahamsen (styreleder), Liv Abrahamsen (styreleder), Liv Has\u00e5s (daglig leder), og Bodil Has\u00e5s (daglig leder), Bodil Has\u00e5s (daglig leder), Stein Opsvik (r\u00e5dgiver Bergen Opsvik (r\u00e5dgiver Bergen Trengereid (seksjonssjef kommune). kommune) og Miriam Louise Bergen kommune) og Bodil Saker: Seim (politisk r\u00e5dgiver Bergen Opsvik (r\u00e5dgiver Bergen - Sak 5: \u00c5rsregnskap for kommune). kommune). 2021 Saker: Saker: - Sak 6: \u00c5rsberetning for - Sak 5: \u00c5rsregnskap for - Sak 5: \u00c5rsregnskap og 2021. 2022 \u00e5rsberetning for 2020. - Sak 7: Fastsettelse av - Sak 6: \u00c5rsberetning for - Sak 6: Valg av styre og honorarsatser for styret 2022. vararepresentanter. - Sak 8: Valg av styre og - Sak 7: Fastsettelse av - Sak 7: Valg av styrets vararepresentanter (ikke honorarsatser for styret leder. p\u00e5 valg). - Sak 8: Valg av styre og - Sak 8: Valg av revisor (ikke - Sak 9: Valg av styrets leder vararepresentanter. p\u00e5 valg). (ikke p\u00e5 valg). - Sak 9: Valg av styrets - Sak 10: Valg av revisor leder. (ikke p\u00e5 valg). - Sak 10: Valg av revisor. 52 Eierskapskontroll av arbeidsmarkedsbedriftene | Bergen kommune | Vedlegg 1: Tabeller Spekter Pluss AS Generalforsamling 08.06.2021 Generalforsamling 13.06.2022 Generalforsamling 22.06.2023 Eierrepresentant: Stein Eierrepresentant: Lars Chr. Eierrepresentant: Lars Chr. Trengereid (seksjonssjef R\u00f8ssevold (seniorr\u00e5dgiver R\u00f8ssevold (seniorr\u00e5dgiver eierskap konsern). Bergen kommune) Bergen kommune) \u00d8vrige deltakere: Asle \u00d8vrige deltakere: Asle \u00d8vrige deltakere: Asle Steiest\u00f8l Wingsternes Steiest\u00f8l Wingsternes Steiest\u00f8l Wingsternes (styreleder) og Knut \u00c5rnes (styreleder) og Knut \u00c5rnes (styreleder) og Knut \u00c5rnes (daglig leder) og Bodil (daglig leder) og Bodil (daglig leder) og Bodil Sulebakk Opsvik (r\u00e5dgiver Sulebakk Opsvik (r\u00e5dgiver Sulebakk Opsvik (r\u00e5dgiver Bergen kommune). Bergen kommune). Bergen kommune). Saker: Saker: Saker: - Sak 5: Fastsettelse av - Sak 5: Fastsettelse av - Sak 5: Fastsettelse av resultatregnskap og resultatregnskap og resultatregnskap og balanse balanse balanse - Sak 6: Anvendelse av - Sak 6: Inndekking av - Sak 6: Inndekking av overskudd i henhold til underskudd i henhold til underskudd i henhold til fastsatt balanse fastsatt balanse fastsatt balanse - Sak 7: Fastsettelse av - Sak 7: Fastsettelse av - Sak 7: Valg av styre for \u00e5r styrets godtgj\u00f8relse for styrets godtgj\u00f8relse for 2022/2023 2021. 2021. - Sak 8: Fastsettelse av - Sak 8: Fastsettelse av - Sak 8: Fastsettelse av styrets godtgj\u00f8relse for revisors godtgj\u00f8relse for revisors godtgj\u00f8relse for 2022/2023 2020 2020 - Sak 9: Fastsettelse av - Sak 9: Valg av styre - Sak 9: Valg av styre revisors godtgj\u00f8relse for - Sak 10 Valg av styreleder - Sak 10 Valg av styreleder 2022 - Sak 11: Retningslinjer for - Sak 11: Retningslinjer for drift av selskapet \u2013 drift av selskapet \u2013 Strategisk plan for 2021- Strategisk plan for 2022- 2023 2024 Tabell 6: Styregodtgj\u00f8relse i arbeidsmarkedsbedriftene Selskap 2021 2022 2023 A2G Gruppen AS Styreleder: 110 000 Styreleder: 120 000 Styreleder: 126 000 kr per \u00e5r kr per \u00e5r kr per \u00e5r Nestleder: 40 000 kr Nestleder: 45 000 kr Nestleder: 47 000 kr per \u00e5r + 3500 kr per per \u00e5r + 3500 kr per per \u00e5r + 3700 kr per m\u00f8te m\u00f8te m\u00f8te Styremedlem: 20 000 Styremedlem: 23 000 Styremedlem: 24 000 kr per \u00e5r + 3500 kr kr per \u00e5r + 3500 kr kr per \u00e5r + 3700 kr per m\u00f8te per m\u00f8te per m\u00f8te Varamedlem: 3500 kr Varamedlem: 3500 kr Varamedlem: 3700 kr per m\u00f8te per m\u00f8te per m\u00f8te 53 Eierskapskontroll av arbeidsmarkedsbedriftene | Bergen kommune | Vedlegg 1: Tabeller Gr\u00f8nneviken AS Styreleder: 64 290 kr Styreleder: 65 900 kr Styreleder: 68 340 kr per \u00e5r per \u00e5r per \u00e5r Styremedlem: 41 580 Styremedlem: 42 620 Styremedlem: 44 200 kr per \u00e5r kr per \u00e5r kr per \u00e5r Midtun Vekst AS Styreleder: 22 620 kr Styreleder 33 000 kr Styreleder 34 170 kr per \u00e5r per \u00e5r per \u00e5r Styremedlem: 16 170 Styremedlem: 22 000 Styremedlem: 22 100 kr per \u00e5r kr per \u00e5r kr per \u00e5r Nordnes Verksteder Styreleder: 22 620 kr Styreleder 33 000 kr Styreleder 35 000 kr AS per \u00e5r per \u00e5r per \u00e5r Styremedlem: 16 170 Styremedlem: 22 000 Styremedlem: 23 000 kr per \u00e5r kr per \u00e5r kr per \u00e5r Varamedlem: 1280 kr per m\u00f8te Senter for Styreleder: 64 290 kr Styreleder: 65 900 kr Styreleder: 68 340 kr Arbeidslivforberedelse per \u00e5r per \u00e5r per \u00e5r ALF AS Styremedlem: 41 580 Styremedlem: 42 620 Styremedlem: 44 200 kr per \u00e5r kr per \u00e5r kr per \u00e5r Varamedlem: 1360 kr Varamedlem: 1400 kr Varamedlem: 1460 kr per m\u00f8te per m\u00f8te per m\u00f8te Spekter Pluss AS Styreleder 33 000 kr Styreleder 35 000 kr Blir fastsatt p\u00e5 per \u00e5r per \u00e5r generalforsmalingen i Styremedlem: 22 000 Styremedlem: 23 000 2024. kr per \u00e5r kr per \u00e5r Varamedlem: 1400 kr Varamedlem: 1460 kr per m\u00f8te per m\u00f8te Tabell 7: L\u00f8nn, inkludert pensjon og andre godtgj\u00f8relser, for daglige ledere i arbeidsmarkedsbedriftene Selskap 2020 2021 2022 A2G Gruppen AS 1 490 000 1 651 00031 1 373 000 Gr\u00f8nneviken AS 1 167 195 1 203 663 1 226 507 Midtun Vekst AS 839 984 Ikke oppgitt i 911 642 regnskapet Nordnes Verksteder 825 592 Ikke oppgitt i 909 577 AS regnskapet Senter for 956 595 Ikke oppgitt i Ikke oppgitt i Arbeidslivforberedelse regnskapet regnskapet ALF AS 31 A2G Gruppen ansatte ny konsernsjef i l\u00f8pet av 2021. 54 Eierskapskontroll av arbeidsmarkedsbedriftene | Bergen kommune | Vedlegg 1: Tabeller Spekter Pluss AS 867 152 876 560 Ikke oppgitt i regnskapet 55 Eierskapskontroll av arbeidsmarkedsbedriftene | Bergen kommune | Vedlegg 2: H\u00f8ringsuttalelse Vedlegg 2: H\u00f8ringsuttalelse BYR\u00c5DSAVDELING FOR FINANS Eierskap konsern DELOITTE AS AVD BERGEN V\u00e5r referanse: 2023/239640-14 Postboks 6013 Saksbehandler: Bodil Sulebakk Opsvik 5892 BERGEN Dato: 3. juni 2024 Deres ref.: Unntatt offentlighet: Offl \u00a7 5 H\u00f8ringsuttalelse fra Byr\u00e5dsavdeling for finans til rapport fra Deloitte - Eierskapskontroll av kommunens arbeidsmarkedsbedrifter. 1. Innledning Byr\u00e5dsavdeling for finans (BFIN) har mottatt rapport fra Deloitte p\u00e5 kontroll av Bergen kommunes eierskapsforvaltning knyttet til kommunens arbeidsmarkedsbedrifter, og har blitt forespurt om \u00e5 komme med h\u00f8ringsuttalelse til denne. Eierskapskontrollen ble bestilt av kontrollutvalget i Bergen kommune 04.10.2023 i sak 97/23. Det er Eierskap konsern som bist\u00e5r finansbyr\u00e5den med eierskapsforvaltningen i BFIN, bl.a. \u00e5 f\u00f8lge opp generalforsamlings funksjonen for arbeidsmarkedsbedrifter der kommunen har eierinteresser. Form\u00e5let med eierskapskontrollen var \u00e5 \u00abunders\u00f8ke om Bergen kommune har etablert en eierstyring av arbeidsmarkedsbedriftene i samsvar med lovkrav og etablerte normer for eierskapsforvaltning, samt egne vedtak og rutiner. I unders\u00f8kelsen er det gjennomf\u00f8rt dokumentanalyse av planer og rutiner, intervju med ledere og ansatte ved arbeidsmarkeds- bedriftene. Oppdraget er gjennomf\u00f8rt i tidsrommet oktober 2023 til april 2024.\u00bb 2. Generelle kommentarer Eierskapskontrollen fra Deloitte viser at Bergen kommune \u00abi all hovedsak har etablert en eierstyring av arbeidsmarkedsbedriftene i samsvar med lovkrav og etablerte normer for eierskapsforvaltning, samt egne vedtak og krav\u00bb. I rapporten p\u00e5peker imidlertid Deloitte at kommunen bl.a. b\u00f8r utarbeide rutiner for gjennomf\u00f8ring av uformelle eierm\u00f8ter, valg av styrerepresentanter, registrering av selskapene i KS sitt styrevervregister og for gjennomf\u00f8ring av risikovurderinger av eierportef\u00f8ljen. Anbefalingene i rapporten er fra BFINs side kommentert i matrisen nedenfor. Deloitte kommer med flere innspill til kommunens eierskapsforvaltning, og som det er naturlig \u00e5 vurdere i tilknytning til det videre arbeidet med eieroppf\u00f8lgingen av arbeidsmarkeds- bedriftene. Postadresse: Telefon: Postboks 7700, 5020 BERGEN E-post: Kontoradresse: Internett: www.bergen.kommune.no R\u00e5dhusgaten 10 56 Eierskapskontroll av arbeidsmarkedsbedriftene | Bergen kommune | Vedlegg 2: H\u00f8ringsuttalelse 3. Kommentarer til revisors anbefalinger Ut over de generelle kommentarene til eierskapskontrollen \u00f8nsker vi i denne h\u00f8ringsuttalelsen \u00e5 gi f\u00f8lgende kommentarer til revisors anbefalinger: Deloitte anbefaler V\u00e5re kommentarer 1. Skriftliggj\u00f8re roller og ansvar i BFIN viser til de rutinebeskrivelser og eierstyringen til byr\u00e5dsavdeling for risikovurderinger som Eierskap konsern har finans utarbeidet for eierskapsoppf\u00f8lgingen, og som er lagt inn i BkKvalitet og BkStyring. Revisors anbefaling vil bli fulgt opp ifm. revideringen av gjeldende rutinebeskrivelser. 2. Utarbeide rutine for P\u00e5 bakgrunn av Deloittes anbefaling vil EK informasjonsdeling etter utarbeide en rutine for informasjonsdeling i generalforsamlinger etterkant av generalforsamlingene i AMB\u2019ene n\u00e5r ikke byr\u00e5den m\u00f8ter selv. Dette er for \u00f8vrig i tr\u00e5d med gjeldende praksis. 3. Gjennomf\u00f8re risikovurderinger av BFIN mener at oppf\u00f8lgingen av AMB\u2019ene ifm. eierskapsportef\u00f8ljen, samt vurdere generalforsamlinger (\u00e5rsberetninger/ om det er behov for \u00e5 innhente \u00e5rsregnskap) anses tilstrekkelig for \u00e5 ivareta ytterligere dokumentasjon fra risikovurderinger av denne selskaps- arbeidsmarkedsbedriftene i den portef\u00f8ljen, ref. ogs\u00e5 pkt. 4 i seksjonens \u00e5rlige rapporteringssaken til bystyret. risikovurdering i styringskortet. BFIN vil vurdere om det er behov for \u00e5 innhente ytterligere dokumentasjon fra arbeidsmarkedsbedriftene. 4. Utarbeide rutiner for gjennomf\u00f8ring BFIN ser det er hensiktsmessig \u00e5 utarbeide en og dokumentering av uformelle rutine for gjennomf\u00f8ring og dokumentering av eierm\u00f8ter. uformelle eierm\u00f8ter, og EK vil utarbeide en slik rutine. 5. Tydeliggj\u00f8re eierstrategien for I n\u00e5v\u00e6rende eierskapsmelding er det omtalt arbeidsmarkedsbedriftene slik at den felles form\u00e5l og eierstrategi for AMB\u2019ene. stiller klare forventninger til Deloittes anbefaling om en n\u00e6rmere arbeidsmarkedsbedriftene og tydeliggj\u00f8ring vil bli vurdert ifm. utarbeidelse av form\u00e5let med eierskapet. ny eierskapsmelding. 6. Utarbeide rutiner for oppf\u00f8lging av Deloittes anbefaling vil bli vurdert ifm. m\u00e5l, krav og forventninger i utarbeidelse av ny eierskapsmelding. eierstrategi og eierskapsmeldingen. 7. Utarbeide rutiner for BFIN ser det vil v\u00e6re form\u00e5lstjenlig \u00e5 utarbeide valg/nominasjoner av en rutine tilknyttet valg/nominasjoner av styremedlemmer. Slike rutiner b\u00f8r styremedlemmer, og vil f\u00e5 dette gjort i god tid sikre at kommunen innhenter og f\u00f8r neste valgperiode. legger til grunn informasjon om hva slags kompetansebehov styrene til arbeidsmarkedsbedriftene har. 8. Vurdere innf\u00f8ring av valgkomite ved Bergen kommune har deleierskap i to AMB\u2019er. styrevalg for selskap med flere eiere. Disse er Gr\u00f8nneviken AS og A2G Gruppen 57 Eierskapskontroll av arbeidsmarkedsbedriftene | Bergen kommune | Vedlegg 2: H\u00f8ringsuttalelse AS, med hhv. 78,14% og 55, 45%. Sistnevnte selskap har valgkomite. For Gr\u00f8nneviken AS er fordeling og valg av styremedlemmer for respektive aksjeeiere utfyllende regulert i vedtektenes \u00a7 6 \u2013 Styre. Det anses s\u00e5ledes lite hensiktsmessig \u00e5 etablere en valgkomite her. 9. Stille krav til selskapene om Bergen kommunes styremedlemmer er registrering i KS sitt styrevervregister. registrert i kommunens \u00abutvalgsregister\u00bb. Videre kan en ved \u00e5 s\u00f8ke p\u00e5 navn i det offentlige tilgjengelige registeret Proff.no (under roller) e.l., finne alle styreverv vedkommende person innehar, samt relasjoner til andre personer med ulike roller knyttet til ulike virksomheter. Dette registeret er knyttet opp til Br\u00f8nn\u00f8ysundregistrene, og er slik sett fortl\u00f8pende oppdatert basert p\u00e5 formelle vedtak i selskapene. En ser derfor liten hensikt i \u00e5 nytte KS sitt styreregister. Med hilsen Byr\u00e5dsavdeling for finans Kristin Ulvang \u2013 Kommunaldirekt\u00f8r Stein Trengereid - Leder Eierskap konsern Dokumentet er godkjent elektronisk. 58 Eierskapskontroll av arbeidsmarkedsbedriftene | Bergen kommune | Vedlegg 3: Kontrollkriterier Vedlegg 3: Kontrollkriterier Kommuneloven Kommuneloven p\u00e5legger Bergen kommune \u00e5 utarbeide en eierskapsmelding som skal vedtas av bystyret minst \u00e9n gang per valgperiode. Dette g\u00e5r fram av lovens \u00a7 26-1: Kommuner og fylkeskommuner skal minst \u00e9n gang i valgperioden utarbeide en eierskapsmelding som skal vedtas av kommunestyret eller fylkestinget selv. Eierskapsmeldingen skal inneholde: a) Kommunens eller fylkeskommunens prinsipper for eierstyring. b) En oversikt over selskaper, kommunale eller fylkeskommunale foretak og andre virksomheter som kommunen eller fylkeskommunen har eierinteresser eller tilsvarende interesser i. c) Kommunens eller fylkeskommunens form\u00e5l med sine eierinteresser eller tilsvarende interesser i virksomhetene nevnt i bokstav b. Aksjeloven Aksjeloven \u00a7 5-1 f\u00f8rste ledd viser til at \u00abgjennom generalforsamlingen ut\u00f8ver aksjeeierne den \u00f8verste myndighet i selskapet\u00bb. Alle aksjeeierne har rett til \u00e5 m\u00f8te i generalforsamlingen, jf. \u00a7 5-2. Styremedlemmene blir valgt av generalforsamlingen, som ogs\u00e5 avgj\u00f8r om det skal velges varamedlemmer (jf. \u00a7 6- 3 f\u00f8rste ledd). Styremedlemmer tjenestegj\u00f8r i to \u00e5r og tjenestetiden kan i vedtektene settes kortere eller lengere, herunder p\u00e5 ubestemt tid (jf. \u00a7 6-6). I aksjeloven \u00a7 6-12 g\u00e5r det fram at: 1) Forvaltningen av selskapet h\u00f8rer under styret. Styret skal s\u00f8rge for forsvarlig organisering av virksomheten. 2) Styret skal i n\u00f8dvendig utstrekning fastsette planer og budsjetter for selskapets virksomhet. Styret kan ogs\u00e5 fastsette retningslinjer for virksomheten. 3) Styret skal holde seg orientert om selskapets \u00f8konomiske stilling og plikter \u00e5 p\u00e5se at dets virksomhet, regnskap og formuesforvaltning er gjenstand for betryggende kontroll. \u00a7 6-12 er den paragrafen som definerer \u00abforvaltningsansvaret\u00bb til styret. \u00a7 6-13 blir tilsvarende omtalt som \u00abtilsynsansvaret\u00bb. Det g\u00e5r fram av \u00a7 6-13 at styret sitt tilsynsansvar inneb\u00e6rer at styret skal f\u00f8re tilsyn med den daglige ledelsen og selskapet sin virksomhet ellers. Styret kan fastsette instruks for den daglige ledelsen. If\u00f8lge \u00a7 6-14 skal daglig leder st\u00e5 for den daglige ledelsen av selskapet sin virksomhet, samt f\u00f8lge de retningslinjer og p\u00e5legg som styret gir. Videre g\u00e5r det fram at den daglige ledelsen ikke omfatter saker som etter selskapet sitt forhold er av uvanlig art eller stor betydning. I tillegg skal daglig leder s\u00f8rge for at selskapet sitt regnskap er i samsvar med lov og forskrift, samt at formuesforvaltningen er ordnet p\u00e5 en betryggende m\u00e5te. Minst hver fjerde m\u00e5ned skal daglig leder, i m\u00f8te eller skriftlig, gi styret underretning om selskapet sin virksomhet, 59 Eierskapskontroll av arbeidsmarkedsbedriftene | Bergen kommune | Vedlegg 3: Kontrollkriterier stilling og resultatutvikling, jf. \u00a7 6-15. Videre kan styret, eller det enkelte styremedlem, til enhver tid kreve at daglig leder gir styret en n\u00e6rmere utredelse om bestemte saker. Aksjeloven \u00a7 6-23 f\u00f8rste ledd sier at styret skal fastsette en styreinstruks som gir n\u00e6rmere regler om styret sitt arbeid og saksbehandling. KS sine anbefalinger for god eierstyring KS har utarbeidet 21 anbefalinger for god eierstyring og selskapsledelse i kommunal sektor. Under er et utvalg av anbefalingene: Anbefaling 1: \u00abKommunen b\u00f8r som eier s\u00f8rge for en selskapsform som er tilpasset virksomhetens form\u00e5l og oppgaver, behovet for eierstyring, samfunnsansvar, hensynet til innsyn, markedsforhold og det aktuelle lovverket.\u00bb Videre peker KS p\u00e5 at det er viktig at kommunen er en aktiv eier og kommuniserer klart hva den \u00f8nsker \u00e5 oppn\u00e5 med sine selskaper, for \u00e5 styrke lokalpolitisk forvaltning av kommunens samlede verdier. Anbefaling 3: \u00abFor \u00e5 styrke det kommunale eierskapet anbefales det at kommunestyret eller fylkestinget f\u00e5r tid til kompetanseutvikling eksempelvis ved \u00e5 avholde eierskapsseminarer for samtlige folkevalgte tidlig i perioden.\u00bb Anbefaling 4: \u00abKommunestyret eller fylkestinget b\u00f8r \u00e5rlig f\u00e5 en rapport om tilstanden (\u00f8konomi, spesielle forhold osv.) for selskapene.\u00bb Slik rapportering b\u00f8r inng\u00e5 i eierskapsmeldingen, jf. kommuneloven \u00a7 26-1. Det blir pekt p\u00e5 at lovens krav om innholdet i eierskapsmeldingen er minimumskrav, og at eierskapsmeldingen kan v\u00e6re mer omfattende og innholdsrik. Videre anbefaler KS at: Det b\u00f8r ogs\u00e5 utarbeides en felles eierskapsmelding med andre medeiere hvis kommunen eller fylkeskommunen er medeier i flere selskaper sammen med andre kommuner eller fylkeskommuner. En slik eierskapsmelding vil sikre felles f\u00f8ringer fra eierne der det er mulig. Anbefaling 5: \u00abKommunestyret eller fylkestinget skal utarbeide og b\u00f8r jevnlig revidere styringsdokumentene og avtalene som regulerer styringen av selskapet.\u00bb Anbefaling 6: \u00abKS anbefaler at det jevnlig gjennomf\u00f8res eierm\u00f8ter for \u00e5 bidra til god kunnskap om og dialog med selskapet.\u00bb Slike eierm\u00f8ter er: ikke lovregulert og er en uformell arena der det ikke skal treffes vedtak, men hvor b\u00e5de eieren og selskapet kan ha gjensidig informasjonsutveksling, forventningsavklaringer og dr\u00f8fte generell utvikling og rammevilk\u00e5r for virksomheten. Anbefaling 7: \u00abAvhengig av selskapets form\u00e5l, anbefales det som en hovedregel at kommunestyret eller fylkestinget oppnevner sentrale folkevalgte som selskapets eierrepresentanter i eierorganet.\u00bb Med andre ord anbefaler KS at kommunestyret som hovedregel b\u00f8r oppnevne sentrale folkevalgte som eierrepresentanter i eierorganet. Dette er blant annet for \u00e5 forenkle samhandlingen og kommunikasjonen mellom kommunestyret og eierorganet. Anbefaling 8: \u00abBestemmelser om innkallingsfrist b\u00f8r tas inn i vedtektene, slik at det tas hensyn til kommunens eller fylkeskommunens behov for \u00e5 ha tid til \u00e5 behandle aktuelle saker.\u00bb Aksjeloven \u00a7 7-5 fastsetter at: \u00abRevisor skal delta i generalforsamlingen n\u00e5r de saker som skal behandles, er av en slik art at dette m\u00e5 anses som n\u00f8dvendig.\u00bb Anbefaling 9: \u00abEier b\u00f8r gjennom selskapets eierorgan s\u00f8rge for at styrets kompetanse samlet sett er tilpasset det enkelte selskapets form\u00e5l og virksomhet. Vurder ogs\u00e5 sp\u00f8rsm\u00e5l om habilitet i valg av styremedlemmer. Det anbefales at selskapet sikrer oppl\u00e6ring av 60 Eierskapskontroll av arbeidsmarkedsbedriftene | Bergen kommune | Vedlegg 3: Kontrollkriterier styremedlemmene.\u00bb KS peker videre p\u00e5 at kommunen som eier ogs\u00e5 har et ansvar for \u00e5 s\u00f8rge for at styret i selskapet samlet sett har den kompetansen som trengs. KS anbefaler at styret b\u00f8r ha kompetanse innen \u00f8konomi, organisasjon, det markedet som selskapet opererer i, faglig innsikt, og interesse for selskapets form\u00e5l. KS understreker at styreverv er personlige, som betyr at styremedlemmer kun representerer seg selv \u2013 ikke et parti, kommunen, eller andre interessenter \u2013 og at de skal ivareta selskapets interesser til det beste for alle eierne. Anbefaling 10: \u00abDet b\u00f8r fastsettes i vedtektene eller selskapsavtalen at valg av styrer i eller fylkeskommunalt eide selskaper b\u00f8r skje ved bruk av valgkomit\u00e9. Det b\u00f8r lages retningslinjer som regulerer komit\u00e9ens arbeid.\u00bb Med andre ord anbefaler KS at det b\u00f8r v\u00e6re nedfelt i selskapsavtalen at en bruker en valgkomit\u00e9. KS anbefaler videre at det b\u00f8r utarbeides retningslinjer som regulerer valgkomit\u00e9ens arbeid, at valgkomit\u00e9en b\u00f8r begrunne sine forslag, og for \u00e5 sikre kontinuitet b\u00f8r ikke hele styret normalt bli skiftet ut samtidig. Anbefaling 11: \u00abEierorganet b\u00f8r uavhengig av organisasjonsform tilstrebe balansert kj\u00f8nnsrepresentasjon i styret. Kj\u00f8nnsbalansen b\u00f8r sikres b\u00e5de blant de faste medlemmene til styret og blant varamedlemmene.\u00bb Aksjelova \u00a7 20- 6 inneholder n\u00e6rmere bestemmelser om kj\u00f8nnsbalanse i styrer. Anbefaling 13: \u00abStyremedlemmer i morselskapet b\u00f8r som hovedregel ikke sitte i styret til et datterselskap\u00bb. Denne anbefalingen er blant annet begrunnet med at det er viktig \u00e5 unng\u00e5 rolleblanding og dobbeltroller i konsernforhold. Anbefaling 14: \u00abDet anbefales at det oppnevnes varamedlemmer til styret i selskaper. Ordningen med numeriske varamedlemmer b\u00f8r benyttes for \u00e5 sikre kontinuitet og kompetanse i styret.\u00bb KS anbefaler ogs\u00e5 at 1. varamedlem blir invitert til styrem\u00f8tene for \u00e5 sikre kontinuitet og kompetanse i styret. Anbefaling 16: \u00abKommunen eller fylkeskommunen b\u00f8r i forbindelse med utarbeidelse av eierskapsmelding ha en prinsipiell diskusjon om godtgj\u00f8ring av styreverv. Denne b\u00f8r danne grunnlag for eierorganets fastsetting av styrehonorar.\u00bb Anbefaling 17: \u00abKommuner og fylkeskommuner er avhengig av allmennhetens tillit n\u00e5r det gjelder b\u00e5de forvaltning og styring. \u00c5penhet rundt hvilke roller lokalpolitikere har er viktig for \u00e5 unng\u00e5 mistanke om rolleblanding. Alle som p\u00e5tar seg styreverv og som sitter i ledelsen for kommunale eller fylkeskommunale foretak og selskaper b\u00f8r registreres i KS styrevervregister https://www.styrevervregisteret.no/\u00bb Anbefaling 19: \u00abS\u00f8rge for at selskapsstyrene utarbeider og jevnlig reviderer etiske retningslinjer for selskapsdriften. Kommunens eller fylkeskommunens selskaper b\u00f8r ha en aktiv og bevisst holdning til etiske sp\u00f8rsm\u00e5l, gjerne fastlagt i egne etiske retningslinjer som utarbeides for og brukes aktivt i det enkelte selskap.\u00bb Anbefalinger fra Norsk utvalg for eierstyring og selskapsledelse (NUES) Norsk utvalg for eierstyring og selskapsledelse utarbeider og reviderer \u00e5rlig sine anbefalinger for eierstyring og selskapsledelse. Dokumentet best\u00e5r av 15 kapitler med flere anbefalinger i hvert kapittel, og dekker sentrale omr\u00e5der innenfor eierstyring som for eksempel generalforsamling, valgkomite, styresammensetning, styrets arbeid, risikostyring og internkontroll, godtgj\u00f8relse til styret og ledende personer, og informasjon og kommunikasjon. Anbefalingene fra NUES vil bli brukt til \u00e5 supplere og utfylle de andre kontrollkriteriene i eierskapskontrollen. 61 Eierskapskontroll av arbeidsmarkedsbedriftene | Bergen kommune | Vedlegg 3: Kontrollkriterier Kommunale styringsdokument og vedtak Relevante styringsdokument og vedtak fra Bergen kommune kan bli benyttet som kontrollkriterium. 62 Eierskapskontroll av arbeidsmarkedsbedriftene | Bergen kommune | Vedlegg 4: Sentrale dokumenter og litteratur Vedlegg 4: Sentrale dokumenter og litteratur Lov og forskrift \u2022 Kommunal- og moderniseringsdepartementet. Lov om kommuner og fylkeskommuner (kommuneloven). LOV-2018-06-22-83 \u2022 N\u00e6rings- og fiskeridepartementet: Lov om aksjeselskaper (aksjeloven). LOV-1997-06-13-44 Forarbeider, rundskriv, veiledere mv. \u2022 KS Folkevalgtprogram 2024-2027: Anbefalinger om eierskap, selskapsledelse og kontroll (2024). \u2022 NUES (2021): Anbefalinger om eierskap og selskapsledelse Dokumenter fra kommunen \u2022 Bergen kommune. Melding om eierskap i kommunens selskaper og foretak 2022. Vedtatt av Bergen bystyre 22. februar 2023. \u2022 Bergen kommune. EK \u2013 Prosedyre for \u00e5rlige generalforsamlinger/representantskapsm\u00f8ter. Gyldig fra 20.03.2023. Revisjonsfrist: 19.03.2024. \u2022 Bergen kommune. EK \u2013 Prosedyre for informasjonsflyt. Gyldig fra 20.03.2023. Revisjonsfrist: 19.03.2024 \u2022 Bergen kommune. EK \u2013 Prosedyre for utarbeidelse og distribusjon av kommunens eierskapsmelding. Gyldig fra 20.06.2022. Revisjonsfrist: 20.06.2025. \u2022 Bergen kommune. EK \u2013 Prosedyre for utarbeidelse av \u00e5rlig rapportertingssak til bystyret. Gyldig fra 20.03.2023. Revisjonsfrist: 19.03.2024 \u2022 Bergen kommune. Sak 107-15 Revidering av m\u00e5l og m\u00e5lekriterier for aksjeselskap der Bergen kommune har vesentlig eierinteresser. 29.04.2015 \u2022 Bergen kommune. Revidert budsjett 2023 Rapportering etter 1. tertial. Behandlet i bystyret 21.06.2023. 63 Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2024 Deloitte AS "
}