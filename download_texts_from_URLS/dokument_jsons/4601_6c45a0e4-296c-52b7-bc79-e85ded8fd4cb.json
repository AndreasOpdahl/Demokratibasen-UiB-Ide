{
  "dokument_id": "6c45a0e4-296c-52b7-bc79-e85ded8fd4cb",
  "doc_type": "case_attachment",
  "kommune": 4601,
  "tittel": "Faglig innspill Bergen Vann, datert 23.04.2025",
  "url": "https://bergen.kommune.no/politikere-utvalg/api/fil/bk360/12515486/Faglig-innspill-Bergen-Vann-datert-23-04-2025",
  "tekst": " Bergen Vann Til Intern korrespondanse BBU - Seksjon milj\u00f8 og samfunn (Arbeidssted) V\u00e5r referanse: 2025/144396-10 v/Ulrikke Christina Kj\u00e6r Saksbehandler: Sigmund Skibenes Dato: 23. april 2025 Fra Bergen Vann Tilbakemelding fra Bergen Vann ifbm. s\u00f8knad om anleggsarbeider Gnr 164 bnr 1407 m. fl. Marineholmen Bergen Vann viser til intern korrespondanse, mottatt og datert 02.04.2025. Saken gjelder anleggsarbeider i forbindelse med etablering av gangbro mellom Marineholmen og Gamle Nyg\u00e5rdsbro. Bergen kommune er i den anledning bedt om \u00e5 gi en h\u00f8ringsuttalelse til Statsforvalteren i Vestland. Det er registrert privat ledningsanlegg som kan ber\u00f8res av tiltaket, herunder 2 private vannledninger og 2 private sj\u00f8vannsledninger (se vedlagt ledningskart). Det tas forbehold om at det kan ligge infrastruktur i omr\u00e5det som ikke er registrert i v\u00e5re kart. Bergen Vann anbefaler at tiltakshaver unders\u00f8ker tiltaksomr\u00e5det f\u00f8r utf\u00f8relse, eksempelvis med dykker eller undervannskamerakj\u00f8ring. Da prosjektet kan ber\u00f8re tidligere arbeider som er utf\u00f8rt i regi av prosjektet \u00abRenere Puddefjorden\u00bb, forutsettes det at saken ogs\u00e5 er oversendt Renere Havn Bergen for uttalelse. Bergen Vann har ingen \u00f8vrige merknader til saken. Med hilsen Bergen Vann Solveig Hovland - Fagansvarlig Sigmund Skibenes - Saksbehandler Dokumentet er godkjent elektronisk. "
}