{
  "dokument_id": "740965b9-0e7b-51c5-8d2f-59266f14314e",
  "doc_type": "case_attachment",
  "kommune": 4601,
  "tittel": "S\u00f8knad, datert 15.11.2023",
  "url": "https://bergen.kommune.no/politikere-utvalg/api/fil/bk360/11772284/Soknad-datert-15-11-2023",
  "tekst": "Bergen kommune ADRESSE COWI AS Karvesvingen 2 Plan- og bygningsetaten Postboks 6412 Etterstad 0605 Oslo TLF +47 214 97 688 WWW cowi.no DATO 15. november 2023 SIDE 1/7 REF BNRI Redegj\u00f8relse til s\u00f8knad om tillatelse til tiltak OPPDRAGSNR A243037 Tiltakshaver: VESTLAND FYLKESKOMMUNE INFRASTRUKTUR OG VEG Ansvarlig s\u00f8ker: COWI AS Tiltak: Trafikksikkerhetstiltak Adresse: Totlandsvegen G/b.nr.: 44/893 Tiltaket Det s\u00f8kes med dette om tillatelse til tiltak jf. plan- og bygningsloven \u00a7 20-1, for etablering av trafikksikkerhetstiltak. Tiltaket best\u00e5r av - utbedring av nytt fortau med tilh\u00f8rende rekkverk - overvannsledning m. sandfang/sluk - riving av betongrekkverk for \u00e5 gi rom for skoleveg Tiltaket er tiltrengt da tiltaksomr\u00e5det dekker del av en skoleveg med et sv\u00e6rt d\u00e5rlig tilbud for myke trafikanter. Tiltakshavers beskrivelse av tiltaket \"Gjennom Milj\u00f8l\u00f8ftet blir det planlagt ei rekke st\u00f8rre og mindre trafikksikringstiltak p\u00e5 fylkesvegnettet i Bergen. F\u00f8rste delen av fv 5192 Totlandsvegen ligg mellom fv 5196 Hardangervegen (den gamle) og fv 5194 Ulsm\u00e5gvegen. Denne delen av Totlandsvegen har dels sv\u00e6rt l\u00e5g geometrisk standard, d\u00e5 den er smal og det er sv\u00e6rt lite tilbod til mjuke trafikantar. Vegen har rutebusstilbod (lav frekvens), og den er ogs\u00e5 skuleveg for elevar som g\u00e5r p\u00e5 Ulsm\u00e5g barneskule. Det ligg ikkje f\u00f8re reguleringsplan som gjev grunnlag for \u00e5 opparbeide samanhengande langsg\u00e5ande tiltak. Etter mange innspel fr\u00e5 lokalt busette og FAU ved Ulsm\u00e5g skole er det no i 2021 prioritert trafikksikringstiltak p\u00e5 denne strekninga. Det er innf\u00f8rt 30 km/t fartsgrense og det er bygd fysisk fartsdemping. I omr\u00e5det n\u00e6r Hardangervegen er det bygd gangfelt, og det blir bygd betre definert gangtilbod forbi n\u00e6ringsavk\u00f8yrsle, og offentleg eigd sideareal vidare er NO 979 364 857 MVA SIDE 2/7 planlagt opparbeidd til fortau. Tiltaka vil samla gje eit betre og sikrare tilbod til mjuke trafikantar p\u00e5 denne delen av Totlandsvegen.\" Plangrunnlag Eiendommen er uregulert og inng\u00e5r i kommuneplanens arealdel 2018-2030 hvor den er ligger under form\u00e5let Bebyggelse og anlegg \u2013 fremtidig. Nabovarsel Tiltaket er varslet i tr\u00e5d med plan- og bygningsloven \u00a7 21-3. Det har kommet inn merknader til tiltaket. Tiltaket ble opprinnelig nabovarslet 25.05.2022. Siden tiltaket ikke ble oms\u00f8kt Bergen kommune innen ett\u00e5rs-fristen fra nabovarsel ble sendt ut et nytt nabovarsel, jf. SAK10 \u00a7 5-2. Det nye varslet var likt med unntak av at det er tilf\u00f8rt et gjerde ved fortau ned mot vassdrag for \u00e5 hindre fallfare mot vassdrag samt at tidligere bekymringer ble adressert. Tidligere nabomerknader har ber\u00f8rt utrykning og sikring, hvilket er forhold som er im\u00f8tekommet og ivaretatt i prosjektet. Fortau-forh\u00f8yningen vil v\u00e6re dimensjonert slik at utrykning vil kunne kj\u00f8re forh\u00f8yningen i en n\u00f8dssituasjon - for \u00e5 dermed kunne komme seg opp \u00d8vsttunbrekka fra Totlandvegen. Tiltaket vil med dette ikke v\u00e6re til hinder for utrykning. Videre ble tiltaket tilf\u00f8rt et gjerde som sikrer mot fall. Det er parkeringssituasjonen som er hovedtema i tilbakemeldingene fra naboer. Tiltakshaver beskriver dette vedr\u00f8rende parkeringssituasjonen: \"Vestland fylkeskommune er kjent med at beboere i Totlandsvegen har parkert langs offentlige veg n\u00e6r egen bolig, og at det vi medf\u00f8re ulemper for disse dersom dette ikke lenger g\u00e5r an. Vestland Fylkeskommune som forvalter av fylkesvegen skal ivareta vegens funksjon som ferdsels\u00e5re og trafikksikkerheten p\u00e5 denne. Fylkeskommunen har ikke ansvar for \u00e5 s\u00f8rge for privat parkering til innbyggere i fylket. Slik fylkeskommunen ser det, er de trafikale fordelene ved fortauet langt st\u00f8rre enn de ulempene tiltaket medf\u00f8rer. Fylkeskommunen mener det er vanskelig \u00e5 tilpasse tiltaket slik at ulempene unng\u00e5s.\" Nabomerknader Det har kommet inn merknader fra 3 parter som det redegj\u00f8res for i det f\u00f8lgende. Merknad fra J\u00f8rgen Kvinge, gnr. 44 bnr. 129 - mottatt med 3 vedlegg og video per e-post Innledende deler av merknader gjelder tidligere sakshistorikk. Vi har forst\u00e5else for at denne prosessen fikk en uheldig start, men vi mener at dette ikke er relevant for behandlingen av tiltaket det n\u00e5 s\u00f8kes om \u00e5 f\u00e5 godkjent. SIDE 3/7 Vi har forst\u00e5else for at det oppleves uheldig \u00e5 m\u00e5tte gjenta seg selv i sine merknader til tiltaket det s\u00f8kes om \u00e5 gjennomf\u00f8re. Som vi har vist til har deler av tidligere merknader blitt h\u00f8rt ved at det vil settes opp et gjerde, men det er ikke rom for \u00e5 forkaste det planlagte trafikksikkerhetstiltaket basert p\u00e5 merknadene. Vestland Fylkeskommune ser et reelt behov for dette tiltaket som s\u00f8kes gjennomf\u00f8rt for \u00e5 bedre situasjonen for myke trafikanter. Vi ser at nabo hevder tiltaket ikke vil medf\u00f8re en reell forbedring av trafikksikkerheten for myke trafikanter, med bakgrunn i at tiltaket omfatter en liten del av veien. Det vises til at det allerede er en liten veiskulder som kan benyttes som i tillegg ligger p\u00e5 den delen av strekket med best sikt. \u00d8vrige deler av strekket g\u00e5r man i veibanen, og dette er en strekning med d\u00e5rligere oversikt enn strekket det s\u00f8kes om \u00e5 gjennomf\u00f8re tiltak p\u00e5. Oms\u00f8kte tiltak s\u00f8kes gjennomf\u00f8rt nettopp fordi det her er arealer \u00e5 benytte til \u00e5 etablere fortau. \u00d8vrige deler av strekningen er ikke dette like praktisk. Det vil gjennomf\u00f8res trafikksikkerhetstiltak der det er mulig og i den grad det vurderes som relevant. Veiskulder ved ber\u00f8rt areal benyttes til parkering, hvilket er uheldig da dette skaper en mer utrygg situasjon for myke trafikanter. Eksisterende veiskulder blir brukt som parkering, og et fortau vil v\u00e6re mer trafikksikkert selv om det ikke vil etableres et sammenhengende fortau langs hele Totlandsvegen. Vi har mottatt en video fra nabo som vi har avklart med Bergen kommune at de \u00f8nsker \u00e5 motta via e-post, da Altinn/ByggS\u00f8k ikke st\u00f8tter dette formatet. Vi orienterer med dette om at det vil sendes inn en supplerende video p\u00e5 e-post med referanse til dette prosjektet. Nabo beskriver innholdet i videoen i vedlagte merknad. Dette med parkering er et tilbakevennende tema og vi viser til Fylkeskommunens generelle vurdering av dette behovet. Nabo viser til at fors\u00f8k p\u00e5 \u00e5 etablere parkering p\u00e5 egen eiendom blir avsl\u00e5tt med bakgrunn i at avkj\u00f8rselen fra Totlandsvegen til \u00d8vsttunbrekka ikke er etter dagens standard, og man kan derfor ikke godkjenne \u00f8kt trafikk. Vi forst\u00e5r at nabo er i en p\u00e5g\u00e5ende prosess der det fors\u00f8kes \u00e5 f\u00e5 etablert adkomst/parkering p\u00e5 egen eiendom og at dette vil v\u00e6re en omfattende og kostbar prosess. \u00d8vsttunbrekka er en privat vei og det er mange som benytter seg av denne til adkomst til boliger. Det er et privat forhold som m\u00e5 avklares av de som har rettigheter til veien. Vi ser at nabo har s\u00f8kt om adkomst uten at det er vedlagt underlaget det er s\u00f8kt vi. Statens vegvesen er negative til gjennomf\u00f8ringen med bakgrunn i oms\u00f8kte tiltak. N\u00e5r det gjelder s\u00f8knad om adkomst og etablering av parkering p\u00e5 egen eiendom er dette noen nabo m\u00e5 bes\u00f8rge. SIDE 4/7 Tiltakshavers tilsvar: \"Vestland fylkeskommune tar tilbakemeldingen til etterretning og beklager at saksbehandlingen har blitt slik den er blitt. Vi er kjent med at beboere i Totlandsvegen har benyttet seg av den muligheten som har v\u00e6rt til \u00e5 parkere langs offentlig veg n\u00e6r egen bolig, og at det vil medf\u00f8re ulemper for disse dersom dette ikke lenger g\u00e5r an. Vestland Fylkeskommune som forvalter av fylkesveger skal ivareta vegens funksjon som ferdsels\u00e5re og trafikksikkerheten p\u00e5 denne. Fylkeskommunen har ikke ansvar for \u00e5 s\u00f8rge for privat parkering til innbyggerne i fylket. Slik vi ser det, er de trafikale fordelene ved fortauet langt st\u00f8rre enn de ulempene tiltaket medf\u00f8rer. Vi mener det er vanskelig \u00e5 tilpasse tiltaket slik at ulempene unng\u00e5s. S\u00f8knad om dispensasjon for byggegrense til fylkesveg handsamast i tr\u00e5d med plan- og bygningslov.\" Merknad fra Stian Andre Michelsen, gnr. 44 bnr. 128 \u2013 mottatt via altinn og p\u00e5 e-post med 3 vedlegg Nabo viser til at tiltaket ikke ivaretar deres parkeringsmuligheter, og hevder at det skulle v\u00e6rt en forutsetning for dette tiltaket at Vestland fylkeskommune godkjennes s\u00f8knadene til naboer. Vi har mottatt merknad via Altinn, samt via e-post. Samtlige underlag er lastet opp som en del av denne s\u00f8knaden. Tiltakshavers tilsvar: \"Vestland Fylkeskommune har ikke ansvar for \u00e5 s\u00f8rge for parkering p\u00e5 offentlig grunn for private eigedomar. S\u00f8knad fr\u00e5 naboar om parkering blir handsama etter regelverket i veglova.\" Merknad fra styreleder \u00d8vsttunbrekka vel v/Jon Bratberg, gnr. 44 bnr. 220 \u2013 mottatt p\u00e5 e-post med nabovarselet sendt som vedlegg Vedkommende oppgir \u00e5 representere \u00d8vsttunbrekka vel som styreleder. Styreleder er videreformidlet nabovarselet, og oppgir at \u00d8vsttunbrekka er en privat eid vei. Eier av vei har mottatt nabovarsel, og det vil ikke v\u00e6re naturlig \u00e5 p\u00e5legge ansvarlig s\u00f8ker \u00e5 spore opp videre eiere enn de som fremkommer av matrikkelen \u2013 og de som det fremst\u00e5r som naturlig ber\u00f8rte \u00e5 varsle som naboer eller gjenboere. Ved en s\u00f8knad som dette m\u00e5 det settes en grense for hvilken krets som mottar et nabovarsel. Uavhengig av dette har styreleder i dette tilfellet blitt orientert om nabovarselet og har mottatt en kopi. Han har ogs\u00e5 sendt inn en merknad og har f\u00f8lgelig f\u00e5tt ivaretatt sine interesser i henhold til plan- og bygningsloven \u00a7 21-3. Vi vurderer det f\u00f8lgelig ikke som p\u00e5krevd med mer omfattende eller ny varsling. Merknaden gjelder to hovedforhold; \"1. Det vil medf\u00f8re en vesentlig ulempe for beboerne i \u00d8vsttunbrekka med lang omkj\u00f8ringsvei fra nord dersom det SIDE 5/7 ikke lenger blir mulig \u00e5 komme fra s\u00f8r og snu 180 grader ved innkj\u00f8ringen til \u00d8vsttunbrekka.\" \"2. BIR henter bosspannene v\u00e5re p\u00e5 veiskulderen i Totlandsvegen der det er planlagt fortau, dette er et p\u00e5legg fra BIR som f\u00f8rst m\u00e5 avklares f\u00f8r prosessen kan g\u00e5 videre.\" Tiltakshavers tilsvar: \"Vestland Fylkeskommune har ikke ansvar for \u00e5 s\u00f8rge for parkering p\u00e5 offentlig grunn for private eigedomar. \u00c5 etablere fortau for arealet vil ikkje vera meir til hinder for utrykningskj\u00f8ret\u00f8y enn ein parkert bil som st\u00e5r der i dag. Eit fortau vil bedre tryggleiken for mjuke trafikanter d\u00e5 det blir eit tydeligere skille mot vegbane. Eit fortau vil vera meir trafikksikkert enn situasjonen er i dag, sj\u00f8lv om det ikkje er samanhengande fortau langs heile Totlandsvegen. Det er grunneigar sitt ansvar \u00e5 s\u00f8rge for oppstillingsplass for bosspann i dialog med BIR. Vestland Fylkeskommune har ingen motsigelser om at bosspann blir satt i bakkant fortau.\" Dispensasjon Det s\u00f8kes om dispensasjon for f\u00f8lgende forhold: - Kommuneplanens bestemmelse \u00a7 3.1 - Kommuneplanens bestemmelse \u00a7 6.2.2 - Veglova \u00a7 29 \u00a7 3.1 Plankrav I kommuneplanens arealdel \u00a7 3-1 fremg\u00e5r det at det er krav til at tiltak etter plan- og bygningsloven \u00a7 20-1 a, d, g, k og l skal inng\u00e5 i en reguleringsplan. Oms\u00f8kte tiltak antas \u00e5 falle inn under \u00a7 20-1 l. Hensynet bak bestemmelsen er \u00e5 sikre en helhetlig og effektiv planlegging av arealer. Gjeldende tiltak omfatter oppgradering av trafikkinfrastruktur i tilknytning til eksisterende vei. Vi anser tiltaket som lite i omfang og anser det som lite hensiktsmessig \u00e5 gjennomf\u00f8re en reguleringsprosess for et tiltak som dette. Tiltaket ligger i tilknytning til eksisterende offentlig veianlegg, med intensjon om \u00e5 forbedre veianlegget med tanke p\u00e5 bruk og sikkerhet. Dette er et mindre tiltak som vil forbedre offentlig veianlegg med klare mangler hva ang\u00e5r trafikksikkerheten. Vi ser at hensynet bak bestemmelsen blir tilsidesatt, men vi mener at tilsidesettelsen ikke er vesentlig. Fordelen ved \u00e5 innvilge dispensasjon er at trafikksikkerhet til alle myke trafikanter som benytter seg av veganlegget, vil \u00f8ke betraktelig. En ulempe ved \u00e5 innvilge dispensasjon, er at tiltaket vil medf\u00f8re at de som har benyttet seg av Totlandvegen for parkering, ikke lenger kan gj\u00f8re dette som f\u00f8lge av tiltaket. SIDE 6/7 Det er forst\u00e5elig at dette vil oppleves som tyngende for de som har innrettet seg etter parkering langs Totlandsvegen. Tiltaket vil i praksis medf\u00f8re at de som parkerer langs Totlandvegen, m\u00e5 s\u00f8rge for parkering p\u00e5 egen eiendom. Med utgangspunkt i interessene til Vestland fylkeskommune, skal fylkeskommunen s\u00f8rge for trafikksikkerheten for alle brukere av deres veganlegg. Dette forholdet ser vi som tungtveiende. Det er fordeler og ulemper ved tiltaket, men vi finner at de trafikksikkerhetsmessige fordelene er klart st\u00f8rre enn ulempene. \u00a7 6.2.2 Vassdrag \u2013 grenser for tiltak I kommuneplanens arealdel \u00a7 6.2.2 er det fastsatt at det gjelder en grense for tiltak p\u00e5 begge sider av vassdrag, i dette tilfelle et avstandskrav p\u00e5 20 m. Hensynet bak bestemmelsen er \u00e5 sikre tilstrekkelig avstand fra nye tiltak til vassdrag. Avstandskravet til vassdrag blir i liten grad ber\u00f8rt av oms\u00f8kte tiltak sett opp mot dagens situasjon. Gjeldende tiltak vil ikke medf\u00f8re at vassdragets hensyn blir nedprioritert som f\u00f8lge av tiltaket. Med hensyn til vassdraget isolert, vil lite endres som f\u00f8lge av tiltaksomr\u00e5det da det omfatter endring av bruk fra parkering til fortau. Vi ser at hensynet bak bestemmelsen blir tilsidesatt, men vi mener at tilsidesettelsen ikke er vesentlig. Det vil v\u00e6re en ulempe at avstandskravet til vassdrag ikke kan ivaretas, men vi kan ikke se at tiltaket i seg selv vil f\u00e5 en negativ innvirkning p\u00e5 vassdraget. Tiltaket medf\u00f8rer at arealer som tidligere ble benyttet til parkering/veiskulder benyttes til fortau. Dette er et trafikksikkerhetstiltak langs en eksisterende vei der vi mener at fordelene ved \u00e5 f\u00e5 sikret veien m\u00e5 veie tungt. Etter dette mener vi \u00e5 ha vist at fordelene er klart st\u00f8rre enn ulempene. Veglova \u00a7 29 Vi kan ikke se at det er fastsatt en byggegrense i arealdel i kommuneplan eller reguleringsplan som omfatter tiltaket. Det fremkommer av veglova \u00a7 29 at gjeldende byggegrense er 50 meter fra fylkesvegs midtlinje (Totlandsvegen) og 15 m fra kommunal midtlinje (\u00d8vsttunvegen). Tiltaket vil etableres som en del av og direkte konsekvens av Totlandsveien, da dette er et trafikksikkerhetstiltak som vil etableres som en del av veianlegget. Det aktuelle tiltaket omfatter fortau i direkte kontakt til Totlandsvegen eid av Vestland fylkeskommune. Det vil v\u00e6re ca. 10,5 m til veimidte kommunal veg, \u00d8vsttunvegen, og SIDE 7/7 tiltaket vil v\u00e6re plassert i direkte forbindelse med Totlandsvegen. Hensynet bak lovbestemmelsen er at fysiske installasjoner ikke skal komme i konflikt med drift av veg samt sikkerhet for trafikanter. Fysiske installasjoner skal heller ikke komme i konflikt med mulig fremtidig utbedring av det aktuelle veganlegget. Tiltaket best\u00e5r av installasjoner som normalt h\u00f8rer til en veg, og vil ikke tilsidesette hensynet bak bestemmelsen. Med tiltaket, blir veganlegget forbedret, med et m\u00e5l om \u00e5 \u00f8ke sikkerheten for alle trafikanter. Tiltaket gir vegen en sikkerhetsoppgradering som alle brukere kommer til \u00e5 nyte godt av, b\u00e5de motorister og myke trafikanter. Vi ber med dette om at gis dispensasjon fra veglova \u00a7 29, jf. \u00a7 30, dersom det finnes p\u00e5krevd. Avslutningsvis Ved behov for ytterligere opplysninger eller \u00f8nske om omprosjektering setter vi pris p\u00e5 deres snarlige tilbakemelding slik at vi kan supplere saken. Med vennlig hilsen Benedicte Riise COWI AS "
}