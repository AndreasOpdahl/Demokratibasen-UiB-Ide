{
  "dokument_id": "248d6ad0-eeb0-5a6d-962e-c524c20a9265",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 20052025, Sak 155/25, Forslag til revidert Reglement for bistand til partigrupper og uavhengige i bystyret 2024-2027",
  "url": "https://bergen.kommune.no/politikere-utvalg/api/fil/bk360/12723102/Innstilling-vedtak-Forslag-til-revidert-Reglement-for-bistand-til-partigrupper-og-uavhengige-i-bystyret-2024-2027-",
  "tekst": "Forslag til revidert Reglement for bistand til partigrupper og uavhengige i bystyret 2024-2027 Forretningsutvalget behandlet saken i m\u00f8tet 20.05.2025 sak 155/25 og fattet f\u00f8lgende vedtak: Forretningsutvalget ber Bystyrets kontor vurdere hensiktsmessigheten av den detaljerte tiln\u00e6rmingen til bruk av grunnst\u00f8nad og representantst\u00f8tte, og henviser i den sammenheng til Stavanger kommune sitt reglement. Det bes s\u00e6rlig om at det vurderes: a) Om det er et behov for at de to st\u00f8tteordningene skilles. b) Om man kan g\u00e5 vekk fra systemet hvor grunnst\u00f8nad er forbeholdt l\u00f8nn og l\u00f8nnsrelaterte kostnader. c) N\u00f8dvendigheten av konkrete rammer for bruk av st\u00f8tten. Forretningsutvalgets behandling F\u00f8lgende representanter tok ordet: Marit Warncke (H), Chris J\u00f8rgen Knudsen R\u00f8dland (H), Rune Bakervik (A), Martin Jonsterhaug (FrP), Mikkel Gr\u00fcner (SV), Thor Haakon Bakke (MDG), Mailiss Solheim-\u00c5kerblom (R), Thomas Flesland (Sp). Forslag fremmet i m\u00f8tet: Rune Bakervik (A) fremsatte p\u00e5 vegne av A, f\u00f8lgende utsettelsesforslag: Forretningsutvalget ber Bystyrets kontor vurdere hensiktsmessigheten av den detaljerte tiln\u00e6rmingen til bruk av grunnst\u00f8nad og representantst\u00f8tte, og henviser i den sammenheng til Stavanger kommune sitt reglement. Det bes s\u00e6rlig om at det vurderes: a) Om det er et behov for at de to st\u00f8tteordningene skilles. b) Om man kan g\u00e5 vekk fra systemet hvor grunnst\u00f8nad er forbeholdt l\u00f8nn og l\u00f8nnsrelaterte kostnader. c) N\u00f8dvendigheten av konkrete rammer for bruk av st\u00f8tten. d) Om dagens ordning med grunnst\u00f8nad (653 753 kroner) og utviklingen i denne st\u00f8naden muliggj\u00f8r avl\u00f8nning etter Landsoverenskomsten HK \u2013 AAF. Mikkel Gr\u00fcner (SV) fremsatte p\u00e5 vegne av SV, f\u00f8lgende alternative forslag: Bystyret vedtar endringer i Reglement for bistand til partigrupper og uavhengige i Bergen bystyre 2024-2027 slik det kommer frem av saken, med f\u00f8lgende endringer: 1. Avsnitt tre under punkt 1 strykes. 2. Summen for grunnst\u00f8nad endres til 757 853 kroner. (Begrunnelse: Grunnst\u00f8naden har over lengre tid ligget bak det som i utgangspunktet er n\u00f8dvendig for \u00e5 dekke utgiftene til en 100 % stilling i tr\u00e5d med landsoverenskomsten HK-AAF. Den \u00f8kte summen vil tilsvare de totale kostnadene for en ansatt med en \u00e5rsl\u00f8nn p\u00e5 600 994,-, noe som utgj\u00f8r 55 % av den gjeldende godtgj\u00f8relsen til ledere og nestledere av bystyreutvalg.) 3. Avsnitt to under punkt 2.3 endres til: \u00abEventuelle l\u00f8nnsposter skal f\u00f8res opp med l\u00f8nn, skattetrekk mv.\u00bb 4. Punkt 3.1 endres til: \u00abDen \u00f8konomiske st\u00f8tten etter dette reglementet skal brukes til \u00e5 dekke aktuelle aktiviteter og tiltak i regi av bystyregruppene og annet politisk arbeid som gruppen anser som n\u00f8dvendig for sitt virke. St\u00f8tten skal ikke benyttes til tiltak og aktiviteter i forbindelse med stortingsvalgkamper.\u00bb Votering: Utsettelsesforslag a-c fra A, fremsatt av Rune Bakervik (A), ble enstemmig vedtatt. Utsettelsesforslag d fra A, fremsatt av Rune Bakervik (A) fikk stemmer 8 stemmer (A, SV, MDG, V, R, KrF, PP). Forretningsutvalget behandlet saken i m\u00f8tet 13.05.2025 sak 142/25 og fattet f\u00f8lgende vedtak: Forslaget utsettes til neste m\u00f8te i forretningsutvalget. Forslag til vedtak: Bystyret vedtar endringer i Reglement for bistand til partigrupper og uavhengige i Bergen bystyre 2024-2027 slik det kommer frem av saken. 2 "
}