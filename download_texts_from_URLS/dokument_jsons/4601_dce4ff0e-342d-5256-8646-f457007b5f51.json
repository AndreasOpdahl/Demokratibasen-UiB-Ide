{
  "dokument_id": "dce4ff0e-342d-5256-8646-f457007b5f51",
  "doc_type": "case_minutes",
  "kommune": 4601,
  "tittel": "Saksprotokoll UMBY, 25042024, Sak 120/24, Arna, gnr. 286, bnr. 107 mfl., Storaneset, omr\u00e5dereguleringsplan med konsekvensutredning, arealplan-ID 71190000. Fastsetting av planprogram",
  "url": "https://bergen.kommune.no/politikere-utvalg/api/fil/bk360/10353802/Innstilling-vedtak-Arna-gnr-286-bnr-107-mfl-Storaneset-omradereguleringsplan-med-konsekvensutredning-arealplan-ID-71190000-Fastsetting-av-planprogram",
  "tekst": "Arna, gnr. 286, bnr. 107 mfl., Storaneset, omr\u00e5dereguleringsplan med konsekvensutredning, arealplan-ID 71190000. Fastsetting av planprogram Utvalg for milj\u00f8 og byutvikling behandlet saken i m\u00f8tet 25.04.2024 sak 120/24 og avga f\u00f8lgende innstilling: I medhold av plan- og bygningsloven \u00a7 12-9 fastsettes planprogram, datert 02.02.2024, for omr\u00e5dereguleringsplan for Arna, gnr. 286, bnr. 107 mfl., Storaneset, arealplanID: 71190000. Merknad 1 Bystyret viser til fremtidig utvikling av Storaneset og ber byr\u00e5det arbeide sammen med fylkeskommunen for \u00e5 styrke kollektivtilbudet i tr\u00e5d med fremtidig utvikling av omr\u00e5det. Merknad 2 Bystyret ber byr\u00e5det spille inn til fylkeskommunen at fremtidig oppgradering av Garnesvegen skal tilpasses og dimensjoneres fremtidig utvikling av Storaneset. Mailiss Solheim-\u00c5kerblom (R) fremsatte p\u00e5 vegne av SV, V og R f\u00f8lgende protokolltilf\u00f8rsel: Utvalg for milj\u00f8- og byutvikling var p\u00e5 befaring p\u00e5 planomr\u00e5det samme dag som saken ble behandlet i utvalget. Befaringer p\u00e5 plansaker er viktig, og R\u00f8dt st\u00f8tter dette. Samtidig mener vi at skal vi bruke tid p\u00e5 befaring, m\u00e5 utvalgets medlemmer samtidig ha tid til \u00e5 bearbeide det man l\u00e6rer og ser p\u00e5 befaringen, f\u00f8r saken behandles. For fremtiden mener vi derfor at slike befaringer ikke kan skje samme dag som saken skal behandles. Utvalg for milj\u00f8 og byutviklings behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Geir Steinar Dale (A), Lillian Blom (SV), Katrine Berg N\u00f8dtvedt (MDG), Mailiss Solheim-\u00c5kerblom (R), Trond Tystad (BL), Ingrid Nergaard Fjeldstad (V), Kjartan Moi Andreassen (Sp), Andreas Madsen Berg (SV), Endre Buanes (barn og unges representant). Forslag fremsatt i utvalget: Lillian Blom (SV) fremsatte p\u00e5 vegne av SV f\u00f8lgende tilleggsforslag i 4 punkt: 1. N\u00e5r det gjelder omfang p\u00e5 tjenestetilbud p\u00e5 Storaneset, b\u00f8r dette avpasses mot funksjonene til \u00abregionsenteret\u00bb \u00d8yrane. Handel innenfor planomr\u00e5det b\u00f8r avgrenses til dagligvare. 2. Transformasjonen inneb\u00e6rer at n\u00e6ring skal flyttes, det m\u00e5 tilstrebes at flytting av arbeidsplasser skjer innenfor Arna bydel. 3. Det b\u00f8r prioriteres i planprogrammet at flerbrukshall, Fysak eller kultur/aktivitetshus f\u00e5r plass innenfor omr\u00e5det. 4. Bystyret ber byr\u00e5det vurdere kommunens fremtidige arealbehov i bydelen. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 6 punkt: 1. N\u00e5r et industriomr\u00e5de skal transformeres til boligomr\u00e5de, er det naturlig at en del av industrien m\u00e5 relokaliseres. Bystyret vil imidlertid understreke at arbeidsplasser i omr\u00e5det skal beholdes s\u00e5 langt det lar seg gj\u00f8re. 2. \u00c5 bevare strandsonen og sikre allmennhetens tilgang til den, skal v\u00e6re en hovedprioritet i det videre planarbeidet. 3. Det forutsettes at st\u00f8rre, gr\u00f8nne omr\u00e5der i planomr\u00e5det beholdes og ikke bygges ned. 4. Det skal tilrettelegges for sosial boligbygging i planomr\u00e5det. Variasjon i boliger og botilbud i omr\u00e5det skal ikke begrense seg til \u00e5 n\u00e5 ulike aldersgrupper, men ogs\u00e5 ulike sosio\u00f8konomiske grupper. 5. Det videre planarbeidet skal prioritere \u00e5 sette av areal til aktivitetstilbud rettet mot eldre barn og ungdom. 6. Det skal i det videre planarbeidet innledes et samarbeid med Arna Videreg\u00e5ende Skole, Garnes Ungdomsskule og Garnes Skule, for \u00e5 etablere riktige plattformer for barn- og unges medvirkning. Merknader fremsatt i utvalget: Chris J\u00f8rgen Knudsen R\u00f8dland (H) fremsatte p\u00e5 vegne av H, A, FrP, BL, INP og Sp f\u00f8lgende merknader: Merknad 1 Bystyret viser til fremtidig utvikling av Storaneset og ber byr\u00e5det arbeide sammen med fylkeskommunen for \u00e5 styrke kollektivtilbudet i tr\u00e5d med fremtidig utvikling av omr\u00e5det. Merknad 2 Bystyret ber byr\u00e5det spille inn til fylkeskommunen at fremtidig oppgradering av Garnesvegen skal tilpasses og dimensjoneres fremtidig utvikling av Storaneset. Kjartan Moi Andreassen (Sp) fremsatte p\u00e5 vegne av H, FrP, Sp og INP f\u00f8lgende merknad: Bystyret ber byr\u00e5det om \u00e5 ivareta Bergens arkitektoniske og historiske s\u00e6rpreg i dette og andre nye byggeprosjekter. Det er viktig at dette og fremtidige prosjekter legger st\u00f8rre vekt p\u00e5 kulturhistorisk og stedstilpasset arkitektur, samtidig som omr\u00e5det sikres h\u00f8y utnyttelsesgrad Geir Steinar Dale (A) fremsatte p\u00e5 vegne av A f\u00f8lgende merknad: Bystyret viser til bestemmelsene i KPA 2018, som blant annet sier at: \u2022 Nye tiltak skal fremme opplevelsen av stedets egenart og tilf\u00f8re bymilj\u00f8et nye kvaliteter. \u2022 Sammenhengende bl\u00e5gr\u00f8nne strukturer, allmenninger, byrom og offentlig tilgang til sj\u00f8 og vassdrag skal v\u00e6re de overordnete prinsippene for bystrukturen. \u2022 Det skal sikres kvalitet i arkitektur og byromsutforming. Det skal legges vekt p\u00e5 nytenking, universell utforming og innovasjon for bygninger og byrom med viktige allmenne funksjoner. \u2022 Nye tiltak skal tilrettelegge for variasjon i det arkitektoniske uttrykket, innenfor rammen av en tydelig helhetskarakter. 2 Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknader: Merknad 1 Bymilj\u00f8etaten peker p\u00e5 at det er gjort mulige funn av hekkende fiskem\u00e5ke og gr\u00e5m\u00e5ke, som er kategorisert som s\u00e5rbar p\u00e5 den norske r\u00f8dlista. Videre vurdering av broforbindelse mellom Storaneset og Holmen m\u00e5 ta hensyn til dette og eventuelt andre s\u00e5rbare eller truede arter. Merknad 2 Bystyret vil spesielt trekke frem og st\u00f8tte Statsforvalterens merknad 5 fra merknadsskjemaet: \u201cN\u00e5r det gjelder omfang p\u00e5 tjenestetilbud p\u00e5 Storaneset, b\u00f8r dette avpasses mot funksjonene til \u00abregionsenteret\u00bb \u00d8yrane. Handel b\u00f8r avgrenses til dagligvare.\u201d Merknad 3 Bystyret merker seg at det har v\u00e6rt lokalt engasjement for \u00e5 f\u00e5 p\u00e5 plass en badstue i Heggelansvika. Bystyret stiller seg positive til et slikt tiltak, s\u00e5 lenge det ikke hindrer allmennhetens tilgang til strandsonen, og gjennomf\u00f8res uten negative konsekvenser for naturen. Merknad 4 Planarbeidet for Storaneset skal gjennomf\u00f8res som et offentlig-privat samarbeid, der private tiltakshavere er ansvarlig for gjennomf\u00f8ring av arbeidet. Bystyret vil imidlertid be byr\u00e5det planlegge for st\u00f8rre offentlig ansvar i senere planarbeid, og bystyret \u00f8nsker p\u00e5 sikt \u00e5 overta st\u00f8rstedelen av arbeidet med slike reguleringsplaner i fremtiden. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende merknad: Bystyret er bekymret for at Storaneset vil transformeres med stor boligutbygging, uten at det samtidig kommer p\u00e5 plass et gange- og sykkeltilbud mellom omr\u00e5det og \u00d8yrane Torg/Arna stasjon. Bystyret mener et h\u00f8ykvalitets gange- og sykkeltilbud, som sikrer rask og effektiv hverdagslogistikk mellom omr\u00e5dene er en forutsetning, for boligbygging p\u00e5 Storaneset. Chris J\u00f8rgen Knudsen R\u00f8dland (H) fremsatte p\u00e5 vegne av Eldrer\u00e5det f\u00f8lgende merknad: Det m\u00e5 leggjast opp til at eldre kan medverka i neste planfase. Votering: Innstillingen ble tiltr\u00e5dt enstemmig. Tilleggsforslag punkt 1-4 fra R, fremsatt av Mailiss Solheim-\u00c5kerblom (R), fikk 4 stemmer (SV, MDG, R). Tilleggsforslag punkt 5-6 fra R, fremsatt av Mailiss Solheim-\u00c5kerblom (R), fikk 5 stemmer (SV, MDG, V, R). Tilleggsforslag punkt 1 fra SV, fremsatt av Lillian Blom (SV), fikk 3 stemmer (SV, R). Tilleggsforslag punkt 2 fra SV, fremsatt av Lillian Blom (SV), fikk 6 stemmer (A, SV, R). Tilleggsforslag punkt 3-4 fra SV, fremsatt av Lillian Blom (SV), fikk 4 stemmer (SV, MDG, R). Merknad 1-2 fra H, A, FrP, BL, INP og Sp, fremsatt av Chris J\u00f8rgen Knudsen R\u00f8dland (H), ble tiltr\u00e5dt enstemmig. 3 Merknad fra H, FrP, INP og Sp, fremsatt av Kjartan Moi Andreassen (Sp), fikk 8 stemmer (H, FrP, INP, Sp). Merknad fra A, fremsatt av Geir Steinar Dale (A), fikk 8 stemmer (A, SV, MDG, V, R). Merknad fra MDG, fremsatt av Katrine Berg N\u00f8dtvedt (MDG), fikk 4 stemmer (SV, MDG, R). Merknad 1 og 3 fra R, fremsatt av Mailiss Solheim-\u00c5kerblom (R) fikk 5 stemmer (SV, MDG, V, R). Merknad 2 og 4 fra R, fremsatt av Mailiss Solheim-\u00c5kerblom (R), fikk 4 stemmer (SV, MDG, R). Merknad fra Eldrer\u00e5det, fremsatt av Chris J\u00f8rgen Knudsen R\u00f8dland (H), fikk 0 stemmer. Byr\u00e5det behandlet saken i m\u00f8tet 21.03.2024 sak 70/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. 4 "
}