{
  "dokument_id": "599b1b96-b5dc-5461-8c13-5031998507bd",
  "doc_type": "case_attachment",
  "kommune": 4601,
  "tittel": "Fagnotat datert 28.08.2024",
  "url": "https://bergen.kommune.no/politikere-utvalg/api/fil/bk360/11058872/Fagnotat-datert-28-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14111-4 (Arbeidssted) Saksbehandler: Anita Reimers Dato: 28.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 167/1575/0/0 Dreggsallmenningen 10. Klage p\u00e5 rammetillatelse. P\u00e5bygg Hvem klager? Nabo, Karen Ellinor Iden, gnr 167 bnr 1566, i e-post av 08.06.2024. \u00d8kning av m\u00f8ne- og gesimsh\u00f8yde ca.40 cm, samt endring av takformen for den delen av flatt tak mot fasade s\u00f8rvest. Balkonger i 7.etasje p\u00e5 fasade mot 167Tiltaket nordvest og bakg\u00e5rd skal lukkes for \u00e5 oppn\u00e5 heltrukken fasade. Omplassering av takvinduer mot Dreggsallmenningen og \u00f8kning av takvinduers antall til 12. Installering av solceller p\u00e5 taket. Det ble gitt rammetillatelse til tiltakene 15.05.2024. Det gis dispensasjon fra Vedtaket reguleringsplan nummer 16040000 \u00a7 6.3.1 om at m\u00f8neh\u00f8yde, gesimsh\u00f8yde, takform, fasader og etasjeantall beholdes, jf. plan- og bygningsloven \u00a7 19-2. Eiendommen omfattes av reguleringsplan nr. 16040000, BERGENHUS. V\u00c5GEN, KAIENE OG BRYGGEN og er regulert til blandet Sentrumsform\u00e5l II Hensynssone: kvartal B, Verdensarvstedets n\u00e6romr\u00e5de. I kommunedelplan for BERGENHUS. KDP SENTRUM er eiendommen vist som blandet sentrumsform\u00e5l. Kommuneplanens arealdel (KPA2018) viser eiendommen som Planstatus Sentrumsform\u00e5l, Byfortettingssone og den ligger innenfor hensynssonene Kulturmilj\u00f8: Middelalder bykjernen Kulturmilj\u00f8: Historisk sentrum B\u00e5ndlegging: B\u00e5ndlagt etter lov om kulturminner Luftkvalitet - gul sone Vei st\u00f8y - gul sone Bestemmelsesomr\u00e5de #4 Bestemmelsesomr\u00e5de infrastruktursone: Konsesjonsomr\u00e5de fjernvarme Flesland-Sentrum. Klagegrunner Det klages p\u00e5 innsyn og manglende nabovarsling. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak av 15.05.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knaden gjelder endring av rammetillatelse datert 19.12.2018. Det ble s\u00f8kt endring av tillatelse den 13.02.2024. Tilleggsinformasjon ble mottatt 05.03.2024 og 12.03.2024. Ansvarlig s\u00f8ker tok den 13.05.2024 kontakt vedr\u00f8rende at deler av oms\u00f8kt endring ikke var tatt til behandling. Ansvarlig s\u00f8ker har vist p\u00e5 snittegning og opplyst om at det ogs\u00e5 er s\u00f8kt om installering av solceller p\u00e5 taket. P\u00e5 bakgrunn av dette ble vedtaket datert 13.05.2024 opphevet og erstattes med vedtak av 15.05.2024, jf. forvaltningsloven \u00a7 35. Det ble mottatt klage 08.06.2024 fra nabo med krav om at det ble gitt utsatt iverksetting av vedtak. Det ble 18.06.2024 tatt en vurdering om at vedtaket ikke gis utsatt iverksetting til klagesaken er endelig avgjort av Statsforvalteren. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Statsforvalteren i Vestland har i perioden der s\u00f8knaden ble behandlet forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner ble derfor ikke sendt p\u00e5 h\u00f8ring til Statsforvalteren. R\u00e5det for byforming og arkitektur (RBA) behandlet saken i m\u00f8te 18.03.2024, sak 17/24. R\u00e5det anbefale tiltaket. R\u00e5det finner at en heving av gesimsh\u00f8yde med 40 cm er akseptabelt, og at endring av taklandskapet i form av innsetting av takvinduer i takflaten fremst\u00e5r som godt tilpasset de underliggende rytmen i fasaden. Byantikvaren har 14.05.2024 uttalt at den oms\u00f8kte endringen er minimal og ikke vil endre bygnings kulturmilj\u00f8verdi eller forhold til sine omgivelser. 2. Om klagen Klager mener at tiltaket forringer den vakre utsikten, bostandarden og trivselen. Det blir innsyn i 3 av rommene og mot altanen i klagers leilighet. Klager mottok ikke nabovarsel og heller ikke vedtak. Det vises til klagen i sin helhet. Saksnummer KLAGE-2024/14111 Side 2 av 6 3. Vurdering av klagen 3.1 Manglende nabovarsel Klager hevder \u00e5 ikke ha mottatt nabovarsel om dispensasjonss\u00f8knaden. Hun skriver at hun kun fikk fasadetegninger n\u00e5r hun tok kontakt med styret. Eier av eiendommen er TRIDENT EIENDOM AS og de er blitt nabovarslet. Klager har f\u00e5tt klagerett. Klager har p\u00e5 den m\u00e5ten f\u00e5tt anledning til \u00e5 ivareta sine interesser i saken. En eventuell saksbehandlingsfeil med tanke p\u00e5 nabovarsling m\u00e5 derfor sies \u00e5 v\u00e6re reparert under klagebehandlingen, og kan ikke sies \u00e5 \u00abha virket bestemmende p\u00e5 vedtakets innhold\u00bb jf. fvl. \u00a741. 3.2 Dispensasjon Det s\u00f8kes om \u00f8kning av m\u00f8ne- og gesimsh\u00f8yde p\u00e5 ca.40 cm, samt endring av takformen for den delen av flatt tak mot fasade s\u00f8rvest. Balkonger i 7.etasje p\u00e5 fasade mot nordvest og bakg\u00e5rd skal lukkes for \u00e5 oppn\u00e5 heltrukken fasade. Omplassering av takvinduer mot Dreggsallmenningen og \u00f8kning av takvinduers antall til 12. Det skal installeres solceller p\u00e5 taket. Tiltaket er i strid med reguleringsplan nummer 16040000 \u00a7 6.3.1 om at m\u00f8neh\u00f8yde, gesimsh\u00f8yde, takform, fasader og etasjeantall beholdes. En tillatelse som oms\u00f8kt kan bare gis dersom det med hjemmel i pbl \u00a7 19-2 kan gis dispensasjon fra bestemmelsen. For at dispensasjon kan gis, kreves det i henhold til pbl \u00a7 19-2 at verken hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. If\u00f8lge reguleringsplanen \u00a7 2.1 skal alle tiltak i planomr\u00e5de bidra til \u00e5 bevare og formidle historiske og romlige sammenhenger, og s\u00f8rge for vern og pietetfull skj\u00f8tsel av antikvarisk verdifull bebyggelse, byrom og bylandskap. Historiske verdier, ogs\u00e5 maritim historie, skal ivaretas og formidles til nytte og glede for byens befolkning. Videre skal tiltakene etter reguleringsplanen \u00a7 2.2 utformes slik at de grunnleggende romlige kvalitetene i dette sentrale byrommet, b\u00e5de i de naturgitte og menneskeskapte, sikres og utvikles p\u00e5 en god m\u00e5te. Klager anf\u00f8rer at tiltaket forringer den vakre utsikten, bostandarden og trivselen. Saksnummer KLAGE-2024/14111 Side 3 av 6 I denne konkrete saken skal m\u00f8ne- og gesimsh\u00f8yde ca.40 cm \u00f8kes jevnt og for hele taket, mens endring av takformen for den delen av flatt tak mot s\u00f8rvest-fasade utgj\u00f8r en liten del av takflaten. Form\u00e5let med \u00f8kning av m\u00f8ne- og gesimsh\u00f8yde p\u00e5 ca.40 cm er \u00e5 installere solceller slik at de ikke blir synlig fra hovedgaten. N\u00e5r det gjeler fasadeendring i form av omplassering av takvinduer og \u00f8kning i antallet mener vi at endringen medf\u00f8rer en bedre fordeling p\u00e5 takflaten og mer effektivt tilfredsstillende dagslys for siste etasje. Videre er det oms\u00f8kt at balkonger i 7.etasje mot bakg\u00e5rden utg\u00e5r hvor vi vurdere at slikt tiltak ikke vil p\u00e5virke bygningens arkitekturisk uttrykk da det oppf\u00f8res mot bakg\u00e5rden og ikke er synlig fra hovedgaten. Saksnummer KLAGE-2024/14111 Side 4 av 6 Fagetaten mener at oms\u00f8kt endring b\u00f8r betraktes som sv\u00e6rt beskjedent og vil knapt v\u00e6re merkbar, og derfor v\u00e6re i tr\u00e5d med sine omgivelser. Vi viser til uttalelse fra R\u00e5det for byforming og arkitektur som anbefaler tiltaket, og Byantikvaren uttalelse om at endringene er minimale og ikke vil endre bygningens kulturmilj\u00f8verdi eller forhold til sine omgivelser. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Vilk\u00e5rene i \u00a7 19-2 er kumulative, og det er derfor ikke n\u00f8dvendig \u00e5 ta stilling til om fordelene ved en dispensasjon er klart st\u00f8rre enn ulempene. Klager anf\u00f8rer av ulemper er trivsel, bostandard og innsyn. Kommunen kan kreve en annen plassering innenfor de \u00f8vrige rettslige rammer, jf. pbl. \u00a7 29-4 f\u00f8rste ledd. Begrunnelsen for slik endret plassering vil i mange tilfeller v\u00e6re betydelige ulemper for omgivelsene. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at det kan v\u00e6re aktuelt \u00e5 kreve annen plassering/h\u00f8yde, jf. rundskriv H-8/15. Det opplyses at fasaden mot Dreggsallmenningen i dag har en h\u00f8yde p\u00e5 ca. 23,6 meter, og s\u00f8kes \u00f8kt til ca. 24 meter. Oms\u00f8kt endring b\u00f8r betraktes som sv\u00e6rt beskjedent og vil knapt v\u00e6re merkbar, og derfor v\u00e6re i tr\u00e5d med sine omgivelser. Solcellepanel, som en del av en BREEAM-sertifisering er et milj\u00f8messig positivt tiltak, og vil etter v\u00e5r oppfatning klart veie opp for den eventuelle negative virkningen h\u00f8ydeavviket utgj\u00f8r. Utvidelsen av antall takvinduer fra 8 til 12 stk vil f\u00f8re til at fasaden mot Dreggallmenningen fremst\u00e5r ryddigere og mer harmonisk, og planl\u00f8sningen vil i tillegg fungere bedre i forhold til lysinnslipp og utsikt. Byantikvaren vurderer ogs\u00e5 at oms\u00f8kte takvinduer er en forbedring fra det som tidligere er gitt tillatelse til. Vi finner ikke at tiltaket inneb\u00e6rer en kvalifisert ulempe for nabo da oms\u00f8kt endring betraktes som sv\u00e6rt beskjedent og at vi ikke kan se at tiltaket i urimelig grad p\u00e5f\u00f8rer naboeiendommen sjenerende innsyn til bolig eller uteareal. Fordelene ved \u00e5 gi dispensasjon er klart st\u00f8rre enn ulempene etter en samlet vurdering. 4. Konklusjon Vedtak av 15.05.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Flyfoto 3. Situasjonsplan 4. Bekreftelse p\u00e5 mottatt klage 5. Klage 6. Rammetillatelse Saksnummer KLAGE-2024/14111 Side 5 av 6 7. R\u00e5det for byforming og arkitektur sin uttalelse 8. Saksframstilling for r\u00e5det for byforming og arkitektur 9. Uttalelse fra Byantikvaren 10. Tegninger 11. Tilleggsopplysninger 12. S\u00f8knad Saksnummer KLAGE-2024/14111 Side 6 av 6 "
}