{
  "dokument_id": "25226e90-6ecb-510b-8355-644cf3a6f34c",
  "doc_type": "case_attachment",
  "kommune": 4601,
  "tittel": "Tilsvar til klage datert 21.03.2025",
  "url": "https://bergen.kommune.no/politikere-utvalg/api/fil/bk360/12360550/Tilsvar-til-klage-datert-21-03-2025",
  "tekst": "Bergen kommune v/ Plan- og bygningsetaten Postboks 7700 5020 BERGEN E-post: postmottak.planogbygg@bergen.kommune.no Bergen, 21.03.2025 E-post: oj@stiegler.no Ansvarlig advokat: \u00d8istein Sandst\u00e5 Jacobsen V\u00e5r ref.: 20918 DERES REF. 2025/11529 \u2013 KOMMENTARER TIL KLAGE \u2013 GBNR. 119/325 I BERGEN KOMMUNE \u2013 HOLTA\u00c5SEN 14 Stiegler Advokatfirma AS v/ undertegnede bist\u00e5r som kjent Hogne Overaa og Knut Hagelien i ovennevnte sak. Byr\u00e5d for byutvikling har i vedtak av 14. februar 2025 gitt tillatelse til oppf\u00f8ring av tomannsbolig p\u00e5 gbnr. 119/325 i Bergen kommune. Vedtaket ble p\u00e5klaget av eierne av gbnr. 119/325 (Mats- Ove Leirv\u00e5g og Ingrid Hope Leirv\u00e5g) den 9. mars 2025. Vi ble orientert om klagen gjennom kommunens brev av 10. mars. P\u00e5 vegne av v\u00e5re klienter innsendes herved deres rettidige kommentarer til klagen. Det bes om at kommunen ikke tar klagen til f\u00f8lge. 1 KORT OM KLAGEGRUNNENE Fra klagen gjengis f\u00f8lgende hovedbegrunnelse: \u00abI nabomerknad fra Litleholten 13 har vi klaget p\u00e5 plasseringen av bygget i terrenget. Terrenget det skal bygges i er skr\u00e5tt, men det er valgt en l\u00f8sning der begge boligene er plassert i samme h\u00f8yde. Dette medf\u00f8rer at terrenget ned mot v\u00e5r tomt heves med 1 meter ved hjelp av st\u00f8ttemur. Bygget blir dermed mer dominerende enn n\u00f8dvendig. Vi har ogs\u00e5 kommentert at dette medf\u00f8rer at kveldssolen v\u00e5r forsvinner, selv om dette ikke var hovedargumentet. Vi har p\u00e5pekt av plasseringen av bolig 1 ikke er godt tilpasset til terrenget det skal bygges i. ... Senkes bolig 1 ned til dagens terrengniv\u00e5 blir det vesentlig mindre dominerende for omkringliggende bebyggelse. I utgangspunktet er det plassering av bygget vi har klaget p\u00e5. Vi kan ikke se at dette er blitt vurdert hverken av utbygger eller Byr\u00e5d. Det er kun solforholdet som er blitt kommentert. Her har ikke v\u00e5re innspill blitt vurdert. Vi ber om at v\u00e5re merknader i saken tas til f\u00f8lge, hvor en tillatelse til \u00e5 bygge gis mot at bolig 1 blir plassert i henhold til dagens terrengh\u00f8yde.\u00bb Stiegler Advokatfirma AS | Fortunen 1 | 5013 Bergen T: 55 21 54 00 | | post@stiegler.no Org. nr. NO 919 177 519 | Tilsluttet Eurojuris Norge / Eurojuris International | stiegler.no | MNA 2 TILTAKSHAVER SINE KOMMENTARER TIL KLAGEN 2.1 Rettslig utgangspunkt Det f\u00f8lger av plan- og bygningsloven (PBL) \u00a7 29-4 f\u00f8rste ledd at ethvert tiltak sin plassering skal godkjennes av kommunen. Godkjenning etter bestemmelsen er begrenset til byggverkets plassering p\u00e5 tomten, og gir ikke hjemmel til \u00e5 avsl\u00e5 en s\u00f8knad. Bestemmelsen gir en s\u00e5kalt \u201dbetinget avslagsgrunn\u201d, noe som inneb\u00e6rer at kommunen m\u00e5 vise til en alternativt plassering dersom den finner at oms\u00f8kt plassering ikke kan godkjennes. Det er imidlertid en h\u00f8y terskel for \u00e5 kunne ta bestemmelsen i bruk. Dette er tydelig lagt til grunn i Kommunal- og moderniseringsdepartementet sitt rundskriv H-8/15, hvor det gis retningslinjer for praktiseringen av PBL \u00a7 29-4. \u00abTiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f. eks. naboeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \u00abkan\u00bb-skj\u00f8nnet etter plan- og bygningsloven \u00a7 29-4 f\u00f8rste ledd (fritt skj\u00f8nn). I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk\u00bb. [V\u00e5r utheving] 2.2 V\u00e5r vurdering Klager anf\u00f8rer prinsipalt at tomannsboligens plassering gj\u00f8r at bygget er for dominerende og for d\u00e5rlig tilpasset eksisterende terreng. Det kan ogs\u00e5 synes som om klargerne mener at plassering og terrengtilpasning ikke har v\u00e6rt behandlet av kommunen. Et slikt utgangspunkt er grunnleggende feil. Tiltakets visuelle kvaliteter og forholdet til plan- og bygningsloven \u00a7 29-2 har v\u00e6rt et gjennomg\u00e5ende tema i denne saken. S\u00e6rlig n\u00e5r det gjelder de oms\u00f8kte forst\u00f8tningsmurene, har terrengtilpasning og visuelle kvaliteter v\u00e6rt omtalt og vurdert. Det vises her til undertegnede sin klage av 26. september 2024. Under prosjektering av tiltaket har v\u00e5re klienter og ansvarlig s\u00f8ker hatt stort fokus p\u00e5 god terrengtilpasning, og et \u00f8nske om minst mulig terrenginngrep. Av hensyn til omgivelsene har en \u00f8nsket begrense tilfylling og oppbygging av tomten, noe som har resultert i at boligene i stor grad er plassert inn den \u00f8vre delen av tomtens terreng. Sp\u00f8rsm\u00e5let om terrengtilpasning har ogs\u00e5 v\u00e6rt vurdert av byr\u00e5den, som i sin saksfremstilling konkluderer slik: \u00abByr\u00e5den vurderer at nybygget i seg sj\u00f8lv har ei tiltalande utforming. Oppdelinga i to separate einingar gir eit luftig og lite massivt inntrykk. Det flate taket bidrar til at nybygget gir eit mindre dominerande uttrykk enn ved tradisjonell takutforming. N\u00e5r det gjeld tiltaket sine forst\u00f8tningsmurar, er byr\u00e5den einig med klagaren i at desse vil framst\u00e5 relativt lave og lite dominerande.\u00bb Det konkluderes alts\u00e5 med oppdeling i to separate enheter gir et \u00abluftig og lite massivt inntrykk\u00bb. Disse uttalelsene kan vanskelig forst\u00e5s p\u00e5 en annen m\u00e5te enn byggene ikke fremst\u00e5r som dominerende, og at terrengtilpasningen dermed ogs\u00e5 er god. Tiltakshaver kan ikke se at plassering av bolig 1 p\u00e5f\u00f8rer klagerne en \u00abbetydelig ulempe\u00bb. Klager vil miste noe ettermiddags- og kveldssol i sommerhalv\u00e5ret p\u00e5 den nord\u00f8stlige delen av sin eiendom. Som vist over er det imidlertid en sv\u00e6rt h\u00f8y terskel for at en nabo kan bli h\u00f8rt med at tap av sol utgj\u00f8r en betydelig ulempe. Reduksjon av solforholdene er heller ikke anf\u00f8rt \u00e5 v\u00e6re avgj\u00f8rende fra klager, jf. klagen. 2 Oms\u00f8kte eiendom er avsatt til Byfortettingssone i Kommuneplanens arealdel (KPA), og det er da h\u00f8yst p\u00e5regnelig for naboer at eiendommen blir utbygget og foretettet. I omr\u00e5det rundt eiendommen har det de siste \u00e5rene funnet sted betydelig fortetting i form av nye boliger, noe som ogs\u00e5 har v\u00e6rt synlig for klager. Klager sin anf\u00f8rsel om at boligen tar sol og derfor m\u00e5 senkes i terrenget, har v\u00e6rt gjennomg\u00e5ende i hele byggesaken. Merknaden ble sendt inn allerede i forbindelse med nabovarslingen og har v\u00e6rt kommentert av ansvarlig s\u00f8ker, bygningsmyndighetene, fagetaten og Byr\u00e5den. Sistnevnte skriver i sin saksfremstilling f\u00f8lgende: \u00abLitleholten 13 blir ber\u00f8rt av tiltaket m.a. ved at eigedomen vil miste noko ettermiddags- og kveldsol i sommarhalv\u00e5ret. Byr\u00e5den meiner likevel at dette er ein p\u00e5rekneleg f\u00f8lgje av at bustaden ligg i byfortettingssone, der kommuneplanen opnar for relativt intensiv \u00abeplehagefortetting\u00bb. ... Slik byr\u00e5den vurderer det, er tiltaket i dette tilfellet innanfor det p\u00e5reknelege for omr\u00e5det og fell dermed ikkje innunder kategorien \u00abbetydeleg ulempe\u00bb. Dette viser med all tydelighet at sp\u00f8rsm\u00e5let om tap av sol har v\u00e6rt grundig behandlet i kommunens saksbehandling. Det skal ogs\u00e5 understrekes at den nye boligen er plassert mer 4 meter fra nabogrense, og ivaretar b\u00e5de KPA og PBL sine krav til byggeh\u00f8yder. Det er etter dette Overaa/Hagelien sin klare oppfatning at verken byggets plassering eller tapet av noe kveldssol kvalifiserer som en \u00abbetydelig ulempe\u00bb, og det er derfor ikke hjemmel til \u00e5 senke h\u00f8ydeplasseringen til bolig 1. 2.3 Videre saksgang P\u00e5 vegne av v\u00e5re klienter vil vi avslutningsvis bemerke at PBL \u00a7 29-4 etter sin ordlyd angir klart og direkte at vurdering og godkjenning av et byggverks h\u00f8yde og plassering ligger til kommunen. Vurderingene etter bestemmelsen er underlagt kommunens frie skj\u00f8nn, noe som i denne konkrete saken har gitt rom for b\u00e5de faglige og lokalpolitiske vurderinger. Dersom klagen ender opp hos Statsforvalteren vil vi minne om at organet ved behandlingen av saken skal legge stor vekt p\u00e5 hensynet til det kommunale selvstyret, jf. forvaltningsloven (FVL) \u00a7 34. 3 OPPSUMMERT Overaa/Hagelien kan ikke se at kommunen har rettslig grunnlag for \u00e5 senke bolig 1 ned til dagens terrengniv\u00e5. Det bes derfor om at klagen ikke tas til f\u00f8lge. Ta gjerne kontakt dersom dere har sp\u00f8rsm\u00e5l eller behov for ytterligere opplysninger i sakens anledning. :::: Med vennlig hilsen Stiegler Advokatfirma AS \u00d8istein Sandst\u00e5 Jacobsen advokat | partner oj@stiegler.no | +4792841827 3 "
}