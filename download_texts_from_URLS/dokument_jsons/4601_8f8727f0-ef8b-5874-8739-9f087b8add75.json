{
  "dokument_id": "8f8727f0-ef8b-5874-8739-9f087b8add75",
  "doc_type": "case_presentation",
  "kommune": 4601,
  "tittel": "S\u00f8knad om tilleggsbevilgning: HMM Helsehjelp Ukraina",
  "url": "https://bergen.kommune.no/politikere-utvalg/api/fil/bk360/11416926/Framstilling-Soknad-om-tilleggsbevilgning-HMM-Helsehjelp-Ukraina",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/277397-16 S\u00f8knad om tilleggsbevilgning: HMM Helsehjelp Ukraina Hva saken gjelder: Bergensinitiativet HMM Helsehjelp Ukraina har siden den russiske fullskala-invasjonen i Ukraina bidratt med medisinsk helsehjelp og utstyr til ukrainske sykehus, barnehjem og den ukrainske saniteten, herunder blant annet flere mobile operasjonsstuer og tannklinikker og evakueringskj\u00f8ret\u00f8y, til en verdi av mer enn 150 millioner kroner. HMM Helsehjelp Ukraina er organisert som en ideell stiftelse og opereres med kr. 0,- i administrasjons- og innsamlingskostnader. Alle innsamlede midler g\u00e5r uavkortet til form\u00e5let. N\u00e5 som krigen fortsetter med uforminsket styrke, \u00f8ker omfanget av krigsskadde. HMM Helsehjelp Ukraina er avhengig av tilskudd fra det offentlige, og donasjoner fra private og bedrifter. HMM Helsehjelp Ukraina s\u00f8ker Bergen kommune om kroner 100 000 i st\u00f8tte som bidrag til blant annet nye mobile operasjonsstuer under bakken ved frontlinjen. \u00d8konomiske konsekvenser: Tilskuddet dekkes over byr\u00e5dets tilleggsbevilgningskonto. Det er bevilget kroner 2 000 000 til tilleggsbevilgningskontoen for 2024. Per n\u00e5 er det bevilget kroner 667 277 fra kontoen, og det st\u00e5r igjen kroner 1 332 723. Byr\u00e5dleders vurdering og anbefaling/konklusjon: I snart tre \u00e5r har det p\u00e5g\u00e5tt en brutal angrepskrig p\u00e5 v\u00e5rt egent kontinent, en virkelighet vi ikke trodde vi skulle se i Europa i det 21. \u00e5rhundre. Gjennom \u00e5 sikre n\u00f8dvendig medisinsk utstyr og frakte det til de som trenger det mest i Ukraina, har HMM Helsehjelp Ukraina vist en solidaritet og handlekraft som vi i Bergen kan v\u00e6re stolte av. Ukraina trenger v\u00e5r hjelp, og Bergen kommune har siden krigens start v\u00e6rt tydelig i sitt \u00f8nske om \u00e5 hjelpe ukrainere. Byr\u00e5dsleder anbefaler derfor \u00e5 im\u00f8tekomme s\u00f8knaden med oms\u00f8kte bel\u00f8p kroner 100 000,-. Vedtakskompetanse: I henhold til byr\u00e5dets fullmakter \u00a7 16.1, vedtatt av bystyret 16. desember 2020 i sak 378/20 og gjeldende budsjettfullmakter, pkt. 2.2.f Tilleggsbevilgninger og fordeling av sentrale avsetninger, kan byr\u00e5det vedta tilleggsbevilgninger p\u00e5 alle tjenesteomr\u00e5der. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5det bevilger kr. 100 000, - til HMM Helsehjelp Ukraina over tilleggsbevilgningskontoen, art 147010/tjeneste 18090, med overf\u00f8ring til art 147011/ tjeneste 28530 diverse tilskudd der utgiftene belastes 1 Dato: 12. november 2024 Christine B. Meyer - Byr\u00e5dsleder Dokumentet er godkjent elektronisk. Vedlegg: S\u00f8knad om st\u00f8tte til HMM Helsehjelp Ukraina 2 "
}