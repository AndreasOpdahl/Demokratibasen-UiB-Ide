{
  "dokument_id": "8386e885-1cff-50bb-b854-07c6fc834f8a",
  "doc_type": "case_attachment",
  "kommune": 5501,
  "tittel": "Vedlegg 1 - Kontrollutvalgets sak 96/23- Saksfremlegg",
  "url": "https://innsyn.tromso.kommune.no/application/getMoteDokument?dokid=2001573579",
  "tekst": " K-Sekretariatet Utvalg: Saksnummer: M\u00f8tedato: Saksbehandler: Kontrollutvalget i Troms\u00f8 96/2023 14.12.2023 Berit P Pedersen kommune FORVALTNINGSREVISJONSRAPPORT -KVALITET I NAV/SOSIALTJENESTEN Innstilling: Kontrollutvalget r\u00e5r kommunestyret treffe slikt vedtak: 1 Kommunestyret viser til funn og konklusjoner i forvaltningsrevisjonsrapporten \u00abKvalitet i NAV/Sosialtjenesten\u00bb. 2 Kommunestyret ber kommunedirekt\u00f8ren gi kontrollutvalget en skriftlig redegj\u00f8relse over planlagte og gjennomf\u00f8rte tiltak for \u00e5 im\u00f8tekomme revisors anbefalinger i rapporten om \u00e5 \u2022 utarbeide et samlet internkontrolldokument der virksomhetens hovedoppgaver, m\u00e5l og organisering fremg\u00e5r. Dokumentet b\u00f8r gj\u00f8res tilgjengelig for de ansatte og oppdateres ved behov. \u2022 utvikle tilfredsstillende rutiner og praksis for registrering og oppf\u00f8lging av faglige avvik i Sosialtjenesten. Det anbefales videre at det gj\u00f8res bruk av funn og resultater fra slike prosesser til utvikling og forbedring i tjenesten. \u2022 gjennomf\u00f8re systematiske risiko- og s\u00e5rbarhetsanalyser i virksomheten. \u2022 treffe tiltak for \u00e5 sikre at alle innkomne s\u00f8knader om \u00f8konomisk sosialhjelp, samt klagesaker, behandles uten ugrunnet opphold \u2022 treffe tiltak for \u00e5 sikre at det sendes forel\u00f8pig svar i tr\u00e5d med regelverket i alle relevante tilfeller \u2022 stille vilk\u00e5r om aktivitet i alle tilfeller der s\u00f8ker er under 30 \u00e5r, og s\u00f8rge for \u00e5 dokumentere vurderingene i de tilfellene der det ikke stilles vilk\u00e5r om aktivitet 3 Svarfrist settes til 31.mai 2024. Saken gjelder: Fremleggelse av forvaltningsrevisjonsrapport - Kvalitet i NAV/Sosialtjenesten Vedlegg til saken: A: Trykte vedlegg: 1. Forvaltningsrevisjonsrapport av 20.11.2023 - unntatt off. jf. off.lova s 24, 3.ledd. I Saksutredning: Sakens bak runn: Kontrollutvalget godkjente i sak 6/23 i m\u00f8te 26.01.2023 prosjektskisse for forvaltningsrevisjon -Kvalitet i NAV/sosialtjenesten. Problemstilling: I denne rapporten belyses f\u00f8lgende problemstillinger: I Har Troms\u00f8 kommune etablert internkontroll i NAV/sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med regelverket? 2 Er Troms\u00f8 kommunes behandling av saker om \u00f8konomisk sosialhjelp i samsvar med gjeldende krav til a) saksbehandlingstid b) begrunnelse og utforming av vedtak c) behandling av klager d) bruk av vilk\u00e5r om aktivitetsplikt for mottakere under 30 \u00e5r 3 Har Troms\u00f8 kommune utarbeidet rutiner og systemer for \u00e5 forebygge, h\u00e5ndtere og f\u00f8lge opp hendelser ved vold og trusler ved NAV/sosialtjenesten i tr\u00e5d med sentrale krav i lov og forskrift? Il Ra ortens funn o konklus\u2022oner: Fra ra orten fremkommer: Rapportens. 19 Internkontroll Revisors vurdering av de utlede revisjonskriteriene tilsier at Troms\u00f8 kommune ved sosialavdelingen har utviklet flere rutiner og prosedyrer med henblikk p\u00e5 \u00e5 sikre regeletterlevelse i virksomheten. Det er s\u00e6rlig grunn til \u00e5 vektlegge sosialavdelingens systematiske rutiner for kontroll av alle vedtak samt gjennomf\u00f8ring av en m\u00e5nedlig internkontroll. Under problemstillingen om internkontroll er det ogs\u00e5 grunn til \u00e5 legge vekt p\u00e5 funn og vurderinger gjort under problemstillingen som gjelder den konkrete saksbehandlingen i avdelingen. Blant annet viser revisors funn en i stor grad tilfredsstillende praksis for saksbehandlingstid samt innhold i og begrunnelse av vedtak. V\u00e5re funn fra unders\u00f8kelse av klagesaksbehandlingen i avdelingen er ogs\u00e5 relevante for vurderingen av problemstillingen, blant annet funn som viser at Statsforvalteren i alle de unders\u00f8kte tilfellene har stadfestet NAV Troms\u00f8 sine vedtak. Dette er funn som kan indikere en stor grad av regeletterlevelse i sosialavdelingens saksbehandling. Det er likevel grunn til \u00e5 understreke at revisors unders\u00f8kelser av konkrete saker baserer seg p\u00e5 stikkpr\u00f8ver, ikke en fullstendig gjennomgang av saksbehandlingen i alle saker. P\u00e5 bakgrunn av de funn og vurderinger som er vist til ovenfor, er revisors konklusjon p\u00e5 problemstillingen at Troms\u00f8 komme i stor grad har etablert internkontroll i NAV/Sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med regelverket. 2 I konklusjonen gis det trekk for at sosialavdelingen ikke har etablert tilstrekkelige rutiner eller praksis for melding av faglige avvik i kommunens avvikssystem. Det vektlegges ogs\u00e5 at det ikke er rutiner for gjennomf\u00f8ring av systematiske risiko- og s\u00e5rbarhetsanalyser. Revisors vurderer dette som svakheter i avdelingens internkontroll. Rapporten s. 25-26 Saksbehandling Revisors funn og vurderinger ovenfor indikerer at Troms\u00f8 kommunes behandling av saker om \u00f8konomisk sosialhjelp i mange, men ikke alle, tilfeller skjer uten ugrunnet opphold. V\u00e5re funn indikerer videre at vedtakene i slike saker utformes i tr\u00e5d med forvaltningslovens krav til vedtaket samt begrunnelse for det. N\u00e5r det gjelder kommunens behandling av klager p\u00e5 avslag om \u00f8konomisk sosialhjelp, indikerer v\u00e5re funn av saksbehandlingen i mange tilfeller tar for lang tid - sett i forhold til forvaltningslovens krav om saksbehandling uten ugrunnet opphold. Endelig indikerer v\u00e5re funn at kommunens behandling av saker om \u00f8konomisk sosialhjelp i mange, men ikke alle, tilfeller tilfredsstiller regelverkets krav om bruk av vilk\u00e5r om aktivitetsplikt for sosialhjelpsmottakere under 30 \u00e5r. P\u00e5 bakgrunn av disse vurderingene finner vi grunn til \u00e5 treffe f\u00f8lgende konklusjoner p\u00e5 problemstillingene: \u2022 Troms\u00f8 kommunes behandling av saker om \u00f8konomisk sosialhjelp er i de fleste, men ikke alle, tilfeller i samsvar med gjeldende krav til saksbehandlingstid. \u2022 Troms\u00f8 kommunes behandling av saker om \u00f8konomisk sosialhjelp er fullt ut i samsvar med gjeldende krav til begrunnelse og utforming av vedtak. \u2022 Troms\u00f8 kommunes behandling av saker om \u00f8konomisk sosialhjelp er i flere, men ikke alle, saker i samsvar med gjeldende krav til behandling av klager. \u2022 Troms\u00f8 kommunes behandling av saker om \u00f8konomisk sosialhjelp er i de fleste, men ikke alle, tilfeller i samsvar med gjeldende krav til bruk av vilk\u00e5r om aktivitetsplikt for mottakere under 30 \u00e5r. Revisors vurderinger og konklusjoner knytter seg utelukkende til de unders\u00f8kte sakene. Det er likevel sannsynlig at funnene fra stikkpr\u00f8vekontrollen gir klare indikasjoner p\u00e5 den generelle saksbehandlingspraksisen i sosialavdelingen. Rapporten s.36 Forebygging, h\u00e5ndtering og oppf\u00f8lging av hendelser med vold og trusler mot ansatte Revisor har unders\u00f8kt hvilke systemer, rutiner, planer og iverksatte tiltak NAV Troms\u00f8 har for \u00e5 forebygge, h\u00e5ndtere og f\u00f8lge opp hendelser ved vold og trusler mot ansatte. Funn fra v\u00e5re unders\u00f8kelser indikerer at det er iverksatt flere konkrete sikkerhetstiltak ved NAV-kontoret, og at det er utarbeidet rutinebeskrivelser og overordnet planverk knyttet til de ansattes sikkerhet. Ved ansettelse av en dedikert sikkerhetsansvarlig er ansvaret for sikkerheten ved kontoret tydelig definert og plassert. Revisors funn indikerer at NAV Troms\u00f8 har utarbeidet en praksis for melding, gjennomgang og oppf\u00f8lging av registrerte avvik knyttet til vold og trusler mot ansatte. Disse rutinene fremst\u00e5r som systematiske ved at meldte avvik gjennomg\u00e5s ukentlig. Ved gjennomgang og oppf\u00f8lging av meldte avvik f\u00e5r NAV et kunnskapsgrunnlag som bidrar til \u00e5 kartlegge farer og problemer og vurdere risiko for hendelser ved vold og trusler. Slik kartlegging gj\u00f8res ogs\u00e5 ved risiko- og 3 s\u00e5rbarhetsanalyser gjennomf\u00f8rt b\u00e5de internt og av eksterne. Revisors vurdering er f\u00f8lgelig at Troms\u00f8 kommune v/sosialavdelingen har oppfylt revisjonskriteriet om \u00e5 kartlegge farer og problemer i virksomheten, og p\u00e5 bakgrunn av dette vurdere risiko for hendelser ved vold og trusler mot ansatte. Det er dokumentert at det p\u00e5 bakgrunn av slik kartlegging iverksettes tiltak for \u00e5 forebygge slike hendelser. Eksempler p\u00e5 slike tiltak er fysisk og telefonisk utestengelse, vedtak om to ansatte i samtaler, og politianmeldelse. Andre eksempler er utforming av samtalerom. Slike tiltak er iverksatt p\u00e5 bakgrunn av at det er avdekt en risiko for at u\u00f8nskede hendelser kan forekomme. I tillegg til de konkrete sikkerhetstiltakene som det er gjort rede for i kapitlene ovenfor, er det ogs\u00e5 dokumentert at NAV Troms\u00f8 har innarbeidet rutiner og prosedyrebeskrivelser knyttet til de ansattes sikkerhet i overordnet planverk. Dette er blant annet lokal sikkerhetsinstruks, evakueringsplan og beredskapsplan. Ansatte gj\u00f8res kjent med prosedyrer og rutiner gjennom blant annet oppl\u00e6ring tidlig i ansettelsesforholdet og tiltakskort som er fysisk tilgjengelig p\u00e5 kontoret. P\u00e5 bakgrunn av disse funnene er det revisors vurdering at Troms\u00f8 kommune v/sosialavdelingen ogs\u00e5 har oppfylt revisjonskriteriene om \u00e5 utarbeide planer og tiltak for \u00e5 redusere risiko for hendelser ved vold og trusler mot ansatte, og \u00e5 iverksette tiltak for \u00e5 avdekke, rette opp og forebygge hendelser ved vold og trusler mot ansatte. P\u00e5 bakgrunn av at de utledede revisjonskriteriene er vurdert som oppfylt, er revisors konklusjon p\u00e5 problemstillingen at Troms\u00f8 kommune har utarbeidet rutiner og systemer for \u00e5 forebygge, h\u00e5ndtere og f\u00f8lge opp hendelser ved vold og trusler ved NAV/Sosialtjenesten i tr\u00e5d med sentrale krav i lov og forskrift. Det er likevel grunn til \u00e5 p\u00e5peke enkelte forhold som sikkerhetsansvarlig har gitt informasjon om, og som indikerer at det ogs\u00e5 er et potensiale for \u00e5 forbedre slike rutiner og systemer. Dette er blant annet informasjonen om at konstruksjonsmessige forhold ved NAV- kontoret, og det faktum at bygget er definert som verneverdig, blant annet begrenser mulighetene for \u00e5 etablere flere h\u00f8ysikkerhetsrom og tilfluktsrom som det er vurdert at det er behov for. Ill Kommunedirekt\u00f8rens merknader til funn o konklus\u2022oner: Rapporten s.37 If\u00f8lge RSK 001 Standard for forvaltningsrevisjon skal revisor sende et utkast til rapport fra forvaltningsrevisjonen til uttalelse til kommunedirekt\u00f8ren. Vi sendte rapporten til kommunedirekt\u00f8ren for slik uttalelse 19.10.2023. Vi fikk 14.11.2023 f\u00f8lgende tilbakemelding fra seksjonsleder ved Seksjon for velferd, arbeid og inkludering: \u00abV\u00e5r tilbakemelding er at vi ikke har noen innvendinger til rapporten. Den gir etter v\u00e5r vurdering et riktig bilde av situasjonen\u00bb. IV Revis'onens anbefalin er: Rapportens. 38 4 P\u00e5 bakgrunn av de funn, vurderinger og konklusjoner som fremg\u00e5r av rapporten, har revisor funnet grunn til \u00e5 formulere f\u00f8lgende anbefalinger. Troms\u00f8 kommune v/ NAV anbefales \u00e5: \u2022 utarbeide et samlet internkontrolldokument der virksomhetens hovedoppgaver, m\u00e5l og organisering fremg\u00e5r. Dokumentet b\u00f8r gj\u00f8res ti/gjengelig f o r de ansatte og oppdateres ved behov. \u2022 utvikle tilfredsstillende rutiner og praksisf o r registrering og oppf\u00f8lging av faglige avvik i Sosialtjenesten. Det anbefales videre at det gj\u00f8res bruk av f u n n og resultater fra slike prosesser til utvikling og forbedring i tjenesten. \u2022 gjennomf\u00f8re systematiske risiko- og s\u00e5rbarhetsanalyser i virksomheten. \u2022 treffe tiltakfor \u00e5 sikre at alle innkomne s\u00f8knader om \u00f8konomisk sosialhjelp, samt klagesaker, behandles uten ugrunnet opphold \u2022 treffe tiltak f o r \u00e5 sikre at det sendesforel\u00f8pig svar i tr\u00e5d med regelverket i alle relevante tilfeller \u2022 stille vilk\u00e5r om aktivitet i alle tilfeller der s\u00f8ker er under 30 \u00e5r, og s\u00f8rge f o r \u00e5 dokumentere vurderingene i de tilfellene der det ikke stilles vilk\u00e5r om aktivitet V. Sekretariatets vurderin Innledende merknader Hovedinntrykket er at rapporten gir svar p\u00e5 de problemstillinger som kontrollutvalget \u00f8nsket \u00e5 belyse. K-Sekretariatet har ingen merknader til rapportens funn og konklusjoner, og slutter seg til revisors vurderinger og anbefalinger. K-Sekretariatet registrerer at kommunedirekt\u00f8rens i sin uttalelse til rapporten ikke hadde noen innvendinger til rapporten. Den gir etter kommunedirekt\u00f8rens vurdering et riktig bilde av situasjonen. Vurderinger: Sekretariatet \u00f8nsker \u00e5 trekke frem noen viktige l\u00e6ringspunkter etter denne revisjonen. Internkontroll Sekretariatet merker seg at revisors konklusjon er at Troms\u00f8 kommune i stor grad har etablert internkontroll i NAV/Sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med gjeldende regelverk. Konklusjonen baserer seg p\u00e5 revisors funn som i stor grad viser tilfredsstillende praksis for saksbehandlingstid samt innhold i og begrunnelse av vedtak. K- Sekretariatet merker seg at revisor konkluderer med at sosialavdelingen ikke har etablert tilstrekkelige rutiner eller praksis for melding av faglige avvik i kommunens avvikssystem. Her vektlegges ogs\u00e5 at det ikke er rutiner for gjennomf\u00f8ring av systematiske risiko- og s\u00e5rbarhetsanalyser. Disse funnene b\u00f8r v\u00e6re klare l\u00e6ringspunkter og det anbefales at NAV/sosialtjenesten f\u00e5r p\u00e5 plass rutiner slik at faglige avvik blir meldt/lagt inn i kommunens avvikssystem. Og avdelingen m\u00e5 ogs\u00e5 arbeide med \u00e5 f\u00e5 p\u00e5 plass rutiner for gjennomf\u00f8ring av systematiske risiko og s\u00e5rbarhetsanalyser. 5 Saksbehandling Gjennomf\u00f8rte unders\u00f8kelser i denne rapporten viser at Troms\u00f8 kommunes behandling av saker om \u00f8konomisk sosialhjelp i de fleste, men ikke alle tilfeller er i samsvar med gjeldende krav til saksbehandlingstid. I rapporten kommer det ogs\u00e5 frem at Troms\u00f8 kommunes behandling av saker om \u00f8konomisk sosialhjelp er i flere, men ikke alle, saker i samsvar med gjeldende krav til behandling av klager. Unders\u00f8kelsen viser ogs\u00e5 at Troms\u00f8 kommunes behandling av saker om \u00f8konomisk sosialhjelp er i de fleste, men ikke alle tilfeller i samsvar med gjeldende krav til bruk av vilk\u00e5r om aktivitetsplikt for mottakere under 30 \u00e5r. K-Sekretariatet anbefaler at kommunen jobber med rutinene sine slik at alle innkomne s\u00f8knader om \u00f8konomisk sosialhjelp, samt klagesaker blir behandlet uten ugrunnet opphold. Kommunen m\u00e5 ogs\u00e5 p\u00e5se at det stilles vilk\u00e5r i tilfeller der s\u00f8ker er under 30 \u00e5r, og kommunen m\u00e5 dokumentere alle sine vurderinger i de tilfellene der de velger \u00e5 ikke stilles vilk\u00e5r om aktivitetsplikt. Forebygging, h\u00e5ndtering og oppf\u00f8lging av hendelser med vold og trusler mot ansatte I rapporten kommer det frem at Troms\u00f8 kommune v/sosialavdelingen har iverksatt flere konkrete sikkerhetstiltak ved NAV-kontoret. Unders\u00f8kelsen viser at det er utarbeidet rutinebeskrivelser og overordnet planverk knyttet til de ansattes sikkerhet. K-Sekretariatet registrerer at det er ansatt en dedikert sikkerhetsansvarlig og ansvaret for sikkerheten ved kontoret er tydelig definert og plassert. Det er positivt at det er utarbeidet en praksis for melding, gjennomgang og oppf\u00f8lging av registrerte avvik knyttet til vold og trusler mot ansatte. Unders\u00f8kelsen viser ogs\u00e5 at det er utarbeidet sikkerhetsinstruks, evakueringsplan og beredskapsplan og revisor konkluderer med at Troms\u00f8 kommune v/sosialavdelingen har oppfylt revisjonskriteriene om \u00e5 utarbeide planer og tiltak for \u00e5 redusere risiko for u\u00f8nskede hendelser. Revisor ser likevel at det er grunn til \u00e5 p\u00e5peke enkelte forhold som sikkerhetsansvarlig har gitt informasjon om, og som indikerer at det ogs\u00e5 er et potensiale for \u00e5 forbedre rutiner og systemer. Det er avdekket konstruksjonsmessige forhold ved NAV- kontoret som ikke er tilfredsstillende da bygget er definert som verneverdig. Da bygningen er verneverdig begrenser dette mulighetene for \u00e5 etablere flere h\u00f8ysikkerhetsrom og tilfluktsrom som er vurdert at det er behov for. Oppsummering: Rapporten viser at Troms\u00f8 kommune i stor grad har etablert internkontroll i NAV/sosialtjenesten for \u00e5 p\u00e5se at saker om \u00f8konomisk sosialhjelp behandles i tr\u00e5d med regelverket. Saksbehandlingen om \u00f8konomisk sosialhjelp er i de fleste, men ikke alle, tilfeller i samsvar med gjeldende krav til saksbehandlingstid. Troms\u00f8 kommunes behandling av saker om \u00f8konomisk sosialhjelp er i flere, men ikke alle, saker i samsvar med gjeldende krav til behandling av klager. Og kommunens behandling av saker om \u00f8konomisk sosialhjelp er i de fleste, men ikke alle, tilfeller i samsvar med gjeldende krav til bruk av vilk\u00e5r om aktivitetsplikt for mottakere under 30 \u00e5r. Det er utarbeidet rutinebeskrivelser og overordnet planverk knyttet til de ansattes sikkerhet og en praksis for melding, gjennomgang og oppf\u00f8lging av registrerte avvik knyttet til vold og trusler mot ansatte. Unders\u00f8kelsen viser ogs\u00e5 utarbeidet sikkerhetsinstruks, evakueringsplan og beredskapsplan ved NAV/Sosialtjenesten. Revisjonen har i denne rapporten gitt flere anbefalinger som K-Sekretariatet slutter seg til. VI Forsla til vedtak 6 Form\u00e5let med en forvaltningsrevisjon er blant annet l\u00e6ring. Kontrollutvalget b\u00f8r derfor r\u00e5 kommunestyret \u00e5 be kommunedirekt\u00f8ren melde tilbake p\u00e5 planlagte og gjennomf\u00f8rte tiltak for \u00e5 im\u00f8tekomme revisjonens anbefalinger. K-Sekretariatet anser at revisjonens anbefalinger i rapporten er konkret og egnet til \u00e5 f\u00f8lges opp i ettertid. Saksfremlegget er ikke sendt kommunedirekt\u00f8ren for eventuelle merknader da kommunedirekt\u00f8ren allerede har f\u00e5tt anledning til \u00e5 komme med sin uttalelse til rapporten. Saken skal sluttbehandles i kommunestyret. Kom Rev NORD vil fremlegge rapporten i m\u00f8te. Bod\u00f8, den 04.12.2023 Berit P Pedersen seniorr\u00e5dgiver 7 "
}