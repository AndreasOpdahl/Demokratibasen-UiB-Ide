{
  "dokument_id": "cb357dd2-b8c8-50e6-9480-3191b7132945",
  "doc_type": "case_attachment",
  "kommune": 5501,
  "tittel": "Vedlegg 1 - Referat dr\u00f8ftingsm\u00f8te med arbeidstakerorganisasjonene 19.02.24",
  "url": "https://innsyn.tromso.kommune.no/application/getMoteDokument?dokid=2001631588",
  "tekst": " M\u00d8TEREFERAT, DR\u00d8FTINGSM\u00d8TE SEKSJON BARNEHAGER Tilstede: Maria Theresa Paulsen (r\u00e5dgiver barnehage), Berit Vassmyr (seksjonsleder barnehage) Camilla Ratama (UF), Torleif Nordbakk Forfall: (FF) og Maika Soleng (FF) Referent: Maria Theresa Paulsen M\u00f8tedato: 19.02.2024 Sak: Dr\u00f8ftingsm\u00f8te samisk barnehagetilbud i Troms\u00f8 kommune Dr\u00f8ftingsnotat med vedlegg var gjenstand for dr\u00f8ftingsm\u00f8tet. Form\u00e5l og prosess ble gjennomg\u00e5tt innledningsvis. Deltakerne fikk tilsendt sakens dokumentasjon p\u00e5 forh\u00e5nd. Kommentar fra Fagforbundet Forbundet har gjennomf\u00f8rt m\u00f8te med sine medlemmer i de kommunale samiskspr\u00e5klige barnehagetilbudene. Fagforbundet gir tilbakemelding p\u00e5 at det er viktig at de ansatte f\u00e5r informasjon, hvis/n\u00e5r det oppst\u00e5r endringer i saken. Det er viktig at de ansattes medbestemmelsesrett sikres i de ulike prosessene. Fagforbundet gir ogs\u00e5 tilbakemelding p\u00e5 at det er viktig for deres medlemmer at det samiske barnehage- og skoletilbudet er lokalisert i n\u00e6rheten av hverandre for ivaretakelse av samarbeidet. Tilbakemelding fra barnehageeier Barnehageeier vil sikre gode tiltak slik skissert i kst. sak 74/23, Det fremtidige samiskspr\u00e5klige barnehagetilbudet i Troms\u00f8. En samlokalisering vil ikke medf\u00f8re nedbemanninger. Kommentar fra Utdanningsforbundet Utdanningsforbundet er opptatt av at barnehageloven ivaretas. Situasjonen vil fortsatt v\u00e6re uforutsigbar. Hvis det viser seg at kommunen m\u00e5 iverksette pkt. 2 \u2013 en samlokalisering, hvem tar denne avgj\u00f8relsen? Det er viktig at medbestemmelsen lokalt ivaretas og at HMS-gruppen er i funksjon. Har barnehagen verneombud? Tilbakemelding fra barnehageeier For \u00e5 sikre forutsigbarhet er det viktig for barnehageeier \u00e5 samle tilbudene til ett tilbud. De samiske interessene \u00f8nsker \u00e5 beholde dagens to tilbud. Hvis pkt. 2 blir vedtatt vil administrasjonen vurdere og fatte beslutning om en samlokalisering hvis/n\u00e5r det blir behov. Barnehagen har lokalt verneombud. Kommentar fra Utdanningsforbundet Det vil v\u00e6re viktig \u00e5 sikre god medvirkning og involvering av de lokale tillitsvalgte og verneombudene hvis/n\u00e5r en samlokalisering iverksettes. Er bemanning- og pedagognormen ivaretatt i dag? Tilbakemelding fra barnehageeier Det er ansatt ny pedagog i begge tilbudene, men det driftes fremdeles med konstituerte pedagoger. To ansatte studerer til barnehagel\u00e6rere. En er ferdig n\u00e5 til v\u00e5ren og en v\u00e5r 2025. Kommentar fra Utdanningsforbundet Jf. siste punkt om finansiering av prosjektstilling som s\u00f8kes innarbeidet i Handlings- og \u00f8konomiplan 2025- 2028. Hva menes med dette punktet. Tilbakemelding fra barnehageeier Punktet omhandler finansiering av prosjektstilling for ivaretakelse av pkt. 3 og 4. Avdeling for oppvekst, utdanning og kultur har i dag ikke midler eller tilfredsstillende kompetanse for \u00e5 ivareta dette arbeidet. Partene er enig i forslag til endring av punktet: Finansiering av prosjektstilling for ivaretakelse av pkt. 3 og 4, s\u00f8kes innarbeidet i Handlings- og \u00f8konomiplan 2025-2028. Kommentar fra Fagforbundet Det vil v\u00e6re viktig at arbeidsgiver er ryddig i forkant av en sammensl\u00e5ing. Det m\u00e5 ogs\u00e5 tas med i betraktning at det ikke vil v\u00e6re noen kommunale ordin\u00e6re barnehager igjen p\u00e5 Mortensen ved en samlokalisering av det samiske barnehagetilbudet i Sj\u00f8mannsbyen. Dette kan bli s\u00e5rbart for et s\u00e5 stort omr\u00e5de med s\u00e5 mange barn, selv om det er mange private barnehager der. Tilbakemelding fra barnehageeier Dette er et omr\u00e5de med st\u00f8rst overkapasitet i dag. Barnehageeier er enig i denne s\u00e5rbarhetsvurderingen. Med vennlig hilsen Maria Theresa Paulsen R\u00e5dgiver, avdeling for oppvekst, utdanning og kultur tromso.kommune.notromso.kommune.no Side 1 av 2 "
}