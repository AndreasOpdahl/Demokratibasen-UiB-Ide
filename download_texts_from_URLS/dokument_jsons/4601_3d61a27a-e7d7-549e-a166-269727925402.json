{
  "dokument_id": "3d61a27a-e7d7-549e-a166-269727925402",
  "doc_type": "case_attachment",
  "kommune": 4601,
  "tittel": "Svar - Pensjonspremieavvik og likviditetsutfordringer for kommunene",
  "url": "https://bergen.kommune.no/politikere-utvalg/api/fil/bk360/12468510/Svar-Pensjonspremieavvik-og-likviditetsutfordringer-for-kommunene",
  "tekst": " Statssekret\u00e6ren Bergen kommune Postboks 7700 5020 BERGEN Deres ref V\u00e5r ref Dato 2024/172302 24/4132-4 4. april 2025 Svar - Pensjonspremieavvik og likviditetsutfordringer for kommunene Jeg viser til brev fra Bergen kommune av 10. februar 2025 med \u00f8nske om m\u00f8te om kommunenes \u00f8konomi og pensjonskostnader. Vi takker for henvendelsen. Problemstillingene dere tar opp er godt kjent for departementet, og vi ser det ikke som hensiktsmessig med et m\u00f8te. Departementet er godt kjent med den krevende \u00f8konomiske situasjonen i kommunene og f\u00f8lger utviklingen tett. Regjeringen tar situasjonen p\u00e5 st\u00f8rste alvor. Departementet er ogs\u00e5 godt kjent med ordningen for h\u00e5ndtering av pensjonskostnader i kommuneregnskapene, hvordan ordningen virker, hvilke fordeler og ulemper ordningen har og hvilke \u00f8konomiske effekter som ligger i ordningen. Jeg vil trekke frem fordelen med dagens system, som er at den bidrar til \u00e5 jevne ut pensjonskostnadene slik at de \u00f8konomiske rammene for kommunene blir mer stabile over tid. Dette er viktig av hensyn til at kommunene kan levere et godt og stabilt tjenestetilbud til sine innbyggere. Samtidig inneb\u00e6rer ordningen likviditetsmessige effekter for kommunene. Departementet f\u00f8lger utviklingen i premier, kostnader og premieavvik tett. Utviklingen i disse inng\u00e5r i grunnlaget for regjeringens utarbeidelse av det \u00f8konomiske opplegget for kommunesektoren i kommuneproposisjonen for 2026. I kommuneproposisjonen 2026 vil regjeringen gi en omtale av kommunesektorens pensjonskostnader. Dere stiller ogs\u00e5 sp\u00f8rsm\u00e5l om hjemmelen i kommuneloven \u00a7 14-15 tredje ledd for en kommune til \u00e5 etablere driftskreditt eller ta opp likviditetsl\u00e5n. Bestemmelsen oppstiller ikke noe vilk\u00e5r for \u00e5 ta opp slike l\u00e5n. De kan dermed etableres uavhengig av \u00e5rsaken til at likviditetsbehovet har oppst\u00e5tt. Det blir dermed opp til kommunen \u00e5 vurdere om Postadresse: Postboks 8112 Dep 0032 Oslo Kontoradresse: Akersg. 59 Telefon* 22 24 90 90 Org no.: 972 417 858 likviditetssituasjonen er slik at det er n\u00f8dvendig eller hensiktsmessig \u00e5 benytte driftskreditt eller ta opp likviditetsl\u00e5n. Med hilsen Emil Raaen Side 2 "
}