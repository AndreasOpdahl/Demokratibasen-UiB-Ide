{
  "dokument_id": "7fc11be8-1b67-5c4b-a052-cf3218548221",
  "doc_type": "case_attachment",
  "kommune": 4601,
  "tittel": "Fagnotat datert 29.01.2025",
  "url": "https://bergen.kommune.no/politikere-utvalg/api/fil/bk360/12012604/Fagnotat-datert-29-01-2025",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2025/10321-3 (Arbeidssted) Saksbehandler: Daniel Holm\u00e5s Aalerud Dato: 29.01.2025 Fra PBE Juss og tilsyn - Juridisk (Arbeidssted) KLAGE P\u00c5 43/245/0/0 VEDTAK: Midtunvegen 28. Klage p\u00e5 rammetillatelse etter omgj\u00f8ring Huseiernes Advokatkontor AS v/ adv. fullm. Johansson p\u00e5 vegne av Hvem klager? naboer Sura Mohammed Azis,Omar Saad Mahmoud Hikmat, Silje Trengereid Lien og Henning Andre Lien den 16.01.2025. Oppf\u00f8ring av rekkehus, 10 boenheter. Etablering av avkj\u00f8rsel. Tiltaket Riving av landbruksbygg. Utomhusanlegg, renovasjon og parkering. Vedtak datert 07.01.2025 gir tillatelse til tiltaket, samt dispensasjoner fra Vedtaket plankart for plassering av avkj\u00f8rsel og planbestemmelsene mht. parkeringsdekning. PlanID 16370000, Nesttun sentrum, frittliggende sm\u00e5husbebyggelse. KPA2018 viser eiendommen som byfortettingssone, bebyggelse og Planstatus anlegg. Klager er uenig i fagetatens vurderinger vedr. innvilgede dispensasjoner Klagegrunner og naboulemper, og fremmer ellers at vedtaket er utilstrekkelig grunngitt. Behov for ytterligere Nei saksbehandling ved eventuell omgj\u00f8ring Anbefalt vedtak Vedtak datert 07.01.2025 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Tiltaket er f\u00f8rst avsl\u00e5tt den 04.11.2022, da p\u00e5 grunn av bla. manglende avkj\u00f8ringstillatelse1. Vedtaket ble opphevet av Statsforvalteren den 02.05.2024, da tiltakshaver hadde innhentet slik tillatelse mens saken l\u00e5 til behandling hos Statsforvalteren. Saken ble da sendt i retur til kommunen for ny realitetsbehandling. Det ble fattet nytt vedtak om rammetillatelse den 13.09.2024. Dette vedtaket ble p\u00e5klaget, den 07.01.2025 ble vedtaket omgjort, omgj\u00f8ringen gjelder plassering av en trapp innenfor 4- metersgrensen mot nabo som framg\u00e5r av utsnitt til h\u00f8yre. Etter v\u00e5rt vedtak av 07.01.2025 er vedtak datert 13.09.2024 ellers uendret, men trappen som framg\u00e5r av kartutsnittet er avsl\u00e5tt, h\u00f8ydeforskjellen m\u00e5 l\u00f8ses med gangvei etablert p\u00e5 fast dekke. Vedtaket er igjen p\u00e5klaget den 16.01.2025. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling. Det er mottatt flere merknader. Gnr. 43, bnr. 1101 (Sura Mohammed Aziz og Omar Hikmat) fremmer at avkj\u00f8rselens plassering er trafikkfarlig. Det vises til at kapasiteten i tilkomstveien er d\u00e5rlig og nabo stiller seg negativ til dispensasjon fra regulert parkeringsdekning for \u00e5 hindre villparkering i gaten. Det fremmes ogs\u00e5 at tiltakets utnyttelse og omfang vil ha negative virkninger for n\u00e6rmilj\u00f8et gjennom nedbygging av gr\u00f8ntpreg og tap av eksisterende kulturmilj\u00f8. Det fremmes videre at tiltaket gir redusert bokvalitet p\u00e5 merknadshavers eiendom i form av innsyn. Gnr. 43, Bnr. 109 (Midtunvegen og Sandbrekketoppen velforening) fremmer at utbyggingen strider med str\u00f8kskarakteren, at tiltaket strider med tillatt utnyttelse av avkj\u00f8rselen, og at trafikkbelastningen som f\u00f8lger av tiltaket er vesentlig st\u00f8rre enn hva tilkomstveien t\u00e5ler. Gnr. 43, bnr.949 (Arve Midthun) fremmer at bygningene blir ruvende og vil stride med str\u00f8kskarakteren. Det fremmes at bygningene i tiltaket b\u00f8r f\u00e5 senket planeringsh\u00f8yde for \u00e5 avdempe denne virkningen. Gnr. 43, Bnr. 442 (\u00c5se Midthun Olsen) er negativ til \u00e5 fravike regulert parkeringsdekning, dette for \u00e5 hindre gateparkering i den sterkt belastede veien. Gnr. 43, bnr. 1102 (Toril Ingvaldsen og Carsten L. Christiansen) fremmer at tiltaket er utilstrekkelig nabovarslet. Det fremmes at tiltaket strider med regulert form\u00e5l, videre at tiltaket er avhengig av dispensasjon fra veglova. Det fremmes at tiltakets avkj\u00f8rsel vil skape farlige trafikksituasjoner, videre at redusert parkeringsdekning vil skape u\u00f8nsket belastning ved parkering langs vei. Det fremmes at tiltakets plassering mangler dispensasjon for avstand mot nabogrense, at tiltaket er reguleringspliktig, videre framg\u00e5r det ikke av nabovarselet om byggeh\u00f8yder og uteoppholdsarealer er i samsvar med plan. Fagetaten har vurdert merknadene. Hva gjelder tiltakets utnyttelsesgrad, vil kommuneplanen g\u00e5 foran eldre plan ved motstrid jf. KPA2018 \u00a7 2.4.2. Tiltaket ligger alts\u00e5 innenfor tillatt utnyttelse. Oms\u00f8kt utbygging ligger ogs\u00e5 etter fagetatens syn i samsvar med regulert form\u00e5l, frittliggende sm\u00e5husbebyggelse, presisert til ene- to- og firmansboliger. Belastning av tilkomstveien og plassering av avkj\u00f8rsel har tidligere v\u00e6rt et tema i saken. Tiltaket har n\u00e5 innhentet avkj\u00f8ringstillatelse for eiendommen. Vi viser til Bymilj\u00f8etatens vurderinger her. Vi kan ikke se at ulemper knyttet til innsyn/utsikt for naboer er av kvalifisert art gitt den alminnelige t\u00e5legrensen for slike ulemper i tettbygde str\u00f8k. 1 BYGG-2022/25570 Saksnummer KLAGE-2025/10321 Side 2 av 5 Bymilj\u00f8etaten har ved vedtak av 06.05.2024 godkjent tiltakets avkj\u00f8rsel. Byantikvaren har uttalt seg den 07.11.2022. Byantikvaren har uttalt seg negativt til riving av l\u00f8en som st\u00e5r p\u00e5 eiendommen av hensyn til sporbarheten i det opprinnelige kulturmilj\u00f8et p\u00e5 stedet. Det er mottatt suppleringer til s\u00f8knaden den 30.08.2024, med bla. oppdatert tegningsgrunnlag for murer mot nabo, og renovasjonsl\u00f8sning. 2. Om klagen Klager fremmer at trafikksikkerheten ved tiltaket er for d\u00e5rlig vurdert, og at dette burde f\u00e5 betydning for sp\u00f8rsm\u00e5let om dispensasjon for etablering av avkj\u00f8rsel, og for sp\u00f8rsm\u00e5let om dispensasjon for fravikelse av regulert antall parkeringsplasser. Det fremmes at kommunen ikke har vurdert hensynet bak parkeringskravet. Det fremmes at det foreligger omfattende bakdeler for trafikksikkerheten ved en dispensasjon. Klagen fremmer at tilkomstveien er belastet forbi sin t\u00e5leevne med vesentlig negative virkninger for sikkerhet, framkommelige for utrykning, og det vises i denne sammenheng til p\u00e5g\u00e5ende planarbeid i omr\u00e5det som kan gi ytterligere belastninger i veien. Klagen fremmer at naboulemper i form av innsyn ikke er tilstrekkelig vurdert, da gjennom at ulempene for Midtunvegen 36 ikke er vurdert konkret. Det vises til at fire av de nye rekkehusene vil ha innsyn mot naboeiendommen. Klagen fremmer at kommunen burde vurdert hvorvidt utnyttelsesgraden i reguleringsplanen er begrunnet i allmenne verneinteresser. Det anf\u00f8res at kommunen heller ikke har vurdert om de nye boenhetene f\u00e5r tilstrekkelige utearealer. Tilsvarende fremmes at kommunen burde foretatt en selvstendig vurdering av st\u00f8y fra de nye boenhetene. Det fremmes at kommunen ikke har begrunnet hvorfor man tillater riving av den eksisterende l\u00f8en. 3. Vurdering av klagen Til sp\u00f8rsm\u00e5let om riving av l\u00f8e viser vi til at tiltakshaver har krav p\u00e5 tillatelse s\u00e5 lenge tiltaket er i samsvar med plan- og bygningsloven, og bestemmelser gitt i medhold av denne jf. \u00a7 21- 4(1). Kommunen kan forby riving gjennom reguleringsplan. Det m\u00e5 da framg\u00e5r av planen hvilke tiltak som ikke tillates revet. Det gj\u00f8r det ikke her. Sp\u00f8rsm\u00e5let om adgang til \u00e5 rive l\u00f8en var da avklart ved vedtak av reguleringsplanen i 2005 jf. pbl. \u00a7 12-4 jf. \u00a7 1-6. Det hefter da ikke noen mangler ved vedtaket som f\u00f8lge av at l\u00f8en er tillatt revet. Hva gjelder trafikksikkerhet, viser bygningsmyndighetene til at forholdet er vurdert av Bymilj\u00f8etaten. Trafikksikkerhet og kapasitet i tilkomstveien har v\u00e6rt et tema gjennom tidligere saksbehandling. Klagenemnden har innvilget s\u00f8knad om etablering av avkj\u00f8rselen og da funnet trafikksikkerheten tilstrekkelig redegjort for den 16.04.20242. Plan- og bygningsetaten legger til grunn at vegmyndigheten st\u00e5r n\u00e6rmest til \u00e5 vurdere et slikt forhold. 2 Sak 50/24, Ref. 2023/253149 Saksnummer KLAGE-2025/10321 Side 3 av 5 Klager mener at vilk\u00e5rene for \u00e5 innvilge oms\u00f8kte dispensasjoner ikke er oppfylt. Etter pbl. \u00a7 19-2 kan dispensasjon ikke gis dersom \u00abhensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb videre m\u00e5 fordelene ved \u00e5 dispensere v\u00e6re kvalifisert st\u00f8rre enn ulempene. Det fremmes at dispensasjonen fra regulert parkeringsdekning vil gi en utfordrende trafikksituasjon i omr\u00e5det, ved at flere kan velge \u00e5 parkere i gaten. Videre at lav parkeringsdekning kan virke avvisende for enkelte kj\u00f8pergrupper. Det framg\u00e5r av reguleringsplanens \u00a7 2.3 at omr\u00e5de for boliger skal ha dekning for 1,2 biloppstillingsplasser per 100m2 BRA. Det framkommer av vedtak datert 13.09.2024 at hensynet bak bestemmelsen er at det avsettes tilstrekkelig parkering til boligenes brukergruppe. Videre framg\u00e5r det av KPA2018 at tiltak i byfortettingssone skal ha dekning p\u00e5 mellom 0,6 og 1,2 plasser per 100m2 BRA. S\u00f8knaden gjelder etablering av 0,85 plasser per 100m2 BRA. Fagetaten er positiv til en dispensasjon. Som det framg\u00e5r av vedtaket er de faktiske forholdene rundt eiendommens tilgjengelighet gjennom kollektivtrafikk endret siden reguleringsplanen ble vedtatt. Det g\u00e5r n\u00e5 Bybane fra Nesttun, en rekke l\u00f8sninger for sykkel- og kollektivreise er alt realisert, mens sykkelstamvei er under realisering forbi nesttunomr\u00e5det. Parkeringsbehovet for eiendommene er da etter kommunens syn mindre i dag en da planen ble vedtatt. Dette er ogs\u00e5 avklart gjennom at forholdet er vurdert p\u00e5 nytt gjennom overordnet plan hvor parkeringsdekning kan tillates ned til 0,6 biler per 100m2 BRA. Redusert bilbruk ligger i tr\u00e5d med overordnede f\u00f8ringer for by- og stedsutviklingen b\u00e5de p\u00e5 statlig og regionalt niv\u00e5. Dette hensynet harmonerer ogs\u00e5 med plan- og bygningslovens form\u00e5lsbestemmelse. Dispensasjonen vil da ikke i vesentlig grad tilsidesette hensynene bak bestemmelsen det dispenseres fra. Videre viser klager til ulemper ved dispensasjonen, da i form av ulemper for sm\u00e5barnsfamilier som kan m\u00e5tte klare seg uten bil, eller eldre som er avhengig av bes\u00f8k fra offentlige tjenester. Det fremmes ogs\u00e5 at dispensasjonen kan gi u\u00f8nsket villparkering. Da tiltaket f\u00e5r en dekning p\u00e5 0,85 parkeringsplasser per 100m2 BRA, er det vurdert at dekningen er tilstrekkelig for \u00e5 dekke behovet til en vid krets av brukergrupper. Det planlegges oppf\u00f8rt 10 enheter, og det kan forventes at kj\u00f8pergruppen ikke vil v\u00e6re helt homogen hva gjelder parkeringsbehov. Vi finner heller ikke at hensynet til trafikksikkerhet er utilstrekkelig vurdert. Muligheten for u\u00f8nsket parkering utenfor eiendommen, er noe som m\u00e5 l\u00f8ses gjennom parkeringsbestemmelser, det kan ikke antas at en tillatelse vil gi grobunn for et st\u00f8rre omfang av bruk enn hva som framkommer av denne. Parkeringsdekning er et forhold som vil v\u00e6re kjent for de framtidige kj\u00f8perne av boligene. Bakdelene som klager viser til, er da ikke ilagt vesentlig vekt. Det er fagetatens syn at hensynet til en effektiv arealutnyttelse i forretningsomr\u00e5dene sammen med hensynet til klima og milj\u00f8, hvor redusert bilbruk og \u00f8kt kollektivandel veier tyngre enn muligheten for samtidig parkering for alle brukere av eiendommen. Sammenstilt med at behovet for parkering har sunket med utbedret kollektivtilbud, finner vi at fordelene ved \u00e5 dispensere er st\u00f8rre enn ulempene. Saksnummer KLAGE-2025/10321 Side 4 av 5 Hva gjelder merknader knyttet til regulert utnyttelsesgrad, viser fagetaten til at tillatt utnyttelse for eiendommen f\u00f8lger av KPA2018. Det er ikke registrert s\u00e6rlige verneinteresser i omr\u00e5det. Det framst\u00e5r da ikke som at noen s\u00e6rlige vernehensyn gj\u00f8r seg gjeldende i retning av at tomten kan underligges noen mer restriktive bestemmelser for tomteutnyttelse enn de som f\u00f8lger av gjeldende kommuneplan. Hva gjelder anf\u00f8rsler om \u00f8kt innsyn, er dette vurdert i vedtak av 13.09.2024. Eiendommen her er avsatt til utbygging b\u00e5de i reguleringsplan og kommuneplanens arealdel. Det m\u00e5 da v\u00e6re p\u00e5regnelig for naboer at det kommer bebyggelse p\u00e5 eiendommen. Klagers boliger ligger 10- 15 meter fra n\u00e6rmeste bygg p\u00e5 naboeiendom. Oppf\u00f8ringen er da ikke noe ekstraordin\u00e6rt ut fra hva som kan forventes av byggetiltak gitt den alminnelige 4-metersregelen for plassering av bygninger mot nabogrense. S\u00e5 lenge bygningsmyndighetene holder seg innenfor de begrensinger som f\u00f8lger av plan- og bygningsloven \u00a7 29-4 og eventuell plan, \u00abgir bestemmelsen anvisning p\u00e5 fritt skj\u00f8nn med tanke p\u00e5 plassering og h\u00f8yde\u00bb3. Kommunens vurdering av at tiltakets plassering under vedtakets pkt. 2.4 framst\u00e5r etter dette som forsvarlige. Det nevnes derfor at man helt i tr\u00e5d med reguleringplanen, uten hensyn til motstridsbestemmelsene i KPA, kunne plassert bygninger p\u00e5 eiendommen i bakkant av klagersidens hus. 4. Konklusjon Vedtak datert 07.01.2025 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 16.01.2025 med vedlegg 5. Omgj\u00f8ringsvedtak datert 07.01.2025 6. Vedtak datert 13.09.2024 7. Uttale fra Byantikvaren datert 07.11.2022 8. Dispensasjonss\u00f8knad 9. Nabomerknader 10. Tegninger 11. Fagnotat datert 29.12.2022 12. Vedtak fra Statsforvalteren i Vestland datert 02.05.2024 13. Vedtak i Utvalg for Milj\u00f8 og Byutvikling datert 31.08.2023 3 Rundskriv H-8/15 pkt. 2.4 Saksnummer KLAGE-2025/10321 Side 5 av 5 "
}