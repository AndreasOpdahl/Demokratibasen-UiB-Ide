{
  "dokument_id": "9e303811-e572-532f-b75c-f3dda4a247c6",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 16 fra Geir Steinar Dale (AP) til byr\u00e5d Christine Kahrs om parkering i Fylkesvei 5296, Peter Jebs",
  "url": "https://bergen.kommune.no/politikere-utvalg/api/fil/bk360/12044244/Svar-pa-skriftlig-sporsmal-nr-16-fra-Geir-Steinar-Dale-AP-til-byrad-Christine-Kahrs-om-parkering-i-Fylkesvei-5296-Peter-Jebs",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/63265-3 Saksbehandler: Malene Nesse Gr\u00f8nningen Fra Dato: 3. februar 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 16 fra Geir Steinar Dale (AP) til byr\u00e5d Christine Kahrs om parkering i Fylkesvei 5296, Peter Jebsensveg, Ytre Arna - Utvalg for milj\u00f8 og byutvikling Med bakgrunn i muntlig sp\u00f8rsm\u00e5l stilt til byr\u00e5den i UMBY m\u00f8te 16.januar, og p\u00e5f\u00f8lgende \u00f8nske fra byr\u00e5d Christine Kahrs om at dette ble sendt inn skriftlig, oversendes dette her. Parkering i Fylkesvei 5296 Peter Jebsensveg Ytre Arna De siste dagene er det oppst\u00e5tt en stor utfordring knyttet til parkering i Peter Jebsensveg i Ytre Arna sentrum. Bymilj\u00f8etaten har de siste dagene skiftet ut skilter hvor det tidligere var skiltet 2 timers parkering, med nye skilt hvor det er parkering forbudt over 30 minutter og kun langsg\u00e5ende parkering. Milj\u00f8gaten som g\u00e5r gjennom omr\u00e5det la i sin tid opp til langsg\u00e5ende parkering, men med bakgrunn i at det ikke har blitt etablert nye parkeringsplasser slik det var forutsatt i KDP Ytre Arna, s\u00e5 har det v\u00e6rt praktisert skr\u00e5parkering utenfor Coop sin butikk i Ytre Arna. Det at det n\u00e5 er skiltet med kun langsg\u00e5ende parkering gj\u00f8r at det i praksis er blitt en ytterligere reduksjon av parkeringsplasser i tilknytning til forretningene i Ytre Arna. Det er ogs\u00e5 veldig mange som er blitt b\u00f8telagt for feilparkering de siste dagene i forbindelse med ny skilting. Sp\u00f8rsm\u00e5l til byr\u00e5den: Kan byr\u00e5den redegj\u00f8re for bakgrunnen for de endringene som er gjort og ogs\u00e5 redegj\u00f8re for hvilken hjemmel Bymilj\u00f8etaten har for \u00e5 gj\u00f8re endringen i denne fylkesveien og p\u00e5 hvilket grunnlag Bymilj\u00f8etaten kan b\u00f8telegge de som parkerer Svar fra byr\u00e5den: Som sp\u00f8rsm\u00e5lsstiller skriver, er Peter Jebsens veg i Ytre Arna en fylkesvei. Det er ikke Bymilj\u00f8etaten som har utf\u00f8rt endringene i Peter Jebsens veg, men veieier, alts\u00e5 Vestland fylkeskommune. Statens vegvesen har fattet det formelle vedtaket. Bergen kommune er alts\u00e5 ikke ansvarlig for endringene i parkeringssituasjonen. Bymilj\u00f8etaten har myndighet til \u00e5 h\u00e5ndheve parkeringsreglene p\u00e5 alle offentlige veier. V\u00e5re trafikkbetjenter kontroller og h\u00e5ndhever b\u00e5de kommunale veier, fylkeskommunale veier og staten sine veier. Byr\u00e5den har imidlertid stor forst\u00e5else for at endringer som dette kan f\u00f8re til ulemper for lokalbefolkningen og frustrasjon. Parkering er viktig for mange bergensere, enten det er i tilknytning til hjem, arbeid, handel eller turomr\u00e5der. Byr\u00e5den vil arbeide med \u00e5 f\u00e5 oversikt over endringene, og se om det er mulig \u00e5 iverksette tiltak for \u00e5 utbedre situasjonen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}