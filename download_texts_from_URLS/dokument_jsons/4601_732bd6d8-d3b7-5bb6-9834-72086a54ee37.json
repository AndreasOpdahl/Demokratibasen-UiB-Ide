{
  "dokument_id": "732bd6d8-d3b7-5bb6-9834-72086a54ee37",
  "doc_type": "case_attachment",
  "kommune": 4601,
  "tittel": "Reguleringsbestemmelser_datert 09.01.2025",
  "url": "https://bergen.kommune.no/politikere-utvalg/api/fil/bk360/11895160/Reguleringsbestemmelser-datert-09-01-2025",
  "tekst": " Reguleringsplan, detaljregulering for: jf. plan- og bygningslovens (pbl) kap.12 Arna. Gnr 284 bnr 363 mfl., Garnes renseanlegg. Nasjonal arealplan-ID 4601_ 70340000 Saksnummer 2020/8031, PLAN-2022/20655 Siste revisjonsdato bestemmelser 09.01.2025 Vedtatt av bystyret dd.mm.\u00e5\u00e5\u00e5\u00e5 Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 10 Reguleringsbestemmelser Arealplan-ID 4601_70340000 REGULERINGSBESTEMMELSER (pbl \u00a7 12-7) 1. Planens hensikt Hensikten med planen er \u00e5 legge til rette for et nytt avl\u00f8psrenseanlegg p\u00e5 Garnes. Et nytt anlegg er n\u00f8dvendig for \u00e5 oppn\u00e5 krav til rensing av avl\u00f8psvann (\u00absekund\u00e6rrensing\u00bb). Ny tilkomstveg m\u00e5 etableres mot s\u00f8r og Garnesvegen for \u00e5 ivareta tilkomst for st\u00f8rre kj\u00f8ret\u00f8y. 2. Fellesbestemmelser for hele planomr\u00e5det Funksjons- og kvalitetskrav (\u00a7 12-7 nr. 4) 2.1 Vegetasjon og terrengbehandling 2.1.1 Tr\u00e6r og vegetasjon skal i st\u00f8rst mulig grad bevares. 2.1.2 Eksisterende tr\u00e6r og vegetasjon som m\u00e5 fjernes p\u00e5 grunn av tiltaket og som egner seg til revegetering, skal flyttes til egnet areal innenfor planomr\u00e5det. 2.1.3 Alle terrenginngrep skal skje mest mulig sk\u00e5nsomt, og det skal gj\u00f8res tilpasninger mot tilst\u00f8tende terreng, ogs\u00e5 for mur. Overganger mellom skj\u00e6ringer/fyllinger og eksisterende terreng skal bearbeides og gj\u00f8res slik at det ser mest mulig naturlig ut. 2.1.4 Ved etablering av skj\u00e6ringer/fyllinger og ved inngrep i naturomr\u00e5der, skal areal revegeteres med stedegen vegetasjon/arter. Ved inngrep i kartlagte naturtyper, skal det revegeteres med vegetasjon/arter tilh\u00f8rende naturtypen det gj\u00f8res inngrep i. Rene masser skal brukes i revegetering. 2.1.5 Store og gamle tr\u00e6r som felles skal flyttes der de naturlig kan bli liggende og brytes ned, og ikke er til hinder for alminnelig ferdsel. 2.1.6 Det skal etableres hensiktsmessig vegetasjon rundt og i forkant av bygninger og skj\u00e6ringer som skal bidra til \u00e5 dempe fjernvirkningen. 2.1.7 N\u00e5r eksisterende renseanlegg er fjernet skal arealet revegeteres med stedegen vegetasjon/arter. 2.1.8 Tilfylte masser skal arronderes slik at det blir en mest mulig naturlig overgang mellom terreng og bygningsmasse. Dokumentasjonskrav og s\u00e6rskilt underlag til byggesaksbehandlingen (\u00a7 12-7 nr. 12) 2.2 VA-rammeplan 2.2.1 VA-rammeplan datert 03.06.2022 skal legges til grunn for videre detaljprosjektering og byggesaksbehandling. 2.3 Utomhusplan 2.3.1 Ved s\u00f8knad om rammetillatelse skal det innsendes en detaljert utomhusplan for hele planomr\u00e5det i m\u00e5lestokk 1:500. Planen skal vise plassering av bygg, trafikkareal, parkering, oppstillingsplass for brannbil, brannredningsareal, og man\u00f8vreringsareal for tankbil med henger. 2.3.2 Utomhusplanen skal vise terrengbehandling med h\u00f8ydeanvisning, fallforhold, utforming, murer, skj\u00e6ringer og fyllinger, dekker, gjerder, rekkverk m.m. Side 2 av 10 Reguleringsbestemmelser Arealplan-ID 4601_70340000 2.3.3 Utomhusplanen skal vise reetablering av landskapet etter rivning av eksisterende renseanlegg. 2.3.4 Sammen med utomhusplanen skal det leveres en skriftlig redegj\u00f8relse som blant annet skal vise hvordan bestemmelsenes krav er tenkt oppfylt. Illustrasjonsplan er retningsgivende for utomhusplanen. 2.4 Milj\u00f8oppf\u00f8lgingsplan 2.4.1 Ved innsending av rammes\u00f8knad for tiltak skal det legges ved en milj\u00f8oppf\u00f8lgingsplan (MOP). MOP skal inneholde konkrete tiltak og virkemidler for \u00e5 ivareta milj\u00f8hensyn og bidra til at milj\u00f8m\u00e5lene blir n\u00e5dd i prosjekteringsarbeidet, i bygge- og anleggsfasen og i driftsfasen. MOP skal inneholde l\u00f8sning for oppsamling og rensing av anleggsvann fra byggegrop, f\u00f8r det slippes ut til resipient og/eller kommunalt nett. 2.5 Plan for masseh\u00e5ndtering og flytting av matjord 2.5.1 Plan for masseh\u00e5ndtering og flytting av matjord skal utarbeides av foretak/konsulent jordfaglig kompetanse. Planen skal inneholde f\u00f8lgende: - Beskrivelse av jordkvalitet og jordlag i omr\u00e5det. - Presisering av hvor mye matjord og andre masser som eventuelt skal flyttes fra planomr\u00e5det. - Kartillustrasjon av hvilke jordarealer i planomr\u00e5det som skal flyttes. - Beskrive metodikk, gjennomf\u00f8ring og s\u00e6rlige hensyn ved jordflytting. - Beskrive lokaliteter hvor masser og matjord skal flyttes til, herunder kapasitet, planstatus og eventuelle behov for reguleringsplan, godkjenninger eller dispensasjoner. - Avtale om levering til deponi skal dokumenteres. 2.5.2 P\u00e5 vegetasjonstak m\u00e5 det brukes naturlig forekommende arter og ikke arter med h\u00f8y \u00f8kologisk risiko jf. Fremmedartslista. 2.6 Marksikringsplan 2.6.1 F\u00f8r grunnarbeidet startes opp skal det utarbeides en marksikringsplan av fagkyndig. Marksikringsplanen skal gj\u00f8re rede for hvordan naturtypelokaliteter ivaretas i byggefase, inkl. gjerde mot naturtypelokalitet 6 og 7 slik at en i st\u00f8rst mulig grad unng\u00e5r un\u00f8dig inngrep i disse lokalitetene. Naturtypelokaliteter er vist i illustrasjonsplanen. 2.7 Anleggsplan 2.7.1 Sammen med s\u00f8knad om igangsettingstillatelse skal det legges ved en anleggsplan. Planen skal bl.a. vise midlertidige og permanente omlegginger av trafikkm\u00f8nster. Planen skal vise hvordan trafikksikkerheten for g\u00e5ende og syklende er ivaretatt, og skal beskrive avb\u00f8tende tiltak. 2.7.2 Anleggsplanen skal vise omfang av bygge- og anleggsomr\u00e5der, transportveg og sikringsgjerder. Planen skal ogs\u00e5 vise tilbakef\u00f8ring til opprinnelig terreng, overgang mot tilliggende terreng og hvordan vegetasjon skal etableres etter endt midlertidig bruk av arealer. 2.7.3 Un\u00f8dvendig inngrep og skade p\u00e5 naturverdier skal unng\u00e5s. Hensyn i marksikringsplan skal ivaretas. 2.7.4 Anleggsplanen skal: - Redegj\u00f8re for st\u00f8yforhold inkludert forpliktende avb\u00f8tende st\u00f8ytiltak. Side 3 av 10 Reguleringsbestemmelser Arealplan-ID 4601_70340000 - Beskrive hvordan informasjon og dialog med ber\u00f8rte naboer skal organiseres. - Oppgi kontaktinformasjon til fast person som naboene kan kontakte gjennom anleggsfasen. - Beskrive prosess for oppf\u00f8lging av st\u00f8ym\u00e5ling/kontrollm\u00e5ling underveis i anleggsfasen. Det skal monteres st\u00f8ym\u00e5ler ved barnehagens uteomr\u00e5der. Ytterligere avb\u00f8tende tiltak skal iverksettes ved behov. 2.8 Gamle Vossebanen 2.8.1 Det skal i samr\u00e5d med fagkyndig utarbeides en plan for jevnlig kontroll av jernbaneskinnene og planovergangen med underbygning, ballast og lemmer (innenfor b\u00e5ndleggingssone H730_2) gjennom anleggsfasen. Avb\u00f8tende tiltak for \u00e5 hindre forringelse av skinnene og planovergangen som f\u00f8lge av tiltaket, skal vurderes f\u00f8r anleggsfasen starter opp, samt fortl\u00f8pende underveis i anleggsfasen. N\u00f8dvendige tiltak skal iverksettes fortl\u00f8pende. F\u00f8r ferdigattest skal jernbaneskinnene og planovergangen kontrolleres av fagkyndig v/Bane NOR, og n\u00f8dvendige avb\u00f8tende tiltak for permanent situasjon skal gjennomf\u00f8res. 2.9 Kulturminner som skal frigis 2.9.1 F\u00f8r det blir sett i verk tiltak i medhold av planen, skal det gjennomf\u00f8res arkeologisk utgraving av de automatisk freda kulturminnene Askeladden id. 279086 og 278202 som er markert som bestemmelsesomr\u00e5de nr. #4 og #5 i plankartet. 2.10 Plan for revegetering 2.10.1 F\u00f8r igangsetting skal det foreligge en plan for revegetering av areal som blir ber\u00f8rt av tiltaket. Planen skal utarbeides av anleggsgartner eller andre med tilsvarende erfaring/kompetanse. Planen skal beskrive hvordan natur som g\u00e5r tapt i forbindelse med utbyggingen kan reetableres. Planen skal i tillegg beskrive hvordan areal som blir tilgjengelig n\u00e5r eksisterende renseanlegg fjernes kan revegeteres. Krav til milj\u00f8kvalitet (\u00a7 12-7 nr. 3) 2.11 St\u00f8y, st\u00f8v og vibrasjoner i anleggsperioden 2.11.1 For st\u00f8y i bygge- og anleggsfasen skal retningslinje T-1442/2021 med veileder M-2061 legges til grunn for vurderingene. Ved overskridelser av anbefalte grenseverdier skal det varsles og gjennomf\u00f8res avb\u00f8tende tiltak. For st\u00f8v skal retningslinje T-1520 legges til grunn for vurderingene. NS 8141 skal benyttes mht. vibrasjoner og st\u00f8t i byggverk. 2.12 Bygge- og anleggsfasen 2.12.1 Ved bruk av borerigg skal det benyttes innkapslet borestreng med st\u00f8ydemping. 2.12.2 Det tillates ikke etablering av knuse- og sikteverk innenfor planomr\u00e5det. 2.12.3 Byggegjerder skal v\u00e6re tette/st\u00f8ydempet med h\u00f8yde minst 2 meter mot n\u00e6rliggende boliger og barnehage. 2.12.4 Det skal ikke utf\u00f8res st\u00f8yende anleggsaktivitet i helger eller i tidsrommet 19:00\u201307:00. 2.12.5 Varslingsrutiner angitt i retningslinje T-1442/2021 skal f\u00f8lges. 2.12.6 Det skal utarbeides prognoser av forventet st\u00f8y i bygge- og anleggsfasen i tr\u00e5d med anbefalinger retningslinje T-1442/2021. 2.12.7 Det tillates ikke sprengningsaktivitet eller pigging i perioden for hekke- og yngletid 1. april \u2013 15. juli av hensyn til fugl og pattedyr. Side 4 av 10 Reguleringsbestemmelser Arealplan-ID 4601_70340000 2.12.8 Eventuelt trehogst tillates ikke i perioden 1. mars \u2013 15. august. 2.12.9 S\u00e5 langt som mulig, m\u00e5 pigging skje etter barnehagens \u00e5pningstid og frem til kl. 19.00. 2.12.10 For \u00e5 redusere st\u00f8ybelastningen p\u00e5 omgivelsene, skal bruk av elektriske anleggsmaskiner tilstrebes. Vilk\u00e5r for bruk av arealer (\u00a7 12-7 nr. 2) 2.13 Eksisterende renseanlegg 2.13.1 Eksisterende renseanlegg er et nyere tids, teknisk kulturminne. F\u00f8r det gis tillatelse til rivning, m\u00e5 bygget dokumenteres i henhold til byantikvarens dokumentasjonsmal jf. 6.2.1. 2.13.2 Eksisterende renseanlegg skal fjernes senest ett \u00e5r etter at nytt renseanlegg er tatt i bruk. Samfunnssikkerhet (\u00a7 12-7 nr. 1, 2, 4) 2.14 Geoteknisk/geologisk vurdering 2.14.1 Ved uttak av bergskj\u00e6ringer med h\u00f8yder som potensielt kan gi utfordringer med totalstabilitet (ca. 2 m og oppover) m\u00e5 det utf\u00f8res ingeni\u00f8rgeologisk prosjektering i forkant av utf\u00f8relse og oppf\u00f8lging i anleggsfase. Omfang av oppf\u00f8lging, kontroll og n\u00f8dvendig kompetanse fastsettes i forbindelse med prosjektering. Ved lavere bergskj\u00e6ringer h\u00e5ndteres eventuelle utfordringer knyttet til detaljstabilitet av personell med bergteknisk kompetanse. 2.14.2 Sammen med s\u00f8knad om tiltak innenfor sone H310, m\u00e5 det dokumenteres at tiltakene ikke vil kunne p\u00e5virke stabiliteten negativt, verken permanent eller under utf\u00f8relse. Dokumentasjon m\u00e5 v\u00e6re utf\u00f8rt av et uavhengig firma med egnet kompetanse. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Avl\u00f8psanlegg (felt AV) Utforming (\u00a712-7 nr. 1) 3.1.1.1 Type bebyggelse 3.1.1.1.a Innenfor feltet kan det etableres n\u00f8dvendige tiltak over og under bakken for nytt avl\u00f8psrenseanlegg med tilh\u00f8rende n\u00f8dvendige funksjoner. Nettstasjon kan v\u00e6re frittst\u00e5ende eller integrert i bygningsmassen. 3.1.1.1.b Eksisterende renseanlegg skal fjernes. 3.1.1.2 Grad av utnytting 3.1.1.2.a Omr\u00e5det kan maksimalt tillates bebygd med den utnytting (BYA) som er angitt p\u00e5 plankartet. Infrastruktur under bakken tillates etablert i tillegg. 3.1.1.3 Plassering, byggegrenser 3.1.1.3.a Bygg skal plasseres innenfor de byggegrensene som er angitt p\u00e5 plankartet. 3.1.1.3.b Murer, gjerder, fjellskj\u00e6ring og utslippskum kan oppf\u00f8res utenfor byggegrense, men maksimum 2 meter fra form\u00e5lsgrenser. Side 5 av 10 Reguleringsbestemmelser Arealplan-ID 4601_70340000 3.1.1.3.c Sikringsgjerder kan etableres utenfor byggegrenser der det er n\u00f8dvendig. Illustrasjonsplan datert 17.12.2024 er retningsgivende for plassering og omfang. 3.1.1.3.d Gjerder rundt bygget m\u00e5 etableres slik at de ikke hindrer fri passasje ved renseanleggets s\u00f8ndre hj\u00f8rne, for allmenn ferdsel mellom s\u00f8r\u00f8st og nordvest. 3.1.1.4 Byggeh\u00f8yder 3.1.1.4.a Maksimal gesimsh\u00f8yde er angitt p\u00e5 plankartet. Tekniske installasjoner p\u00e5 tak, som avkast, kan oppf\u00f8res inntil 3,5 meter over angitt maksimal gesimsh\u00f8yde p\u00e5 maksimalt 1,5x1,5 meter av taket per installasjon, og skal v\u00e6re inntrukket minimum 1 meter fra gesims. De tekniske installasjonene kan dekke inntil 5 % av takflaten. Funksjons- og kvalitetskrav (\u00a7 12-7 nr. 4, 7) 3.1.1.5 Estetisk utforming 3.1.1.5.a Fasade skal v\u00e6re i naturmateriale av god kvalitet, som stedlig stein, tegl eller treverk, eventuelt med innslag av gr\u00f8nne klatreplanter. Fargebruk skal tilpasses omliggende natur. En skal i st\u00f8rst mulig grad unng\u00e5 reflekterende materialer. Bygningskroppen skal gis en materialbruk og utforming som gj\u00f8r det minst mulig synlig fra omgivelsene. Spesielt skal fjernvirkning vektlegges. Bygningskroppene skal ha vegetasjon p\u00e5 hovedtak. 3.1.1.5.b Terrenget mellom renseanlegget og fjellskj\u00e6ringer skal tilbakefylles. 3.1.1.6 Adkomst 3.1.1.6.a Det skal etableres tiltak, som l\u00e5st bom, som hindrer gjennomkj\u00f8ring til V1. Gangforbindelse skal sikres. 3.1.1.7 Parkering og sykkelparkering 3.1.1.7.a Det skal etableres minimum 2 sykkelparkeringsplasser innenfor felt AV. Sykkelparkering skal v\u00e6re overdekket og sikret mot tyveri. Det skal tilrettelegges for lading av el-sykler. 3.1.1.7.b Innenfor AV kan det etableres inntil 3 parkeringsplasser for bil. Minimum 1 plass skal v\u00e6re utformet for bevegelseshemmede, og denne plassen skal ha kortest mulig avstand til hovedinngang. Plassene skal tilrettelegges med lading. 3.2 Samferdselsanlegg og teknisk infrastruktur (\u00a7 12-5 nr. 2) 3.2.1 Fellesbestemmelser for samferdselsanlegg og teknisk infrastruktur 3.2.1.1.a Mindre fravik mellom arealform\u00e5lene innenfor \u00abSamferdselsanlegg og teknisk infrastruktur\u00bb tillates for \u00e5 optimalisere l\u00f8sninger. Dette forutsatt at justeringen ikke g\u00e5r p\u00e5 bekostning av trafikksikkerheten og landskap. 3.2.2 Veg (felt V) Utforming (\u00a712-7 nr. 1) 3.2.2.1 Krav til opparbeidingen 3.2.2.1.a Veger skal opparbeides med bredde og kurvatur som vist p\u00e5 plankartet. Funksjons- og kvalitetskrav (\u00a7 12-7 nr. 4) 3.2.2.2 Stigningsforhold, krav til type dekke, belysning 3.2.2.2.a Tilkomstveg V3 kan etableres med en stigning p\u00e5 maksimalt til 10 %. Side 6 av 10 Reguleringsbestemmelser Arealplan-ID 4601_70340000 3.2.2.2.b Lys langs V3 b\u00f8r unng\u00e5s. N\u00f8dvendig belysning skal v\u00e6re dempet samt tidsinnstilt og/eller sensorstyrt med bevegelsessensor. Gr\u00f8fter langs V3 skal markeres med grus i tydelig kontrastfarge. 3.2.2.3 Om omr\u00e5det/omr\u00e5dene skal v\u00e6re offentlige eller felles (\u00a7 12-7 nr. 14) 3.2.2.3.a f_V4 med tilh\u00f8rende AVG er felles for gnr./bnr. 284/4, 284/6, 14, 284/68 og 284/363 (AV). 3.2.2.3.b F_V5 med tilh\u00f8rende AVG er felles for gnr./bnr. 284/4 og 284/6, 14 og 284/68. 3.2.2.4 Dokumentasjonskrav (\u00a7 12-7 nr. 12) 3.2.2.4.a Det skal foreligge detaljerte tekniske planer for alle nye og endrede offentlige vegareal i planen. Tekniske planer skal inneholde plassering av veglys, overvannsh\u00e5ndtering og skiltplan. 3.2.3 Annen veggrunn \u2013 gr\u00f8ntareal (AVG) Utforming (\u00a712-7 nr. 1) 3.2.3.1 Arealbruk 3.2.3.1.a Innenfor AVG kan det etableres skr\u00e5ninger, fyllinger, skj\u00e6ringer, murer, gjerder, gr\u00f8fter, veilys og annen kommunalteknisk infrastruktur i og over bakken. Eventuelle veilys skal begrenses til pullerter for \u00e5 ta hensyn til dyre- og planteliv i omr\u00e5det. Synlige murer skal v\u00e6re i naturstein. 3.2.3.1.b Skrenter og bratte skj\u00e6ringer skal sikres mot fallulykker. 3.2.4 Avl\u00f8psnett (felt AVN) Utforming (\u00a712-7 nr. 1) 3.2.4.1 Type bebyggelse 3.2.4.1.a AVN er areal for eksisterende og fremtidig infrastruktur knyttet til avl\u00f8psnettet under grunnen (vertikalniv\u00e5 1). Innenfor form\u00e5let er det tillatt med pumpestasjon, tunnel- og ledningssystem, utslippskum og andre tiltak knyttet til avl\u00f8psnettet. 3.3 Landbruks-, natur- og friluftsform\u00e5l (\u00a7 12-5 nr. 5) 3.3.1 Landbruk (felt LNFR) Utforming (\u00a712-7 nr. 1) 3.3.1.1 Arealbruk 3.3.1.1.a Dersom dagens bygning p\u00e5 gnr. 284, bnr. 68 eller dagens naust p\u00e5 gnr. 284, bnr. 3 m\u00e5 erstattes med nybygg p\u00e5 grunn av brann eller andre \u00e5rsaker, tillates det oppf\u00f8rt bebyggelse med samme bruk, plassering og dimensjoner i utstrekning og h\u00f8yder som den eksisterende. 3.3.1.1.b Tilkomst til gnr. 284, bnr. 68 er tillatt over LNFR1. 4. Bestemmelser til hensynssoner (\u00a7\u00a7 12-6, 12-7 og 11-8) 4.1 Sikrings- og faresoner (\u00a711-8 a) 4.1.1 Frisikt (H140) Side 7 av 10 Reguleringsbestemmelser Arealplan-ID 4601_70340000 4.1.1.1 Innenfor frisiktsoner skal det ikke v\u00e6re sikthindrende elementer og vegetasjon h\u00f8yere enn 0,5 meter. 4.1.2 Andre sikringssoner (H190) 4.1.2.1 I omr\u00e5der merket H190 p\u00e5 vertikalniv\u00e5 1, er tiltak i grunnen bare tillatt dersom det kan dokumenteres at tiltaket ikke f\u00e5r u\u00f8nskede konsekvenser for tunnel- og ledningsanlegg i grunnen innenfor regulert sikringssone. 4.1.3 Ras- og skredfare (H310) 4.1.3.1 H310 er omr\u00e5de som er omfattet av fare for omr\u00e5deskred. Det m\u00e5 dokumenteres at tiltak ikke vil kunne p\u00e5virke stabiliteten negativt, verken permanent eller under utf\u00f8relse, jf. 2.14.2. 4.2 Sone med s\u00e6rlige hensyn (\u00a711-8 c) 4.2.1 Hensyn gr\u00f8nnstruktur (H540) 4.2.1.1 H540 omfatter to hule eiker og tilh\u00f8rende rotsoner, som skal bevares. Det skal ikke utf\u00f8res inngrep eller graving i eiketr\u00e6rnes rotsone. Ved n\u00f8dvendige tiltak skal trepleier konsulteres og anbefalte avb\u00f8tende tiltak gjennomf\u00f8res. Det m\u00e5 sikres vanntilf\u00f8rsel til de to hule eikene i anleggsfasen og i ettertid. Det m\u00e5 ogs\u00e5 sikres at rotsystemet ikke st\u00e5r under vann. 4.2.2 Bevaring kulturmilj\u00f8 (H570) 4.2.2.1 H570 omfatter historisk jernbanetras\u00e9. Tiltak innenfor sonen skal avklares med antikvariske myndigheter. 4.3 B\u00e5ndleggingssoner (\u00a7 11-8 d) 4.3.1 Sone for b\u00e5ndlegging etter lov om kulturminner (\u00a711-8 d) (sone H730) 4.3.1.1 H730_1 er et automatisk fredet kulturminne inkludert sikringssone (Askeladden id. 278201, navn \u00abKlubbavika\u00bb) og b\u00e5ndlagt etter kulturminnelova. En m\u00e5 ikke sette i gang tiltak som kan skade, \u00f8delegge, grave ut, flytte, forandre, tildekke, skjule eller p\u00e5 annen m\u00e5te utilb\u00f8rlig skjemme automatisk fredet kulturminne eller fremkalle fare for at dette kan skje. 4.3.1.2 H730_2 er et forskriftsfredet kulturminne (Askeladden id. 229139, navn \u00abGamle Vossebanen\u00bb) og b\u00e5ndlagt etter kulturminnelova. 5. Bestemmelser til bestemmelsesomr\u00e5der 5.1 Bestemmelser til bestemmelsesomr\u00e5de (\u00a7 12-7 nr.1) 5.1.1 Bestemmelsesomr\u00e5de #1 5.1.1.1 Innenfor bestemmelsesomr\u00e5det skal det etableres en voll/mur mot sj\u00f8, for \u00e5 sikre tunnelportal mot stormflo inkludert havniv\u00e5stigning og fremtidig havniv\u00e5stigning. Voll/mur skal ha h\u00f8yde p\u00e5 minimum k+3,20 moh. og maksimum k+3,40 moh. 5.1.1.2 Det skal sikres fri passasje mellom voll/mur og sj\u00f8. 5.1.2 Bestemmelsesomr\u00e5de #2 5.1.2.1 Innenfor bestemmelsesomr\u00e5det tillates det oppf\u00f8rt et portalbygg med maksimal BYA=15m2. Portalbygget skal ikke v\u00e6re h\u00f8yere enn 4 meter, m\u00e5lt fra bakkeplan Innenfor Side 8 av 10 Reguleringsbestemmelser Arealplan-ID 4601_70340000 bestemmelsesomr\u00e5de kan det etableres porter og andre installasjoner i forbindelse med portaler til fjellhall. 5.1.3 Bestemmelsesomr\u00e5de #3 5.1.3.1 Det kan etableres infrastruktur i bakken innenfor #3. I S\u00f8rfjorden er det et gytefelt for torsk. Det skal ikke foreg\u00e5 undervannspregning, eller andre tiltak som kan forstyrre gyting, i perioden 1. desember til 30. juni. 5.1.4 Bestemmelsesomr\u00e5de #4 - #5 5.1.4.1 Bestemmelsesomr\u00e5dene #4 og #5 er automatisk fredete kulturminner id. 279086 og 278202. Det er gitt dispensasjon fra kulturminneloven for kulturminnene, under forutsetning av at det blir gjort arkeologiske utgravninger av de ber\u00f8rte kulturminnene. 5.1.5 Bestemmelsesomr\u00e5de #6 5.1.5.1 Det skal i omr\u00e5det etableres en voll mot akebakke. Vollen skal utformes slik at den bremser akende sin fart. Det skal etableres tilstrekkelig sikring, eksempelvis vegetasjon kombinert med egnet gjerde, for \u00e5 hindre at akende fortsetter til vegbane. 5.1.6 Bestemmelsesomr\u00e5de #14 - #15 5.1.6.1 Innenfor bestemmelsesomr\u00e5de #14 skal det tilrettelegges for et krysningspunkt p\u00e5 tvers av veien. Dette inkluderer tilrettelegging i areal avsatt til V3 og AVG. 5.1.6.2 Innenfor bestemmelsesomr\u00e5de #15 skal det tilrettelegges for et punkt hvor man kan komme seg fra veien og ut mot terreng p\u00e5 \u00f8stsiden. Dette inkluderer tilrettelegging i areal avsatt til V3 og AVG. 5.2 Midlertidige bygge- og anleggsomr\u00e5der (\u00a7 12-7) 5.2.1 Midlertidig bygge- og anleggsomr\u00e5de #7 - #13 5.2.1.1 Omr\u00e5dene kan benyttes til midlertidig bygge- og anleggsomr\u00e5de i anleggsfasen. Terrenget skal bearbeides for \u00e5 f\u00e5 gode overganger mellom veganlegget og tilgrensende areal. 5.2.1.2 Omr\u00e5dene skal framst\u00e5 som ryddig og v\u00e6re minst mulig til sjenanse for omgivelsene. Landskap og vegetasjon skal ikke ber\u00f8res mer enn n\u00f8dvendig. 5.2.1.3 Innenfor #9 skal det settes opp fysisk markering for ytre grense av anleggsomr\u00e5det, der dette bidrar til \u00e5 skjerme og ivareta kartlagte naturtyper. Naturtyper er vist i landskapsplan. 5.2.1.4 Innenfor #7 kan det etableres riggplass. 5.2.1.5 Senest ett \u00e5r etter endt anleggsfase skal omr\u00e5det istandsettes slik at opprinnelig bruk kan gjenopptas. 5.2.1.6 Gyldighet for de midlertidig bygge- og anleggsomr\u00e5de er fra vedtaksdato og 10 \u00e5r frem i tid. Omr\u00e5dets tilstand skal dokumenteres f\u00f8r anleggsarbeidet p\u00e5begynnes. Etter endt bygge- og anleggsperiode skal omr\u00e5det snarest og senest innen 1 \u00e5r ryddes og opparbeides i samsvar med regulert arealform\u00e5l. 6. Rekkef\u00f8lgebestemmelser (\u00a7 12-7 nr. 10) 6.1 F\u00f8r rammetillatelse for tiltak innenfor H310 6.1.1 Skal grunnunders\u00f8kelser v\u00e6re gjennomf\u00f8rt. Side 9 av 10 Reguleringsbestemmelser Arealplan-ID 4601_70340000 6.1.2 Skal det dokumenteres at tiltakene ikke vil kunne p\u00e5virke stabiliteten negativt, verken permanent eller under utf\u00f8relse, jf. 2.14.2. 6.2 F\u00f8r rammetillatelse for tiltak innenfor AV 6.2.1 Skal eksisterende renseanlegg dokumenters i henhold til byantikvarens dokumentasjonsmal. 6.3 F\u00f8r iverksetting av tiltak 6.3.1 Skal arkeologisk utgraving v\u00e6re gjennomf\u00f8rt, jf. 2.9. 6.3.2 Skal anleggsplanen v\u00e6re ferdigstilt, jf. 2.7. 6.3.3 Skal det dokumenteres at kontakt med ber\u00f8rte naboer er etablert og at disse er kjent med anleggsplanen. 6.3.4 Skal fremmede arter kartlegges. Ved funn av fremmede arter som spres ved masseh\u00e5ndtering, m\u00e5 det lages en plan for h\u00e5ndtering av massene som er infisert med slike arter. 6.4 F\u00f8r ferdigattest (felt AV) 6.4.1 Skal alle uteomr\u00e5der innenfor AV v\u00e6re ferdigstilt i henhold til utomhusplan jf. 2.3. 6.4.2 Skal V3 og f_V4 med tilh\u00f8rende AVG v\u00e6re ferdig opparbeidet. 6.4.3 Skal det etableres voll med tilstrekkelig sikring, jf. 5.1.5.1. 6.4.4 Skal det etableres en voll/mur mot sj\u00f8, jf. 5.1.1.1. 6.5 F\u00f8r ferdigattest (felt V3) 6.5.1 Skal det v\u00e6re tilrettelagt for ferdsel p\u00e5 tvers av vei V3 jf. 5.1.6.1. 6.5.2 Skal det v\u00e6re tilrettelagt for ferdsel fra vei V3 og til terreng i \u00f8st jf. 5.1.6.2. Dokumenter som gj\u00f8res retningsgivende A. Retningsgivende: a. Illustrasjonsplan, datert 17.12.2024 b. VA-rammeplan, datert 03.06.2022 Side 10 av 10 Reguleringsbestemmelser Arealplan-ID 4601_70340000 "
}