{
  "dokument_id": "a810ee30-121f-503b-bd22-9a4ce0c578fa",
  "doc_type": "case_attachment",
  "kommune": 4601,
  "tittel": "H\u00f8ringsbrev - Nasjonal veileder for prioriteringer i kommunale helse- og omsorgstjenester",
  "url": "https://bergen.kommune.no/politikere-utvalg/api/fil/bk360/10951426/Horingsbrev-Nasjonal-veileder-for-prioriteringer-i-kommunale-helse-og-omsorgstjenester",
  "tekst": " v4-29.07.2015 Returadresse: Helsedirektoratet, Postboks 220 Sk\u00f8yen, 0213 Oslo, Norge HDIR Verden 55535181 Kommuner etter liste Deres ref.: V\u00e5r ref.: 24/18852-4 Saksbehandler: Ingvild Konttorp Haugen Dato: 02.08.2024 H\u00f8ringsbrev - Nasjonal veileder for prioriteringer i kommunale helse- og omsorgstjenester Helsedirektoratet oppfordrer h\u00f8ringsinstansene til \u00e5 delta i h\u00f8ringen av \"Nasjonal veileder for prioriteringer i kommunale helse- og omsorgstjenester\". M\u00e5lgrupper for veilederen er kommunale ledere p\u00e5 alle niv\u00e5 med ansvar for hele eller deler av den kommunale helse- og omsorgstjenesten, helsepersonellet som yter helse- og omsorgstjenester, saksbehandlere som fatter vedtak om kommunale helse- og omsorgstjenester og personer som s\u00f8ker om eller mottar kommunale helse- og omsorgstjenester og deres p\u00e5r\u00f8rende. Veilederen er \u00f2g relevant for den \u00f8vrige befolkning og virksomheter som jobber inn mot kommunale helse- og omsorgstjenester. Bakgrunn: Nasjonal veileder for prioriteringer i kommunale helse- og omsorgstjenester er laget p\u00e5 oppdrag fra Helse- og omsorgsdepartementet jf. TTB-2022-26. Bakgrunn for oppdraget er Meld. St. 38 (2020\u20132021) Nytte, ressurs og alvorlighet \u2013 Prioritering i helse- og omsorgstjenesten \u2013 (regjeringen.no). Helsedirektoratet har utarbeidet veilederen i samarbeid med en prosjektgruppe best\u00e5ende av KS, Funksjonshemmedes fellesorganisasjon (FFO) og P\u00e5r\u00f8rendealliansen og p\u00e5 bakgrunn av innspill fra referansegrupper med kommuner og profesjonsorganisasjoner. I tillegg er det samarbeidet med og innhentet innspill fra Helsetilsynet, Folkehelseinstituttet, Direktoratet for medisinske produkter, Statsforvalter, pasient- og brukerombud, Helsedirektoratets brukerr\u00e5d, nasjonale fag- og forskningsmilj\u00f8 og til sammen n\u00e6rmere femti kommuner. Innhold: Veilederen er ment \u00e5 fungere som en prosessveileder, og kommer med anbefalinger til faglig god praksis i arbeidet med prioriteringer i kommunale helse- og omsorgstjenester. Den gir anbefalinger til bruk av prioriteringskriteriene nytte, ressurs og alvorlighet og til gode prosesser for prioritering av tiltak og tjenester i den kommunale helse- og omsorgstjenesten. Veilederen best\u00e5r av tre kapitler. F\u00f8rste kapittel beskriver bakgrunn og metode for utarbeidelse av veilederen. Andre kapittel har anbefalinger til kommunens ledelse. Tredje kapittel har Helsedirektoratet Avdeling for helse- og omsorgstjenester Ingvild Konttorp Haugen Postboks 220 Sk\u00f8yen, 0213 OSLO \u2022 Bes\u00f8ksadresse: Vitaminveien 4 \u2022 Tlf.: (+47) 47 47 20 20 Org.nr.: 983 544 622 \u2022 postmottak@helsedir.no \u2022 www.helsedirektoratet.no anbefalinger til helsepersonellet og saksbehandlere som fatter vedtak om kommunale helse- og omsorgstjenester. Veilederen gjelder for alle de helse- og omsorgstjenester kommunen gjennom helse- og omsorgstjenesteloven (lovdata.no) har ansvar for. Den gjelder for beslutninger som tas p\u00e5 politisk, administrativt og klinisk niv\u00e5 og tar hensyn til at det finnes mange m\u00e5ter \u00e5 organisere \u00e5 styre kommunale helse- og omsorgstjenester p\u00e5 jf. kommmuneloven \u00a7 2-1 (lovdata.no). Veilederen kan implementeres innenfor de eksisterende \u00f8konomiske og administrative rammene for kommunale helse- og omsorgstjenester og stiller ikke krav om nye stillinger. En viktig erfaring fra kommuner som har bidratt i utviklingen av veilederen er at det vil ta tid \u00e5 implementere veilederen i kommunenes etablerte beslutningsprosesser. H\u00f8ringsprosess: H\u00f8ringen er fra 15. august 2024 til 15. november 2024. H\u00f8ringssiden for veilederen er tilgjengelige fra helsedrektoratet.no i hele h\u00f8ringsperioden. P\u00e5 h\u00f8ringssiden finnes h\u00f8ringsutkastet og informasjon om veilederen og h\u00f8ringsprosessen. Lenke til h\u00f8ringsside: https://www.helsedirektoratet.no/horinger/prioriteringer-i-kommunale- helse-og-omsorgstjenester-nasjonal-veileder H\u00f8ringsinnspill gis via forms innen fristen 15. november 2024. Lenke til formsskjema: https://forms.office.com/e/rnXevj2ErW Dokument med forh\u00e5ndsvisning av sp\u00f8rsm\u00e5lene det \u00f8nskes innspill p\u00e5 er tilgjengelig p\u00e5 h\u00f8ringssiden. H\u00f8ringen er offentlig, og alle er velkomne til \u00e5 gi h\u00f8ringsinnspill. Det er \u00f8nskelig med b\u00e5de innspill som st\u00f8tter forslaget til veileder og innspill til endringer. Helsedirektoratet \u00f8nsker s\u00e6rlig innspill p\u00e5 - veilederens overordnede struktur - om veilederen kan fungere som en prosessveileder - om veilederen kan bidra til bedre prioriteringsprosesser - om veilederen kan bidra til \u00f8kt kjennskap til og bruk av prioriteringskriteriene - om hovedanbefalingene er relevante - om praktiskdelen av anbefalingene er relevant Ved sp\u00f8rsm\u00e5l om h\u00f8ringen, ta kontakt med Ingvild.Konttorp.Haugen@helsedir.no Vennlig hilsen Helga Katharina Haug e.f. avdelingsdirekt\u00f8r Ingvild Konttorp Haugen seniorr\u00e5dgiver Dokumentet er godkjent elektronisk -2- -3- Mottaker Kontaktperson Adresse Post Kommuner etter liste -4- "
}