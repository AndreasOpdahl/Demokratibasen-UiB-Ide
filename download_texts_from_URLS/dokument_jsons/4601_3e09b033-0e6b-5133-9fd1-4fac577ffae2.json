{
  "dokument_id": "3e09b033-0e6b-5133-9fd1-4fac577ffae2",
  "doc_type": "case_attachment",
  "kommune": 4601,
  "tittel": "Klage over avslag",
  "url": "https://bergen.kommune.no/politikere-utvalg/api/fil/bk360/11416978/Klage-over-avslag",
  "tekst": "From: \"Jostein Kvakland\" <jostein@llco.no> Sent: Thu, 26 Sep 2024 21:51:42 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Stian Jenssen\" <stianjenssenbygg@live.com>; \"Kari Seglem Larsen\" <kari@llco.no> Subject: KLAGE-2024/14835 - Strandveien 26 - Supplerende klage p\u00e5 avslag Attachments: 10514 Strandveien 26 - supplerende klage p\u00e5 avslag.pdf Categories: Bl\u00e5 kategori Hei P\u00e5 vegne av tiltakshaver sendes inn supplerende klage i sak KLAGE-2024/14835 p\u00e5 eiendommen gnr. 216 bnr. 1170 med adresse Strandveien 26. Vedlagt ligger den supplerende klagen. Med vennlig hilsen Jostein Kvakland Advokatfullmektig m/ 971 54 086 e/ jostein@llco.no a/ Kanalveien 7, 5068 Bergen Bergen kommune Plan- og bygningsetaten Postboks 7700 5020 Bergen Sendes kun pr. e-post til postmottak.planogbygg@bergen.kommune.no Bergen, 26. september 2024 V\u00e5r ref: 10514 Deres ref.: KLAGE-2024/14835 KLAGE-2024/14835 \u2013 STRANDVEIEN 26 \u2013 SUPPLERENDE KLAGE P\u00c5 AVSLAG Eiendom: Gnr. 216 Bnr. 1170 Tiltakets adresse: Strandveien 26, 5105 Eidsv\u00e5g i \u00c5sane Tiltakets art: Anlegging kai, terrenginngrep og forst\u00f8tningsmurer m.m. Hjemmelshavere: Stian Steinsland Jenssen og Julie Marie Eik\u00e5s Jenssen 1. INNLEDNING Det vises til kommunens sak BYGG-2024/13307 hvor det i vedtak av 28. juni ble gitt avslag p\u00e5 s\u00f8knad om anlegging av kai, terrenginngrep og etablering av trapper m.m. p\u00e5 eiendommen gnr. 216 bnr. 1170 med adresse Strandveien 26, 5105 Eidsv\u00e5g i \u00c5sane. Advokatfirmaet Landsvik & Larsen AS representerer tiltakshaver Stian Steinsland Jenssen i denne saken. Avslaget ble p\u00e5klaget med en fristavbrytende klage den 5. juli d.\u00e5. Klagen ble gitt saksnummer KLAGE- 2024/14835. Klagen suppleres med dette. 2. SAKENS BAKGRUNN 2.1 S\u00f8knad om tillatelse til tiltak av 8. mai d.\u00e5. Eiendommen 216/1170 Strandveien 26 er i dag bebygd med en enebolig. Saken gjelder avslag p\u00e5 s\u00f8knad om tillatelse til legalisering av terrenginngrep, trapp, mur, treplatting og flytebrygge i tilknytning til eneboligen. Eiendommen inng\u00e5r i reguleringsplan \u00c5SANE/BERGENHUS. GNR 216, EIDSV\u00c5G, planid. 50790000 hvor den er regulert til bebyggelse og inng\u00e5r i \u00f8vrig byggesone i KPA2018. Som det fremg\u00e5r av f\u00f8lgebrev til s\u00f8knad om rammetillatelse av 8. mai d.\u00e5. s\u00e5 omfatter saken f\u00f8lgende tiltak; - Terrenginngrep i form av planering av plen/terrenginngrep p\u00e5 319 kvm - Etablering av trapp p\u00e5 totalt 11 kvm www.llco.no Kanalveien 7 org.nr. 924 394 420 5068 Bergen - To natursteinsmurer p\u00e5 hhv. 10,6 meter og 6 meter - En treplatting p\u00e5 13 meter - En flytebrygge p\u00e5 ca. 6,3*2,8 meter med landgang 2.2 Bakgrunnen for tiltakene Kommunen ga den 28. juni 2017 tillatelse til \u00aboppf\u00f8ring av enebolig\u00bb og \u00abterrengmessige bearbeidinger som f\u00f8lge av tiltaket\u00bb i byggesak 201712560. I s\u00f8knaden ble det informert om at det ogs\u00e5 skulle oppf\u00f8res \u00abmindre forst\u00f8tningsmurer i naturstein for tilpassing av terreng, ikke s\u00f8knadspliktig\u00bb, noe som ogs\u00e5 ble lagt til grunn i rammetillatelsen, uten at det p\u00e5 tegninger, i s\u00f8knad eller tillatelse var n\u00e6rmere presisert omfanget av terrengtilpasning eller forst\u00f8tningsmurer. Rammetillatelsen ble p\u00e5klaget av nabo i gnr. 216 bnr. 1171, Strandveien 24C. I klagen ble det anf\u00f8rt at dispensasjonen fra byggeforbudet i strandsonen ikke gjaldt inngrep i terrenget foran huset. I Bergen kommune sin behandling av klagen ble det om terrenginngrep i forkant av huset uttalt at \u00abHva gjelder klagers anf\u00f8rsel om at det ikke er s\u00f8kt om dispensasjon for inngrep i terrenget foran huset vil kommunen vise til at dispensasjon fra byggeforbudet i KPA2010 pkt. 4.1 m\u00e5 forst\u00e5s slik at den gir dispensasjon for \u00e5 oppf\u00f8re bolighus ogs\u00e5 m\u00e5 omfatte n\u00f8dvendige terrengmessige bearbeidelser.\u00bb Dagens eier overtok tiltakseiendommen den 22. mars 2019 med nevnte rammetillatelse, og oppf\u00f8rte enebolig med tilh\u00f8rende utomhusarbeid i tr\u00e5d tillatelsen. Samtidig gjennomf\u00f8rte tiltakshaver det n\u00e5 avsl\u00e5tte terrenginngrepet og oppf\u00f8rte trapp og natursteinsmur i god tro om at dette var i tr\u00e5d med rammetillatelsen. Kommunen utstedte s\u00e5 den 28. mai 2019 ferdigattest for boligen med tilh\u00f8rende utomhusareal. 2.3 Kommunens ulovlighetssak - ULOV-2022/26985 Den 22. september 2022 mottok kommunen tips om at det var gjennomf\u00f8rt ulovlige terrenginngrep p\u00e5 eiendommen. Kommunen dro p\u00e5 befaring og p\u00e5la i vedtak av den 27. november 2023 tiltakshaver \u00e5 tilbakef\u00f8re terrenginngrep samt fjerne trapp, natursteinsmurer og flytebrygge. Tiltakshaver p\u00e5klaget avgj\u00f8relsen med den begrunnelse at de gjennomf\u00f8rte terrenginngrepene var en del av tiltaket som kommunen hadde godkjent i byggesak 201712560. Statsforvalteren stadfestet p\u00e5legget i vedtak den 3. april d.\u00e5. I vedtaket uttalte Statsforvalteren at de var \u00abi utgangspunktet enig med klager i at ordlyden i tillatelsen til \u00abTerrengmessige bearbeidinger som f\u00f8lge av tiltaket\u00bb isolert sett, men ogs\u00e5 sett i sammenheng med kravet om minste uteoppholdsareal av tilstrekkelig kvalitet p\u00e5 minimum 150 m2 for eneboliger i KPA 2010, kan dra i retning av at det er lagt til tiltakshaver \u00e5 vurdere hvilke terrengendringer som var n\u00f8dvendig p\u00e5 eiendommen for \u00e5 oppn\u00e5 et uteoppholdsareal som tilfredsstilte kravet i KPA.\u00bb. 2 Selv om Statsforvalteren konkluderte med at det utf\u00f8rte terrenginngrep, natursteinsmur og trapp ikke var en del av tiltaket vurderte Statsforvalteren at tiltakshaver hadde grunn til \u00e5 tolke rammetillatelsen til at de selv kunne velge hvordan de skulle utforme uteoppholdsarealene. 2.4 S\u00f8knad om legalisering Tiltakshaver s\u00f8kte den 8. mai d.\u00e5. om legalisering av de gjennomf\u00f8rte terrenginngrepene med natursteinsmur og trapp. Kommunen avslo s\u00f8knaden den 28. juni s.\u00e5. Det er dette avslaget som n\u00e5 p\u00e5klages og bes omgjort. 3. SAKENS RETTSLIGE SIDE 3.1 Innledning Slik det fremkommer av kommunen i vedtak i saken ble s\u00f8knaden avsl\u00e5tt under henvisning til kommuneplanens arealdel KPA2018 \u00a7 3.1 om plankrav, KPA2018 \u00a7 6.1.1 om byggegrense langs sj\u00f8 og KPA2018 \u00a7 32.2.2 om bruk og vern av sj\u00f8 og vassdrag, samt plan- og bygningsloven \u00a7 29-4 om dispensasjon fra kravet om avstand til nabogrense og pbl. \u00a7 29-2 om visuelle kvaliteter. Etter dennes sides oppfatning er det ikke grunnlag for \u00e5 gi avslag som nevnt. Dette begrunnes i det f\u00f8lgende. 3.2 Hensynet til historikken Som redegjort for ovenfor under punkt 2 har tiltakshaver oppf\u00f8rt terrenginngrep, natursteinsmur og trapp i god tro om at byggetillatelsen i byggesak 201712560 ogs\u00e5 omfattet dette. At den opprinnelige byggetillatelsen kan forst\u00e5s som at den omfatter det avsl\u00e5tte terrenginngrepet er videre stadfestet av Statsforvalteren som konkluderer med at rammetillatelsen er uklar p\u00e5 omfanget av hvilke terrenginngrep som er tillatt utf\u00f8rt. Som bygningsmyndighet er kommunen ansvarlig for at byggetillatelsene de utsteder er entydige slik at det ikke oppst\u00e5r tvil om hva kommunen har godkjent. I vurderingen av klagen b\u00f8r kommunen ta hensyn til byggesakshistorikken, kommunens egen skyld i den oppst\u00e5tte situasjonen og at avslaget f\u00e5r betydelige \u00f8konomiske konsekvenser for dagens tiltakshaver som kun har gjennomf\u00f8rt tiltaket etter beste evne i tr\u00e5d med kommunen byggetillatelse. 3.3 Pbl. \u00a7 29-2 om visuelle kvaliteter Tiltaket er for det f\u00f8rste avsl\u00e5tt p\u00e5 bakgrunn av visuelle kvaliteter, jf. pbl. \u00a7 29-2. Etter bestemmelsen skal ethvert tiltak inneha gode visuelle kvaliteter i seg selv og i forhold til dets funksjon samt bygde og naturlige omgivelser og plassering. 3 Avslaget er begrunnet med at tiltaket er av stort omfang sett i sammenheng med at eiendommen ligger tilliggende et gr\u00f8ntareal og med plassering ved sj\u00f8. Fra dennes side vurderes at kommunen har foretatt en mangelfull og for streng vurdering av tiltakets visuelle kvaliteter. Dette begrunnes n\u00e6rmere i det f\u00f8lgende. Behovet for terrenginngrep mot sj\u00f8 Tiltakseiendommen grenser mot sj\u00f8en slik at nesten hele tiltakseiendommer ligger innenfor byggegrensen mot sj\u00f8 p\u00e5 25 meter. For \u00e5 ivareta hensynet til byggegrensen er det eksisterende bolighuset p\u00e5 tiltakseiendommen plassert lengst mulig vekk fra sj\u00f8en, slik at uteoppholdsarealene m\u00e5 ligge mellom boligen og sj\u00f8en. Terrenget fra det eksisterende bolighuset og sj\u00f8en er skr\u00e5nende og slik at det m\u00e5 gjennomf\u00f8res terrenginngrep for \u00e5 tilfredsstille kravene i KPA2018 \u00a7 14.2 bokstav b om maksimal 1:3 helning p\u00e5 uteoppholdsareal. Dette er ogs\u00e5 lagt til grunn i rammetillatelsen til oppf\u00f8ring av bolig med utomhusanlegg samt Statsforvalterens klagevedtak som nevnt. Tiltakseiendommens plassering Tiltakseiendommen ligger lengst nord i boligomr\u00e5det i Strandveien, og grenser mot kommunalt gr\u00f8ntomr\u00e5de i nord p\u00e5 eiendommen gnr. 216 bnr. 876. Ved det kommunale gr\u00f8ntomr\u00e5det g\u00e5r terrenget bratt ned til sj\u00f8en i form av bratte svaberg. Det er f\u00f8lgelig ikke mulig \u00e5 bevege seg til fots fra gr\u00f8ntomr\u00e5det og inn p\u00e5 tiltakseiendommen. Tilsvarende er terrenget sterkt skr\u00e5nende med bratte svaberg ogs\u00e5 mot naboeiendommen gnr. 216 bnr. 1171 i s\u00f8r, slik at tiltakseiendommen ligger i et s\u00f8kk mellom naboeiendommene p\u00e5 begge sider. Utklipp av illustrasjon av tiltakseiendommen med oms\u00f8kte tiltak sett ovenfra 4 Terrenginngrepets utforming Terrenginngrepet med natursteinmur og trapp tilpasser seg det skr\u00e5nende terrenget p\u00e5 begge sider av tiltakseiendommen og utfyller terrenget mellom naboeiendommene, samtidig som den opprinnelige terrengutformingen fremdeles er lesbar ved at terrenget g\u00e5r inn i et s\u00f8kk ved tiltakseiendommen. Utklipp av illustrasjon av tiltakseiendommen sett fra sj\u00f8en Slik det framg\u00e5r av tegningsgrunnlaget til s\u00f8knaden er natursteinsmurene, trapp og terrenginngrepet godt tilpasset de naturlige omgivelsene b\u00e5de i utforming og materialitet slik at tiltaket fremst\u00e5r med gode visuelle kvaliteter i seg selv og sine bygde og naturlige omgivelser. Kommunens vurdering av visuelle kvaliteter 3.3.4.1 Mangelfull vurdering av tiltakets visuelle kvaliteter I vurderingen av visuelle kvaliteter viser kommunen til intensjonen i den opprinnelige byggetillatelsen i byggesak 201712560 om at arealet p\u00e5 sj\u00f8siden av boligen ikke skulle opparbeides med terrengmurer utover til parkering og at det skulle gjennomf\u00f8res en sk\u00e5nsom byggeprosess som skulle respektere den naturen som var \u00e5 finne p\u00e5 eiendommen, uten \u00e5 ta hensyn til at kommunen selv i p\u00e5legg om retting av 27. november 2023 har lagt til grunn at det ble gitt tillatelse til planering av 75 kvm p\u00e5 framsiden av bygningen. I vurderingen av visuelle kvaliteter vurderer kommunen at de oms\u00f8kte terrenginngrepene \u00abhar et sv\u00e6rt stort omfang\u00bb sett i sammenheng med eiendommens plassering med gr\u00f8ntareal i vest som eiendommens plassering ved sj\u00f8en uten at det er vurdert om tiltakseiendommens topografi gj\u00f8r at terrenginngrepene passer inn selv om det samlede volumet er stort. 5 Samlet sett er det foretatt en for begrenset vurdering av tiltakets visuelle kvaliteter, hvor tidligere gitte tillatelse og tiltakets tilpasning til omgivelsene ikke er tilstrekkelig vurdert og vektlagt. 3.3.4.2 Manglende vurdering av rettingsalternativ S\u00f8knaden om legalisering kommer som nevnt som en f\u00f8lge av at kommunen har gitt p\u00e5legg om at gjennomf\u00f8rte terrenginngrep skal tilbakef\u00f8res til godkjent situasjon som if\u00f8lge kommunen er 75 kvm uteoppholdsareal p\u00e5 framsiden av huset mot sj\u00f8en. \u00d8vrig areal skal tilbakef\u00f8res til skr\u00e5nende terreng. Etter tilbakef\u00f8ring vil det f\u00f8lgelig fremdeles v\u00e6re oppfylt areal mellom boligen og sj\u00f8en som m\u00e5 forst\u00f8ttes opp av en fylling. Alternativet til oms\u00f8kt tiltak er f\u00f8lgelig ogs\u00e5 fylling mellom den eksisterende boligen og strandlinjen som vil ha en visuell p\u00e5virkning p\u00e5 strandsonen. I avslaget har kommunen sammenlignet det oms\u00f8kte terrenginngrepet med terrenget slik det ville v\u00e6rt uten opparbeidet uteoppholdsareal, noe som gir feil sammenligningsgrunnlag. I tillegg til \u00e5 ha gode visuelle kvaliteter i seg selv og sine naturlige omgivelser er denne sides oppfatning at det har oms\u00f8kt tiltak gode visuelle kvaliteter i forhold til godkjent situasjon som er alternativet ved et p\u00e5legg om tilbakef\u00f8ring. Dette er ikke tilstrekkelig vektlagt i avslaget. Som redegjort for ovenfor under punkt 2 har tiltakshaver oppf\u00f8rt terrenginngrep, natursteinsmur og trapp i god tro om at byggetillatelsen i byggesak 201712560 ogs\u00e5 omfattet dette. Oppsummering Kommunen har i sitt avslag feilaktig vurdert tiltaket opp imot en situasjon uten uteoppholdsareal p\u00e5 framsiden av huset mellom den eksisterende boligen og sj\u00f8en, uten \u00e5 vurdere tiltaket opp imot rettingsalternativet med 75 kvm uteoppholdsareal p\u00e5 framsiden av huset. Etter denne sides vurdering er de oms\u00f8kte terrenginngrepet godt tilpasset eiendommen og de tilgrensende eiendommene, slik at tiltaket oppfyller kravene til visuelle kvaliteter i pbl. \u00a7 29-2 om visuelle kvaliteter. 3.4 KPA2018 \u00a7 6.1.1 og areaform\u00e5let bruk og vern av sj\u00f8 og vassdrag Innledning Avslaget er videre begrunnet med at det ikke gis dispensasjon fra byggegrense langs sj\u00f8 og arealform\u00e5let bruk og vern av sj\u00f8 og vassdrag. S\u00f8knad om dispensasjon er avsl\u00e5tt p\u00e5 bakgrunn av at tiltaket er sv\u00e6rt synlig i strandsonen og medf\u00f8rer en negativ fjernvirkning fra sj\u00f8 i tillegg til at tiltaket vil virke avvisende p\u00e5 allmenhetens ferdsel langs strandsonen. 6 Denne side er uenig i kommunens begrunnelse, og vurderer at begrunnelsen b\u00e6rer preg av en feilaktig vurdering tiltakets p\u00e5virkning p\u00e5 strandsonen, fjernvirkningen og tiltakets p\u00e5virkning p\u00e5 allmennhetens ferdsel i strandsonen. Tiltaket har god terrengtilpasning og medf\u00f8rer ingen negativ fjernvirkning I avslaget har kommunen som nevnt lagt til grunn at tiltaket er av betydelig st\u00f8rrelse og derfor gir en negativ fjernvirkning fra sj\u00f8, uten at kommunen har begrunnet hvorfor terrenginngrepet vil gi en negativ fjernvirkning. Som redegjort for under punkt 3.3.3 er terrenginngrepet gjennomf\u00f8rt ved at et s\u00f8kk i terrenget delvis er fylt ut. Terrenget er opparbeidet med etablering av natursteinsmurer og trapp. Selv om natursteinsmurene og terrenghevingen er synlig fra sj\u00f8en gj\u00f8r naturfargene i steinene, jordmassene og beplantningen at tiltaket ikke vil gi noen negativ fjernvirkning fra sj\u00f8en slik kommunen legger til grunn. At tiltaket i seg selv har stor utstrekning er av mindre betydning n\u00e5r tiltaket har en god terrengtilpasning med gode visuelle kvaliteter. Ingen negativ p\u00e5virkning p\u00e5 ferdsel i strandsonen Kommunen har videre i avslaget lagt til grunn at tiltaket medf\u00f8rer en privatisering av strandsonen og vil virke avvisende p\u00e5 allmenhetens ferdsel og opphold i det n\u00e6rliggende gr\u00f8ntomr\u00e5det. I tillegg vil tiltaket if\u00f8lge kommunen skape en fysisk og psykisk barriere for allmennhetens ferdselsmuligheter i og langs sj\u00f8en. Som nevnt ovenfor grenser tiltakseiendommen til gr\u00f8ntomr\u00e5de p\u00e5 gnr. 216 bnr. 876. Fra gr\u00f8ntomr\u00e5det g\u00e5r terrenget bratt ned til tiltakseiendommen. Det er f\u00f8lgelig ikke mulig \u00e5 forflytte seg til fots fra gr\u00f8ntomr\u00e5det og langs strandkanten og inn p\u00e5 tiltakseiendommen. Siden det ikke er mulig \u00e5 forflytte seg inn p\u00e5 tiltakseiendommen fra gr\u00f8ntomr\u00e5det vil terrenginngrepet heller medf\u00f8re noen fysisk barriere ut over den naturlige barrieren som allerede eksisterer. Tiltaket vil derfor ikke medf\u00f8re at det opprettet en barriere for ferdsel i strandsonen, og vil ikke ha noen ytterligere privatiserende effekt sammenlignet med godkjent situasjon. Tiltaket m\u00e5 plasseres innenfor byggegrensen mot sj\u00f8 Tiltakseiendommen er en regulert boligeiendom beliggende i strandsonen. Eksisterende bolig p\u00e5 tiltakseiendommen ligger med minste avstand til strandsonen p\u00e5 15 meter. Dette medf\u00f8rer at alt uteoppholdsareal som m\u00e5 etableres p\u00e5 eiendommen iht. til byggetillatelsen p\u00e5 boligen skal plasseres n\u00e6rmere strandsonen enn 15 meter. Terrenget mellom boligen og strandsonen er skr\u00e5nende noe som medf\u00f8rer at det enten m\u00e5 etableres forst\u00f8tningsmurer eller terrengfyllinger for \u00e5 etablere n\u00f8dvendig uteoppholdsareal til boligen. Fyllingene 7 eller forst\u00f8tningsmuren vil v\u00e6re synlig fra sj\u00f8en og ogs\u00e5 gi det som kommunen omtaler som \u00e5 ha fjernvirkning og privatiserende effekt. Forskjellene mellom oms\u00f8kt tiltak og alternativt uteoppholdsareal m\u00e5 vurderes som sm\u00e5. Dette taler for at oms\u00f8kt tiltak ikke tilsidesetter hensynet bak byggegrensen mot sj\u00f8 og arealform\u00e5let bruk og vern av sj\u00f8 og vassdrag. 3.5 KPA2018 \u00a7 3.1 \u2013 Plankrav Innledning Det er videre i tiltaket gitt avslag p\u00e5 s\u00f8knad om dispensasjon fra plankravet i KPA2018 under henvisning til at tiltaket krever dispensasjon fra byggeforbudet i strandsonen og arealform\u00e5let bruk og vern av sj\u00f8 og vassdrag. Etter kommunens vurdering b\u00f8r tiltak i pressomr\u00e5der i strandsonen belyses og avklares p\u00e5 et overordnet niv\u00e5 og gjennom en reguleringsplan, uten at det er foretatt en konkret vurdering av nettopp behovet for planavklaring i denne saken. Denne side er uenig i kommunens begrunnelse, og vurderer at avslaget b\u00e6rer preg av \u00e5 v\u00e6re et sjablongmessig avslag uten vurdering av tiltaket, utbyggingen i omr\u00e5det eller sakshistorikken. Omr\u00e5det er ferdig utbygd Tiltakseiendommen ligger lengst nord i et sammenhengende boligomr\u00e5de langs sj\u00f8en helt fra \u00abkommunekaien\u00bb i Eidsv\u00e5g p\u00e5 eiendommen gnr. 216 bnr. 1255 i et strekke p\u00e5 i underkant av 500 meter. P\u00e5 strekningen har 13 av 15 boligeiendommer opparbeidet adkomst til sj\u00f8 i form av trapper, gangforbindelse, kaier og flytebrygger, og det er totalt 12 flytebrygger p\u00e5 strekningen. Omr\u00e5det m\u00e5 vurderes som ferdig utbygd, og tiltaket er derfor i kjernen av de tiltak hvor det ikke er behov for \u00e5 gjennomf\u00f8re en reguleringsplanprosess for tiltak som de oms\u00f8kte i form av utomhusarbeid p\u00e5 bebygd boligtomt, herunder for \u00e5 avklare hvor stort uteoppholdsareal boligen skal ha. Ethvert tiltak vil kreve dispensasjon Det er i avslaget lagt til grunn at eiendommen m\u00e5 reguleres fordi tiltaket er i strid med byggegrensen mot sj\u00f8. Denne side er uenig i dette. Som redegjort for ovenfor ligger eiendommen i sin helhet innenfor byggegrense mot sj\u00f8. Siden eiendommen allerede er bebygd, og at det m\u00e5 etableres uteoppholdsareal p\u00e5 bakkeplan mellom det eksisterende huset og strandsonen vil enhver etablering av uteoppholdsareal gjennomf\u00f8res innenfor byggegrensen med dispensasjon fra byggegrense og plankrav. De er ikke riktig at ethvert tiltak medf\u00f8rer behov for planavklaring som kommunen legger til grunn. Det f\u00f8lger ogs\u00e5 av kommunens praksis at det kan gis dispensasjon fra byggegrense mot sj\u00f8 kun i enkle byggesaker uten forutg\u00e5ende planprosess. Oms\u00f8kt tiltak best\u00e5r som nevnt av planering av uteoppholdsareal med tilh\u00f8rende natursteinsmurer p\u00e5 en etablert og regulert boligeiendom, og er 8 relativt sett et lite tiltak, noe som klart taler for at det b\u00f8r gis dispensasjon fra plankravet for oms\u00f8kt tiltak. Sjablongmessig avslag - saksbehandlingsfeil I avslaget til kommunen har kommunen lagt til grunn at tiltak i s\u00e5kalte pressomr\u00e5der b\u00f8r belyses gjennom utarbeidelse av en reguleringsplan uten at det er foretatt en konkret vurdering av hvorfor de oms\u00f8kte terrenginngrep p\u00e5 tiltakseiendommen er av et slikt omfang at det krever reguleringsplan. Som redegjort for ovenfor er tiltaket et relativt beskjedent tiltak, omr\u00e5det er fullt utbygget, i tillegg til at det m\u00e5 gjennomf\u00f8res terrenginngrep i strandsonen for \u00e5 oppfylle krav til uteoppholdsareal til boligen. Dette er forhold som taler for \u00e5 gi dispensasjon, men som kommunen ikke har vurdert i avslaget vedr\u00f8rende dispensasjon fra plankravet. Kommunen har i avslaget ikke vurdert dispensasjonen fra plankravet konkret, men i stedet gitt et sjablongmessig avslag basert det generelle behovet for regulering av strandsonen. Den manglende konkrete vurderingen av dispensasjonss\u00f8knaden utgj\u00f8r en saksbehandlingsfeil som medf\u00f8rer at tiltaket er ugyldig. 3.6 Plan- og bygningsloven \u00a7 29-4 om minste avstand til nabogrense Innledning Kommunen har videre gitt avslag p\u00e5 s\u00f8knad om dispensasjon fra byggegrense mot nabo i plan- og bygningsloven \u00a7 29-4 annet ledd om at byggverk skal ha en minste avstand til nabogrense p\u00e5 4 meter. Avslaget er begrunnet med at uteoppholdsarealet vil virke privatiserende og avvisende p\u00e5 allmenhetens ferdsel og opphold i det n\u00e6rliggende gr\u00f8ntomr\u00e5det. Videre vurderer kommunen at tiltaket vil virke avvisende for brukerne av naboeiendommen gnr. 216 bnr. 1169. Denne side er uenig i dette. Tiltakets plassering i forhold til naboeiendommene Tiltakseiendommen ligger lengst nord i boligomr\u00e5det i Strandveien, og grenser for det f\u00f8rste mot kommunalt gr\u00f8ntomr\u00e5de i nord p\u00e5 eiendommen gnr. 216 bnr. 876. Ved det kommunale gr\u00f8ntomr\u00e5det g\u00e5r terrenget bratt ned til sj\u00f8en i form av bratte svaberg. Det er f\u00f8lgelig ikke mulig \u00e5 bevege seg til fots fra gr\u00f8ntomr\u00e5det og inn p\u00e5 tiltakseiendommen. Tilsvarende er terrenget sterkt skr\u00e5nende med bratte svaberg ogs\u00e5 mot naboeiendommen gnr. 216 bnr. 1171 i s\u00f8r, slik at tiltakseiendommen ligger i et s\u00f8kk mellom naboeiendommene p\u00e5 begge sider. At terrenget heves i s\u00f8kket mellom naboeiendommene medf\u00f8rer ingen ulemper for naboeiendommene. Mot eiendommen gnr. 216 gnr. 1169 er det etablert en forst\u00f8tningsmur som gj\u00f8r at uteoppholdsarealet til tiltakseiendommen blir liggende h\u00f8yere i terrenget enn den eksisterende bryggen p\u00e5 gnr. 216 bnr. 1169. H\u00f8ydeforskjellen mellom uteoppholdsarealet p\u00e5 tiltakseiendommen og bryggen p\u00e5 gnr. 216 bnr. 1169 gj\u00f8r at personopphold p\u00e5 uteoppholdsarealene til tiltakseiendommen ikke vil virke avvisende for 9 brukerne av naboeiendommen og omvendt. Terrenginngrepene vil dermed bedre legge til rette for bruk av bryggen p\u00e5 naboeiendommen enn om det ikke var noen stengsler mellom hagen og bryggeanlegget. Hensynet bak bestemmelsen De sentrale, prim\u00e6re hensyn bak bestemmelsen vedr\u00f8rende minsteavstand til nabo er brannsikkerhet samt \u00e5 ivareta lys, utsyn og luft mellom bebyggelsen. De tilgrensende arealer p\u00e5 naboeiendommene er ikke bebygd og det er heller ikke realistisk at disse vil bebygges, slik at en dispensasjon ikke p\u00e5 noen m\u00e5te vil tilsidesette de sentrale hensynene bak bestemmelsen. Tiltakseiendommen er privat Tiltakseiendommen er en privat boligeiendom med uteoppholdsareal som er privat. Uavhengig av hvordan uteoppholdsarealet er opparbeidet vil arealet v\u00e6re privat. En heving av terrenget vil dermed ikke virke privatiserende som kommunen feilaktig legger til grunn. 4. AVSLUTNING Basert p\u00e5 ovennevnte er dennes side oppfatning at det for det f\u00f8rste er gode grunner til \u00e5 gi tillatelse til tiltaket, samt at kommunens avslag baserer seg p\u00e5 en feilaktig vurdering av tiltaket, alternativene til oms\u00f8kt tiltak og dets p\u00e5virkning p\u00e5 omgivelsene. P\u00e5 denne bakgrunn bes Bergen kommune om \u00e5 omgj\u00f8re avslag i sak BYGG-2024/13307 og gi tillatelse som oms\u00f8kt. Ta gjerne kontakt med undertegnede ved eventuelle sp\u00f8rsm\u00e5l til saken. Med vennlig hilsen Advokatfirmaet Landsvik & Larsen AS Jostein Kvakland Advokatfullmektig e-post: jostein@llco.no mobil: 971 54 086 10 From: \"Jostein Kvakland\" <jostein@llco.no> Sent: Fri, 5 Jul 2024 08:34:29 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Stian Jenssen\" <stianjenssenbygg@live.com>; \"Kari Seglem Larsen\" <kari@llco.no> Subject: BYGG-2024/13307 - 216/13309 - Klage p\u00e5 avslag Attachments: 10514 Strandveien 26 - fristavbrytende klage p\u00e5 avslag.pdf Categories: Gul kategori P\u00e5 vegne av tiltakshaver Stian Jenssen p\u00e5 klages avslag i byggesak BYGG-2024/13309 p\u00e5 eiendommen gnr. 216 bnr. 1170 med adresse Strandveien 26. Vedlagt ligger en fristavbrytende klage. Supplerende klage vil bli ettersendt etter fellesferien. Med vennlig hilsen Jostein Kvakland Advokatfullmektig m/ 971 54 086 e/ jostein@llco.no a/ Kanalveien 7, 5068 Bergen Bergen kommune Plan- og bygningsetaten Postboks 7700 5020 Bergen Sendes kun pr. e-post til postmottak.planogbygg@bergen.kommune.no Bergen, 5. juli 2024 V\u00e5r ref: 10514 Deres ref.: BYGG-2024/13307 BYGG-2024/13307 \u2013 STRANDVEIEN 26 \u2013 FRISTAVBRYTENDE KLAGE P\u00c5 AVSLAG Eiendom: Gnr. 216 Bnr. 1170 Tiltakets adresse: Strandveien 26, 5105 Eidsv\u00e5g i \u00c5sane Tiltakets art: Anlegging kai, terrenginngrep og forst\u00f8tningsmurer m.m. Hjemmelshavere: Stian Steinsland Jenssen og Julie Marie Eik\u00e5s Jenssen 1. FRISTAVBRYTENDE KLAGE Det vises til sak BYGG-2024/13307 hvor det i vedtak av 28. juni d.\u00e5. ble gitt avslag p\u00e5 s\u00f8knad om anlegging av kai, terrenginngrep og etablering av trapper m.m. Advokatfirmaet Landsvik & Larsen AS representerer tiltakshaver Stian Steinsland Jenssen i denne saken. Avslaget p\u00e5 s\u00f8knaden p\u00e5klages med dette og bes omgjort. Utfyllende klage bli ettersendt etter fellesferien. 2. BEGRUNNELSE Vedtaket om avslag er begrunnet i at tiltaket ikke har tilstrekkelig gode visuelle kvaliteter, og at vilk\u00e5rene for dispensasjon fra pbl. \u00a7 29-4 om minste avstand til nabogrense, KPA2018 \u00a7 3.1 om plankrav, KPA2018 \u00a7 6.1.1 om byggegrense langs sj\u00f8 og arealform\u00e5let bruk og vern av sj\u00f8 og vassdrag jf. KPA2018 \u00a7 32.2.2 ikke er innfridd. Etter dennes side vurdering oppfyller tiltaket relevante krav og det er gode grunner for \u00e5 gi tillatelse til dispensasjoner som oms\u00f8kt. Hovedbegrunnelsen for dette er at tiltaket av beskjedent omfang og retter opp i utydelighet i den opprinnelige byggesaken fra da tiltakseiendommen ble bebygd, slik at tiltaket tilfredsstiller kravet til visuelle kvaliteter. I avslaget har kommunen feilaktig vurdert tiltakets p\u00e5virkning p\u00e5 omgivelsene til \u00e5 v\u00e6re mer negativt enn det i realiteten er, samt feilaktig vurdert at tiltaket vil v\u00e6re privatiserende. Etter dennes sides www.llco.no Kanalveien 7 org.nr. 924 394 420 5068 Bergen vurdering er vilk\u00e5rene for dispensasjon innfridd slik at kommunen skulle gitt en tillatelse. Videre er det blant annet i uttalelse fra Byantikvaren bekreftet at tiltaket ikke har konsekvenser for kulturmilj\u00f8et. Basert p\u00e5 dette er tiltakshavers oppfatning at det b\u00f8r gis tillatelse til tiltaket som oms\u00f8kt. Ta gjerne kontakt med undertegnede ved eventuelle sp\u00f8rsm\u00e5l i saken. Med vennlig hilsen Advokatfirmaet Landsvik & Larsen AS Jostein Kvakland Advokatfullmektig e-post: jostein@llco.no mobil: 971 54 086 2 "
}