{
  "dokument_id": "842b33c4-ef54-5fbc-8d19-f2da3a2098aa",
  "doc_type": "case_presentation",
  "kommune": 4601,
  "tittel": "Bergenhus, Gnr. 168, Omr\u00e5dereguleringsplan for Kristiansholm, Sandvikstorget og Rosegrenden (arealplan-ID 61690000) - H\u00f8ring og offentlig ettersyn",
  "url": "https://bergen.kommune.no/politikere-utvalg/api/fil/bk360/9540187/Framstilling-Bergenhus-Gnr-168-Omradereguleringsplan-for-Kristiansholm-Sandvikstorget-og-Rosegrenden-arealplan-ID-61690000-Horing-og-offentlig-ettersyn",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/56520-71 Bergenhus, Gnr. 168, Omr\u00e5dereguleringsplan for Kristiansholm, Sandvikstorget og Rosegrenden (arealplan-ID 61690000) - H\u00f8ring og offentlig ettersyn Hva saken gjelder: Plan- og bygningsetaten fremmer forslag til offentlig omr\u00e5deregulering for Kristiansholm, Sandvikstorget og Rosegrenden, med konsekvensutredning og detaljregulering av Neumanntomten, til h\u00f8ring og offentlig ettersyn. Intensjonen med planarbeidet er \u00e5 forsterke et lokalt sentrum i Sandviken med utgangspunkt i Sandvikstorget, bryte ned barrierer mot sj\u00f8en og legge til rette for en allmenn tilgjengelig strandsone. Verneverdige sj\u00f8boder og boliger i grendene skal bli tatt vare p\u00e5 som kulturmilj\u00f8. Neumanntomten transformeres og utvides mot nord ved \u00e5 ekspandere i sj\u00f8en. Planomr\u00e5det Fig.1: Planomr\u00e5det. T.h.: oversiktskart. T.v.: ortofoto Planomr\u00e5det ligger sentralt i Sandviken og tett p\u00e5 Bergen sentrum. Det strekker seg fra Slaktehustomten i s\u00f8r til Ludebryggen ved Gjensidigeg\u00e5rden i nord og omfatter 110 daa landareal samt 170 daa sj\u00f8areal. 1 Planstatus og overordnete f\u00f8ringer I Kommuneplanens arealdel (KPA) 2018 er planomr\u00e5det avsatt til sentrumsform\u00e5l med sentrumskjerne (S12) rundt Sandvikstorget, og ellers til byfortettingssone. Omr\u00e5det inng\u00e5r i hensynssone for kulturmilj\u00f8 historisk sentrum med krav om at alle tiltak innenfor omr\u00e5det skal ta hensyn til det samlete kulturmilj\u00f8et i Sandviken. Hovedinnholdet i planforslaget Kristiansholm tilbakef\u00f8res til en holme og blir avsatt til et friomr\u00e5de tett p\u00e5 sj\u00f8en for allmennheten. Den eksisterende flyhangaren p\u00e5 holmen blir bevart. Mindre bygninger som st\u00f8tter opp under form\u00e5l friomr\u00e5de tillates. Nye torg, gater og byrom kobler seg p\u00e5 eksisterende bystruktur og danner offentlige forbindelser mot sj\u00f8en. Sandvikstorget blir styrket som sentralt byrom og blir et bindeledd mellom fjord og fjell og transformasjonsomr\u00e5det p\u00e5 Neumanntomten. Neumanntomten er det sentrale byutviklings- og Fig.2: Overordnete f\u00f8ringer for planarbeidet transformasjonsomr\u00e5det i planomr\u00e5det og detaljreguleres til tett bymessig bebyggelse. Tomten blir utvidet mot nord ved \u00e5 ekspandere i sj\u00f8 (om lag 7 500 m2). Hele transformasjonsomr\u00e5det gir plass til 380 nye boenheter, barnehage, noe service/n\u00e6ring, til nye byrom og strandpromenader. Langs Sj\u00f8gaten, den nye \u00abkystkulturallmenningen\u00bb og det planlagte torget vil aktive fasader styrke opplevelsen av byrommene. Byggeh\u00f8ydene og takutformingen er variert og trappes ned mot sj\u00f8en i vest og mot kulturmilj\u00f8et i s\u00f8r. Disse og andre kvaliteter er forankret i en formingsveileder og fastsatt gjennom planens bestemmelser. Fig.3: Overordnete plangrep for byliv. 2 Krav om detaljregulering i omr\u00e5deplanen gjelder kun for to felt: Felt KBA01- B\u00e5t Berge-tomten og SF02 \u2013 bensinstasjonstomten. Resterende felt kan utvikles ved \u00e5 g\u00e5 rett til byggesak. Bergen Arkitekturskole (BAS) ligger nord for Neumanntomten og eksisterende bruk videref\u00f8res. Planslaget \u00e5pner for noe mer bebyggelse i feltet (T1) og en sj\u00f8promenade p\u00e5 utsiden av dagens kaikant. En tverrforbindelse mellom Sj\u00f8gaten og sj\u00f8en innenfor feltet vil sikre allmennheten tilgang til sj\u00f8fronten og promenaden I sj\u00f8omr\u00e5dene legger planforslaget til rette for veteranb\u00e5thavn, gjestehavn, sm\u00e5b\u00e5thavn og brannb\u00e5tnaust. Eksisterende sm\u00e5b\u00e5thavn (ved B\u00e5t Berge) og veteranb\u00e5thavn (ved Kystkultursenteret og Fiskerimuseet) videref\u00f8res. I forlengelsen av friomr\u00e5det er en ny, allment tilgjengelig gjestehavn planlagt. B\u00f8lgebrytere ved Kystkultursenteret, Ludebryggen og utenfor eksisterende molo p\u00e5 Kristiansholm vil gi skjerming for veteranb\u00e5thavn, nytt brannb\u00e5tnaust og gjestehavn. Vern av kulturmilj\u00f8et er et viktig element i planforslaget. For eksisterende bebyggelse er omr\u00e5dereguleringen i all hovedsak en verneplan som sikrer kulturmilj\u00f8 og kulturhistoriske verdier. Det gjelder i s\u00e6rlig grad for det unike sj\u00f8bodmilj\u00f8et (Sandviksboder 12-24) under omr\u00e5defredning. Sandviksboder 14 er imidlertid ikke omfattet av fredningen. Boden er ikke verneverdig og regulert revet i vedtatt reguleringsplan for bybanen grunnet trafikale hensyn. Hovedsykkelruten i Sj\u00f8gaten er del av den vedtatte bybaneplanen mot \u00c5sane. Den overlapper med omr\u00e5dereguleringen og videref\u00f8res i planforslaget. Fig.4: Utsnitt av planforslagets plankart m/p\u00e5f\u00f8ringer. Planprosess Byr\u00e5det vedtok oppstart av planarbeidet med konsekvensutredning i 2011 og fastsatte planprogrammet i 2012. Temaer landskap og kulturminner er konsekvensutredet. Et tidligere planforslag for omr\u00e5det var til h\u00f8ring og offentlig ettersyn h\u00f8sten 2018. Det opprinnelige planprogrammet la opp til konsekvensutredning av to alternativer for 3 Neumanntomten (alternativ 1; bolig og arealkrevende n\u00e6ring og alternativ 2; blandet sentrumsform\u00e5l ved siden av 0-alternativet). F\u00f8r offentlig ettersyn i 2018 ble alternativ 1 lagt bort fordi det ikke var i samsvar med overordnede m\u00e5l for byutvikling. B\u00e5de tidligere planforslag i 2018 og nytt planforslag i 2023 legger til grunn alternativ 2 med blandet sentrumsform\u00e5l. Konsekvensutredningen inng\u00e5r i planbeskrivelsen. Innspillene og innsigelsene under h\u00f8ring /offentlig ettersyn i 2018 f\u00f8rte til behov for vesentlige endringer i planforslaget. I tillegg kj\u00f8pte Obos Neumanntomten i tiden rundt h\u00f8ringsperioden og leverte et h\u00f8ringsinnspill i form av en mulighetsstudie med forslag til endring av planforslaget. Innspillene ellers gikk i hovedsak p\u00e5 at bebyggelsen var for massiv og h\u00f8y og at allmennhetens tilgang til sj\u00f8en og hensynet til kulturmilj\u00f8et ikke var tilfredsstillende l\u00f8st. I forbindelse med h\u00f8ringen i 2018 kom det tre innsigelser: Statsforvalteren fremmet innsigelse med bakgrunn i statlige planretningslinjer om b\u00e5de strandsonevern og barn og unges interesser. Tilgang til strandsonen for allmennheten var ikke sikret tilstrekkelig. Statsforvalteren var ogs\u00e5 kritisk til st\u00f8rrelsen p\u00e5 barnehagens uteareal og at lekearealer til barnehagen ikke var tilstrekkelig sikret. Statens Vegvesen fremmet innsigelse knyttet til utredningskrav. Planforslaget var ikke tilstrekkelig utredet for at en kunne ta stilling til fremkommelighet og trafikksikkerhet. Fylkeskommunen fremmet innsigelse begrunnet i at planforslagets byggeh\u00f8yder, skala, form og volum b\u00e5de p\u00e5 Neumanntomten og bensinstasjonstomten vil ha vesentlig negativ virkning for kulturmilj\u00f8et i Sandviken. Viktige hovedgrep fra 2018 ble beholdt: - Reetablering av Kristiansholm som holme og friomr\u00e5de. Vern av eksisterende bebyggelse med grendene og sj\u00f8bodene. - Aksen fra S\u00f8ndre Allmenning over Sandvikstorget og ut til Kristiansholm. Endringene p\u00e5 selve Neumanntomten: - Endret bebyggelsesstruktur og tydeligere krav til utforming. Kvartalene \u00e5pner seg mot sj\u00f8en, byggeh\u00f8ydene er modererte og mer varierte. En formingsveileder er utarbeidet som fastsetter krav til kvalitet i arkitektur og utforming. - Endret fordeling av form\u00e5lene bolig og n\u00e6ring. - St\u00f8rre samlet utfyllingsomr\u00e5det i nord. - Lengre, tydeligere offentlig tilkomst til sj\u00f8en. Sentralt byrom tettere knyttet til sj\u00f8en. Endringene utenfor Neumanntomten: - Krav om detaljregulering for B\u00e5t Berge-tomten og bensinstasjon-tomten - Omr\u00e5dereguleringsplanen videref\u00f8rer l\u00f8sning fra vedtatt bybaneplan ved overlapp. - Mindre byggeform\u00e5l p\u00e5 holmen, bevaring av flyhangaren - Tilrettelegging for brannb\u00e5tnaust ved Ludebryggen - \u00c5pning for ny bebyggelse ved Sandviksboder 14. 4 Fig.5: Plankart til offentlig ettersyn fra 2018 (t.v.). Plankart til nytt offentlig ettersyn datert 06.11.2023 (t.h.) Plan- og bygningsetaten (PBE) sin vurdering og anbefaling: PBE anbefaler at planforslaget blir lagt ut til offentlig ettersyn og h\u00f8ring. PBE har gjort en grundig vurdering av saken, og i det f\u00f8lgende blir bare de viktigste punktene gjengitt. For mer detaljerte opplysninger blir det vist til fagnotatet. Kulturmilj\u00f8: KPA 2018 avsetter hele planomr\u00e5det til hensynssone kulturmilj\u00f8. Etter PBE sin vurdering ivaretar planforslaget kulturminneverdiene b\u00e5de i grendene og andre, eldre og verneverdige boligomr\u00e5der \u00f8st for Sj\u00f8gaten. Det p\u00e5g\u00e5r prosess for omr\u00e5defredning for sj\u00f8bodene 12-24. Sandviksboder 14 (fig. 6, gul ring) er imidlertid ikke verneverdig, vist i planforslaget som felt KBA14 og regulert til riving og utbygging. Planforslaget legger opp til at dagens bruk av sj\u00f8bodene i all hovedsak videref\u00f8res. Bruksendringer til bolig er ikke tillatt. Ny bebyggelse tett opp mot sj\u00f8bodene m\u00e5 ta s\u00e6rlig hensyn til det viktige kulturmilj\u00f8et av nasjonal interesse. St\u00f8rstedelen av ny bebyggelse mot sj\u00f8bodene skal v\u00e6re lavere enn de bakenforliggende sj\u00f8bodene. Nybygg p\u00e5 Neumanntomten skal ha referanser til de omkringliggende historiske byggene, samtidig s\u00e5 m\u00e5 de bidra med eget Fig 6: Forslag til omr\u00e5defredning for formspr\u00e5k og arkitektonisk kvalitet fra v\u00e5r tid. Kvartalene Sandviksboder 12-24. Bod 14 (i gul blir delt av gater, smau og snarveger p\u00e5 tvers. H\u00f8ydene p\u00e5 ring) er ikke verneverdig. byggene er varierte og lavest mot sj\u00f8en i vest og sj\u00f8bodene i s\u00f8r. 5 Kristiansholm Plangrepet legger opp til at Kristiansholm blir tilbakef\u00f8rt til en frittliggende holme ved \u00e5 grave ut en kanal. Funksjonsprogrammet og utformingen av holmen som friomr\u00e5de skal fastsettes gjennom en plan- og designkonkurranse. Flyhangaren i nord blir bevart, resterende bygningsmasse blir fjernet. Mindre bygg som st\u00f8tter opp under form\u00e5l friomr\u00e5de kan tillates. Det har v\u00e6rt sj\u00f8flytrafikk fra Kristiansholm siden 1930-tallet. Planforslaget \u00e5pner for fortsatt sj\u00f8flyaktivitet, men forutsetter at st\u00f8yverdier fra taksing ikke overstiger grenser for tillatt st\u00f8y i boligomr\u00e5der. Sj\u00f8flytrafikken m\u00e5, etter PBE sin vurdering, ikke komme i vesentlig konflikt med fremtidig boligbebyggelse eller bruk av holmen som friomr\u00e5de. Arkitektur og bomilj\u00f8 Formingsveilederen er del av planforslaget og den skal sikre h\u00f8y arkitektonisk kvalitet. Veilederen setter rammer og f\u00f8ringer for takform, material- og fargebruk, utforming av kantsoner, fasader mot gateplan m.m. Krav om aktive, \u00e5pne fasader som henvender seg mot Sj\u00f8gaten, Kystkulturallmenningen, torg og viktige gate- og byrom bidrar til et livlig og attraktivt byliv. For \u00e5 styrke et stabilt og godt nabolag sikrer reguleringsbestemmelsene at minst 1m2 per bolig avsettes til innend\u00f8rs fellesareal for beboere. Et trafikksikkert n\u00e6rmilj\u00f8, direkte utganger til utearealer, tilstrekkelig plass for sykler og barnevogner er noen av kvalitetene som er viktig for at barnefamilier etablerer seg i omr\u00e5det. Planforslaget \u00e5pner for b\u00e5de barnehage, dagligvarebutikk, forretninger og servicefunksjoner. Dette sammen med gr\u00f8nne, sj\u00f8n\u00e6re uteomr\u00e5der og strandpromenader gj\u00f8r at omr\u00e5det blir sv\u00e6rt attraktivt ogs\u00e5 for barnefamilier. Barn og unge Neumanntomten og Kristiansholm er ikke brukt av barn og unge i dag. Etter PBE sin vurdering vil etablering av nye byrom, oppholds- og aktivitetsmuligheter for alle aldersgrupper, friomr\u00e5de p\u00e5 holmen samt badestrand v\u00e6re til glede for barn og unge i hele byen. Eksisterende omr\u00e5der for barn og unge opprettholdes. Gr\u00f8ntstruktur og byrom styrkes. Sandvikstorget skal bli Sandvikens festplass, og gr\u00f8ntomr\u00e5det ved menighetshuset reguleres til park med mulighet for lek og ulike aktiviteter. Ekspansjon i sj\u00f8 Etablering av nye landarealer ved ekspansjon i sj\u00f8 ber\u00f8rer ulike verdier og interesser. Konsekvensutredningen vurderer virkningene p\u00e5 landskapet, og viser at opplevelsen av vannspeilet og Kristiansholm som fokuspunkt vil svekkes fra noen synsvinkler. Tilbakef\u00f8ring av Kristiansholm til en holme og friareal inneb\u00e6rer at noe av dagens landareal p\u00e5 Neumanntomten fjernes og at holmen ikke reguleres til utbygging. For \u00e5 vinne mer utbyggingsareal vurderer PBE at utfylling i sj\u00f8 er et godt plangrep. De nye landarealene gir gode muligheter for utvikling av en tett, urban bystruktur med kvaliteter i samsvar med KPA 2018, uten at konsekvensene for det omkringliggende kulturmilj\u00f8et og landskapet blir for store. Sj\u00f8frontstrategien tilsier at prosjekter som endrer sj\u00f8flaten p\u00e5 lokalniv\u00e5, m\u00e5 ha god landskapsestetisk kvalitet og gi verdier tilbake til byen, i form av tilgjengelighet og bo- /opplevelseskvalitet. PBE vurderer at plangrepet, i sin helhet, gir store positive konsekvenser for byliv og tilgjengeligheten til sj\u00f8en. PBE ser muligheten for \u00e5 bruke kortreiste overskuddsmasser samfunnsnyttig for landvinning i prosjektet. Planforslaget tar ikke stilling til eiendomsforhold. Frem til sluttbehandling vil PBE jobbe videre med juridiske sp\u00f8rsm\u00e5l om eiendomsrett i sj\u00f8en. Mobilitet, parkering, varelevering Kristiansholm ligger sentralt i Sandviken og i gangavstand fra Bergen sentrum. Omr\u00e5det har et s\u00e6rdeles godt sykkel- og kollektivtilbud. Dette gir grunnlag for en b\u00e6rekraftig mobilitet som bygger opp under KPS og KPA sine m\u00e5l om g\u00e5byen. 6 Parkering P\u00e5 Neumanntomten forbeholdes en del av bilparkeringen bildeling. Parkeringsdekningen er lav og tilpasset den sentrale beliggenheten. Plassene er lokalisert i fellesanlegg (f_PH) under bakkeniv\u00e5. Innkj\u00f8rsel er fra nord (mellom BAS og Neumanntomten). Sykkelparkering er i tr\u00e5d med KPA 2018. Fig.7: Tabellen viser parkeringsdekning for Neumanntomten HC parkering p\u00e5 15% beregnes ut fra totalkravet f\u00f8r fratrekk av plasser til delebilordning. Bebyggelsen \u00f8st for Sandviksveien ligger innenfor boligparkeringssone 8, Sandviken. Her er antall biler en husstand kan parkere i gaten begrenset. Tall fra august 2023 viser at det selges om lag 1000 boligsonekort for om lag 1000 tilgjengelig i plasser sonen. For eksisterende bebyggelse uten s\u00e6rlig fortettingspotensial og ny bebyggelse innenfor felt KBA 14 stiller omr\u00e5deplanen ingen s\u00e6rskilte krav til parkering. Varelevering Varelevering er utredet i planbeskrivelsen, der ulemper og fordeler ved ulike l\u00f8sning er vektet. Valgt tras\u00e9 g\u00e5r inn i nord, over det interne torget og ut i s\u00f8r. Utkj\u00f8ringen i Sj\u00f8gaten kan v\u00e6re konfliktfylt, men PBE anser trafikksituasjonen totalt sett som akseptabel da avb\u00f8tende tiltak gj\u00f8r trafikksituasjonen godt lesbar, b\u00e5de for sj\u00e5f\u00f8rer og myke trafikanter. Renovasjon: Renovasjonssituasjon for Neumanntomten er uavklart og det har f\u00f8rt til at omr\u00e5dereguleringen m\u00e5 sikre tre ulike scenarioer for renovasjon. Planforslaget setter krav om at Neumanntomten tilrettelegges for p\u00e5kobling til et mulig fremtidig bossnett. Det \u00e5pnes for en midlertid l\u00f8sning i p\u00e5vente av et mulig bossnett, samtidig foresl\u00e5s en permanent l\u00f8sning dersom bossnettet ikke etableres eller Neumanntomten ikke inkluderes i bossnettet. Tredje byggetrinn for bossnettene i Bergen Sentrum \u00abdet r\u00f8de nettet\u00bb vil inkludere 7000 husstander i en ny avfallsordning i omr\u00e5det fra Bryggen til Gamle Bergen. Bossnettet vil etter PBE sin vurdering v\u00e6re den beste renovasjonsl\u00f8sningen. Fordelene er mange, ikke minst med tanke p\u00e5 trafikksikkerhet, fremfor kraning av bunnt\u00f8mte konteinere. Fig.8: Bossnett: Bl\u00e5: utbygd, gr\u00f8nn: planlagt ferdig 2029, r\u00f8dt: under planlegging. 7 Klima og milj\u00f8 Tidligfase klimagassberegninger for Neumanntomten viser at trematerialer, s\u00e6rlig i b\u00e6rende konstruksjoner, gir vesentlig mindre klimagassutslipp enn betong og st\u00e5l. Derfor setter planforslaget krav om tre eller materialer med tilsvarende eller lavere karbonfotavtrykk for b\u00e6rende konstruksjoner. Det er satt krav om utslippsfri bygge- og anleggsfase. Planforslaget legger til rette for solfangere og solceller b\u00e5de p\u00e5 tak, skr\u00e5tak og i fasader. Naturmangfold Fagetaten har vurdert prinsippene i naturmangfoldloven (nml.) \u00a7 8-12 og kommet til at kunnskapsgrunnlaget er tilstrekkelig (\u00a7 8). Utfyllingen vil skade et relativ rikt artsmangfold i sj\u00f8en, men avb\u00f8tende tiltak gj\u00f8r at skaden ikke vil v\u00e6re vesentlig. PBE vurderer at f\u00f8re-var- prinsippet er ivaretatt (\u00a7 9). PBE er kritisk til at sp\u00f8rsm\u00e5let om utfyllingen vil ha betydning for den samlete belastningen for \u00f8kosystemet, er svakt vurdert i den \u00f8kologiske rapporten. Derfor skal det gj\u00f8res grundigere vurderinger av \u00a710 med tanke p\u00e5 andre saker i det samme fjordsystemet frem til 2. gangs behandling. Kostnadene ved milj\u00f8forringelse (\u00a7 11) dekkes av utbygger ved utbygging av prosjektet. PBE har ogs\u00e5 vurdert planforslaget opp mot nml. \u00a712 og vektlegger at planforslaget vil bedre naturmangfoldet p\u00e5 land vesentlig, sammenlignet med dagens situasjon. Krav om gr\u00f8nne tak og beplantning med egnete vekster styrker naturmangfoldet. Konkrete \u00f8kologiske forbedringstiltak og naturrestaureringstiltak (jf. \u00d8kologirapporten) vil danne grunnlag for krav i planens bestemmelser og formingsveileder. Gjennomf\u00f8ring og rekkef\u00f8lge Planforslaget setter ikke krav til utbyggingsrekkef\u00f8lge for Neumanntomten, men det er sikret at kanalen med kaikant etableres som del av 1. byggetrinn. 1. byggetrinn er trolig ekspansjon i sj\u00f8 da massene trenger tid til \u00e5 sette og stabilisere seg. Samtidig eller som trinn 2 vil trolig omr\u00e5det med felles parkering under bakkeniv\u00e5 bygges ut. Siste byggetrinn antas \u00e5 v\u00e6re det nye landarealet i nord. Type metoder for ekspansjon i sj\u00f8 kan p\u00e5virke utbyggingsrekkef\u00f8lgen. Utfylling og spunting krever lengre setningstid for massene enn peling direkte i fast fjell. Sistnevnte gir st\u00f8rre rom for rekkef\u00f8lge av utbygging. St\u00f8ybelastning for naboer kan p\u00e5virke hvilke muligheter utbygger kan benytte seg av. Etablering av rundkj\u00f8ringen er en forutsetning for transformasjon av Neumanntomten. Dersom Neumanntomten bygges ut f\u00f8r hovedsykkelruten DSS, m\u00e5 rundkj\u00f8ringen etableres med tilpasninger til den eksisterende l\u00f8sningen. Renovasjonsl\u00f8sningen er avhengig av om og n\u00e5r bossnettets fase 3 (r\u00f8dt nett) etableres. Dersom r\u00f8dt bossnett ikke etableres f\u00f8r utbyggingen, eller ikke inkluderer Neumanntomten, legger planen til rette for b\u00e5de en permanent og midlertidig l\u00f8sning. Den tempor\u00e6re l\u00f8sningen beslaglegger et omr\u00e5de i den nordlige delen av Neumanntomten frem til permanent l\u00f8sning er etablert. Rekkef\u00f8lgekrav For feltene med krav til detaljregulering (B\u00e5t Berge tomten: KBA01 og bensinstasjontomten: SF02, se fig. 4), for ny bebyggelse i felt KBA14 (Sj\u00f8boder 14, se fig. 6) og for Neumanntomten setter planbestemmelsene vanlige rekkef\u00f8lgekrav knyttet til naturlig tilh\u00f8rende gater, utearealer, strandpromenader, byrom, torg m.m. Noen av kravene er \u00absikret\u00bb-krav som gir grunnlag for utbyggingsavtale. Rekkef\u00f8lgekrav for Neumanntomten er satt som \u00absikret\u00bb-krav: rundkj\u00f8ring, kanalen mellom Neumanntomten og opparbeiding av friomr\u00e5det p\u00e5 Kristiansholm. 8 Videre arbeid frem til sluttbehandling PBE foresl\u00e5r \u00e5 jobbe videre med f\u00f8lgende tema frem til 2. gangs behandling: - Klima og energi: L\u00f8sninger for egenprodusert energi, materialbruk m.m. - Sandviksboder 14 (KBA14): Bestemmelser og formingsveileder - Medvirkning: Fokus p\u00e5 barn, unge og lokalmilj\u00f8et med tanke p\u00e5 utforming og innhold p\u00e5 Kristiansholm - Naturmangfold: Oppdatert \u00f8kologisk rapport - Eiendomsforhold Utfyllingstomt nord for Neumanntomten - Rekkef\u00f8lgekrav Rekkef\u00f8lgekrav for utviklingsomr\u00e5dene \u00d8konomiske konsekvenser: Saken har ingen direkte \u00f8konomiske konsekvenser for kommunen. Byr\u00e5dens vurdering og anbefaling/konklusjon: Byr\u00e5den mener at planforslaget samsvarer godt med kommunens overordnete m\u00e5l om en aktiv og attraktiv by. Planforslaget har et godt overordnet plangrep som balanserer omr\u00e5dets store kulturmilj\u00f8verdier av nasjonal interesse og transformasjon av Neumanntomten til en urban og kompakt bystruktur p\u00e5 en god m\u00e5te. Sandvikstorget kobler tilliggende boligomr\u00e5der og transformasjonsomr\u00e5det p\u00e5 Neumanntomten sammen og skaper forbindelse mellom fjell og fjord. Et tett urbant bymilj\u00f8 med gode offentlige byrom, nytt friomr\u00e5de p\u00e5 holmen og offentlig tilgjengelige strandpromenader vil gi merverdi for hele byens befolkning. Omr\u00e5det ligger sv\u00e6rt sentralt, og byr\u00e5den er positiv til at planforslaget detaljregulerer Neumanntomten med h\u00f8y tetthet og arealutnyttelse. Videre er det positivt at sj\u00f8fronten gj\u00f8res tilgjengelig for allmennheten med nye promenader. Bebyggelsen blir organisert i kvartaler og \u00e5pner sine g\u00e5rdsrom mot sj\u00f8en. Aktive og \u00e5pne fasader mot gateplan i de mest sentrale gater og byrom bidrar til byliv og trygghet. Reetablering av Kristiansholm til en holme og et offentlig friomr\u00e5de med broforbindelse til Neumanntomten er et plangrep som gir merverdi for hele byen. Utforming av holmen og dens kobling til Sandvikstorget med tilh\u00f8rende n\u00e6rmilj\u00f8 er et viktig premiss for \u00e5 lykkes med omr\u00e5dereguleringsarbeidet og vil v\u00e6re gjenstand for en plan- og designkonkurranse som byr\u00e5den ser frem til. Fig.9: Visualisering av bebyggelse. T.v.: Boliger p\u00e5 nytt landareal i forgrunnen. T.h.: Bebyggelse sett fra Sj\u00f8gaten. Byr\u00e5den mener at plangrepet for Neumanntomten har kvaliteter som fremmer gode og stabile nabolag i et attraktivt bystr\u00f8k. Boenhetene bygges i varierte st\u00f8rrelser, som gir b\u00e5de mangfold i beboere og muligheten til \u00e5 flytte internt ved endring av livssituasjonen eller behov for boareal. Byr\u00e5den har merket seg 10 % av alle boenheter blir utformet familievennlig, med 9 direkte tilgang til uteareal, med mer enn 80 m2 BRA og minst 3 soverom. Gode utearealer i g\u00e5rds- og byrom, et trygt bomilj\u00f8 og en barnehage innenfor utbyggingsomr\u00e5det fremmer gode og trygge oppvekstsvilk\u00e5r for barn og unge. Planforslaget avsetter areal til form\u00e5l i sj\u00f8 / sj\u00f8relaterte form\u00e5l som veteranb\u00e5thavn, naust til brannb\u00e5t, sm\u00e5b\u00e5t- og gjestehavn. Byr\u00e5den er positiv til det og \u00f8nsker ogs\u00e5 en videref\u00f8ring av sj\u00f8flyaktivitet velkommen, forutsatt at dette ikke vanskeliggj\u00f8r realisering av boligform\u00e5l. I det f\u00f8lgene vil byr\u00e5den kommentere noen viktige utfordringer og dilemma som planforslaget reiser, og som det anbefales at det jobbes videre med frem til andre gangs behandling. Utfylling i sj\u00f8 Planforslaget legger opp til nyetablering av et 7 555 m2 stort landomr\u00e5de ved \u00e5 ekspandere i sj\u00f8. Det g\u00e5r frem av retningslinjene til KPA 2018 legger opp til at utfylling i sj\u00f8 kan vurderes konkret i hver enkelt sak, jf. retningslinjene til \u00a7 24. Forslaget til omr\u00e5deregulering er konsekvensutredet, der det konkluderes med at planforslagets samlete konsekvenser for landskapet er ubetydelig. For det omkringliggende kulturmilj\u00f8et er tiltakene i planen samlet sett vurdert til \u00e5 gi noe forringing av kulturmilj\u00f8et. Byr\u00e5den vurderer at forutsetningene for \u00e5 kunne ekspandere i sj\u00f8 er i h\u00f8y grad til stede i dette tilfellet. Nyvinning av landareal er et viktig grep for \u00e5 balansere m\u00e5let om mange boliger i en tett og urban bystruktur med m\u00e5let om gode sj\u00f8relaterte rekreasjonsarealer og sj\u00f8promenader for hele byens befolkning. PBE skisserer tre ulike muligheter for landvinning/fundamentering i sj\u00f8: utfylling, spunting eller peling. Vedlagt kunnskapsgrunnlag tilsier et rikt artsmangfold i sj\u00f8en og samtidig forurensninger i sj\u00f8bunnen. Ulike metoder for fundamentering vil trolig ha ulike konsekvenser med tanke p\u00e5 klimagassutslipp, \u00f8konomi, utbyggingsrekkef\u00f8lge, trafikk, st\u00f8y og st\u00f8v m.m. Byr\u00e5den ber om en helhetlig vurdering og anbefaling av metode frem til andre gangs behandling. Barn og unge \u2013 barnehage Byr\u00e5den er opptatt av at barn og unge skal ha gode oppvekstsvilk\u00e5r. For \u00e5 oppn\u00e5 stabile nabolag i en g\u00e5by m\u00e5 sosial infrastruktur, deriblant barnehager, bli utviklet i takt med boligutbyggingen, jf Handlingsplan til Plan for b\u00e6rekraftig boligforsyning mot 2030. Planen ble vedtatt i bystyret 21.06.2023 og fastsetter at n\u00f8dvendig infrastruktur skal avklares og avsettes i omr\u00e5dereguleringer. For vurdering av barnehagekapasitet er n\u00f8kkeltall etter retningslinjen til KPA \u00a7 13 utgangspunktet for \u00e5 avklare behovet. 380 nye boenheter p\u00e5 Neumanntomten utl\u00f8ser behov for 114 barnehageplasser. Planomr\u00e5det ligger i Krohnengen skolekrets. Barnehagebruksplan 2022-2035 sier blant annet: \u00abSelv om den samlete barnehagekapasiteten i Bergenhus bydel i utgangspunktet er tilstrekkelig, ser en at det spesielt i Krohnengen skolekrets vil mangle kapasitet i barnehager for \u00e5 ta imot alle barn som bor i n\u00e6rmilj\u00f8et.\u00bb Planforslaget legger til rette for at det kan etableres en barnehage for 80 barn innenfor kombinert form\u00e5l (felt KBA 10 og KBA 12, se fig 11). Dette er 34 f\u00e6rre barnehageplasser enn behovet tilsier. Arealet avsettes imidlertid ikke eksklusivt og dedikert til form\u00e5let barnehage. Det stilles heller ikke rekkef\u00f8lgekrav om etablering av en barnehage innenfor planomr\u00e5det. Dette inneb\u00e6rer at arealet der barnehagen kan etableres ogs\u00e5 kan bygges ut til andre form\u00e5l. Det er dermed ikke sikret at det blir etablert en barnehage p\u00e5 Neumanntomten. 10 Fig.10: Illustrasjonsplan. Mulighet for barnehage i KBA 10 og KBA 12. Uteareal til barnehagen er vist i gule stiplete ellipser. Utearealene til boliger og en eventuell barnehage er foresl\u00e5tt lokalisert b\u00e5de i kvartalets g\u00e5rdsrom og p\u00e5 deler av friomr\u00e5det p\u00e5 holmen (fig.10). Arealene vil v\u00e6re eksklusive for barnehagen i tidsrommet mellom kl.7 til kl.17, men kan brukes av kvartalets beboere (g\u00e5rdsrom) og allmennheten (holmen) utenom \u00e5pningstidene til barnehagen. Kvartalet der barnehagen kan ligge vil ogs\u00e5 inneholde mange boenheter. Disse vil ikke disponere uteareal i eget g\u00e5rdsrom p\u00e5 dagtid. Utforming og bruk av utearealer for barnehagebarn p\u00e5 dagtid og kvartalets beboere p\u00e5 kveldstid kan v\u00e6re utfordrende og by p\u00e5 videre interessekonflikter, b\u00e5de i videre detaljprosjektering og driftsfase. Byr\u00e5den er opptatt av at det etableres tilstrekkelige barnehageplasser, for \u00e5 sikre gode bomilj\u00f8 og oppvekstsvilk\u00e5r. Byr\u00e5den ber derfor om at det utarbeides kapasitetsvurderinger og behovsanalyser frem til andregangs behandling, som grunnlag for \u00e5 sikre tilstrekkelig barnehagekapasitet i takt med boligutbyggingen. Det b\u00f8r ogs\u00e5 jobbes videre med l\u00f8sninger for utearealene, slik at de er gode og velfungerende b\u00e5de for barnehagebarn og kvartalets beboere. Det m\u00e5 ogs\u00e5 vurderes n\u00e6rmere hvilke arealform\u00e5l og reguleringsbestemmelser som best ivaretar behovet for barnehagen. Byr\u00e5den ber om at byr\u00e5dsavdeling for barnehage og skole involveres i det videre planarbeidet. Bebyggelse i g\u00e5rdsrommene Kvartalene mot Sj\u00f8gaten f\u00e5r lave bygg i g\u00e5rdsrom med uteareal p\u00e5 taket (# 4 og # 5, fig 11 t.v.). Variasjon i uterom og ulike terrengniv\u00e5 kan gi kvalitet og muligens bedre solforhold. Samtidig byr niv\u00e5forskjeller p\u00e5 utfordringer med tanke p\u00e5 universell utformet kobling mellom arealene. Spesielt for barnehagen, som vil disponere uteareal p\u00e5 taket (#4) og p\u00e5 bakkeplan (UTE04), vil en slik kobling v\u00e6re viktig. Byr\u00e5den er noe skeptisk til at det \u00e5pnes for et vidt spekter av form\u00e5l (kombinert: bolig, forretning, tjenesteyting, kontor, bevertning) for de lave byggene i g\u00e5rdsrom. Bygget under # 5 kan v\u00e6re godt egnet for funksjoner med behov for store arealer og lite dagslys (f.eks. dagligvarer). Arealet under #4 kan v\u00e6re godt egnet for parkering p\u00e5 gateplan i bygg (f.eks bildeling, gjester, hjemmetjenester) som planbeskrivelsen indikerer (fig.11 t.h.). Byr\u00e5den vurderer byggene derimot som lite egnet til boligform\u00e5l/boenheter. 11 Fig. 11: Lave bygg i g\u00e5rdsrom under uteareal #4 og #5. T.v.: plankart. Midt: illustrasjonsplan. T.h.: fra planbeskrivelsen Byr\u00e5den er opptatt av fleksibilitet i reguleringsplaner, og s\u00e6rlig omr\u00e5dereguleringer. Denne delen av planomr\u00e5det er imidlertid foresl\u00e5tt detaljregulert, og byr\u00e5den \u00f8nsker derfor en n\u00e6rmere redegj\u00f8relse av h\u00f8ydeniv\u00e5er og spesifisering av funksjoner og form\u00e5l for disse byggene. Byggeh\u00f8yder: Byr\u00e5den er positiv til variasjon av byggeh\u00f8yder mellom 4 og 7 etasjer. Viktige hensyn til siktlinjer, solforhold og kulturmilj\u00f8 kan slik ivaretas, samtidig som m\u00e5let om h\u00f8y tetthet og nye mange boenheter n\u00e5s. Utbygging av Neumanntomten vil n\u00f8dvendigvis p\u00e5virke utsikten fra noen omr\u00e5der og eksisterende boliger i Sandviken, som ligger bak den foresl\u00e5tte nye bebyggelsen. PBE har vurdert ulike volum for hovedbygget mot det nye torget (fig.12 nedenfor, gult bygg), for \u00e5 ivareta b\u00e5de sj\u00f8utsikt fra Amalie Skrams vei og behovet for et mer markant bygg ved torget. Byr\u00e5den ser at transformasjon og fortetting i sentrale str\u00f8k ofte medf\u00f8rer ulemper i form av endret utsikt. Illustrasjonene som er utarbeidet viser at siktlinjen og Fig.12: Utsikt fra Amalie Skrams vei f\u00f8r og etter utbygging opplevelsen av sj\u00f8 og landskapsrom fra Amalie Skrams vei for allmennheten blir betydelig svekket. Byr\u00e5den anbefaler derfor \u00e5 jobbe videre med \u00e5 finne l\u00f8sninger som kan ivareta noe mer av sj\u00f8utsikten og landskapet sett fra Amalie Skrams vei. Arkitektur: Etter byr\u00e5dens vurdering tar veilederen opp viktige prinsipper for forming av arkitektur og byrom p\u00e5 Neumanntomten og legger gode f\u00f8ringer og rammer for en p\u00e5f\u00f8lgende byggesaksbehandling. Veilederen gir f\u00f8ringer for hvordan gater m\u00f8ter fasader, utforming av kant- og buffersoner, materialbruk, fargepalett, utearealer p\u00e5 bakkeplan og balkonger, takutforming m.m. Planbestemmelsene gj\u00f8r veilederen retningsgivende. 12 Byr\u00e5den viser til Klosterhagenerkl\u00e6ringen: \u00abByr\u00e5det \u00f8nsker \u00e5 skape en vakker by, og vil f\u00f8re en byutvikling som fremtidens generasjoner kan se tilbake p\u00e5 med stolthet. Derfor vil byr\u00e5det legge til rette for at det legges st\u00f8rre vekt p\u00e5 kulturhistorisk og stedstilpasset arkitektur i nye byggeprosjekter som ivaretar Bergens s\u00e6rpreg.\u00bb For byr\u00e5den er det derfor viktig at byggene f\u00e5r et tradisjonelt formspr\u00e5k med godt stedstilpasset arkitektur, slik at de hensyntar kulturmilj\u00f8 og Sandvikens arkitektoniske egenart. Derfor understreker byr\u00e5den viktigheten av \u00e5 prioritere saltak over fasetterte og flate tak p\u00e5 boligbyggene. Fasetterte og flate tak er i st\u00f8rre grad et brudd med Sandvikens egenart og bruken av disse b\u00f8r derfor begrenses. Byr\u00e5den ber om at formingsveilederen oppdateres med disse f\u00f8ringene. Parkering: Byr\u00e5den er sv\u00e6rt positiv til parkeringsl\u00f8sningen som legger opp til et stort felles parkeringsanlegg under bakkeniv\u00e5 (under kvartalene som vender mot Sj\u00f8gaten) samt muligheten til overflateparkering under tak (under #4, se fig.11) Innkj\u00f8rselen til parkering ligger ved adkomst til Neumanntomten ved snumuligheten i nord. Dette begrenser un\u00f8dvendig biltrafikk inn i omr\u00e5det, og fremmer et godt og aktivt gate- og bymilj\u00f8 der myke trafikanter, deriblant barn, kan ferdes trygt. Byr\u00e5den \u00f8nsker imidlertid en mer fleksibel parkeringsdekning p\u00e5 0,2- 0,6 biler for 100 m2 BRA bolig samt at kravet om minimum andel delebiler reduseres fra 30 % til 8-10%. Videre arbeid frem mot sluttbehandling: PBE anbefaler \u00e5 jobbe videre med f\u00f8lgende tema: - klima og energi - felt KBA 14 (Sandviksboder 14) - medvirkning - naturmangfold - eiendomsforhold utfylling - rekkef\u00f8lgekrav frem til andre gangs behandling. Byr\u00e5den slutter seg til PBE sitt forslag til det videre arbeidet og \u00f8nsker \u00e5 supplere listen med noen utvalgte tema som b\u00f8r utredes frem til sluttbehandling: Rekkef\u00f8lgekrav - Bro til holmen: Planforslaget fastsetter utgraving av kanalen i f\u00f8rste byggetrinn. Broen over til holmen skal derimot f\u00f8rst etableres n\u00e5r 250 boenheter er ferdigstilt. Byr\u00e5den er opptatt av at holmen er tilgjengelig ogs\u00e5 i ulike byggefaser. En broforbindelse (eventuell midlertidig bro) mellom holmen og fastlandet b\u00f8r etableres straks kanalen er etablert. - Barnehagen: Frem til sluttbehandling skal etablering av tilstrekkelig barnehagekapasitet i takt med boligutbygging vurderes / sikres. Ekspansjon i sj\u00f8. - Byr\u00e5den ser behov for mer kunnskap om hvilke konsekvenser ulike metoder for landvinning/fundamentering (utfylling, peling, spunting) gir med tanke p\u00e5 naturmangfold, klimagassutslipp, spredningsfare for forurensning i sj\u00f8, rekkef\u00f8lge i utbygging, \u00f8konomi, trafikk, st\u00f8y og st\u00f8v m.m. og ber om utredning og anbefaling av metode. 13 Arealform\u00e5l Kvartaler mot Sj\u00f8gaten: - Arealform\u00e5l for lave bygg i g\u00e5rdsrom b\u00f8r vurderes/spesifiseres. Flytende badstuer - Vurdering om og eventuelt hvor flytende badstuer kan etableres. Bestemmelse om utslippsfri bygge- og anleggsfase I forslaget til planbestemmelser er det satt krav om utslippsfri bygge- og anleggsfase, jf. \u00a7 2.11.1. Byr\u00e5den viser til at Kommunal- og distriktsdepartementet i tolkningsuttalelse datert 11.10.2021 (referanse 20/6866-9) har sl\u00e5tt fast at det i dagens plan- og bygningslov ikke er hjemmel til \u00e5 fastsette planbestemmelser om fossilfrie byggeplasser. Byr\u00e5den ber derfor om at denne bestemmelsen tas ut. Konklusjon: Byr\u00e5den anbefaler med de ovennevnte f\u00f8ringene at saken legges ut til h\u00f8ring og offentlig ettersyn. Byr\u00e5den vurderer at planforslaget med dette gir et godt grunnlag for videre planarbeidet. Byr\u00e5den ser frem til en god medvirkningsprosess i h\u00f8ringsperioden slik at planforslaget kan videreutvikles med best mulig kvalitet og forankring frem mot sluttbehandling. Vedtakskompetanse: Byr\u00e5dets fullmakter som kollegium er fastsatt av byr\u00e5det 22.04.21 i sak 1119-21. Under \u00a7 13 \u00abByr\u00e5dets myndighet innenfor ansvarsomr\u00e5det for byr\u00e5d for klima, milj\u00f8 og byutvikling\u00bb heter det: Byr\u00e5det treffer beslutning om h\u00f8ring og offentlig ettersyn av forslag til omr\u00e5deregulering, jf. plan- og bygningsloven (plandelen) \u00a7 12-10. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. I medhold av plan- og bygningslovens \u00a7\u00a7 12-2 og 12-10 legges f\u00f8lgende forslag til omr\u00e5deregulering, med konsekvensutredning, ut til offentlig ettersyn og sendes til h\u00f8ring. a) Bergenhus. Gnr. 168, Omr\u00e5dereguleringsplan for Kristiansholm, Sandvikstorget og Rosegrenden, arealplan-ID 61690000, vist p\u00e5 plankart 06.11.2023. b) Tilh\u00f8rende reguleringsbestemmelser datert 06.11.2023. 2. Byr\u00e5den sine vurderinger blir fulgt opp i det videre planarbeidet. Dato: 21. mars 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat datert 07.11.2023, med f\u00f8lgende vedlegg: Plankart, datert 06.11.2023 Reguleringsbestemmelser, datert 06.11.2023 Planbeskrivelse, datert 06.11.2023 Illustrasjonsplan, datert 06.11.2023 Bestemmelsesomr\u00e5der bygg- og anlegg, datert 26.10.2023 Infrastrukturplan, datert 22.10.2021 ROS analyse, datert 06.02.2017 14 CFD vindanalyse, datert 18.01.2018 St\u00f8yvurdering, datert 23.02.2021 Marinarkeologiske registreringer, datert 15.05.2020 Brannb\u00e5t samledok, datert 30.10.2023 Merknadsskjema, datert 30.08.2021 Neumanntomten_Formingsveileder, datert 05.09.2023 Neumanntomten_Mobilitetsplan, datert 08.07.2021 Neumanntomten_Situasjonssnitt, datert 11.04.2023 Neumanntomten_VA-rammeplan, datert 02.11.2021 Neumanntomten_VA-rammeplan tegninger, datert 02.11.2021 Neumanntomten_Bergen Vann uttale til VA-rammeplan, datert 19.11.2021 Neumanntomten_Renovasjonsteknisk plan, datert 20.10.2022 Neumanntomten_MUA vurderinger, datert 20.09.2023 Neumanntomten_Milj\u00f8geologiske vurderinger, datert 07.10.2020 Neumanntomten_Geotekniske vurderinger, datert 09.10.2020 Neumanntomten_Notat b\u00f8lger stormflo, datert 12.01.2021 Neumanntomten_Vannkvalitet kanal, datert 15.04.2021 Neumanntomten_Klimagassberegninger, datert 23.08.2023 Neumanntomten_St\u00f8yrapport bygg og anleggsst\u00f8y, datert 05.05.2021 Neumanntomten_Plassering nettstasjon, datert 09.2023 Neumanntomten_Forhold til kystkultursenteret, datert 06.10.2022 Neumanntomten_\u00d8kologirapport med tiltaksliste, datert 01.07.2021 Oppdatert merknadsskjema jan.2024, datert 17.01.2024 Illustrasjonsplan med konkurranseomr\u00e5de, datert 06.11.2023 15 "
}