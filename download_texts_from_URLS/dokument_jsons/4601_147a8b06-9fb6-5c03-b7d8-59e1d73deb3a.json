{
  "dokument_id": "147a8b06-9fb6-5c03-b7d8-59e1d73deb3a",
  "doc_type": "case_attachment",
  "kommune": 4601,
  "tittel": "Fagnotat, datert 18.12.2024",
  "url": "https://bergen.kommune.no/politikere-utvalg/api/fil/bk360/11733687/Fagnotat-datert-18-12-2024",
  "tekst": " Plan- og bygningsetaten Til Fagnotat BBU - Seksjon byutvikling (Arbeidssted) V\u00e5r referanse: PLAN-2024/17461-2 Saksbehandler: Laila Nesse Rosseland Dato: 18.12.2024 Fra Plan- og bygningsetaten FORSLAG OM OPPSTART AV AREALPLANLEGGING Oppstart og forslag til planprogram for Kommuneplanens arealdel KPA 2027, Arealplan-ID Hva saken gjelder Saken gjelder varsel om oppstart av rullering av kommuneplanens arealdel (KPA), og h\u00f8ring og offentlig ettersyn av forslag til planprogram. Denne rulleringen er avgrenset til revidering av bestemmelser, innarbeiding av kommunedelplan Birkeland, Liland, \u00c5dland og Espeland (KDP BL\u00c5E) i KPA, og karttekniske oppdateringer av plankartet for \u00f8vrig. Gjeldende arealstrategi anbefales videref\u00f8rt med prioritering av nybygging i kompakte byomr\u00e5der og langs kollektivakser. Planprogrammet handler om hvordan arbeidet med rulleringen skal gjennomf\u00f8res. Her beskrives m\u00e5l for planen, planprosessen med milep\u00e6ler og medvirkning, og hvilke tema og utredninger som foresl\u00e5s utarbeidet. Kommuneplanen angir den langsiktige og overordnede arealpolitikken for byen. Arealplanlegging tar tid, og det er mange involverte parter. Forutsigbarhet i den overordnede strategien er viktig b\u00e5de for innbyggere, grunneiere og utbyggere. Plankartet er anbefalt opprettholdt med angitte arealform\u00e5l og avgrensninger. N\u00f8dvendige oppdateringer som f\u00f8lger av nye vedtatte reguleringsplaner vil gjennomf\u00f8res, og ny kunnskap om for eksempel st\u00f8y, flom og skred vil f\u00f8lges opp med oppdateringer av aktuelle hensynssoner. Kompakte byomr\u00e5der m\u00e5 ha byrom og bebyggelse med god funksjonalitet og kvalitet i utforming, og kunne romme et mangfold av tjenester og aktiviteter. Det er et m\u00e5l at bestemmelsene i KPA skal gi forutsigbare rammer for utbygging, og v\u00e6re et godt styringsverkt\u00f8y for saksbehandling av reguleringsplaner og byggesaker. Byutvikling og forming av omgivelsene ber\u00f8rer oss alle. Kommuneplanens arealdel er et overordnet styringsdokument som skal ivareta mange ulike interesser, og sikre Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN en b\u00e6rekraftig utvikling med hensyn til klima og milj\u00f8, sosial og \u00f8konomisk b\u00e6rekraft. Bakgrunn og m\u00e5lsetting Byr\u00e5det har i sak om klargj\u00f8ring av byr\u00e5dets arbeid med rullering av KPA i m\u00f8te 24.10.2024 sak 1280/24 gitt f\u00f8lgende rammer for omfang og innhold i arbeidet: Planarbeidet skal avgrenses i hovedsak til rullering av bestemmelsene, karttekniske justeringer og innarbeiding av KDP BL\u00c5E. Gjeldende arealstrategi \u00abStrategisk temakart Bergen 2030\u00bb anbefales videref\u00f8rt. Byr\u00e5det har satt f\u00f8lgende m\u00e5l for planarbeidet: Overordnede planer og f\u00f8ringer Plan- og bygningsloven gir rammer for hvilke hensyn og oppgaver arealplaner skal sikre innenfor hovedm\u00e5let om b\u00e6rekraftig utvikling. Nasjonale forskrifter, retningslinjer og forventninger konkretiserer overordnede f\u00f8ringer. Bergen kommune har gjennom Byvekstavtalen med staten blant annet forpliktet seg til nullvekstm\u00e5l for personbiltransport, og at nybygging i hovedsak skal skje i sentrumsn\u00e6re omr\u00e5der med h\u00f8y utnyttelse og h\u00f8y kvalitet. Utviklingsplan for Vestland 2024-2028 er fylkeskommunens regionale planstrategi med satsingsomr\u00e5der og m\u00e5l om verdiskaping, inkluderende og attraktive lokalsamfunn, klima og naturmangfold, samarbeid og samordning. Den gir f\u00f8ringer for samfunnsutvikling i kommunene. Kommuneplanens samfunnsdel (KPS), Bergen 2030, har visjoner om en aktiv og attraktiv by, og satsingsomr\u00e5der som skal bygge opp under disse. Denne er n\u00e5 under rullering, og i planprogrammet for ny KPS pekes det p\u00e5 f\u00f8lgende samfunnsutfordringer: \u2022 En velferdsstat under press krever at kommunen har tilstrekkelig handlingsrom til \u00e5 omstille seg. \u2022 Et voksende utenforskap krever at vi samarbeider for \u00e5 inkludere alle i bysamfunnet. \u2022 Et stagnerende Bergen vil svekke hele Vestlandet. \u2022 Bergen m\u00e5 forberede seg p\u00e5 en usikker fremtid med fokus p\u00e5 samfunnssikkerhet, klima- og naturrisiko. \u2022 En god og livskraftig by krever \u00f8kt fokus p\u00e5 gode oppvekstvilk\u00e5r og utfoldelsesmuligheter der folk bor. Saksnummer PLAN-2024/17461 Side 2 av 7 Planstrategi for 2023-2027 ble vedtatt av bystyret 30.10.2024 sammen med fastsettelse av planprogram for kommuneplanens samfunnsdel. Planforslag for samfunnsdelen ventes vedtatt sommeren 2025, og utviklingsm\u00e5l skal da innarbeides i planprogrammet for arealdelen f\u00f8r det skal fastsettes i bystyret. Planprosess, framdrift og medvirkning Det meldes n\u00e5 oppstart av arbeidet med rullering av kommuneplanens arealdel, og h\u00f8ring av forslag til planprogram. I f\u00f8rste runde er det innspill til rammene for planarbeidet gitt i planprogrammet som er s\u00e6rlig viktig, men det er ogs\u00e5 anledning til \u00e5 komme med innspill til selve planarbeidet. Innspill om endring av plankartet, med unntak av KDP BL\u00c5E, vil ikke bli behandlet, i tr\u00e5d med byr\u00e5dets premiss om at planarbeidet i hovedsak skal avgrenses til rullering av bestemmelsene. Alle innspill vil likevel f\u00f8lge saken til politisk behandling. Innspill om endring av plankartet m\u00e5 tas opp ved neste rullering av kommuneplanens arealdel. Framdrift er planlagt med m\u00e5l om vedtak av ny KPA i bystyret i juni 2027, i tr\u00e5d med byr\u00e5dets ambisjon. Faktorer som kan p\u00e5virke planlagt framdrift: \u2022 endring av arealstrategien som medf\u00f8rer ny h\u00f8ring av planprogrammet \u2022 endringer i omfang eller oppgaver ved fastsettelse av planprogram i bystyret \u2022 utredningskrav fra sektormyndigheter \u2022 prosess knyttet til KDP BL\u00c5E blir omfattende \u2022 prinsippsaker kan p\u00e5virke kapasitet og ressursbruk \u2022 innsigelser til planforslag \u2022 behandling av innspill om endringer i plankartet For \u00e5 redusere risiko knyttet til framdrift, er det viktig \u00e5 s\u00f8rge for god informasjon om prosess og innhold til politisk niv\u00e5 underveis. Det vil ogs\u00e5 gjennomf\u00f8res samordningsm\u00f8ter med sektormyndighetene. Dersom det viser seg at arbeidet med KDP BL\u00c5E blir mer tidkrevende enn resten av arbeidet, kan KDP BL\u00c5E tas ut av KPA-arbeidet og g\u00e5 som egen prosess. Saksnummer PLAN-2024/17461 Side 3 av 7 Medvirkning involverer innbyggere, interessegrupper og profesjonelle akt\u00f8rer. Temaside for kommuneplanens arealdel blir den viktigste informasjonskanalen utad. Her skal alle finne informasjon om hvordan og n\u00e5r man kan medvirke i planarbeidet, oppdatert status i planprosessen, og tilgjengelige plandokumenter og kunnskapsgrunnlag. Skriftlige innspill til de formelle h\u00f8ringene av planprogram og planforslag er den viktigste medvirkningen i planprosessen, b\u00e5de for \u00e5 opplyse saken og for \u00e5 sikre transparens i prosessen. Innspillene f\u00f8lger saken til politisk behandling, og er tilgjengelige for alle. I arbeidsfasen mellom planprogram og planforslag, vil fagetaten gjennomf\u00f8re m\u00f8ter med profesjonelle akt\u00f8rer som bruker bestemmelsene i KPA, og med interessegrupper og organisasjoner som har interesser som blir ber\u00f8rt av bestemmelsene. Samhandling med sektormyndigheter vil skje underveis i planprosessen for n\u00f8dvendige avklaringer om sentrale tema i KPA-arbeidet. Blant annet vil planprogram og planforslag tas opp i regionalt planforum, som samler de sentrale myndighetene p\u00e5 overordnet niv\u00e5. Fagetater i kommunen vil bli involvert for \u00e5 bidra med kunnskap og vurderinger som ber\u00f8rer ansvarsomr\u00e5der som de forvalter. Kommunedelplan Birkeland, Liland, \u00c5dland og Espeland (KDP BL\u00c5E) skal innarbeides i arealdelen som f\u00f8lge av byr\u00e5dets vedtak om planarbeidet. Det er ogs\u00e5 signalisert at plangrepet i KDP BL\u00c5E skal revurderes for \u00e5 l\u00f8se de mest sentrale problemstillingene i omr\u00e5det. Dette vil inneb\u00e6re at KDP BL\u00c5E slik den foreligger m\u00e5 oppheves. Fagetaten foresl\u00e5r derfor at oppheving av kommunedelplanen varsles samtidig med oppstart av kommuneplanens arealdel. Konsekvensen av en slik endring vil utredes som en del av planprosessen, og bidra til avklaring om oppheving av kommunedelplanen skal inng\u00e5 i rullering av KPA eller m\u00e5 g\u00e5 som en egen prosess. Til venstre utsnitt av plankart for KPA2018, til h\u00f8yre utsnitt av plankart for KDP BL\u00c5E. Oppheving av kommunedelplan f\u00f8lger samme prosess som ved utarbeiding av ny kommunedelplan, jf pbl \u00a7 11-17. Ber\u00f8rte parter (grunneiere) vil bli varslet og informert ved Saksnummer PLAN-2024/17461 Side 4 av 7 oppstart og offentlig ettersyn. Det kan bli aktuelt med et \u00e5pent informasjonsm\u00f8te om prosessen under h\u00f8ring av planprogram. Planarbeidet Bestemmelser Revidering av bestemmelsene er hovedoppgaven i denne rulleringen. Det er uttalte forventninger i evaluering av KPA 2018 og i politiske f\u00f8ringer, at bestemmelsene m\u00e5 v\u00e6re mer fleksible og forutsigbare, mer entydige, mindre detaljerte, og medvirke til raskere saksbehandling. \u00d8kt boligbygging og sikring av n\u00e6ringers behov i arealplanleggingen m\u00e5 avstemmes mot n\u00f8dvendige kvaliteter som gj\u00f8r byen robust for klimaendringer, er trygg \u00e5 bo i og attraktiv \u00e5 flytte til. Handlingsrommet innenfor avsatte byggeomr\u00e5der og gjeldende arealstrategi m\u00e5 unders\u00f8kes, og vi m\u00e5 f\u00e5 mer kunnskap om hvordan KPA kan bidra til \u00f8kt aktivitet. Planprogrammet gir i kapittel 3 en n\u00e6rmere beskrivelse av hvordan vi vil jobbe med bestemmelsene for \u00e5 n\u00e5 m\u00e5lene for planarbeidet. Kommunedelplan Birkeland, Liland, \u00c5dland og Espeland - KDP BL\u00c5E Kommunedelplanen skal innarbeides i KPA med tilsvarende arealform\u00e5l og overordnet sonedeling som i resten av kommunen, og varsles opphevet som egen plan. Konsekvensene av denne endringen skal utredes i planarbeidet. Rekkef\u00f8lgekrav og gjennomf\u00f8ring av vegl\u00f8sninger, og hensyn til matjord, natur og klimagassutslipp er sentrale problemstillinger. Plankart Plankart anbefales opprettholdt som i KPA 2018. Der det foreligger ny kunnskap om for eksempel om naturfare og st\u00f8y vil det tas inn i vurdering av justerte hensynssoner for aktsomhets- og fareomr\u00e5der. Plankartet vil ogs\u00e5 bli oppdatert slik at det samsvarer med reguleringsplaner vedtatt etter vedtak av KPA 2018 (2019), samt reguleringsendringer som ikke er fanget opp i gjeldende KPA. Andre endringer av plankart anbefales vurdert ved neste rullering av arealdelen. Utredningsbehov Konsekvensutredning Forskrift om konsekvensutredning (KU-forskriften) krever konsekvensutredning n\u00e5r kommuneplanens arealdel setter av nye utbyggingsomr\u00e5der eller endrer utbyggingsform\u00e5l. Veileder til konsekvensutredning av arealdelen, T-1493, angir at avsetting av nye utbyggingsomr\u00e5der og endringer i utbyggingsform\u00e5l skal utredes. Fagetaten vurderer at oppdatering av plankart i henhold til reguleringsplaner vedtatt mellom rulleringer ikke er omfattet av kravet. Endringer i bestemmelsene kan medf\u00f8re utredningsplikt. Endring av bestemmelsene m\u00e5 vurderes i forhold til premissene for rulleringen, og gjeldende overordnede f\u00f8ringer som all kommunal planlegging m\u00e5 f\u00f8lge opp. Arealstrategien og andre kommunale strategier vedtatt av bystyret gir retning for \u00f8nsket utvikling og hvilke hensyn som skal legges til grunn. Endring av bestemmelser som kan medf\u00f8re KU-krav er utvidede rammer for arealbruken i eksisterende byggesone. Det kan v\u00e6re vesentlig \u00f8kning i Saksnummer PLAN-2024/17461 Side 5 av 7 utnyttelsesgrad i ytre fortettingssone (sone 3) eller i \u00f8vrig byggesone (sone 4), eller utvidede rammer for n\u00e6ringsetablering. Planprosessen vil avklare om KU-kravet sl\u00e5r inn, og m\u00e5 svares ut n\u00e5r planforslag skal p\u00e5 h\u00f8ring og offentlig ettersyn. Planforslaget vil inneholde planfaglige vurderinger av mulige konsekvenser og virkninger av foresl\u00e5tte endringer i ny KPA. Endringer i plankartet innenfor planomr\u00e5det til KDP BL\u00c5E med innarbeiding av arealform\u00e5l og sonedeling som i KPA 2018 krever konsekvensutredning. Det er anbefalt oppheving av KDP BL\u00c5E samtidig med oppstart av KPA-arbeidet, men planprosessen m\u00e5 avklare om oppheving skal inng\u00e5 i rulleringen eller m\u00e5 g\u00e5 som egen prosess. Aktuelle utredningstema er naturmangfold, jordvern, transportl\u00f8sninger, og forurensning. Risiko- og s\u00e5rbarhetsanalyse (ROS-analyse) Det skal utarbeides en ROS-analyse med utgangspunkt i risikobildet fra Bergen kommune sin overordnete ROS; Bergen ROS 2024, og hendelser som har betydning for arealbruk. Anbefalte utredninger til planfaglige tema Noen tema anbefales utredet utover det som er planfaglige tema i planbeskrivelsen for \u00e5 gi n\u00f8dvendig kunnskapsgrunnlag for vurderinger og beslutninger av nye bestemmelser: Verdiskaping og sysselsetting utredes for \u00e5 samle kunnskap om ulike n\u00e6ringers behov, og Bergens fortrinn og rolle som lokasjon for n\u00e6ringsaktivitet. Kunnskapen gir grunnlag for dialog og vurderinger av utforming av bestemmelser til KPA. Boligbygging og bokvalitet vil utredes for \u00e5 f\u00e5 mer kunnskap om hvilke faktorer som p\u00e5virker boligbygging, hva som er tilstrekkelig boligreserve i forhold til folkevekst, potensial for nybygging i byggesonene, og om hvordan volum i ny utbygging avstemmes med krav om kvaliteter i by- og boligomr\u00e5de. Parkering utredes for \u00e5 f\u00e5 oppdatert kunnskap om behov og konsekvenser, tilgjengelighet og kostnadseffekter. M\u00e5let er \u00e5 f\u00e5 et grunnlag for \u00e5 vurdere hvordan bestemmelsene svarer helhetlig p\u00e5 m\u00e5lsettinger for KPA. Viser til kapittel 4 i forslag til planprogram for n\u00e6rmere beskrivelse. Andre oppgaver Det p\u00e5g\u00e5r flere utredninger og analyser parallelt med KPA-prosjektet som vil bidra med kunnskap b\u00e5de til enkeltbestemmelser og til den helhetlige vurderingen av virkninger. Listen er ikke utt\u00f8mmende: \u2022 Klimabestemmelser til KPA \u2022 Energireserve og utfordringer med energiforsyning \u2022 Naturmangfold og planvask \u2022 Arealregnskap \u2022 Handlingsplan mot st\u00f8y 2024-2025 \u2022 Byutredninger 2050 Saksnummer PLAN-2024/17461 Side 6 av 7 Forslag til vedtak: 1. I medhold av plan- og bygningslovens \u00a7 11-12 startes det opp planarbeid for rullering av kommuneplanens arealdel, KPA2027, ArealplanID 71740000. 2. Forslag til planprogram datert 17.12.2024 legges ut til offentlig ettersyn, jf plan- og bygningsloven \u00a7 11-14. 3. I medhold av plan- og bygningsloven \u00a7 11-17 varsles det oppheving av: Kommunedelplan Birkeland, Liland, \u00c5dland og Espeland, arealplanID 61020000. Med hilsen Plan- og bygningsetaten Aslaug Aalen Byplansjef Tarje Wanvik Etatsdirekt\u00f8r Dette dokumentet er godkjent elektronisk. Vedlegg: Forslag til planprogram, datert 17.12.2024 Fullstendig dokumentoversikt og saksgang, se http://www.bergen.kommune.no/innsynpb/ snr PLAN- 2024/17461 Saksnummer PLAN-2024/17461 Side 7 av 7 "
}