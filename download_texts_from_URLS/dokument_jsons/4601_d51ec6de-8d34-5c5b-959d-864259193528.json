{
  "dokument_id": "d51ec6de-8d34-5c5b-959d-864259193528",
  "doc_type": "case_attachment",
  "kommune": 4601,
  "tittel": "Kommunalt r\u00e5d for personer med funksjonsnedsettelses innspill til Forskrift om m\u00e5lform ved den enkelte grunnskole i Bergen. ",
  "url": "https://bergen.kommune.no/politikere-utvalg/api/fil/bk360/9855377/Kommunalt-rad-for-personer-med-funksjonsnedsettelses-innspill-til-Forskrift-om-malform-ved-den-enkelte-grunnskole-i-Bergen-",
  "tekst": " Kommunalt r\u00e5d for personer med funksjonsnedsettelse Til Intern korrespondanse Utvalg for barnehage, skole og idrett/Bystyret V\u00e5r referanse: 2024/05173-13 Fra Saksbehandler: Ragnhild Hvoslef Kr\u00fcger Kommunalt r\u00e5d for personer med Dato: 9. februar 2024 funksjonsnedsettelse Kommunalt r\u00e5d for personer med funksjonsnedsettelses innspill til Forskrift om m\u00e5lform ved den enkelte grunnskole i Bergen. KRPF fattet i m\u00f8te 6. februar vedtak i sak 17/24 Forskrift om m\u00e5lform ved den enkelte grunnskole i Bergen I henhold til pkt. 6 i r\u00e5dets reglement 1, samt pkt. 6.5 i Reglement for bystyret og utvalgene, bes utvalg for barnehage, skole og idrett votere over f\u00f8lgende vedtakspunkt Forslag til vedtak: Det gjennomf\u00f8res en unders\u00f8kelse blant elever som bruker tegnspr\u00e5k og deres foreldre om hvorvidt de foretrekker \u00e5 f\u00e5 undervisningen p\u00e5 Nattland skole, eller desentralisert p\u00e5 n\u00e6rskolen. Begrunnelse for forslag / merknader: Byr\u00e5det argumenterer i saksfremlegget for at det er et f\u00e5tall elever som f\u00e5r oppl\u00e6ring i og p\u00e5 tegnspr\u00e5k og at det derfor er bedre \u00e5 gi elevene tilgang til et samlet tegnspr\u00e5ksmilj\u00f8 p\u00e5 en skole. KRPF har forst\u00e5else for dette argumentet, men mener at det ogs\u00e5 er et viktig poeng at barn med funksjonsnedsettelser skal ha mulighet til \u00e5 g\u00e5 p\u00e5 sin n\u00e6rskole og i sitt n\u00e6rmilj\u00f8. KRPF er usikker p\u00e5 om de elevene det gjelder, og deres foresatte i stor nok grad er blitt h\u00f8rt. Det er ikke kommet h\u00f8ringsinnspill fra Bergen D\u00f8vesenter eller fra H\u00f8rselshemmede barns organisasjon. KRPF mener derfor at sp\u00f8rsm\u00e5let b\u00f8r unders\u00f8kes n\u00e6rmere. Begrunnelsen skal det ikke voteres over i utvalget eller bystyret. Med hilsen Bystyrets kontor Sonja Ljostveit - leder 1 Pkt. 6 i reglementene til de tre r\u00e5dene er likelydende. Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Kopi: "
}