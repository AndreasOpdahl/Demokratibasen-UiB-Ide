{
  "dokument_id": "6f6fba0f-e7a1-53be-9940-ff361ce49829",
  "doc_type": "case_attachment",
  "kommune": 4601,
  "tittel": "Fagnotat datert 12.02.2024 - \u00c5samyrane 86, \u00c5sane Bowling & Eventsenter - S\u00f8knad om ny alminnelig skjenkebevilling for alkoholholdig drikk gruppe 1-3, inne areal, frem til 30.09.2024 - Gjeldende for utvidelse av skjenkebevilling til \u00e5 omfatte gruppe 3",
  "url": "https://bergen.kommune.no/politikere-utvalg/api/fil/bk360/9877735/Fagnotat-datert-12-02-2024-Asamyrane-86-Asane-Bowling-Eventsenter-Soknad-om-ny-alminnelig-skjenkebevilling-for-alkoholholdig-drikk-gruppe-1-3-inne-areal-frem-til-30-09-2024-Gjeldende-for-utvidelse-av-skjenkebevilling-til-a-omfatte-gruppe-3",
  "tekst": " Kontor for skjenkesaker Til Fagnotat BNKI - stab - Seksjon for politiske saker V\u00e5r referanse: 2017/06223-101 Saksbehandler: Sigfinn Bartz-Johannessen Fra Dato: 12. februar 2024 Kontor for skjenkesaker Fagnotat datert 12.02.2024 - \u00c5samyrane 86, \u00c5sane Bowling & Eventsenter - S\u00f8knad om ny alminnelig skjenkebevilling for alkoholholdig drikk gruppe 1-3, inne areal, frem til 30.09.2024 - Gjeldende for utvidelse av skjenkebevilling til \u00e5 omfatte gruppe 3 Kontor for skjenkesaker mottok 30. januar 2024 s\u00f8knad om ny alminnelig skjenkebevilling for alkoholholdig drikk gruppe 1-3, inne areal, gjeldende for utvidelse av skjenkebevilling til \u00e5 omfatte gruppe 3, ved \u00c5sane Bowling & Eventsenter, \u00c5samyrane 86. Bevillingss\u00f8ker er \u00c5sane Bowling & Eventsenter AS, org. nr. 917 324 506. Stedet har beliggenhet i en forretningsbygg, der de har hatt skjenkebevilling for alkoholholdig drikk gruppe 1 og 2, fra 2017. N\u00e5 s\u00f8ker det om tillatelse til \u00e5 skjenke i gruppe 3, p\u00e5 samme areal og forlengelse av samme konsept. Eksisterende skjenkeareal er p\u00e5 500 kvm, alt innend\u00f8rs. Stedet har fra f\u00f8r av begrensning p\u00e5 skjenkebevilling, ved at f\u00f8lgende merknad er inntatt i skjenkebevilling: \u00abSkjenking i tilknytning til bowlingbaner og andre spill apparater er kun tillatt etter kl. 18.00. Unntatt fra dette er ved sluttet selskap der det ikke er \u00e5pent for alminnelig publikum.\u00bb Fagetatens anbefaling: A. 1. S\u00f8knaden om ny alminnelig skjenkebevilling for alkoholholdig drikk gruppe 1-3, inne areal, gjeldende for utvidelse av skjenkebevilling til \u00e5 omfatte gruppe 3, ved \u00c5sane Bowling & Eventsenter, \u00c5samyrane 86, innvilges. Bevillingshaver er \u00c5sane Bowling & Eventsenter AS, org. nr. 917 324 506. 2. Styrer for skjenkebevillingen er Lene Ingebrigtsen T\u00e4pp, f. 07.03.74. Stedfortreder for styrer er Kim Ingebrigtsen, f. 14.02.91. 3. Bevillingen er gitt til et sted med liten matomsetning. Det skal for skjenkebevilling settes krav om at skjenkestedet skal ha gratis og lett tilgjengelig vann i lokalet til kunder for selvbetjening. Det skal informeres om at springvann er gratis i alle menyer der det opplyses om andre drikkevarer. Dersom det finnes oppslagstavle for drikkevarer i baren, skal denne inneholde informasjon om at man kan f\u00e5 gratis springvann. 4. Totalt skjenkeareal er 500 kvm, alt innend\u00f8rs. 5. Det settes vilk\u00e5r om at skjenking i tilknytning til bowlingbaner og andre spill apparater er kun tillatt etter kl. 18.00. Unntatt fra dette er ved sluttet selskap der det ikke er \u00e5pent for alminnelig publikum. B. Bevillingen gis for bevillingsperioden frem til 30.09.2024. C. Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1. kopi av brukstillatelsen fra bygningsmyndighetene 2. kvittering fra Altinn p\u00e5 at oppstartskjema er innsendt til Mattilsynet 3. bevillingsgebyr m\u00e5 v\u00e6re betalt 4. kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D. S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I henhold til bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378/20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 24.06.20 og i tr\u00e5d med kommunal praksis. S\u00d8KER: Skjenkestedets navn: \u00c5sane Bowling & Eventsenter S\u00f8knaden gjelder: Ny alminnelig skjenkebevilling for alkoholholdig drikk gruppe 1-3, inne areal, gjeldende for utvidelse av skjenkebevilling til \u00e5 omfatte gruppe 3. Bevillingshaver: \u00c5sane Bowling & Eventsenter AS, org. nr. 917 324 506 Type virksomhet: Spisested (sted med lav matomsetning) Styrer: Lene Ingebrigtsen T\u00e4pp, f. 07.03.74. Stedfortreder for styrer: Kim Ingebrigtsen, f. 14.02.91. Skjenkeareal: 500 kvm, alt innend\u00f8rs. Politiets uttalelse: Politiet uttaler i brev av 6. februar 2024 at de ikke har merknader til s\u00f8knaden. Sosialtjenestens uttalelse: Etat for sosiale tjenester uttaler i notat av 12. februar 2024 at de ikke har noen \u00f8vrige merknader utover f\u00f8lgende: \u00abEST forutsetter at aldersgrensen ved \u00c5sane Bowling & Eventsenter settes til minimum 18 \u00e5r i skjenketiden.\u00bb Om driftskonseptet: Ut fra innkommet s\u00f8knad skal driftskonseptet fortsette som tidligere, der eneste forskjellen blir at n\u00e5 kan stedet ogs\u00e5 tilby alkohol i gruppe 3. Dette for \u00e5 st\u00e5 sterkere rustet versus andre bowlinghaller som i dag skjenker i gruppe 3. Fagetatens vurdering: I henhold til alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1-3, ikke kan tildeles i dette tilfellet. Foreliggende s\u00f8knad gjelder skjenkebevilling til et spisested med lav omsetning av mat. I kommunens retningslinjer, kap. 4.1, vedtatt av Bergen bystyre 24. juni 2020 i sak 202/20, fremg\u00e5r f\u00f8lgende: \u00abSkjenkebevillinger for alkoholholdig drikk gruppe 1-3 kan tildeles ved f\u00f8lgende konsepter: spisesteder, skjenkesteder med liten eller ingen matservering, hoteller, selskapslokaler og studentsteder. Retningslinjene inneholder f\u00f8lgende definisjon av spisested: \u00abMed \u00abspisesteder\u00bb menes steder hvor det serveres mat. Ved alle spisesteder skal det foreligge et fullverdig mattilbud frem til kl. 22.00. spisesteder som har lukketid tidligere enn kl. 22.00 kan likevel innvilges skjenkebevilling.\u00bb Med bakgrunn i det som skisseres i s\u00f8knaden er det ingenting som tilsier at bevilling ikke kan tildeles i dette tilfellet. Kontor for skjenkesaker har merket seg uttalelse fra Etat for sosiale tjenester, der de \u00f8nsker at aldersgrensen p\u00e5 bowlinghallen settes til 18 \u00e5r n\u00e5r det skjenkes. Vi finner at f\u00f8ring opplistet p\u00e5 dagens skjenkebevilling, der skjenkestart er klokken 18, ivaretar hensyn sosialetaten refererer til. Jamf\u00f8rt kan det sammenlignes med andre bowlinghaller som i dag innehar alle skjenkegrupper, samt restauranter som ikke har aldersbegrensninger for spisende, kun for gjester som drikker alkohol. \u00c5sane Bowling & Eventsenter har samme strenge krav til kontroll og drift vedr\u00f8rende skjenking som andre steder som skjenker alkohol, og vi finner av den grunn at de med dagens starttidspunkt for skjenking fyller krav for \u00e5 inneha skjenkebevilling ogs\u00e5 i gruppe 3. Kontor for skjenkesaker anbefaler at s\u00f8knaden om ny alminnelig skjenkebevilling for alkoholholdig drikk gruppe 1-3, inne areal, gjeldene for utvidelse av alkoholgruppe til \u00e5 omfatte gruppe 3, ved \u00c5sane Bowling & Eventsenter, \u00c5samyrane 86, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Bevillingen gjelder frem til 30.09.2024. Med hilsen Kontor for skjenkesaker Terje Gjertsen Sigfinn Bartz-Johannessen leder saksbehandler Dokumentet er godkjent elektronisk. "
}