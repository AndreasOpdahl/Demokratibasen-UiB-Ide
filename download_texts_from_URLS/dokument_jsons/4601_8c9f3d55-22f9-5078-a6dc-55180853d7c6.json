{
  "dokument_id": "8c9f3d55-22f9-5078-a6dc-55180853d7c6",
  "doc_type": "case_attachment",
  "kommune": 4601,
  "tittel": "Kristianholm_parkering og trafikkskapning_021224 (1)",
  "url": "https://bergen.kommune.no/politikere-utvalg/api/fil/bk360/12275391/Kristianholm-parkering-og-trafikkskapning-021224-1-",
  "tekst": "NOTAT Fra: Sivilingeni\u00f8r Helge Hopen AS Til: OBOS Nye Hjem AS Dato: 2.12.2024 Tema: Kristiansholm - parkering og trafikkskapning __________________________________________________________________________ Bakgrunn Det p\u00e5g\u00e5r arbeid med omr\u00e5dereguleringsplan for Kristiansholm (arealplan-ID 61690000). Forslagsstiller er OBOS Nye Hjem AS. Det foreligger et planutkast som var til offentlig ettersyn v\u00e5ren 2024. Planen legger opp til utbygging av ca. 380 boliger, barnehage og noe n\u00e6ring (lokal dagligvare mv.), Bergen kommune har bedt om en vurdering av konsekvensene av alternativ parkeringsdekning for trafikkskapning til/fra planomr\u00e5det. Notatet inneholder regneeksempler med vurderinger av trafikale konsekvenser ved alternativ parkeringsdekning og bildeleandel. Trafikkvurderingen er gjort av Sivilingeni\u00f8r Helge Hopen AS p\u00e5 oppdrag for OBOS Nye Hjem AS. Forutsetninger og metode Turproduksjon til/fra boligene For beregning av trafikkskapning til/fra boligene i planomr\u00e5det (biltrafikk), er det gjort regneeksempler basert p\u00e5 kalkyle av turproduksjon og vurdering av bilf\u00f8rerandel for personturene. Grunnlaget for beregning av turproduksjon og reisemiddelfordeling er hentet fra den nasjonale reisevaneunders\u00f8kelsen (Transport\u00f8konomisk Institutt, rapport 1835/2021) med datauttak for Bergen, samt data p\u00e5 bydelsniv\u00e5 fra reisevaneunders\u00f8kelsen for Bergensomr\u00e5det 2019. Beregning av turproduksjon til/fra boliger i planomr\u00e5det tar utgangspunkt i Nasjonal reisevaneunders\u00f8kelse, datauttak for de st\u00f8rste byomr\u00e5dene, levert av Opinion 14.3.2024. Denne viser at det i Bergen kommune foretas ca. 2,6 daglige reiser pr. person i gjennomsnitt. I tillegg er det lagt til 0,36 daglige bes\u00f8ksreiser pr. bolig (0,72 tur/retur), basert p\u00e5 RVU-data fra T\u00d8I/Prosam-rapport 137 (Statens vegvesen Region \u00f8st juni 2006). Basert p\u00e5 mobilitetsplanen for planforslaget forutsettes det 2,0 beboere pr. bolig i gjennomsnitt. Dette gir f\u00f8lgende beregning av turproduksjon til/fra boligene i planomr\u00e5det: Sivilingeni\u00f8r Helge Hopen AS Telefon : 91 55 33 90 E-post: helge.hopen@bergen.online.no \u00d8yjordslien 26, 5038 Bergen Org.nr.: 988 387 029 MVA 1 Tabell 1. Beregning av turproduksjon for boligtrafikken til/fra Kristiansholm. Antall boliger totalt 380 Antall reiser pr. pers pr. dag (RVU 2024) 2,6 Personer pr. bolig 2,0 Egenreiser bolig pr. dag 5,2 Bes\u00f8ksreiser bolig pr. dag 0,7 Sum turer pr. bolig pr. dag 5,9 Sum personturer pr. dag 2250 Beregningen viser et estimat p\u00e5 ca. 2.250 daglige personturer til/fra boligene i planomr\u00e5det. Parkering Det legges til grunn Bergen kommune sitt forslag til beregningsmetode for praktisk utbygging og fordeling av parkeringsplasser i planomr\u00e5det. Metoden er bygget opp i f\u00f8lgende trinn: 1. Antall parkeringsplasser i henhold til parkeringsnorm beregnes ut fra arealdata for boligdelen. 2. Det settes en andel av disse plassene som defineres som bildelingsplasser, som i praksis betyr at disse plassene erstattes av parkeringsplasser for delebiler i henhold til brukerdekning i tr\u00e5d med T\u00d8I-rapport 1895/2022. I T\u00d8I-rapporten er det kartlagt at 1 delebil erstatter 10-15 privatbiler. Bergen kommune har her lagt seg p\u00e5 12. 3. Med et regneeksempel der parkeringsdekningen er 0,2, antall parkeringsplasser iht. norm blir 77, og der andelen bildeleplasser settes til 30%, betyr det at 77*30%=23 p-plasser skal erstattes av delebiler. Med en forutsatt dekningsgrad p\u00e5 12 biler pr. delebil, betyr dette i praksis at det bygges 2 parkeringsplasser i stedet for 23 for denne andelen. Det bygges dermed i praksis 77 \u2013 23 + 2 = 56 plasser. Samtidig er det lagt i en bestemmelse i pkt. 4.2.1.9.g som sier at \u00abMinimum 15 stk. allment tilgjengelige parkeringsplasser skal reserveres til delebil-l\u00f8sninger\u00bb. Det legges til grunn at disse plassene skal dekkes innenfor den aktuelle parkeringsdekningen for boligdelen. Konsekvensen av dette regneeksemplet blir f\u00f8lgende fordeling av de 56 parkeringsplassene som skal bygges: \u2022 Bildeleplasser, 15 plasser \u2022 Parkering til beboere, inkl. gjesteparkering (resterende), 41 plasser Regneeksempler Tabellen under viser konsekvensene av alternativ parkeringsdekning med Bergen kommune sin beregningsmetode for utregning av bildelingsplasser. 2 Tabell 2. Beregning av praktisk fordeling av parkeringsplasser ved alternativer for parkeringsdekning og andel bildeleplasser, samt vurdering av bilf\u00f8rerandel/trafikkskapning. Alternativer G H I_1 I-2 I-3 Parkering, bildeling (BD) og trafikkmengder P-dekning 0,2 (30% BD) P-dekning 0,4 (30% BD) P-dekning 0,6 (30% BD) P-dekning 0,6 (10% BD) P-dekning 0,6 (8% BD) Parkeringsdekning 0,2 0,4 0,6 0,6 0,6 Andel bildeleplasser (BD) 30 % 30 % 30 % 10 % 8% A )Totalt antall P-plasser iht. norm 77 153 230 230 230 B) Antall p-plasser som skal erstattes av delebiler (Andel BD) 23 46 69 23 18 C) Antall bildeleplasser (basert p\u00e5 at 1 delebil erstatter 12 p-plasser) 2 4 6 2 2 Sum parkeringsplasser som skal bygges (A-B+C) 56 111 167 209 213 Fordeling av utbygde parkeringsplasser: - Bildeleplasser (min.krav iht. 4.2.1.9.g) 15 15 15 15 15 - Beboerparkering, inkl. gjesteparkering 41 96 152 194 198 Sum personturer pr. dag til/fra boligene 2250 2250 2250 2250 2250 Bilf\u00f8rerandel (vurdering) 18 % 20 % 22 % 24 % 24 % Biltrafikkmengde \u00c5DT) 405 450 495 540 540 Makstime 41 45 50 54 54 Vurdering av bilf\u00f8rerandel er gjort med utgangspunkt i en referanse for dagens bilf\u00f8rerandel i bydelen (Sandviken) som i henhold til mobilitetsplanen er 26%. Bilf\u00f8rerandelen er deretter vurdert opp mot de viktigste faktorene som forventes \u00e5 p\u00e5virke bilf\u00f8rerandelen (lokalisering i forhold til service/fritidstilbud etc., kollektivdekning, sykkeltilgjengelighet og parkeringsdekning). Alle disse faktorene gir grunnlag for \u00e5 forvente en vesentlig lavere parkeringsdekning enn snittet for bydelen. Parkeringsdekningen er en enkeltfaktor med noe avgrenset betydning innenfor de intervallene som ligger i beregningsalternativene. I alle alternativer vil det v\u00e6re en h\u00f8y andel av boligene som ikke vil ha tilgang til beboerparkering, og m\u00e5 l\u00f8se behovet for bil gjennom tilbudet av delebiler i planomr\u00e5det (og utenfor planomr\u00e5det). T\u00d8I-rapporten om erfaringer med delebilordningen i Bergen, viser at brukere av bildeling bruker en tredel mindre bil enn befolkningen ellers. Samlet vurdert er det gjort anslag p\u00e5 bilf\u00f8rerandel i de ulike alternativene for parkeringsdekning. Spennet i vurderingen er begrenset (fra 18% til 24%), siden alle alternativer har felles premisser som tilsier sv\u00e6rt lav bilf\u00f8rerandel i alle alternativ. Regneeksemplene viser er beregnet trafikkskapning til/fra boligene p\u00e5 mellom ca. 405 og 540 \u00c5DT, dvs. et relativt lite spenn sett i forhold til spennet i parkeringsforutsetningene. Til sammenligning er det i mobilitetsplanen utarbeidet av Asplan Viak av 8.7.2021 beregnet en trafikkmengde p\u00e5 mellom 470 og 610 \u00c5DT for boligdelen: Tabell 3. Beregnet trafikkskapning i mobilitetsplanen for Kristiansholm (Asplan Viak 8.7.2021). Estimatene p\u00e5 trafikkskapning i regeneksemplene i tabell 2 ligger noe lavere ann kalkylene i Asplan Viak sin mobilitetsplan. Dette kan ha sammenheng med ulik beregningsmetode, og bruk av eldre reisevanedata. Utviklingen i reisevaner i Bergen er i stor endring, og trenden er lavere bilbruk og \u00f8kt andel kollektiv, gange og sykkel: 3 Reisemiddelfordeling Bergen 2013-2023 60 % 55 % 52 % 51 % 50 % 46 % 48 % 46 % 45 % 45 % 42 % 44 % 39 % 44 % 39 % 40 % 36 % 35 % 30 % 25 % 20 % 2006 2008 2010 2012 2014 2016 2018 2020 2022 2024 Bilf\u00f8rer Kollektiv/sykkel/gange Figur 1. Utvikling i bilf\u00f8rerandel og andel som reiser med kollektiv, sykkel og gange i Bergen. Datauttak fra den nasjonale reisevaneunders\u00f8kelsen i \u00e5rene 2008, 2013, 2018, 2019, 2022 og 2023. N\u00e5r det gjelder andel trafikk i makstimen viser trafikkm\u00e5linger utf\u00f8rt i boligomr\u00e5der i Bergen av Sivilingeni\u00f8r Helge Hopen, at makstimeandelen ligger rundt 10% i de fleste tilfeller. Beregnet makstimetrafikk er i alle regneeksemplene i tabell 2, vesentlig lavere enn trafikktallene fra mobilitetsplanen som er lagt til grunn i kapasitetsberegningene av planlagt rundkj\u00f8ring i notat fra Hopen av 31.10.2024. Konklusjon I notatet er det gjort oppdaterte beregninger av forventet trafikkskapning fra boligdelen i reguleringsplanen for Kristiansholm med ulike parkeringsforutsetninger. Konklusjoner: \u2022 Planomr\u00e5det har sv\u00e6rt gode forutsetninger for \u00e5 kunne oppn\u00e5 en lavere bilf\u00f8rerandel enn gjennomsnittet for bydelen (26%). Det er et sentrumsn\u00e6rt omr\u00e5de med sv\u00e6rt god kollektivtilgjengelighet og sykkeltilgjengelighet, og en stor del av parkeringsbehovet skal dekkes med delebiler. \u2022 Med flere grunnleggende forutsetninger for lav bilbruk p\u00e5 plass, er forskjellene i parkeringsdekning ikke forventet \u00e5 gi store utslag i beregnet trafikkmengde. I spennet mellom laveste parkeringsdekning (0,2) og h\u00f8yeste parkeringsdekning (0,6), er det estimert en bilf\u00f8rerandel p\u00e5 hhv. 18% og 24%. \u2022 Med oppdaterte turproduksjonstall fra RVU 2023 og vurdering av bilf\u00f8rerandel i de ulike alternativene, er det beregnet et relativt lite spenn i forventet trafikkskapning i de ulike parkeringsalternativene, fra ca. 405 \u00c5DT til ca. 540 \u00c5DT. \u2022 Oppdatert beregning av trafikkmengde i de ulike parkeringsalternativene (405 - 540 \u00c5DT) er litt lavere enn de trafikktallene som ligger i mobilitetsplanen som var del av planforslaget som har v\u00e6rt p\u00e5 h\u00f8ring (470 \u2013 610 \u00c5DT). \u2022 Oppdatert beregning av trafikkmengde i makstimen (41 -54 kjt/t) er vesentlig lavere enn beregningene i mobilitetsplanen (94 \u2013 159 kjt/time) som er lagt til grunn i kapasitetsberegningene av planlagt rundkj\u00f8ring i notat fra Hopen av 31.10.2024. 4 "
}