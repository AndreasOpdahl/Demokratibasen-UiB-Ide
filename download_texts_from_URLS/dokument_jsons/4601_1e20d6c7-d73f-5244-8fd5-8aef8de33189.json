{
  "dokument_id": "1e20d6c7-d73f-5244-8fd5-8aef8de33189",
  "doc_type": "case_attachment",
  "kommune": 4601,
  "tittel": "Dispensasjon",
  "url": "https://bergen.kommune.no/politikere-utvalg/api/fil/bk360/8564087/Dispensasjon",
  "tekst": " VEDLEGG NR B\u20131 Strimmelen borettslag - Gnr.161, Bnr. 1038 Bruksendring av fellesareal i bygg A DISPENSASJONSS\u00d8KNAD I forbindelse med s\u00f8knad om rammetillatelse til \u00e5 endre bruken av fellesareal i nederste etasje i Land\u00e5slien 17, 19, 21, 25 og 27 fra n\u00e6ring til bolig, s\u00f8kes det om dispensasjon fra Kommuneplanens arealdel (KPA) \u00a7 3 Plankrav. KPA \u00a7 3.1 krever at tiltak etter pbl \u00a7 20-1 bokstav a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Eiendommene inng\u00e5r i reguleringsplan vedtatt med hjemmel i bygningsloven av 1924, og er f\u00f8lgelig i strid med plankravet. Eiendomsteigene er ogs\u00e5 for store til at tiltaket kan unntas etter KPA \u00a7 3.3.1 og det m\u00e5 derfor s\u00f8kes om dispensasjon fra plankravet. Hensynet bak plankravet er \u00e5 sikre at utvikling skjer gjennom helhetlige planprosesser, og ikke gjennom dispensasjoner. Hensynene bak plankravet vil ikke bli vesentlig tilsidesatt ved en dispensasjon for det oms\u00f8kte tiltaket, ettersom omr\u00e5det alt er ferdig utbygd og tiltaket bare medf\u00f8rer 5 nye boenheter og ingen endring av bygningens st\u00f8rrelse eller form. Tiltaket gir ikke vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. Det er heller ikke behov for ny teknisk infrastruktur. Forholdene som ville bli avklart gjennom en reguleringsplan er dermed allerede avklart. Med unntak av de forhold det her s\u00f8kes om dispensasjon fra, er tiltaket i samsvar med kommuneplanens bestemmelser. Fordelene ved \u00e5 gi dispensasjon er at man unng\u00e5r un\u00f8dvendig tids- og ressursbruk n\u00e5r de overordnede forhold allerede er avklart og alle relevante forhold kan avklares i en byggesak. Vi kan ikke se at det er ulemper ved \u00e5 dispensere. Bergen 22.03.2023 Grieg Arkitekter AS Ida Nordanger Side 1 av 1 "
}