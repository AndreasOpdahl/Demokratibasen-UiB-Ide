{
  "dokument_id": "aa0fb396-7348-5a35-be06-42397498c711",
  "doc_type": "case_attachment",
  "kommune": 4601,
  "tittel": "Vedtak fra byr\u00e5d for byutvikling datert 10.02.2025",
  "url": "https://bergen.kommune.no/politikere-utvalg/api/fil/bk360/12480664/Vedtak-fra-byrad-for-byutvikling-datert-10-02-2025",
  "tekst": " Byr\u00e5d for byutvikling Fullmaktssak /25 Saksframstilling V\u00e5r referanse: 2024/130269-15 Ytrebygda gnr 38 bnr 13 S\u00f8vikmarka 19. Klage over avslag p\u00e5 s\u00f8knad om enebolig m.m. Hva saken gjelder: Saken gjelder klage over avslag p\u00e5 s\u00f8knad om nybygg enebolig med sekund\u00e6rleilighet (to boenheter, bruksareal p\u00e5 315 m2), garasje (bruksareal p\u00e5 43 m2) og utomhusanlegg (avkj\u00f8rsel, parkeringsplass, terrengfylling og to forst\u00f8tningsmurer p\u00e5 20 og 26 meter). Avslaget ble gitt den 02.08.2024 da en kom til at det ikke forel\u00e5 rettslig grunnlag for \u00e5 dispensere fra regulert avkj\u00f8rsel i plan 19000000, jf. pbl. \u00a7 19-2. Plan- og bygningsetaten er ogs\u00e5 kommet til at tiltaket ikke innehar gode visuelle kvaliteter, jf. pbl. \u00a7 29-2. Vedtaket er p\u00e5klaget av Harris Advokatfirma AS v/Ingrid Kyvig p\u00e5 vegne av tiltakshaver Robin Lal Shrestha. Ansvarlig s\u00f8ker er Vestlandshus Arkitekter AS v/Kristoffer Stenseth Gustavsen. Eiendommen inng\u00e5r i reguleringsplan 19000000 fra 2010, og er regulert til frittliggende sm\u00e5husbebyggelse (felt B13). I KPA 2018 ligger den innenfor ytre fortettingssone. Tiltaket er avhengig av oms\u00f8kte dispensasjon fra reguleringsplanen med hensyn til avvik fra regulert avkj\u00f8rsel og tilkomst til boligeiendommen, jf. pbl. \u00a7 19-1. Ansvarlig s\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og det er mottatt merknad fra eierne av gbnr. 38/4 (Halvard S\u00f8vik Jensen), gbnr. 38/39 (Morten og Ingrid Strid), gbnr. 38/663 (Geir Magnesen), gbnr. 38/97 (Porfirio A G Esquivel), gnr. 38/628 (Karin og Roald S\u00f8vik, Jan S\u00f8vik og Sandsli Eiendomsutvikling). Det er inngitt b\u00e5de positive og negative merknader, som ang\u00e5r avkj\u00f8rsel, plassering av bebyggelse og videre. Nabo har inngitt ytterligere merknader under klagesaksbehandlingen, som ang\u00e5r b\u00e5de plassering av byggverk og avkj\u00f8rsel. Av hensyn til omfanget vises det til Plan- og bygningsetatens oppsummering i fagnotatets pkt. 1.2. Merknadene og s\u00f8kers tilsvar f\u00f8lger for \u00f8vrig i sin helhet av vedlagt dokument \u00abNabomerknad og tilsvar\u00bb, samt vedlagt supplerende nabomerknad. Klage: Regulert avkj\u00f8rsel og tilkomst Klager bestrider at dagens l\u00f8sning vil gi d\u00e5rligere trafikksikkerhet enn regulert l\u00f8sning, og anf\u00f8rer at vilk\u00e5rene for dispensasjon er oppfylt. Det vises i denne sammenheng til at krysset er s\u00e5 oversiktlig og farten s\u00e5 lav, at det er kapasitet p\u00e5 veien til slik avkj\u00f8rsel. Avkj\u00f8rselen har ogs\u00e5 v\u00e6rt i bruk i lang tid, og tiltakshaver vil ikke motsi muligheten for at nabo kan benytte seg av samme avkj\u00f8rsel. I tillegg mener klager at planen fra 2010 ikke synes \u00e5 ha vurdert ulempene med ny veil\u00f8sning i detalj. Ny veil\u00f8sning krever betydelig sprengningsarbeider. Tiltakshaver mener det uhensiktsmessig og irreversibelt \u00e5 sprenge vekk kolle p\u00e5 eiendommen, fremfor \u00e5 fylle til mindre murer p\u00e5 en liten del av tomten mot nord. 1 Tiltakets visuelle kvaliteter og forhold til byggets plassering Klager im\u00f8tekommer Plan- og bygningsetaten p\u00e5 at fasadeplatene ikke b\u00f8r v\u00e6re den eneste kledningen. Det samme gjelder vurderinger om behov for takutstikk. Det bes i denne sammenheng om at tiltaket godkjennes p\u00e5 vilk\u00e5r om at reviderte tegninger utarbeides, slik at st\u00f8rre deler av fasaden endres til trekledning og at takutstikk inkluderes. Klager er p\u00e5 den andre siden uenig i Plan- og bygningsetatens vurderinger om at tiltaket blir dominerende og fremmed av hensyn til dets utforming og plassering. Boligtomtens naturlige utforming medf\u00f8rer at bebyggelsen uansett vil ruve noe over nabohusene, som eksisterende enebolig og som naboeiendommen i s\u00f8r. P\u00e5 grunn av terrenget er det heller ikke noen utsiktsforhold mot nord for naboer. Alternativet er inngripende sprengningstiltak i fjell. Det er da tale om to meter fjell som m\u00e5 sprenges bort, noe som ikke er realistisk. Det bes likevel om veiledning, dersom kommunen mener at mindre endring, f.eks. i plassering, kan medf\u00f8re godkjenning. Det vises til klagen i sin helhet. Supplerende opplysninger mottatt i klagesaksbehandlingen Klager har senere supplert klagen med en trafikkvurdering fra Sivilingeni\u00f8r Helge Hopen AS. Rapporten tilsier at dagens avkj\u00f8rsel er noe mer trafikksikker l\u00f8sning enn regulert l\u00f8sning. Dessuten vil regulert l\u00f8sning inneb\u00e6re terrenginngrep og kostnader knyttet til \u00e5 etablere ny avkj\u00f8rsel. Klager p\u00e5peker at kommunen kan stille vilk\u00e5r om de avb\u00f8tende tiltakene som nevnes i rapporten. Tiltakshaver har for \u00f8vrig innsendt e-post med sitt syn p\u00e5 saken. I tillegg orienterer klager om jordskifterettens kjennelse om avvisning av nabos krav om \u00e5 flytte avkj\u00f8rselen. Nevnte dokumenter f\u00f8lger vedlagt i sin helhet. Fagetatens vurdering og anbefaling: Regulert avkj\u00f8rsel og tilkomst Plan- og bygningsetaten som fagetat opprettholder sin vurdering om at vilk\u00e5rene ikke er oppfylt for \u00e5 gi dispensasjon fra regulert avkj\u00f8rsel og tilkomst, jf. pbl. \u00a7 19-2. I dette tilfellet er atkomsten vist p\u00e5 plankartet med avkj\u00f8rselspil, og form\u00e5let er \u00e5 sikre en oversiktlig, praktisk og trafikksikker l\u00f8sning for b\u00e5de g\u00e5ende og kj\u00f8rende. Regulert avkj\u00f8rsel legger ogs\u00e5 til rette for en bedre utnyttelse av gbnr. 13/628 som boligeiendom. Den oms\u00f8kte avkj\u00f8rselen g\u00e5r til kj\u00f8revei, som er tilknyttet opparbeidet lekeplass og mange boliger, og fagetaten mener avkj\u00f8rselen ikke er oversiktlig eller trafikksikker. Fagetaten vil ogs\u00e5 trekke fram at regulert l\u00f8sning skaper forutsigbarhet. Det m\u00e5 derfor utvises forsiktighet ved \u00e5 innvilge dispensasjon fra den regulerte l\u00f8sningen. Tiltakets visuelle kvaliteter og dets plassering Fagetaten opprettholder vurderingene av tiltakets visuelle kvaliteter i avslagsvedtaket (oppsummert): \u2022 Boligen har takform med flatt tak, men mangler takutstikk slik nabobebyggelsen har. Den fremst\u00e5r da sv\u00e6rt h\u00f8y og enkel. Bruk av fasadeplater p\u00e5 hele boligen og garasjen er heller ikke forenelig med andre eneboliger i dette omr\u00e5det. \u2022 Boligen plasseres p\u00e5 h\u00f8yeste punkt p\u00e5 eiendommen og det er s\u00f8kt om heving av terreng samt lange og h\u00f8ye forst\u00f8tningsmurer for \u00e5 flate ut terreng. Eksisterende bolig p\u00e5 tomten har samme plassering, men er vesentlig mindre omfattende. For \u00f8vrig p\u00e5peker fagetaten at foresl\u00e5tte endringer ikke behandles i klageomgangen. Dersom endringene \u00f8nskes behandlet, m\u00e5 det sendes inn en ny komplett s\u00f8knad slik at naboer f\u00e5r anledning til \u00e5 uttale seg. Det vises til fagetatens notat og avslagsvedtak i sin helhet. Fagetaten er ikke forelagt supplerende dokumentasjon og opplysninger fra klager og fra nabo. 2 Byr\u00e5dens vurdering og konklusjon: Byr\u00e5dens kommentarer til mottatte tilleggsopplysninger Byr\u00e5den har underveis i saksbehandlingen mottatt tilleggsopplysninger av ulik art og innhold. Tilleggsopplysninger ang\u00e5r blant annet privatrettslige forhold mellom tiltakshaver og Sandsli Eiendomsutvikling AS, som eier av ber\u00f8rte naboeiendom. Byr\u00e5den vil for ordens skyld presisere at en kun tar stilling til det konkrete tiltaket som er oms\u00f8kt og de offentligrettslige problemstillingene som gj\u00f8res gjeldende. Forslag til alternative l\u00f8sninger for avkj\u00f8rsel eller lignende forhold m\u00e5 eventuelt vurderes i forbindelse med en ny og komplett bygges\u00f8knad. Byr\u00e5den legger for \u00f8vrig til grunn dokumentasjon som viser at en innehar n\u00f8dvendige rettigheter til oms\u00f8kte plassering av avkj\u00f8rsel og atkomstvei, jf. pbl. \u00a7 27-4. Andre mottatte tilleggsopplysninger av relevans for byr\u00e5dens vurderinger, belyses i det f\u00f8lgende. Regulert avkj\u00f8rsel og tilkomst Regulert avkj\u00f8rsel legger opp til at den aktuelle eiendommen skal ha atkomst til sidevei (angitt FV3 i reguleringsplanen) tilh\u00f8rende fire boligeiendommer, se figur 1. Deretter er det regulert \u00e9n felles avkj\u00f8rsel fra boligeiendommene til kj\u00f8reveien, som skiller seg fra dagens situasjon, se figur 2. Figur 1 - Plansituasjonen ift. oms\u00f8kte tiltak Figur 2 \u2013 Dagens situasjon Utklipp fra plankartet. R\u00f8d sirkel viser Utklipp fra flyfoto 2022. regulert avkj\u00f8rselspunkt (svart pil). R\u00f8d pil Avkj\u00f8rselen/atkomstveien i midten av bildet viser cirka plassering for oms\u00f8kte avkj\u00f8rsel. \u00f8nskes ivaretatt ved oms\u00f8kte dispensasjon. Det er s\u00f8kt om dispensasjon fra regulert avkj\u00f8rselspunkt, med hensyn til at en vil opprettholde dagens avkj\u00f8rsel/atkomstvei til eiendommen i forbindelse med \u00f8nsket om \u00e5 erstatte eksisterende bolig, jf. pbl. \u00a7 19-1. Vilk\u00e5rene for dispensasjon f\u00f8lger av pbl. \u00a7 19-2, hvor det fremg\u00e5r at: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene\u00bb. Byr\u00e5den legger til grunn at hensynene bak regulert avkj\u00f8rselspunkt hovedsakelig er \u00e5 sikre en mer oversiktlig, praktisk og trafikksikker l\u00f8sning for b\u00e5de g\u00e5ende og kj\u00f8rende. Tiltakshaver har engasjert Sivilingeni\u00f8r Helge Hopen, som har gjort en trafikkvurdering i notatform, med bakgrunn i hensynene som gj\u00f8res gjeldende og fagetatens vurderinger. Konklusjonen som fremkommer av rapporten, er at krav om bruk av regulert avkj\u00f8rsel i forhold til oms\u00f8kte situasjon vil gi st\u00f8rre ulemper enn fordeler innenfor de tema som er 3 vurdert (trafikksikkerhet, kryssutforming, terrenginngrep og kostnader). Ut fra rapporten utgj\u00f8r oms\u00f8kte situasjon en noe mer trafikksikker l\u00f8sning, som er oversiktlig og har gode siktforhold. Byr\u00e5den er f\u00f8rst og fremst opptatt av god trafikksikkerhet ved dispensasjon av hensyn til antatt form\u00e5l bak regulerte avkj\u00f8rselspunkt til FV3. I denne sammenheng finner ikke byr\u00e5den grunnlag for \u00e5 stille tvil ved innholdet i notatet, som er tydelig p\u00e5 at disse forhold ivaretas. All den tid oms\u00f8kte avkj\u00f8rsel inneb\u00e6rer en oversiktlig, praktisk og trafikksikker l\u00f8sning, mener byr\u00e5den at hensynene ikke blir \u00abvesentlig tilsidesatt\u00bb, jf. pbl. \u00a7 19-2. Byr\u00e5den stiller seg i st\u00f8rre grad sp\u00f8rrende til om fordelene ved dispensasjon er \u00abklart st\u00f8rre enn ulempene\u00bb, jf. pbl. \u00a7 19-2. Vektingen av fordeler og ulemper som gj\u00f8res gjeldende, skal hovedsakelig bero p\u00e5 forhold av betydning for kommunens areal- og ressursdisponering. I denne sammenheng har fagetaten uttrykt at dispensasjon vil medf\u00f8re d\u00e5rlige arealdisponering, med videre henvisning til inngitte merknader fra nabo p\u00e5 gbnr. 36/628. Det er klart at oms\u00f8kte avkj\u00f8rsel vil ha betydning for hvordan gbnr. 36/628 kan utnyttes. Byr\u00e5den mener likevel at det m\u00e5 tillegges vekt at det er tale om \u00e5 videref\u00f8re en etablert situasjon, som har vedvart i flere ti\u00e5r og er forankret i privatrettslige avtaler tilknyttet fradeling av naboeiendommen i 2005, jf. avtalt veirett i skj\u00f8tet doknr. 40212 tinglyst 22.11.2005 og delingssaken fra 2005. Det springende punkt er imidlertid at oms\u00f8kte dispensasjon ikke utelukker utbygging p\u00e5 naboeiendommen. Det vil si at byr\u00e5den ikke finner grunnlag for at avkj\u00f8rselens plassering over gbnr. 36/628 utgj\u00f8r en avgj\u00f8rende ulempe, all den tid restarealet er tilstrekkelig for eventuell fremtidig utbygging. N\u00e5r det gjelder fordeler ved dispensasjon, mener byr\u00e5den at det er s\u00e6rdeles positivt at en unng\u00e5r \u00e5 m\u00e5tte gj\u00f8re omfattende terrengtilpasninger for \u00e5 etablere ny kj\u00f8rebane med akseptabel stigning og siktsoner. Dette fremst\u00e5r som un\u00f8dvendige inngrep i det naturlige terrenget, som unng\u00e5s ved fortsatt bruk av eksisterende avkj\u00f8rsel. Regulert avkj\u00f8rselspunkt vil ogs\u00e5 ha betydning for hvordan den aktuelle eiendommen kan bebygges. Med dette anser byr\u00e5den oms\u00f8kte l\u00f8sning som god arealutnyttelse. I tillegg inneb\u00e6rer dispensasjon politisk \u00f8nsket utvikling av allerede bebygd eiendom, med bedre tilpasset bolig for n\u00e5gjeldende tekniske krav og behov. Byr\u00e5den er etter dette kommet til at fordelene er \u00abklart st\u00f8rre enn ulempene\u00bb, jf. pbl. \u00a7 19-2. Byr\u00e5den er etter dette kommet til at de rettslige vilk\u00e5rene for \u00e5 dispensere er oppfylt, jf. pbl. \u00a7 19-2 annet ledd. Etter pbl. \u00a7 19-2 f\u00f8rste ledd er det da opp til forvaltningens frie skj\u00f8nn om det skal dispenseres, jf. formuleringen om at kommunen \u00abkan\u00bb gi varig eller midlertidig dispensasjon. I dette tilfellet er byr\u00e5den av den oppfatning at det kan gis varig dispensasjon. Om tiltakets visuelle kvaliteter, jf. pbl. \u00a7 29-2 I f\u00f8lge pbl. \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Fagetaten har p\u00e5 bakgrunn av f\u00f8ringene i KPA 2018 \u00a7\u00a7 8.2.1 og 8.2.9, kommet til den konklusjon at tiltaket ikke oppfyller kravene til visuelle kvaliteter i pbl. \u00a7 29-2. Vurderingen beror blant annet p\u00e5 at tiltaket ikke er plassert med god terrengtilpasning, ved at den plasseres p\u00e5 det h\u00f8yeste punkt p\u00e5 eiendommen. Terrenget vil i tillegg heves p\u00e5 enkelte steder, og det vil v\u00e6re behov for lange og h\u00f8ye forst\u00f8tningsmurer for \u00e5 planere arealet. Videre er tiltaket utformet med fasadeplater og uten takutstikk, som ikke er forenelig med andre eneboliger i omr\u00e5det. Plassering av bebyggelsen og boligens utforming gj\u00f8r at tiltaket vil fremst\u00e5 som dominerende og fremmed i dette boligmilj\u00f8et. 4 Klager p\u00e5 sin side viser til at bebyggelsen plasseres med hensyn til den naturlige topografien, som medf\u00f8rer at bebyggelsen uansett vil ruve over nabohusene. Tiltakets h\u00f8yde er videre prosjektert med hensyn til kravene i reguleringsplanen, og vil ikke gi noe utsiktstap for naboene grunnet terrengforholdene. Eventuelle ytterligere tilpasninger til terrenget vil kreve omfattende sprengningsarbeider. P\u00e5fylling er dermed mer sk\u00e5nsomt og p\u00e5virker ikke nabolagets visuelle karakter negativt. For \u00f8vrig foresl\u00e5s det vilk\u00e5r om at takutstikk etableres, og at st\u00f8rre deler av fasaden endres fra fasadeplater til trekledning. Byr\u00e5den vil i det f\u00f8lgende vurdere de enkelte forhold hver for seg. Ut fra mottatte terrengprofiler, er byr\u00e5den av den oppfatning at er tale om relativt omfattende heving og planering av terrenget for \u00e5 etablere oms\u00f8kte enebolig. Byr\u00e5den er imidlertid enig i at boligen uansett vil fremst\u00e5 dominerende i terrenget av hensyn til den naturlige topografien, med mindre det gj\u00f8res st\u00f8rre inngrep i grunnfjellet. Dette er ikke \u00f8nskelig fra byr\u00e5dens side, da det er mer sk\u00e5nsomt \u00e5 gjennomf\u00f8re oms\u00f8kte tiltak enn \u00e5 kreve at det gj\u00f8res st\u00f8rre omprosjekteringer med form\u00e5l \u00e5 bearbeide terrenget og redusere bebyggelsens h\u00f8ydeplassering. I tillegg er byr\u00e5den av den oppfatning at oms\u00f8kte tiltak i liten grad vil fremst\u00e5 mer dominerende p\u00e5 eiendommen enn eksisterende situasjon, selv om det er tale om et st\u00f8rre boligbygg. Byr\u00e5dens oppfatning beror p\u00e5 at det ikke n\u00f8dvendigvis er bebyggelsen som gj\u00f8r tiltaket dominerende, men eiendommens naturlige forhold. N\u00e5r det gjelder boligens utforming, deler byr\u00e5den fagetatens vurderinger om bruk av fasadeplater og manglende takutstikk. Byr\u00e5den stiller seg i denne sammenheng positiv til at im\u00f8tekommer kommunen p\u00e5 dette punkt og selv foresl\u00e5r endringer, som kan inng\u00e5 som vilk\u00e5r. Byr\u00e5den tar endringsforslagene til f\u00f8lge, men har f\u00f8lgende f\u00f8ringer for vilk\u00e5ret om at \u00abst\u00f8rre deler av fasaden endres fra fasadeplater til trekledning\u00bb: Trekledning skal benyttes som hovedmateriale p\u00e5 fasaden. Fasadeplater kan kun benyttes for \u00e5 bryte opp fasaden, som et arkitektonisk grep. Det vises til nybygget p\u00e5 gbnr. 38/39 som et referansepunkt for et akseptabelt forholdsmessig bruk av trekledning og fasadeplater. Med disse endringene, mener byr\u00e5den at tiltaket har tilfredsstillende visuelle kvaliteter, jf. pbl. \u00a7 29-2. Vedtakskompetanse: Byr\u00e5d for byutvikling har generell myndighet til \u00e5 fatte beslutninger som ikke er av prinsipiell betydning, jf. byr\u00e5dssak 1282/23. Alle beslutninger som er av prinsipiell betydning legges frem for byr\u00e5det. Byr\u00e5d for byutvikling fatter f\u00f8lgende vedtak: 1. Plan- og bygningsetatens avslagsvedtak datert 02.08.2024 oppheves i medhold av fvl. \u00a7 33 annet ledd. 2. Med hjemmel i pbl. \u00a7 19-2 gis det dispensasjon fra reguleringsplan 19000000 for tilkomst og avkj\u00f8rsel til ny bolig. 3. Med hjemmel i pbl. \u00a7 20-1, jf. \u00a7 21-4 gis det rammetillatelse til nybygg enebolig med sekund\u00e6rleilighet (to boenheter, bruksareal p\u00e5 315 m2), garasje (bruksareal p\u00e5 43 m2) og utomhusanlegg (avkj\u00f8rsel, parkeringsplass, terrengfylling og to forst\u00f8tningsmurer p\u00e5 20 og 26 meter), p\u00e5 f\u00f8lgende vilk\u00e5r: a. St\u00f8rre deler av fasaden endres fra fasadeplater til trekledning, og det skal etableres takutstikk. b. F\u00f8r det kan gis igangsettingstillatelse m\u00e5 det innsendes oppdaterte s\u00f8knadsdokumenter (tegninger ev. m.m.) i tr\u00e5d med vedtakspunkt 3 a. 5 4. Det overlates Plan- og bygningsetaten \u00e5 utferdige rammetillatelsen og stille n\u00f8dvendige vilk\u00e5r. 5. Klagen tas til f\u00f8lge p\u00e5 vilk\u00e5r. Dato: 10. februar 2025 Christine Kahrs Byr\u00e5d for byutvikling Dokumentet er godkjent elektronisk. Vedlegg: 1) Fagetatens notat datert 15.11.2024 med f\u00f8lgende vedlegg: 1. Oversiktskart 2. Oversiktsfoto 3. Situasjonsplan 4. Klage datert 23.08.2024 5. Avslag datert 02.08.2024 6. Nabomerknad og tilsvar 7. S\u00f8knad 8. Solstudium 9. Tegninger 2) E-post fra klager ifm. fagkyndig vurdering av trafikksikkerhet med f\u00f8lgende vedlegg: 1. HARRIS-#3020611-v1-Brev fra Odd Monsen 20-09-24 2. 2024.12.20_Trafikkvurdering_S\u00f8vikmarka19_avkj\u00f8rsel 3) E-post fra tiltakshaver 4) E-post fra ASW BYGG GRUPPEN 5) E-post fra klager ifm. kjennelse fra jordskifteretten med f\u00f8lgende vedlegg: 1. Orskurd_om_avvisning_21.01.2025 6) E-post fra nabo med f\u00f8lgende vedlegg: 1. 212 VEI NABO 6 "
}