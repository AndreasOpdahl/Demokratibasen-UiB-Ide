{
  "dokument_id": "3a64e209-2391-57e1-89f0-c71fe955e7f8",
  "doc_type": "case_attachment",
  "kommune": 5501,
  "tittel": "Svar p\u00e5 s\u00f8knad vedr\u00f8rende fasadeendring og skilt",
  "url": "https://innsyn.tromso.kommune.no/application/getMoteDokument?dokid=2001971216",
  "tekst": " Kulturarv TROMS\u00d8 KOMMUNE Dato: 04.12.2024 Postboks 6900 Stakkevollan Dok.nr: 24/03974-9 9299 TROMS\u00d8 Deres ref: BYGG-22-01308-36 Saksbehandler: Cecilia Sundberg Svar om s\u00f8knad fasadeendring og skilt - gbnr. 200/4098 - Skansegata 7 - Troms\u00f8 kommune Viser til brev fra Troms\u00f8 kommune datert 24.10.2024 og midlertidig svar fra oss datert 04.11.2024. Den 25.11.2024 mottok Troms fylkeskommune m\u00e5lsatte tegninger som er avgj\u00f8rende for \u00e5 kunne vurdere saken og komme med en uttalelse. Troms\u00f8 kommune bekreftet 21.11.2024 at svarfristen er utsatt. Reguleringsplan Vervet, plan nr. 1891 tillater bygg til maksimalt kote +38 og det er derfor uklart for oss hvorfor bygningen er m\u00e5lsatt til +38,35. Siden ingen bygningsdeler over +38 skal tillates \u2013 unntatt overbygget tilkomst \u2013 s\u00e5 mener vi at ikke det skal tillates plassert skilt med overkant +39,57. I gjeldende reguleringsplan er h\u00f8ydebegrensningene fastsatt dialogm\u00f8ter og b\u00f8r overholdes. Fordelene ved en dispensasjon vurderes ikke som st\u00f8rre enn ulempene. Tillatt bygningsh\u00f8yde har delvis hensynet Skansen, som er et automatisk fredet kulturminne. Forsvarsanlegget p\u00e5 Skansen er et ringanlegg fra middelalderen, og det eneste i sitt slag i Norge. Skansen har derfor meget h\u00f8y nasjonal verdi. Anlegget utgj\u00f8r en viktig del av historien om nasjonen Norge og om Troms\u00f8 by. P\u00e5 Skansenomr\u00e5det st\u00e5r ogs\u00e5 flere freda bygninger som er viktige \u00e5 vise hensyn, selv om det i planen er \u00e5pnet for \u00e5 bygge delvis opp til kote +38. Viser ogs\u00e5 til v\u00e5r uttalelse datert 19.03.2024 til s\u00f8knad datert 19.02.2024, som innholdsmessig ber\u00f8rer de samme temaer. Troms fylkeskommune ber om \u00e5 f\u00e5 tilsendt Troms\u00f8 kommunes vedtak i begge disse sakene. Med hilsen Monica Dahl Cecilia Sundberg Fylkeskonservator Spesialr\u00e5dgiver Dokumentet er elektronisk godkjent og har ingen signatur Postadresse: Kontakt: Nettside: Troms fylkeskommune E-post: postmottak@tromsfylke.no tromsfylke.no Postboks 6600, 9296 Troms\u00f8 Telefon: 77 78 80 00 "
}