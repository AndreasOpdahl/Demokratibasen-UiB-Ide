{
  "dokument_id": "c605396f-b065-5c9d-9101-2110a9df3078",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 12/24, H\u00f8ringsuttalelse - Forslag til endringer i pasientbetalingsforskriften, skatteloven og skattelovforskriften vedr\u00f8rende helseforetaks tilbud om NIPT",
  "url": "https://bergen.kommune.no/politikere-utvalg/api/fil/bk360/9817122/Innstilling-vedtak-Horingsuttalelse-Forslag-til-endringer-i-pasientbetalingsforskriften-skatteloven-og-skattelovforskriften-vedrorende-helseforetaks-tilbud-om-NIPT",
  "tekst": "H\u00f8ringsuttalelse - Forslag til endringer i pasientbetalingsforskriften, skatteloven og skattelovforskriften vedr\u00f8rende helseforetaks tilbud om NIPT Bergen bystyre behandlet saken i m\u00f8tet 31.01.2024 sak 12/24 og fattet f\u00f8lgende vedtak: Bergen kommune avgir h\u00f8ringsuttalelse til \u00abForslag til endringer i pasientbetalingsforskriften, skatteloven og skattelovforskriften vedr\u00f8rende helseforetaks tilbud om NIPT\u00bb slik den fremkommer av byr\u00e5dets forslag. Bergen bystyres behandling F\u00f8lgende representanter tok ordet: Kjersti Pettersen (H), Fauzia Hussain-Wiik (A), Elin Brandt \u00c5dlandsvik (INP), Per-Erik G\u00e5skjenn (KrF), Anne Brit Reigstad (Sp), Christian Haugen (FrP), Even Oleson S\u00f8rland (A). Forslag fremsatt i bystyret: Elin Brandt \u00c5dlandsvik (INP) fremsatte p\u00e5 vegne av INP f\u00f8lgende tilleggsforslag: \u00d8kt ressursbruk til en medisinsk unders\u00f8kelse, p\u00e5 i utgangspunktet friske gravide, vil g\u00e5 p\u00e5 bekostning av annet helsetilbud og andre grupper, og derfor vil Bergen kommune frar\u00e5de dette. Spesialisthelsetjenesten vil kunne tilby NIP-test ved tidlig ultralyd, om det avdekkes indikasjon til \u00e5 utf\u00f8re det p\u00e5 kvinner under 35 \u00e5r, siden alle gravide f\u00e5r tilbud om ultralyd mellom uke 11-14. Det har v\u00e6rt gitt tilbud til kvinner fra 35 \u00e5r i kun kort tid, siden 2022, og en evaluering kan gi et bilde av hvilke resultat som tilbudet har gitt s\u00e5 langt, f\u00f8r det utvides til de under 35 \u00e5r. Utstyr, testing og arbeidstid m\u00e5 helseforetakene selv dekke. Spesialisthelsetjenesten er i en presset situasjon allerede, b\u00e5de n\u00e5r det gjelder \u00f8konomiske og personalressurser, og vi mener derfor at denne prioriteringen er feil p\u00e5 dette tidspunkt. Merknader fremsatt i bystyret: Per Erik G\u00e5skjenn (KrF) fremsatte p\u00e5 vegne av KrF f\u00f8lgende merknad: Bergen kommune mener det m\u00e5 legges til grunn en restriktiv linje i sp\u00f8rsm\u00e5l om bioteknologi og tilbud som NIPT, for \u00e5 hensynta menneskeverdet og bekjempelse av sortering p\u00e5 bakgrunn av fosterets egenskaper. Votering: Innstillingen ble vedtatt med 55 stemmer (H(13), A, FrP, SV, MDG, BL, V, R, PP). Tilleggsforslag fra INP, fremsatt av Elin Brandt \u00c5dlandsvik (INP) fikk 11 stemmer (H(4), INP, KrF, Sp) og var dermed falt. Merknad fra KrF, fremsatt av Per-Erik G\u00e5skjenn (KrF) fikk 7 stemmer (Sp, INP, Krf) og har dermed falt. Utvalg for helse og sosial behandlet saken i m\u00f8tet 17.01.2024 sak 6/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 21.12.2023 sak 468/23 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}