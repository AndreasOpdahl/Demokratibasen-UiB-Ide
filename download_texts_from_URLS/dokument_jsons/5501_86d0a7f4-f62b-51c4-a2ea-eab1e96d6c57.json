{
  "dokument_id": "86d0a7f4-f62b-51c4-a2ea-eab1e96d6c57",
  "doc_type": "case_presentation",
  "kommune": 5501,
  "tittel": "Representantforslag - Troms\u00f8 skal defineres som typisk turiststed mellom 1. oktober til 1. april - Markus Akselbo",
  "url": "https://innsyn.tromso.kommune.no/application/getMoteDokument?dokid=2002054891",
  "tekst": "Arkivsaksnr. 25/06985-1 Saksbehandler Espen Henriksen Harper Saksgang M\u00f8tedato Kommunestyret 23.04.2025 Representantforslag - Troms\u00f8 skal defineres som typisk turiststed mellom 1. oktober til 1. april - Markus Akselbo Kommunedirekt\u00f8rens innstilling til vedtak: Representantforslaget \u00abTroms\u00f8 skal defineres som typisk turiststed mellom 1. oktober til 1. april\u00bb, sendes til Milj\u00f8-, idrett-, kultur- og samfunnsutviklingsutvalget for behandling Gunnar Wilhelmsen Ordf\u00f8rer 1 Hva saken gjelder Representantforslag legges frem for kommunestyret Saksutredning Hvordan representantforslag skal behandles fremg\u00e5r av reglement for saksbehandling i folkevalgte organer 4.8 Representantforslag: Medlemmer av kommunestyret kan fremsette representantforslag til vedtak. Representantforslag kan bare omhandle en sak, og saken m\u00e5 h\u00f8re inn under kommunens ansvarsomr\u00e5de. Representantforslag kan ikke ha samme innhold som konkrete saker som ligger til behandling i et av kommunestyrets organer. Representantene kan heller ikke fremme forslag med samme innhold som konkrete saker som har v\u00e6rt ferdigbehandlet i kommunestyrets organer i samme valgperiode, uten \u00e5 ha f\u00e5tt n\u00f8dvendig tilslutning. Representantforslag skal leveres ordf\u00f8rer/ politisk sekretariat senest kl. 09.00 dagen f\u00f8r forslaget skal fremmes i m\u00f8te. Et representantforslag skal v\u00e6re ledsaget av en skriftlig begrunnelse som belyser saksforholdet. Forslagsstiller gis inntil 4 minutter til \u00e5 fremme og begrunne forslaget. Kommunestyret skal etter forslag fra ordf\u00f8rer avgj\u00f8re hvilket utvalg som skal behandle representantforslaget. Kommunedirekt\u00f8ren har anledning til \u00e5 uttale seg og eventuelt komme med forslag. Kommunestyret kan avvise forslaget. Det \u00e5pnes ikke for debatt om innholdet i forslaget, kun om hvilket utvalg som skal f\u00e5 saken til innstilling. Det er ikke anledning til \u00e5 fremme andre forslag. Det innstillende utvalg kan behandle representantforslaget p\u00e5 f\u00f8lgende m\u00e5ter: \u2022 Hvis utvalget finner at forslaget helt eller delvis b\u00f8r im\u00f8tekommes og at saken egner seg for avgj\u00f8relse i kommunestyret uten n\u00e6rmere utredning, skal innstilling avgis etter at kommunedirekt\u00f8ren og eventuelt andre utvalg har hatt anledning til \u00e5 uttale seg \u2022 Hvis utvalget anser at det er behov for \u00e5 utrede saken n\u00e6rmere, kan utvalget oversende forslaget til kommunedirekt\u00f8ren for saksforberedelse f\u00f8r endelig vedtak \u2022 Hvis utvalget ikke st\u00f8tter forslaget, skal utvalget fremme innstilling til kommunestyret om at forslaget avvises. Innstillinger til representantforslag fremmet av utvalget behandles som ordin\u00e6re saker i kommunestyrets m\u00f8te. Vurdering Representantforslaget fra Akselbo oppfyller vilk\u00e5rene for behandling og er innsendt f\u00f8r fristen. Ordf\u00f8rer foresl\u00e5r at Milj\u00f8-, idrett-, kultur- og samfunnsutviklingsutvalget f\u00e5r saken til behandling. Representantforslag Fra Markus Akselbo Representantforslag fra H\u00f8yre om at Troms\u00f8 skal defineres som typisk turiststed mellom 1. oktober til 1. april Troms\u00f8 har i stor grad lykkes med sin reiselivsstrategi, og opplevd en enorm vekst i vinterturismen de siste \u00e5rene. Det kommer bes\u00f8kende fra hele verden for \u00e5 oppleve byen og landsdelen, og p\u00e5 Troms\u00f8 Lufthavn er det opprettet flere nye flyruter fra inn- og utland. Denne veksten vil ikke avta med det f\u00f8rste, og det er viktig at det legges til rette for at den 2 kommer butikkene og det lokale n\u00e6ringslivet i byen mest mulig til gode. I vintersesongen er byen full av bes\u00f8kende som benytter sentrumsbutikkene. Men p\u00e5 s\u00f8ndagene er det stengte d\u00f8rer. Flere akt\u00f8rer i handelsn\u00e6ringen \u00f8nsker \u00e5 f\u00e5 muligheten til \u00e5 ha \u00e5pen p\u00e5 s\u00f8ndagene. N\u00e6ringsforeningen i Troms\u00f8regionen, som representerer 700 bedrifter, har stilt seg positivt til dette. N\u00e6ringsforeningens fagr\u00e5d for handel har behandlet saken og mener at dette vil styrke sentrum, skape verdier lokalt og gi bes\u00f8kende en helhetlig opplevelse \u2013 ogs\u00e5 p\u00e5 s\u00f8ndager. Det er lov om helligdager og helligdagsfred som regulerer n\u00e5r det er mulig \u00e5 holde utsalgssteder \u00e5pent i helgene. P\u00e5 helligdager skal faste utsalgssteder som selger varer til forbrukere holde stengt. Men det er flere unntak fra dette. For eksempel kan serveringssteder, utsalg for lokale husflids- og suvenirvarer, bensinstasjoner, blomster- og hageutsalg, kunstgallerier og kiosk- og dagligvarer som har en samlet salgsflate som ikke overstiger 100 kvm holde \u00e5pent p\u00e5 helligdager. Men i loven er det ogs\u00e5 gjort et unntak for \u00e5 kunne ha \u00e5pent p\u00e5 helligdager. I loven st\u00e5r det at: \u00abStatsforvalteren kan etter s\u00f8knad fra kommunen ved forskrift bestemme at et omr\u00e5de skal regnes som typisk turiststed, se annet ledd nr. 4, for hele \u00e5ret eller deler av \u00e5ret. Som typisk turiststed kan bare regnes omr\u00e5de der salget i de aktuelle periodene hovedsakelig skjer til turister\u00bb. Over 1 av 3 kommuner i Norge har i dag s\u00f8ndags\u00e5pent hele eller deler av \u00e5ret etter definisjonen som typisk turiststed, og Troms\u00f8 kvalifiserer i alle h\u00f8yeste grad til \u00e5 v\u00e6re typisk turiststed. Forslagsstiller mener at Troms\u00f8 skal s\u00f8ke til Statsforvalteren i Troms og Finnmark om \u00e5 kunne ha \u00e5pent p\u00e5 s\u00f8ndager og bli definert som typisk turiststed i henhold til lov om helligdager og helligdagsfred. Forslagsstiller mener det er viktig \u00e5 ha dialog med n\u00e6ringslivet om hvordan dette skal innrettes, men foresl\u00e5r at det skal avgrenses til Troms\u00f8 sentrum og gjelde i tidsrommet 1. oktober til 1. april. P\u00e5 bakgrunn av dette fremmes f\u00f8lgende forslag: \u2022 Kommunestyret ber administrasjonen om \u00e5 s\u00f8ke Statsforvalteren i Troms og Finnmark om \u00e5 bli definert som typisk turiststed i tr\u00e5d med helligdagsfredloven \u00a7 5 nr. 4. Tidsrommet begrenses til perioden 1.oktober til 1. april og avgrenses til Troms\u00f8 sentrum. Konklusjon Representantforsalaget sendes til utvalg for videre behandling i tr\u00e5d med reglement for saksbehandling. Vedtakskompetanse Kommunestyret 3 Vedlegg 4 "
}