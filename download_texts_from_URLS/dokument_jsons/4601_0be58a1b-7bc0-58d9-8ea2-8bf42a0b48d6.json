{
  "dokument_id": "0be58a1b-7bc0-58d9-8ea2-8bf42a0b48d6",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 100 fra Christine \u00d8degaard (MDG) om tilbudene til Familiens hus i ulike bydeler - Utvalg for helse og sosial 2024",
  "url": "https://bergen.kommune.no/politikere-utvalg/api/fil/bk360/11458392/Svar-pa-skriftlig-sporsmal-nr-100-fra-Christine-Odegaard-MDG-om-tilbudene-til-Familiens-hus-i-ulike-bydeler-Utvalg-for-helse-og-sosial-2024",
  "tekst": " BBSM-kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/166672-3 Saksbehandler: Hege Verpe Fra Dato: 13. november 2024 Byr\u00e5d for barnevern, sosiale tjenester og mangfold Svar p\u00e5 skriftlig sp\u00f8rsm\u00e5l nr. 100 fra Christine \u00d8degaard (MDG) om tilbudene til Familiens hus i ulike bydeler - Utvalg for helse og sosial 2024 Representanten Christine Henriksen \u00d8degaard (MDG) har den 30. oktober 2024 sendt inn f\u00f8lgende skriftlige sp\u00f8rsm\u00e5l: I juni 2023 behandlet bystyret i sak 198/23 f\u00f8ringer for lokalisering av helsestasjoner og utviklingen av tilbudene til Familiens hus i ulike bydeler. Bystyret vedtok i den sammenheng en rekke merknader, og representanten lurer p\u00e5 hvordan noen av disse har blitt fulgt opp. Sp\u00f8rsm\u00e5l til sosialbyr\u00e5den: 1. Hva er status for lokalisering av Familiens Hus S\u00f8r i dag? 2. Om man ikke har funnet en egnet lokalisering, hva er status for samarbeid p\u00e5 tvers av og samordning av de ulike tjenestene? 3. Er det gjennomf\u00f8rt en sp\u00f8rreunders\u00f8kelse blant foreldre om deres opplevelse av samlokalisering av helsestasjoner og familiens hus (jf. merknad 3)? 4. Har byr\u00e5det unders\u00f8kt om det blir f\u00e6rre som benytter seg av gruppetilbud n\u00e5r reiseveien blir lengre for mange familier (jf. merknad 4)? 5. Hvordan har byr\u00e5det fulgt opp merknad 5 om \u00e5 skaffe til veie parkeringsplasser i tilknytning til Familiens hus i M\u00f8llendal? 6. Hva er status p\u00e5 evalueringen av den nye helsestasjonstrukturen i Bergenhus og \u00c5rstad som skulle leveres til bystyret ila. h\u00f8sten 2024 (jf. merknad 8)? Svar fra byr\u00e5den: Byr\u00e5den skal snarlig legge frem en egen sak for bystyret som svarer p\u00e5 merknadene i sak 198/23. I den samme saken adresseres ogs\u00e5 sp\u00f8rsm\u00e5l 1 og 2 om lokalisering og samordning av tjenester i Fana/Ytrebygda, samt merknad 6 som omhandler hjemmebes\u00f8k. Det er gjennomf\u00f8rt en sp\u00f8rreunders\u00f8kelse som etterspurt i sp\u00f8rsm\u00e5l 3 som vil bli presentert og redegjort for i saken. Merknad 2 og 7 i sak 198/23 som omhandlet rekruttering av helsepersonell er allerede svart p\u00e5 i sak 150/24 Charlotte Spurkeland - Byr\u00e5d for barnevern, sosiale tjenester og mangfold Dokumentet er godkjent elektronisk. "
}