{
  "dokument_id": "fc220fe6-f877-5be4-90f5-a19dc3117a8d",
  "doc_type": "case_minutes",
  "kommune": 4601,
  "tittel": "Saksprotokoll UFKN, 13112024, Sak 174/24, Bergen kommunes ungdomsklubb i Nedre Korskirkeallmenningen 4, Forandringshuset - vurdering av leieforhold",
  "url": "https://bergen.kommune.no/politikere-utvalg/api/fil/bk360/11559925/Innstilling-vedtak-Bergen-kommunes-ungdomsklubb-i-Nedre-Korskirkeallmenningen-4-Forandringshuset-vurdering-av-leieforhold",
  "tekst": "Bergen kommunes ungdomsklubb i Nedre Korskirkeallmenningen 4, Forandringshuset - vurdering av leieforhold Utvalg for finans, kultur og n\u00e6ring behandlet saken i m\u00f8tet 13.11.2024 sak 174/24 og avga f\u00f8lgende innstilling: 1. Bergen kommune ved Kulturetaten avslutter leieforholdet med KFUK-KFUM Norge i Nedre Korskirkeallmenningen 4. 2. Bystyret tar stilling til om midlene brukt til drift i Nedre Korskirkeallmenningen 4 skal tildeles frivillige og private initiativ med tilsvarende form\u00e5l i sentrum, slik som Forandringshuset, ved innstilling til kommende Handlings- og \u00f8konomiplan. Utvalg for finans, kultur og n\u00e6rings behandling Ole-Ansger Nepomuk Martini (V) har bedt om \u00e5 f\u00e5 sin habilitet vurdert i saken. Bakgrunnen for foresp\u00f8rselen er at han er ansatt i en fulltidsstilling som jurist i Kirkens bymisjon, som trolig vil bli p\u00e5virket av sakens utfall. Habiliteten er vurdert etter forvaltningslovens \u00a7 6 annet ledd. Bystyredirekt\u00f8ren kan ikke se at det i denne saken foreligger \u00abs\u00e6regne forhold\u00bb som er egnet til \u00e5 svekke tilliten til Martinis upartiskhet. Utvalget fant ham habil til \u00e5 delta i behandling av saken. F\u00f8lgende representanter tok ordet: Vigdis Helene Ravn\u00f8y (A), Eira Vilde Martinsen Garrido (SV), Eline Aresdatter Haakestad (MDG), Ole-Ansger Nepomuk Martini (V), Eivind Haldor Hermansen (H), Ann Jorunn Hillers\u00f8y (INP). Forslag fremsatt i utvalget: Vigdis Helene Ravn\u00f8y (A) fremsatte p\u00e5 vegne av A f\u00f8lgende alternative forslag til innstillingens punkt 1: Bergen kommune ved Kulturetaten avslutter leieforholdet med KFUK-KFUM Norge i Nedre Korskirkeallmenningen 4 f\u00f8rst n\u00e5r et nytt alternativ til ungdomshus i Bergen sentrum er klart. Eira Vilde Martinsen Garrido (SV) fremsatte p\u00e5 vegne av SV f\u00f8lgende alternative forslag i 3 punkt: 1. Bystyret ber byr\u00e5det om \u00e5 etablere et kommunalt fritidstilbud for ungdom med et forsamlingssted i Bergen sentrum. 2. Bystyret ber byr\u00e5det om \u00e5 ikke avslutte leieforholdet med KFUK-KFUM Norge i Nedre Korskirkeallmenningen 4, og arbeide for \u00e5 sikre universell utforming i lokalet. 3. Bystyret ber byr\u00e5det om at dersom leieforholdet med KFUK-KFUM Norge i Nedre Korskirkeallmenningen 4 avsluttes, skal midlene brukes til drift av det kommunale ungdomsklubbtilbudet, for \u00e5 sikre at kommunens fritidsklubber og ungdomshus har et godt tilbud som er \u00e5pne for alle, uavhengig av funksjonsniv\u00e5. Midlene skal fordeles i samsvar med innstillingen til kommende Handlings- og \u00f8konomiplan. Ole-Ansger Nepomuk Martini (V) fremsatte p\u00e5 vegne av V f\u00f8lgende alternative forslag (subsidi\u00e6rt): Midlene som kommunen har brukt til drift i Nedre Korskirkeallmenningen 4 skal i stedet for tildeles Forandringshuset. Bystyret ber byr\u00e5det om \u00e5 innarbeide endringen i forbindelse med byr\u00e5dets tilleggsinnstilling til Handlings- og \u00f8konomiplan 2025-2028, slik at tilskuddet til Forandringshuset \u00f8kes fra foresl\u00e5tte kr 400 000 til kr 800 000. Merknader fremsatt i utvalget: Vigdis Helene Ravn\u00f8y (A) fremsatte p\u00e5 vegne av A f\u00f8lgende merknad: Bystyret kan ikke se at byr\u00e5det i Handlings- og \u00f8konomiplan har lagt opp til en styrking av Fellesverket tilsvarende besparelsene ved husleie i Forandringshuset og ber byr\u00e5det redegj\u00f8re for sitt forslag f\u00f8r bystyret behandler budsjettet. Ole-Ansger Nepomuk Martini (V) fremsatte p\u00e5 vegne av V f\u00f8lgende merknad: Ved en oppsigelse av leieavtalen vil Forandringshuset miste \u00e5rlige leieinntekter p\u00e5 kr 800 000, som inkluderer b\u00e5de husleie og andel av felleskostnader. Samtidig vil kommunen spare kostnader knyttet til l\u00f8nn og andre driftsutgifter som f\u00f8lge av at det kommunale ungdomstilbudet, som i dag gjennomf\u00f8res to dager i uken, avvikles. Dersom kommunen overlater ansvaret for ungdomstilbudet til to ideelle og frivillige organisasjoner, b\u00f8r tilskuddet \u00f8kes slik at bortfallet i leieinntekter kompenseres. Det er viktig \u00e5 merke seg at det ikke vil v\u00e6re enkelt \u00e5 finne andre organisasjoner som kan leie tidsrommet i Forandringshuset som kommunen frigj\u00f8r ved \u00e5 avvikle sitt ungdomstilbud. Organisasjonene m\u00e5 da utvide tilbudet, som f\u00f8lgelig koster penger. Votering: Alternativt forslag fra A fremsatt av Vigdis Helene Ravn\u00f8y (A) fikk 4 stemmer (A, MDG). Alternativt forslag punkt 1 \u2013 3 fra SV fremsatt av Eira Vilde Martinsen Garrido (SV) fikk 2 stemmer (SV, MDG). Alternativt forslag fra V fremsatt av Ole-Ansger Nepomuk Martini (V) fikk 2 stemmer (MDG, V). Innstillingen punkt 1 og 2 ble tiltr\u00e5dt med 9 stemmer (H, FrP, BL, INP, Sp). Merknad fra A, fremsatt av Vigdis Helene Ravn\u00f8y (A) fikk 5 stemmer (A, SV, MDG). Merknad fra V, fremsatt av Ole-Ansger Nepomuk Martini (V) fikk 2 stemmer (MDG, V). Byr\u00e5det behandlet saken i m\u00f8tet 24.10.2024 sak 306/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende 2 "
}