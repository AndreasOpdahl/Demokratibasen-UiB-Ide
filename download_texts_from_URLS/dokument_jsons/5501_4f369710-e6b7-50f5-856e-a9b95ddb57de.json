{
  "dokument_id": "4f369710-e6b7-50f5-856e-a9b95ddb57de",
  "doc_type": "meeting_minutes",
  "kommune": 5501,
  "tittel": "Protokoll Helse- og velferdsutvalget 24.04.2024",
  "url": "https://innsyn.tromso.kommune.no/application/getMoteDokument?dokid=2001711059",
  "tekst": " M\u00f8teprotokoll Helse- og velferdsutvalget Dato: 24.04.2024 kl. 13:00 \u2013 14.10 Sted: Fjernm\u00f8te - avholdes p\u00e5 Teams Til stede: Thomas Birkeland (Ap) Kathrine Strandli (Sp) \u00d8rjan Olsvik (Ap) Line Elisabeth Solbakken (SV) Peder Gunnar Moe Joakimsen (R\u00f8dt) Felix Lempp (MDG) Tormod Ingebrigtsen (H) Sebastian Hansen Henriksen (H) Arnulf Kristian Kaspersen (FrP) Kristin Karlsen (INP) M\u00f8tende Sara Haugan Jacobsen (FrP) for Ida G\u00e5rseth Hov varamedlemmer: Forfall Ida G\u00e5rseth Hov (FrP) Fra administrasjonen: Magne Nicolaisen Sekret\u00e6r: Rebekka Ringholm Saksliste Godkjenning av innkalling og saksliste Godkjenning av protokoll Sp\u00f8rsm\u00e5l Saker til behandling H\u00f8ringsinnspill \u2013 Tiltak for \u00e5 sikre b\u00e6rekraft i Helse 14/24 24/07777-1 6 Nord 1 2 Godkjenning av innkalling og saksliste Innkalling og saksliste ble godkjent. 3 Godkjenning av protokoll Protokoll fra forrige m\u00f8te ble ikke behandlet. 4 Sp\u00f8rsm\u00e5l Kristin Karlsen (INP) stilte sp\u00f8rsm\u00e5l om henvendelse til utvalget fra organisasjonen L\u00f8vemammaer vedr. barn som p\u00e5r\u00f8rende kan tas opp i utvalgets m\u00f8te 3. mai. Administrasjonen svarte ut sp\u00f8rsm\u00e5let muntlig i m\u00f8tet. 5 Saker til behandling 14/24 H\u00f8ringsinnspill \u2013 Tiltak for \u00e5 sikre b\u00e6rekraft i Helse Nord Behandlet av M\u00f8tedato Saknr 1 Eldrer\u00e5det 23.04.2024 10/24 2 Helse- og velferdsutvalget 24.04.2024 14/24 Kommunedirekt\u00f8rens innstilling til vedtak: H\u00f8ringsinnspill fra Troms\u00f8 kommune til Helse Nord RHFs h\u00f8ring \u00abTiltak for \u00e5 sikre b\u00e6rekraft i Helse Nord\u00bb vedtas og leveres innen h\u00f8ringsfristen 25.04.2024. M\u00f8tebehandling i Helse- og velferdsutvalget 24.04.2024: M\u00f8tebehandling Thomas Birkeland fremmet f\u00f8lgende endringsforslag p\u00e5 vegne av AP, SV, R\u00f8dt, MDG og Sp: Helhetlig endringsforslag til h\u00f8ringsuttalelsen Endring/tillegg i innledning i f\u00f8rste avsnitt. Stryke \u00abHvorfor er det n\u00f8dvendig med grep i helsetjeneste? Hva betyr det \u00e5 styrke universitetssykehuset?\u00bb, og erstatte med: . Samtidig er det for kommunen ogs\u00e5 viktig at lokalsykehusene i hele regionen opprettholdes i st\u00f8rst mulig grad og har kapasitet til \u00e5 ivareta de st\u00f8rste og vanligste pasientgruppene n\u00e6rt sitt eget bosted. Pasientenes behov m\u00e5 v\u00e6re i fokus, slik at vi kan skape et framtidig helsevesen som ivaretar befolkninga med smidige og effektive forl\u00f8p mellom de ulike niv\u00e5ene i de samlede helsetjenestene. Forslaget til ny helseforetaksstruktur inneb\u00e6rer en dreining fra stasjon\u00e6re lokalsykehusfunksjoner til sentraliserte regionsykehusfunksjoner og poliklinisk virksomhet. Forslaget savner en framtidsretta satsning p\u00e5 de dominerende sykdomsbildene som vil \u00f8ke i takt med den demografiske utviklinga med en eldre og multisyk befolkning, og et \u00f8kende antall pasienter med forverrelser av kjente tilstander. Det vil da v\u00e6re behov for \u00e5 \u00f8ke behandlingstilbudet for disse gruppene innen spesialisthelsetjenesten, b\u00e5de innen psykiatri og rus og i somatikken. Forslaget fra Helse Nord vil derimot svekke tilbudene for disse pasientgruppene, ved \u00e5 fokusere p\u00e5 mer spesialiserte tjenester og nedprioritere kapasiteten ved lokalsykehus, DPS- ene og f\u00f8destuer. Det inneb\u00e6rer en betydelig overf\u00f8ring av ansvar for disse pasientene til kommunesektoren. Kommunene er idag ikke dimensjonert for en slik overf\u00f8ring og har heller ikke \u00f8konomi til \u00e5 skulle bygge ut forsvarlige kompenserende tjenester. Det er derfor viktig at ogs\u00e5 lokalsykehusfunksjonen ved UNN m\u00e5 styrkes. Framtidens helsetjenester m\u00e5 kunne gi et forsvarlig og tilstrekkelig tilbud innen de ovennevnte pasientgruppene. Dette betyr styrking av allmennpsykiatri, rehabiliteringstilbud og av generaliserte indremedisinske og geriatriske avdelinger ogs\u00e5 ved UNN Troms\u00f8. Troms\u00f8 kommune mener at det videre samarbeidet med UNN m\u00e5 f\u00e5 et reelt innhold, med tydelige planer for ansvarsdeling og endringer, slik at strukturendringer ikke bare inneb\u00e6rer 6 en overf\u00f8ring av oppgaver fra helseforetak til kommunene. Kommunen ser at det ved overf\u00f8ring av oppgaver m\u00e5 medf\u00f8lge \u00f8kte ressurser og tid til \u00e5 planlegge og bygge et styrket kommunalt helse- og omsorgstilbud, gjerne i samspill med UNN. Kommunene har i dag ikke kapasitet eller \u00f8konomi til \u00e5 ivareta behovet til pasienter som i dag ivaretas av helseforetaket. Samarbeidet om framtidas struktur innen helsevesenet m\u00e5 foreg\u00e5 i mye tettere samspill med kommunene og ikke kun p\u00e5 sykehusets premisser. Tillegg i innstillingens andre avsnitt , og reisevegen til sentraliserte avdelinger er belastende for b\u00e5de pasienter og \u00f8konomien. Tillegg etter f\u00f8rste avsnitt kapittel 1 Den foresl\u00e5tt styrkingen av det polikliniske tilbudet i psykisk helsevern i Troms\u00f8 h\u00f8yst n\u00f8dvendig. Dersom mennesker med moderate til alvorlige psykiske lidelser kommer sent til behandling kan dette f\u00f8re til ytterligere svekket funksjonsniv\u00e5 og \u00f8kt tjenestebehov i kommunen over tid. Lange ventelister for polikliniske behandling utfordrer ogs\u00e5 kapasiteten til kommunens lavterskeltilbud. Kommunen anser det derfor som s\u00e6rdeles viktig at det polikliniske tilbudet i psykisk helsevern styrkes tilstrekkelig slik at det svarer til behovene i Troms\u00f8s befolkning. Tillegg under 2.2 o Troms\u00f8 kommune tenker det er viktig at anbudsordningene overfor private tilbydere tilrettelegges slik at det stimuleres til rehabiliteringstjenester med et begrenset offentlig tilbud. o Det foreligger ingen ROS-analyser mtp en framtidig struktur p\u00e5 rehabilitering, noe som er en stor svakhet i den helhetlige planen. Troms\u00f8 kommune mener dette betyr at Helse Nord m\u00e5 trekke tilbake denne planen og komme tilbake med nytt forslag n\u00e5r dette er utf\u00f8rt. Kommunene m\u00e5 v\u00e6re en sentral akt\u00f8r i dette. Helhetlig endring 3.1 Troms\u00f8 er den st\u00f8rste kommunen i UNN HF sitt nedslagsomr\u00e5de og vertskommunen til de st\u00f8rste sykehusene innen b\u00e5de psykiatri og somatikk. Begge parter er interessert i \u00e5 etablere best mulige pasientforl\u00f8p og et samarbeidet som forl\u00f8per knirkefritt mellom behandlingsniv\u00e5ene. En av hovedutfordringene for UNN er den h\u00f8ye prevalensen av utskrivningsklare pasienter (USK) som legger beslag p\u00e5 sengeplasser og omsorgsressurser, og derved ikke er \u00f8konomisk b\u00e6rekraftig. Dette gir ogs\u00e5 ulemper for pasient og p\u00e5r\u00f8rende, og kommunen som igjen m\u00e5 betale gebyr til helseforetaket. Den demografiske utviklinga tilsier et bilde hvor en kan forvente en h\u00f8yere forekomst av eldre kronikere med et sammensatt sykdomsbilde. I takt med dette vil ogs\u00e5 behovet for akutt helsehjelp fra spesialisthelsetjenesten \u00f8ke ved forverrelser i sykdomsbildet for de vanligste sykdomsbildet innen geriatri, psykiatri og indremedisin. Dette er ofte pasienter som vil ha behov for kortere innleggelser for stabilisering og justering av medikasjon. Troms\u00f8 kommune er sv\u00e6rt villige til \u00e5 pr\u00f8ve ut pilotprosjekter for \u00e5 gi disse pasientgruppene et s\u00f8ml\u00f8st og forsvarlig helsetilbud. For kommunen sin del er det viktigste \u00e5 s\u00f8rge for at pasientene opplever gode overganger mellom sykehusinnleggelser og hjem. For at s\u00e5 skal skje er det viktig at de kommunale helsetjenestene tidlig kommer p\u00e5 banen og at vurderinger gj\u00f8res i fellesskap med spesialistniv\u00e5et. Et gjennomf\u00f8rbart pilotprosjekt vil v\u00e6re \u00e5 pr\u00f8ve ut samarbeidsposter mellom kommune- og spesialisthelsetjenesten lokalisert i umiddelbar n\u00e6rhet til sykehuset. Samarbeidsposter vil kunne fungere som en sluse hvor b\u00e5de pasienter som n\u00e6rmer seg utskrivelse fra spesialiserte sengeavdelinger, og pasienter med akutte forverrelser av kjente tilstander vil kunne behandles. Slik vil lokalsykehusfunksjonen til UNN kunne styrkes og en vil b\u00e5de redusere antallet USK ved de spesialiserte avdelingene og unng\u00e5 innleggelser hos pasienter som raskt kan 7 stabiliseres og overf\u00f8res kommunale instanser. En vil ogs\u00e5 redusere risikoen for reinnleggelser, som dessverre i dag ligger p\u00e5 et for h\u00f8yt niv\u00e5. Man vil ogs\u00e5 slik kunne styrke utdanningen av b\u00e5de studenter og generalister, og videreutdanninga for kommunens fastleger. Drift og ledelse i fellesskap gir en bedre forst\u00e5else av hverandres kompetanser og utfordringer og vil kunne gi effektivisering av helhetlige pasientforl\u00f8p. Troms\u00f8 kommune og UNN vil dra stor felles nytte av geografisk samlokalisasjon av ny legevakt. En samordning i den nye C-fl\u00f8ya anses som det beste alternativet. Legevakta b\u00f8r ligge i tilknytning til en l\u00f8sning med samarbeidsavdeling som skissert over. Man vil ivareta akuttkjeden og tilgangen til rask spesialisert diagnostikk og vurderinger, samtidig som muligheten til observasjon f\u00f8r innleggelse i samr\u00e5d med sykehuset spesialister. For pasientene vil dette bety bedre overlevelse og redusert sykelighet. \u00d8konomisk er dette ogs\u00e5 en fordel, da en vil spare ambulansetjenesten for un\u00f8dvendig bruk, og bruke helsepersonell fra legevakta i kombinasjon med samarbeidspost. Rehabilitering og habilitering vil v\u00e6re store og naturlige felt for samarbeide i skj\u00e6ringspunktet mellom prim\u00e6r- og spesialisthelsetjenesten. Kommunehelsetjenestene er i dag ikke godt nok utbygget til \u00e5 kunne overta mer spesialiserte oppgaver fra sykehus og private tilbydere. Ordninger med felles rehabiliteringsavdelinger, eller hvor spesialister ambulerer i kommunale poster, b\u00f8r vurderes ogs\u00e5 som prosjekter under felles tak. Dette vil kunne v\u00e6re et godt tilbud til pasienter hvor det f.eks. er behov for tilrettelegging i hjemmet, ADL-trening, eller avklaring av kommunalt tjenesteniv\u00e5, f\u00f8r endelig utskrivning til kommunal helse- og omsorgstjeneste. Slike poster vil v\u00e6re billigere \u00e5 drifte enn hva erfaringa er med private tilbydere, og det vil v\u00e6re mulig \u00e5 bygge opp felles rehabiliteringsavdelinger som kan overta store deler av hva som i dag blir lagt ut p\u00e5 anbud. Tillegg 3.1 Vi oppfordrer til at spesialisthelsetjenesten samarbeider med kommunene for \u00e5 \u00f8ke befolkningens psykiske helsekompetanse gjennom undervisning og digitale kurs. Formidling av viktigheten av gode s\u00f8vnvaner, fysisk aktivitet og sosial st\u00f8tte kan virke helsefremmende. Tilstrekkelig helsekompetanse inneb\u00e6rer ogs\u00e5 \u00e5 kunne gjenkjenne symptomer p\u00e5 psykiske lidelser, som er en forutsetning for \u00e5 s\u00f8ke hjelp. \u00d8kt kunnskap kan bidra til at flere gjenkjenner og f\u00e5r behandling for sine psykiske helseplager tidligere. Depresjon er en vanlig f\u00f8lgetilstand ved mange somatiske sykdommer, og kan ogs\u00e5 ha konsekvenser for tilfriskning. Kartlegging og r\u00e5dgivning relatert til psykisk helse kan med fordel innlemmes i behandlingen ved somatiske avdelinger/rehabilitering som et forebyggende tiltak. Tillegg 3.2 Det b\u00f8r gjennomf\u00f8res pilotprosjekter der senger i d\u00f8gnenheter g\u00e5r p\u00e5 tvers av tjenester benyttes fleksibelt for \u00e5 optimalisere ressursutnyttelsen, og sikre bedre tilgjengelighet til behandling. UNN kan initiere slike pilotprosjekter i samarbeid med kommuner i distriktene for \u00e5 sikre tilgjengelighet til spesialisert behandling uten n\u00f8dvendig ventetid. Helhetlig endring 3.3 Kan v\u00e6re aktuelt dersom ikke enheter med felles faglig/administrativ ledelse lar seg gjennomf\u00f8re, se punkt 3.1. Kompetansetilgang m\u00e5 v\u00e6re systematisert, med mulighet for faste digitale m\u00f8ter, m\u00f8ter etter behov og fysisk ambulering av f.eks. spesialsykepleiere og/eller legespesialister som reiser ut til kommunene. UNN b\u00f8r samarbeide for \u00e5 etablere kommunale d\u00f8gnenheter med \u00f8kt st\u00f8tte fra spesialisthelsetjenesten, s\u00e6rlig i distrikter hvor tilgangen til spesialisthelsetjenester er begrenset. Dette kan inneb\u00e6re utvidet veiledning, oppl\u00e6ring og konsultasjoner fra spesialisthelsetjenesten for \u00e5 styrke kompetansen og kapasiteten i kommunale tjenester. Her kan Helse Nord bygge videre p\u00e5 tidligere tiltak og erfaringer knyttet til telemedisin. 8 Helhetlig endring 3.4 Ambulante team som dekker oppgaver innen direkte pasientrettet oppf\u00f8lging og oppgaver, og som avlaster annet personell vil v\u00e6re aktuelt. Team som bare skal \u00abg\u00e5 p\u00e5 toppen\u00bb vil derimot \u00f8ke belastningen p\u00e5 en allerede presset personellsituasjon i kommunene dersom team medf\u00f8rer uttrekk fra allerede etablerte enheter. Veiledning og indirekte vurderinger kan i st\u00f8rre grad gjennomf\u00f8res med digitale l\u00f8sninger. Dette kan inkludere implementering av for eksempel telemedisin eller digitale beslutningsst\u00f8ttesystemer for \u00e5 bedre koordineringen av pasientbehandling. Tillegg 3.5 Samhandlingsavvik oppleves som tungvint \u00e5 melde. Det kan bety at problemet er st\u00f8rre enn det vi f\u00e5r rapportert. P\u00e5 tross av dette ser vi en \u00f8kning av rapporterte avvik. For \u00e5 kunne bedre samhandlingen m\u00e5 vi ha god oversikt over hvor den svikter. Troms\u00f8 kommune ber derfor Helse nord \u00e5 jobbe for lettere rapportering og m\u00e5lrettet innsats for \u00e5 forbedre samhandlingen, gjerne gjennom arbeid i helsefellesskapene. Tillegg nr. 1 til punkt 4 Det etableres for tiden mange private sykehusplasser i Troms\u00f8. En av grunnene til dette er at UNN ikke makter \u00e5 ta unna ventelistene. Ved at disse pasientene overf\u00f8res til private sykehus, tappes det offentlige helsevesenet for ressurser og kompetanse. Troms\u00f8 kommune mener derfor at det kan v\u00e6re fornuftig at UNN/Helse Nord etablerer en egen enhet dedikert til \u00e5 ta unna ventelistene [for de mest aktuelle pasientgruppene] for \u00e5 sikre ressurser og kompetanse i det offentlige helsevesenet. Tillegg nr. 2 til punkt 4 Den nylige PCI-evalueringen viser at vedtaket fra 2017 om en splitting av regionsykehusfunksjonens tibud om PCI har medf\u00f8rt at tjenesten per i dag ikke er b\u00e6rekraftig. Troms\u00f8 kommune ser det som alvorlig at helsetilbudet knytta til PCI er svekket. Det er en klar forventing om at Helse-Nord snarest tar grep som sikrer b\u00e6rekraft i tjenesten og s\u00f8rger for en styrking av fagmilj\u00f8et, forskningskapasitet, rekruttering av kvalifisert personell og utdanning av nye operat\u00f8rer. Troms\u00f8 kommune vil sterkt frar\u00e5de Helse nord \u00e5 gj\u00f8re tilsvarende beslutninger imot faglige r\u00e5d i fremtidens funksjons- og oppgavedelinger. Den \u00f8konomiske situasjonen i UNN og Helse nord tilsier at styret i Helse nord b\u00f8r vurdere alternativ to i anbefalingen fra ekspertgruppen. Tillegg nr. 3 til punkt 4 Troms\u00f8 kommune ber om at Helse Nord styrker UNN i sin p\u00e5g\u00e5ende omstillingsprosess. Som Helse Nords regionssykehus og universitetssykehus er det viktig \u00e5 v\u00e6re i stand til \u00e5 ivareta kvaliteten for hele landsdelen. Tilgangen p\u00e5 spesialisert medisinsk behandling, spesialister og avansert utstyr er viktig for \u00e5 sikre innbyggerne i Nord-Norge likeverdige tilbud. UNNs rolle som regionens universitetssykehus gir muligheter for forskning og utdanning, noe som styrker mulighetene for utvikling av behandlinger og rekruttering av helsepersonell. Det er flere investeringer p\u00e5 UNN Breivika som haster. Byggingen av nye UNN \u00c5sg\u00e5rd m\u00e5 settes i gang. Ny C-fl\u00f8y i Breivika med nyf\u00f8dtintensiv og samlokalisert kommunal legevakt m\u00e5 ha fremdrift. Det er ogs\u00e5 p\u00e5 h\u00f8y tid at UNN etablerer et kreftsenter slik at Helse Nord henger med i utviklingen p\u00e5 kreftomr\u00e5det og sikrer nordnorske pasienter tilgang til den nyeste kreftbehandlingen. Tormod Ingebrigtsen (H) fremmet f\u00f8lgende tilleggsforslag: 1= Behovet for et kreftsenter ved UNN. Det handler om \u00e5 f\u00e5 et sterkt fagmilj\u00f8 ,ogs\u00e5 fordi dett er et omr\u00e5de som g\u00e5r mot mer subspesialisering. 2= Nyf\u00f8dt intensiven p\u00e5 UNN m\u00e5 bedres. S\u00e5 er det ogs\u00e5 slik at vi har er regionsykehus i Nord- Norge,og det er UNN. Vi m\u00e5 ikke fragmentere spesialisthelsetjenesten mer. Det har vi 9 ikke r\u00e5d til n\u00e5r vi har et pasientgrunnlag i hele landsdelen p\u00e5 rent en halv million mennesker. Derfor m\u00e5 UNN styrkes, og f\u00e5 mer spesialisering p\u00e5 flere omr\u00e5der, blant annet kreftomr\u00e5det. Thomas Birkeland (Ap) fremmet f\u00f8lgende tilleggsforslag: Tillegg under kapittel 2 Rehabilitering Troms\u00f8 kommune st\u00f8tter f\u00f8lgende formulering fra arbeidsgruppens dissens ang\u00e5ende rehabilitering: \u00abRehabilitering i Nord-Norge er underdimensjonert, noe som ogs\u00e5 er kommunisert fra fagomr\u00e5det i Helse Nord tidligere. Styrking av tidlig rehabilitering i sykehusene vil derfor v\u00e6re et viktig tiltak for \u00e5 styrke rehabiliteringstilbudet i sin helhet. Rehabilitering vil v\u00e6re et viktig virkemiddel for \u00e5 kunne m\u00f8te fremtidige demografiutfordringer ogs\u00e5 for spesialisthelsetjenesten. Helse Nord har over tid bygget ned tilbudet om spesialisert rehabilitering i landsdelen. Dette har i liten grad v\u00e6rt gjort p\u00e5 et faglig fundert grunnlag, uten at kommunene har v\u00e6rt involvert og uten at kommunene har v\u00e6rt i stand til \u00e5 overta rehabilitering som krever spesialisert, tverrfaglig og intensiv tiln\u00e6rming. Dette har over tid svekket tilbudet til innbyggerne, og er utfordrende sett i lys av Helse Nord sitt s\u00f8rge for \u2013 ansvar\u00bb Thomas Birkeland (Ap) fremmet f\u00f8lgende tilleggsforslag: Redaksjonelle endringer Administrasjonen bes om \u00e5 sammenstille det endelige vedtatte h\u00f8ringssvaret og gj\u00f8re eventuelle redaksjonelle endringer f\u00f8r uttalelsen sendes over til Helse nord. Votering Utvalget voterte over tillegg nr. 1 til punkt 4 separat fra resten av det helhetlige endringsforslaget fra Ap, SV, R\u00f8dt, MDG og SP. Voteringspunkt: Tillegg nr. 1 til punkt 4 Forslaget ble vedtatt med 6 stemmer (AP, MDG, R\u00f8dt, Sp, SV) mot 5 stemmer (H\u00f8yre, FrP, INP). Voteringspunkt: Helhetlig endringsforslag til h\u00f8ringsuttalelsen Forslaget ble enstemmig vedtatt med 11 stemmer. Voteringspunkt: Ingebrigtsen (H) sitt endringsforslag Forslaget ble vedtatt med 10 stemmer mot 1 stemme (\u00d8rjan Olsvik, AP) Voteringspunkt: Tillegg under kapittel 2 Rehabilitering Forslaget ble enstemmig vedtatt med 11 stemmer. Voteringspunkt: Redaksjonelle endringer Forslaget ble enstemmig vedtatt med 11 stemmer. Voteringspunkt: Innstilling med vedtatte endringer Innstilling ble enstemmig vedtatt med 11 stemmer. Helse- og velferdsutvalgets vedtak H\u00f8ringsinnspill fra Troms\u00f8 kommune til Helse Nord RHFs h\u00f8ring \u00abTiltak for \u00e5 sikre b\u00e6rekraft i Helse Nord\u00bb vedtas og leveres innen h\u00f8ringsfristen 25.04.2024, med f\u00f8lgende endringer: Endring/tillegg i innledning i f\u00f8rste avsnitt. 10 Stryke \u00abHvorfor er det n\u00f8dvendig med grep i helsetjeneste? Hva betyr det \u00e5 styrke universitetssykehuset?\u00bb, og erstatte med: . Samtidig er det for kommunen ogs\u00e5 viktig at lokalsykehusene i hele regionen opprettholdes i st\u00f8rst mulig grad og har kapasitet til \u00e5 ivareta de st\u00f8rste og vanligste pasientgruppene n\u00e6rt sitt eget bosted. Pasientenes behov m\u00e5 v\u00e6re i fokus, slik at vi kan skape et framtidig helsevesen som ivaretar befolkninga med smidige og effektive forl\u00f8p mellom de ulike niv\u00e5ene i de samlede helsetjenestene. Forslaget til ny helseforetaksstruktur inneb\u00e6rer en dreining fra stasjon\u00e6re lokalsykehusfunksjoner til sentraliserte regionsykehusfunksjoner og poliklinisk virksomhet. Forslaget savner en framtidsretta satsning p\u00e5 de dominerende sykdomsbildene som vil \u00f8ke i takt med den demografiske utviklinga med en eldre og multisyk befolkning, og et \u00f8kende antall pasienter med forverrelser av kjente tilstander. Det vil da v\u00e6re behov for \u00e5 \u00f8ke behandlingstilbudet for disse gruppene innen spesialisthelsetjenesten, b\u00e5de innen psykiatri og rus og i somatikken. Forslaget fra Helse Nord vil derimot svekke tilbudene for disse pasientgruppene, ved \u00e5 fokusere p\u00e5 mer spesialiserte tjenester og nedprioritere kapasiteten ved lokalsykehus, DPS- ene og f\u00f8destuer. Det inneb\u00e6rer en betydelig overf\u00f8ring av ansvar for disse pasientene til kommunesektoren. Kommunene er idag ikke dimensjonert for en slik overf\u00f8ring og har heller ikke \u00f8konomi til \u00e5 skulle bygge ut forsvarlige kompenserende tjenester. Det er derfor viktig at ogs\u00e5 lokalsykehusfunksjonen ved UNN m\u00e5 styrkes. Framtidens helsetjenester m\u00e5 kunne gi et forsvarlig og tilstrekkelig tilbud innen de ovennevnte pasientgruppene. Dette betyr styrking av allmennpsykiatri, rehabiliteringstilbud og av generaliserte indremedisinske og geriatriske avdelinger ogs\u00e5 ved UNN Troms\u00f8. Troms\u00f8 kommune mener at det videre samarbeidet med UNN m\u00e5 f\u00e5 et reelt innhold, med tydelige planer for ansvarsdeling og endringer, slik at strukturendringer ikke bare inneb\u00e6rer en overf\u00f8ring av oppgaver fra helseforetak til kommunene. Kommunen ser at det ved overf\u00f8ring av oppgaver m\u00e5 medf\u00f8lge \u00f8kte ressurser og tid til \u00e5 planlegge og bygge et styrket kommunalt helse- og omsorgstilbud, gjerne i samspill med UNN. Kommunene har i dag ikke kapasitet eller \u00f8konomi til \u00e5 ivareta behovet til pasienter som i dag ivaretas av helseforetaket. Samarbeidet om framtidas struktur innen helsevesenet m\u00e5 foreg\u00e5 i mye tettere samspill med kommunene og ikke kun p\u00e5 sykehusets premisser. Tillegg i innstillingens andre avsnitt , og reisevegen til sentraliserte avdelinger er belastende for b\u00e5de pasienter og \u00f8konomien. Tillegg etter f\u00f8rste avsnitt kapittel 1 Den foresl\u00e5tt styrkingen av det polikliniske tilbudet i psykisk helsevern i Troms\u00f8 h\u00f8yst n\u00f8dvendig. Dersom mennesker med moderate til alvorlige psykiske lidelser kommer sent til behandling kan dette f\u00f8re til ytterligere svekket funksjonsniv\u00e5 og \u00f8kt tjenestebehov i kommunen over tid. Lange ventelister for polikliniske behandling utfordrer ogs\u00e5 kapasiteten til kommunens lavterskeltilbud. Kommunen anser det derfor som s\u00e6rdeles viktig at det polikliniske tilbudet i psykisk helsevern styrkes tilstrekkelig slik at det svarer til behovene i Troms\u00f8s befolkning. Tillegg under 2.2 o Troms\u00f8 kommune tenker det er viktig at anbudsordningene overfor private tilbydere tilrettelegges slik at det stimuleres til rehabiliteringstjenester med et begrenset offentlig tilbud. o Det foreligger ingen ROS-analyser mtp en framtidig struktur p\u00e5 rehabilitering, noe som er en stor svakhet i den helhetlige planen. Troms\u00f8 kommune mener dette betyr at Helse Nord m\u00e5 trekke tilbake denne planen og komme tilbake med nytt forslag n\u00e5r dette er utf\u00f8rt. Kommunene m\u00e5 v\u00e6re en sentral akt\u00f8r i dette. Helhetlig endring 3.1 11 Troms\u00f8 er den st\u00f8rste kommunen i UNN HF sitt nedslagsomr\u00e5de og vertskommunen til de st\u00f8rste sykehusene innen b\u00e5de psykiatri og somatikk. Begge parter er interessert i \u00e5 etablere best mulige pasientforl\u00f8p og et samarbeidet som forl\u00f8per knirkefritt mellom behandlingsniv\u00e5ene. En av hovedutfordringene for UNN er den h\u00f8ye prevalensen av utskrivningsklare pasienter (USK) som legger beslag p\u00e5 sengeplasser og omsorgsressurser, og derved ikke er \u00f8konomisk b\u00e6rekraftig. Dette gir ogs\u00e5 ulemper for pasient og p\u00e5r\u00f8rende, og kommunen som igjen m\u00e5 betale gebyr til helseforetaket. Den demografiske utviklinga tilsier et bilde hvor en kan forvente en h\u00f8yere forekomst av eldre kronikere med et sammensatt sykdomsbilde. I takt med dette vil ogs\u00e5 behovet for akutt helsehjelp fra spesialisthelsetjenesten \u00f8ke ved forverrelser i sykdomsbildet for de vanligste sykdomsbildet innen geriatri, psykiatri og indremedisin. Dette er ofte pasienter som vil ha behov for kortere innleggelser for stabilisering og justering av medikasjon. Troms\u00f8 kommune er sv\u00e6rt villige til \u00e5 pr\u00f8ve ut pilotprosjekter for \u00e5 gi disse pasientgruppene et s\u00f8ml\u00f8st og forsvarlig helsetilbud. For kommunen sin del er det viktigste \u00e5 s\u00f8rge for at pasientene opplever gode overganger mellom sykehusinnleggelser og hjem. For at s\u00e5 skal skje er det viktig at de kommunale helsetjenestene tidlig kommer p\u00e5 banen og at vurderinger gj\u00f8res i fellesskap med spesialistniv\u00e5et. Et gjennomf\u00f8rbart pilotprosjekt vil v\u00e6re \u00e5 pr\u00f8ve ut samarbeidsposter mellom kommune- og spesialisthelsetjenesten lokalisert i umiddelbar n\u00e6rhet til sykehuset. Samarbeidsposter vil kunne fungere som en sluse hvor b\u00e5de pasienter som n\u00e6rmer seg utskrivelse fra spesialiserte sengeavdelinger, og pasienter med akutte forverrelser av kjente tilstander vil kunne behandles. Slik vil lokalsykehusfunksjonen til UNN kunne styrkes og en vil b\u00e5de redusere antallet USK ved de spesialiserte avdelingene og unng\u00e5 innleggelser hos pasienter som raskt kan stabiliseres og overf\u00f8res kommunale instanser. En vil ogs\u00e5 redusere risikoen for reinnleggelser, som dessverre i dag ligger p\u00e5 et for h\u00f8yt niv\u00e5. Man vil ogs\u00e5 slik kunne styrke utdanningen av b\u00e5de studenter og generalister, og videreutdanninga for kommunens fastleger. Drift og ledelse i fellesskap gir en bedre forst\u00e5else av hverandres kompetanser og utfordringer og vil kunne gi effektivisering av helhetlige pasientforl\u00f8p. Troms\u00f8 kommune og UNN vil dra stor felles nytte av geografisk samlokalisasjon av ny legevakt. En samordning i den nye C-fl\u00f8ya anses som det beste alternativet. Legevakta b\u00f8r ligge i tilknytning til en l\u00f8sning med samarbeidsavdeling som skissert over. Man vil ivareta akuttkjeden og tilgangen til rask spesialisert diagnostikk og vurderinger, samtidig som muligheten til observasjon f\u00f8r innleggelse i samr\u00e5d med sykehuset spesialister. For pasientene vil dette bety bedre overlevelse og redusert sykelighet. \u00d8konomisk er dette ogs\u00e5 en fordel, da en vil spare ambulansetjenesten for un\u00f8dvendig bruk, og bruke helsepersonell fra legevakta i kombinasjon med samarbeidspost. Rehabilitering og habilitering vil v\u00e6re store og naturlige felt for samarbeide i skj\u00e6ringspunktet mellom prim\u00e6r- og spesialisthelsetjenesten. Kommunehelsetjenestene er i dag ikke godt nok utbygget til \u00e5 kunne overta mer spesialiserte oppgaver fra sykehus og private tilbydere. Ordninger med felles rehabiliteringsavdelinger, eller hvor spesialister ambulerer i kommunale poster, b\u00f8r vurderes ogs\u00e5 som prosjekter under felles tak. Dette vil kunne v\u00e6re et godt tilbud til pasienter hvor det f.eks. er behov for tilrettelegging i hjemmet, ADL-trening, eller avklaring av kommunalt tjenesteniv\u00e5, f\u00f8r endelig utskrivning til kommunal helse- og omsorgstjeneste. Slike poster vil v\u00e6re billigere \u00e5 drifte enn hva erfaringa er med private tilbydere, og det vil v\u00e6re mulig \u00e5 bygge opp felles rehabiliteringsavdelinger som kan overta store deler av hva som i dag blir lagt ut p\u00e5 anbud. Tillegg 3.1 Vi oppfordrer til at spesialisthelsetjenesten samarbeider med kommunene for \u00e5 \u00f8ke befolkningens psykiske helsekompetanse gjennom undervisning og digitale kurs. Formidling av viktigheten av gode s\u00f8vnvaner, fysisk aktivitet og sosial st\u00f8tte kan virke helsefremmende. 12 Tilstrekkelig helsekompetanse inneb\u00e6rer ogs\u00e5 \u00e5 kunne gjenkjenne symptomer p\u00e5 psykiske lidelser, som er en forutsetning for \u00e5 s\u00f8ke hjelp. \u00d8kt kunnskap kan bidra til at flere gjenkjenner og f\u00e5r behandling for sine psykiske helseplager tidligere. Depresjon er en vanlig f\u00f8lgetilstand ved mange somatiske sykdommer, og kan ogs\u00e5 ha konsekvenser for tilfriskning. Kartlegging og r\u00e5dgivning relatert til psykisk helse kan med fordel innlemmes i behandlingen ved somatiske avdelinger/rehabilitering som et forebyggende tiltak. Tillegg 3.2 Det b\u00f8r gjennomf\u00f8res pilotprosjekter der senger i d\u00f8gnenheter g\u00e5r p\u00e5 tvers av tjenester benyttes fleksibelt for \u00e5 optimalisere ressursutnyttelsen, og sikre bedre tilgjengelighet til behandling. UNN kan initiere slike pilotprosjekter i samarbeid med kommuner i distriktene for \u00e5 sikre tilgjengelighet til spesialisert behandling uten n\u00f8dvendig ventetid. Helhetlig endring 3.3 Kan v\u00e6re aktuelt dersom ikke enheter med felles faglig/administrativ ledelse lar seg gjennomf\u00f8re, se punkt 3.1. Kompetansetilgang m\u00e5 v\u00e6re systematisert, med mulighet for faste digitale m\u00f8ter, m\u00f8ter etter behov og fysisk ambulering av f.eks. spesialsykepleiere og/eller legespesialister som reiser ut til kommunene. UNN b\u00f8r samarbeide for \u00e5 etablere kommunale d\u00f8gnenheter med \u00f8kt st\u00f8tte fra spesialisthelsetjenesten, s\u00e6rlig i distrikter hvor tilgangen til spesialisthelsetjenester er begrenset. Dette kan inneb\u00e6re utvidet veiledning, oppl\u00e6ring og konsultasjoner fra spesialisthelsetjenesten for \u00e5 styrke kompetansen og kapasiteten i kommunale tjenester. Her kan Helse Nord bygge videre p\u00e5 tidligere tiltak og erfaringer knyttet til telemedisin. Helhetlig endring 3.4 Ambulante team som dekker oppgaver innen direkte pasientrettet oppf\u00f8lging og oppgaver, og som avlaster annet personell vil v\u00e6re aktuelt. Team som bare skal \u00abg\u00e5 p\u00e5 toppen\u00bb vil derimot \u00f8ke belastningen p\u00e5 en allerede presset personellsituasjon i kommunene dersom team medf\u00f8rer uttrekk fra allerede etablerte enheter. Veiledning og indirekte vurderinger kan i st\u00f8rre grad gjennomf\u00f8res med digitale l\u00f8sninger. Dette kan inkludere implementering av for eksempel telemedisin eller digitale beslutningsst\u00f8ttesystemer for \u00e5 bedre koordineringen av pasientbehandling. Tillegg 3.5 Samhandlingsavvik oppleves som tungvint \u00e5 melde. Det kan bety at problemet er st\u00f8rre enn det vi f\u00e5r rapportert. P\u00e5 tross av dette ser vi en \u00f8kning av rapporterte avvik. For \u00e5 kunne bedre samhandlingen m\u00e5 vi ha god oversikt over hvor den svikter. Troms\u00f8 kommune ber derfor Helse nord \u00e5 jobbe for lettere rapportering og m\u00e5lrettet innsats for \u00e5 forbedre samhandlingen, gjerne gjennom arbeid i helsefellesskapene. Tillegg nr. 1 til punkt 4 Det etableres for tiden mange private sykehusplasser i Troms\u00f8. En av grunnene til dette er at UNN ikke makter \u00e5 ta unna ventelistene. Ved at disse pasientene overf\u00f8res til private sykehus, tappes det offentlige helsevesenet for ressurser og kompetanse. Troms\u00f8 kommune mener derfor at det kan v\u00e6re fornuftig at UNN/Helse Nord etablerer en egen enhet dedikert til \u00e5 ta unna ventelistene [for de mest aktuelle pasientgruppene] for \u00e5 sikre ressurser og kompetanse i det offentlige helsevesenet. Tillegg nr. 2 til punkt 4 Den nylige PCI-evalueringen viser at vedtaket fra 2017 om en splitting av regionsykehusfunksjonens tibud om PCI har medf\u00f8rt at tjenesten per i dag ikke er b\u00e6rekraftig. Troms\u00f8 kommune ser det som alvorlig at helsetilbudet knytta til PCI er svekket. Det er en klar forventing om at Helse-Nord snarest tar grep som sikrer b\u00e6rekraft i tjenesten og s\u00f8rger for en styrking av fagmilj\u00f8et, forskningskapasitet, rekruttering av kvalifisert 13 personell og utdanning av nye operat\u00f8rer. Troms\u00f8 kommune vil sterkt frar\u00e5de Helse nord \u00e5 gj\u00f8re tilsvarende beslutninger imot faglige r\u00e5d i fremtidens funksjons- og oppgavedelinger. Den \u00f8konomiske situasjonen i UNN og Helse nord tilsier at styret i Helse nord b\u00f8r vurdere alternativ to i anbefalingen fra ekspertgruppen. Tillegg nr. 3 til punkt 4 Troms\u00f8 kommune ber om at Helse Nord styrker UNN i sin p\u00e5g\u00e5ende omstillingsprosess. Som Helse Nords regionssykehus og universitetssykehus er det viktig \u00e5 v\u00e6re i stand til \u00e5 ivareta kvaliteten for hele landsdelen. Tilgangen p\u00e5 spesialisert medisinsk behandling, spesialister og avansert utstyr er viktig for \u00e5 sikre innbyggerne i Nord-Norge likeverdige tilbud. UNNs rolle som regionens universitetssykehus gir muligheter for forskning og utdanning, noe som styrker mulighetene for utvikling av behandlinger og rekruttering av helsepersonell. Det er flere investeringer p\u00e5 UNN Breivika som haster. Byggingen av nye UNN \u00c5sg\u00e5rd m\u00e5 settes i gang. Ny C-fl\u00f8y i Breivika med nyf\u00f8dtintensiv og samlokalisert kommunal legevakt m\u00e5 ha fremdrift. Det er ogs\u00e5 p\u00e5 h\u00f8y tid at UNN etablerer et kreftsenter slik at Helse Nord henger med i utviklingen p\u00e5 kreftomr\u00e5det og sikrer nordnorske pasienter tilgang til den nyeste kreftbehandlingen. Tillegg under kapittel 2 Rehabilitering Troms\u00f8 kommune st\u00f8tter f\u00f8lgende formulering fra arbeidsgruppens dissens ang\u00e5ende rehabilitering: \u00abRehabilitering i Nord-Norge er underdimensjonert, noe som ogs\u00e5 er kommunisert fra fagomr\u00e5det i Helse Nord tidligere. Styrking av tidlig rehabilitering i sykehusene vil derfor v\u00e6re et viktig tiltak for \u00e5 styrke rehabiliteringstilbudet i sin helhet. Rehabilitering vil v\u00e6re et viktig virkemiddel for \u00e5 kunne m\u00f8te fremtidige demografiutfordringer ogs\u00e5 for spesialisthelsetjenesten. Helse Nord har over tid bygget ned tilbudet om spesialisert rehabilitering i landsdelen. Dette har i liten grad v\u00e6rt gjort p\u00e5 et faglig fundert grunnlag, uten at kommunene har v\u00e6rt involvert og uten at kommunene har v\u00e6rt i stand til \u00e5 overta rehabilitering som krever spesialisert, tverrfaglig og intensiv tiln\u00e6rming. Dette har over tid svekket tilbudet til innbyggerne, og er utfordrende sett i lys av Helse Nord sitt s\u00f8rge for \u2013 ansvar\u00bb Redaksjonelle endringer Administrasjonen bes om \u00e5 sammenstille det endelige vedtatte h\u00f8ringssvaret og gj\u00f8re eventuelle redaksjonelle endringer f\u00f8r uttalelsen sendes over til Helse nord. Tillegg til uttalelsen som helhet: 1= Behovet for et kreftsenter ved UNN. Det handler om \u00e5 f\u00e5 et sterkt fagmilj\u00f8, ogs\u00e5 fordi dett er et omr\u00e5de som g\u00e5r mot mer subspesialisering. 2= Nyf\u00f8dt intensiven p\u00e5 UNN m\u00e5 bedres. S\u00e5 er det ogs\u00e5 slik at vi har er regionsykehus i Nord- Norge,og det er UNN. Vi m\u00e5 ikke fragmentere spesialisthelsetjenesten mer. Det har vi ikke r\u00e5d til n\u00e5r vi har et pasientgrunnlag i hele landsdelen p\u00e5 rent en halv million mennesker. Derfor m\u00e5 UNN styrkes, og f\u00e5 mer spesialisering p\u00e5 flere omr\u00e5der, blant annet kreftomr\u00e5det. 14 Troms\u00f8, 24.04.2024 15 "
}