{
  "dokument_id": "bb5fe218-9ab3-5096-bf81-eaae220e369d",
  "doc_type": "case_attachment",
  "kommune": 4601,
  "tittel": "Vedr. sak 396_24 torsdag 14.nov_ Fana gnr 48 bnr 296 Sm\u00f8r\u00e5svegen 110",
  "url": "https://bergen.kommune.no/politikere-utvalg/api/fil/bk360/11473981/Vedr-sak-396-24-torsdag-14-nov-Fana-gnr-48-bnr-296-Smorasvegen-110",
  "tekst": "Fra: \"Eirunn Torvik\" <eirunntorvik@gmail.com> Sendt: mandag 11. november 2024 23:07:00 Til: \"Postmottak Bystyrets kontor\" <Bystyrets.Kontor@bergen.kommune.no> Kopi: \"Sigbj\u00f8rn Str\u00f8mme\" <sigbstro@online.no> Emne: Vedr. sak 396/24 torsdag 14.nov: Fana gnr 48 bnr 296 Sm\u00f8r\u00e5svegen 110 Hei, Vi, Sigbj\u00f8rn Str\u00f8mme og Eirunn Torvik, er dagens eiere av Sm\u00f8r\u00e5svegen 110, gnr 48, bnr 296, og overtok v\u00e5ningshuset 01.10.2022. Vi synes det var litt merkelig at vi ikke var invitert med p\u00e5 befaringen p\u00e5 eiendommen torsdag 7. november, men Sigbj\u00f8rn Str\u00f8mme deltok p\u00e5 eget initiativ. Vi har noen kommentarer til fradelingssaken som skal behandles torsdag 14.11. Vi er bekymret for det manglende vedlikeholdet av driftsbygningen p\u00e5 eiendommen. Denne har st\u00e5tt til forfall i langt med enn de siste 2 \u00e5rene etter at vi overtok v\u00e5ningshuset, selv om selger av eiendommen, Helge N\u00f8kling (som skulle beholde den delen av eiendommen), bedyret at det skulle settes i bedre stand da vi kj\u00f8pte v\u00e5ningshuset. Det er til irritasjon og sjenanse b\u00e5de for oss og andre naboer at bygningen ikke blir tatt vare p\u00e5 og at det ligger en del \"skrot\" rundt den (f.eks. piggtr\u00e5d, en gammel lj\u00e5, bildeler, g\u00e5rdsutstyr, ved som r\u00e5tner mm.). I tillegg f\u00f8les det ikke helt trygt mtp. ungene i omr\u00e5det og b\u00e5de skoleklasser og barnehager som g\u00e5r p\u00e5 tur forbi her. Foresl\u00e5tte grenser i fradelingen mener vi er noe unaturlige. Ettersom dere dessverre ikke s\u00e5 p\u00e5 hele eiendommen da dere var p\u00e5 befaring, s\u00e5 f\u00e5r vi pr\u00f8ve \u00e5 forklare skriftlig, men dere ser nok hva vi mener p\u00e5 kartet med eiendomsgrenser i saken. Eiendommen deles av en kommunal vei, med driftsbygning p\u00e5 oppsiden av veien og v\u00e5ningshuset p\u00e5 nedsiden. P\u00e5 nedsiden hvor v\u00e5ningshuset ligger skal eiendommen igjen deles opp. Selger \u00f8nsker \u00e5 beholde en smal stripe eiendom langs en g\u00e5rdsvei p\u00e5 nedsiden av v\u00e5ningshuset mot vest, samt et st\u00f8rre omr\u00e5de mot nordvest. Fra tunet utenfor v\u00e5ningshuset er det en bratt skr\u00e5ning ned mot g\u00e5rdsveien, og eiendomsgrensen er tenkt lagt i denne skr\u00e5ningen slik at selger har full kontroll over g\u00e5rdsveien som hovedsakelig ligger p\u00e5 tilst\u00f8tende eiendom (eid av selger og hans bror, etter det vi vet). I denne skr\u00e5ningen er det et stort omr\u00e5de med den svartelistede planten parkslirekne, og den tiltenkte eiendomsgrensen vil g\u00e5 midt gjennom dette feltet. Vi har jobbet hardt med \u00e5 bekjempe parksliren i v\u00e5re to \u00e5r her, men dette er en mange\u00e5rig jobb og hele feltet m\u00e5 behandles samtidig. Vi frykter ytterligere spredning av parksliren hvis eiendommen deles slik som foresl\u00e5tt, for det er kun vi som bor her som har interesse av \u00e5 bli kvitt den. Vi mener det ville v\u00e6rt mer naturlig at eiendomsgrensen gikk helt ned til g\u00e5rdsveien, i stedet for den smale tarmen bortover langs g\u00e5rdsveien. Vi ser og at det er mer parkslirekne p\u00e5 nevnte tilst\u00f8tende eiendom, og frykter at dette feltet ogs\u00e5 vil spre seg ytterligere hvis det ikke behandles. Ved tidligere befaring den 12.03.2024 med Seksjon for n\u00e6ring og landbruk, s\u00e5 fikk vi vite at v\u00e5ningshuset og driftsbygningen er Sefrak-registrert. Dette var helt ukjent for oss da vi kj\u00f8pte v\u00e5ningshuset, og vi antar dette begrenser hva som er lov \u00e5 gj\u00f8re med de to bygningene, enten de ligger p\u00e5 en eller to eiendommer. Vi h\u00e5per p\u00e5 en endelig avklaring i saken snart. Mvh Sigbj\u00f8rn Str\u00f8mme og Eirunn Torvik "
}