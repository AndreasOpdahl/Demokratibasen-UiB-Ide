{
  "dokument_id": "7445c0de-0914-52d2-a002-cb4a114a8404",
  "doc_type": "case_attachment",
  "kommune": 5501,
  "tittel": "Tertialrapport 24-1 oppd",
  "url": "https://innsyn.tromso.kommune.no/application/getMoteDokument?dokid=2001749176",
  "tekst": "TERTIALRAPPORT 1 \u2013 TROMS\u00d8 HAVN KF T1 - 2024 Tertialrapport 1 \u2013 2024 Troms\u00f8 Havn KF avslutter f\u00f8rste tertial 2024 med et resultat p\u00e5 minus 242 000 kr og en omsetning p\u00e5 52 099 000 kr. Starten av \u00e5ret 2024 har som tidligere \u00e5r v\u00e6rt preget av h\u00f8y aktivitet i havna. Det er generelt veldig stor ettersp\u00f8rsel etter kai, arealer og tjenester. Det har tidvis v\u00e6rt sprengt kapasitet p\u00e5 alle v\u00e5re kaiomr\u00e5der, samtidig som at eldre kaier n\u00e5 ogs\u00e5 medf\u00f8rer redusert kapasitet i forbindelse med renovering. Vi har i tillegg f\u00e5tt bryne oss p\u00e5 flere snuanl\u00f8p for cruise f\u00f8rste del av 2024. Dette krever mye og god planlegging fra v\u00e5r side p\u00e5 alle aspekter. Disse har v\u00e6rt gjennomf\u00f8rt med gode tilbakemeldinger fra alle hold. Snu-anl\u00f8pene er et saegenor Troms\u00f8s Havn KF ettersom Troms\u00f8 kan tilby en trygg havn gjennom hele \u00e5ret sammen med landsdelens mest komplette tilbud p\u00e5 n\u00f8dvendige tjenester. Snuanl\u00f8pene skaper betydelige ringvirkninger, ut over ordin\u00e6re cruiseanl\u00f8p. Vi ser ogs\u00e5 at cruiseskipene ligger til kai hos oss ca. 50 % lenger enn p\u00e5 samme tid i fjor. Dette st\u00f8tter opp om at cruiseselskapene prioriterer liggetid i Troms\u00f8 der de b\u00e5de kan motta gode maritime tjenester for skipene, samtidig som Troms\u00f8 by kan tilby gode og spennende aktiviteter for turistene. TERTIALRAPPORT 1 \u2013 TROMS\u00d8 HAVN KF T1 - 2024 Det er s\u00e6rlig tre forhold som har preget Troms\u00f8 Havn KF i f\u00f8rste tertial. - Gr\u00f8tsund Sammen med Troms\u00f8 Kommune har Troms\u00f8 Havn KF jobbet for \u00e5 f\u00e5 etablert et industriselskap som skal forest\u00e5 utviklingen av industriarealet i bakkant av det offentlige havneomr\u00e5det p\u00e5 Gr\u00f8tsund. Dette har skapt politisk engasjement og interessen for prosjektet er stort. - Hotell-prosjekt p\u00e5 Prostneset Troms\u00f8 Havn KF har vedtatt \u00e5 feste ut et av sine tomtearealer i bakkant av kaiene i sentrum. Festeavtalen er inng\u00e5tt med et selskap deleid av Troms\u00f8 Havn KF (gjennom sitt datterselskap TG N\u00e6ringseiendom AS) sammen med Nordic-gruppen. Prosjektet er i tr\u00e5d med utredning utf\u00f8rt av PWC i forbindelse med arbeidet med organiseringen av Troms\u00f8 Havn KF og videre et strategisk grep for \u00e5 sikre maksimering av Havnas verdier. - Geopolitiske forhold Usikkerheten i verden er fremdeles betydelig over det man har v\u00e6rt vant med de siste 20 \u00e5rene. Dette p\u00e5virker ogs\u00e5 Troms\u00f8 Havn KF, b\u00e5de gjennom sanksjonsreglene knyttet til anl\u00f8p av Russiske fart\u00f8y men indirekte gir det ogs\u00e5 en konsekvens for orlogstrafikken. Driften g\u00e5r som normalt, og usikkerheten knytter seg i st\u00f8rre grad til usikkerheten i markedet. B\u00e5de valuta- og renteniv\u00e5er p\u00e5virker investerings- og risikovilje i markedet. TERTIALRAPPORT 1 \u2013 TROMS\u00d8 HAVN KF T1 - 2024 \u00d8konomi drift \u00c5rets fire f\u00f8rste m\u00e5neder er preget av h\u00f8y aktivitet. Det er totalt nesten tre tusen antall anl\u00f8p i 1. tertial. Dette fordeler seg p\u00e5 cruise, fiske, container, og andre type fart\u00f8y. Omsetningen for cruiseskip er opp med over 8 millioner kroner mot samme periode i fjor. Dette er anl\u00f8p som skaper store ringvirkninger og h\u00f8y aktivitet i hele byen. Leieinntektene er stabile, med noe vekst i utleieportef\u00f8ljen. Vi fortsetter \u00e5 \u00f8ke videreformidlingen av tjenester over kaia. Renovasjon, str\u00f8m og vann -tjenester er omsatt for neste 16 millioner kroner i \u00e5rets fire f\u00f8rste m\u00e5neder. Dette er tjenester som b\u00e5de bidrar til lokale underleverand\u00f8rer, men ogs\u00e5 gjenspeiler statusen v\u00e5r som en attraktiv kai \u00e5 anl\u00f8pe. Kostnadsniv\u00e5et p\u00e5 driften er i henhold til budsjettet, med noen unntak som direkte kan knyttes mot h\u00f8yere aktivitet. For \u00e5 sikre \u00f8konomisk b\u00e6rekraftig drift ogs\u00e5 i fremtiden m\u00e5 havna tilpasse seg nye behov hos v\u00e5re kunder og samarbeidspartnere. Dette betyr at vi m\u00e5 jobbe kontinuerlig med \u00e5 utvikle og fornye v\u00e5r maritime infrastruktur. Det p\u00e5g\u00e5r n\u00e5 flere st\u00f8rre utviklingsplaner i havna som har som form\u00e5l \u00e5 tydeliggj\u00f8re hvilke tiltak som b\u00f8r prioriteres de neste 10 \u00e5rene. De tre viktigste er: - Gr\u00f8tsund \u2013 Byggetrinn 2 av offentlig havneomr\u00e5de - Breivika s\u00f8r \u2013 Industriomr\u00e5det fra Tverrforbindelse nordover mot nordling rundkj\u00f8ringen p\u00e5 E8. - S\u00f8ndre Havn \u2013 Mellom Prostneset Havneterminal og S\u00f8rsjete. Bakgrunnen for at disse prosjektene l\u00f8ftes frem n\u00e5 har flere \u00e5rsaker. Vi har den senere tid har sett n\u00f8dvendigheten av \u00e5 skape st\u00f8rre forutsigbarhet i grensesnittet opp mot offentlige myndigheter. Utviklingsplanene skal resultere i en reguleringsprosess som skal bidra til \u00e5 gi oss fleksible og forutsigbare rammebetingelser i v\u00e5rt arbeid med \u00e5 utvikle og bygge nye havneanlegg. Store deler av havneomr\u00e5dene til Troms\u00f8 Havn er innbefattet i gamle reguleringsplaner som skaper utfordringer for nye tiltak. TERTIALRAPPORT 1 \u2013 TROMS\u00d8 HAVN KF T1 - 2024 Bevilgningsskjema \u00a7 5-4 Underliggende drift viser god aktivitet, men p\u00e5begynte prosesser for \u00e5 skape gode rammevilk\u00e5r for fremtidige prosjekter p\u00e5virker driftsresultatet for 2024. Dette er likevel n\u00f8dvendig, for \u00e5 sikre fremtidig utvikling av havna. Revidert T1-24 Budsjett Hittil ifjor Totalbudsjett Revidering Fjor\u00e5ret Totalbudsjett Andre generelle driftsinntekter 52 099 53 723 47 735 168 891 170 443 -1 552 157 524 Korrigert sum bevilgninger drift, netto 34 405 34 850 31 504 104 888 111 008 -6 120 94 951 Avskrivninger 11 000 11 000 9 639 33 000 35 169 -2 169 28 917 Sum netto driftsutgifter 45 405 45 850 41 143 137 888 146 177 -8 289 123 868 Brutto driftsresultat 6 693 7 873 6 592 31 004 24 266 6 737 33 655 Renteinnteker 1 322 679 679 4 000 4 125 -125 5 774 Renteutgifter 11 891 11 947 14 373 28 012 28 012 0 25 470 Avdrag p\u00e5 l\u00e5n 7 366 7 366 3 273 31 439 31 439 0 48 165 Netto finansutgifter 17 936 18 634 16 966 55 451 55 326 125 67 862 Motpost avskrivninger -11 000 -11 000 -9 639 -33 000 -35 169 2 169 -28 917 Netto driftsresultat -242 240 -735 8 553 4 109 4 443 -5 290 Disponering Overf\u00f8ring til investering 51 750 73 157 -21 407 0 Avsetninger til bundne driftsfond 0 0 0 0 Bruk av bundne driftsfond -1 400 -1 400 0 -1 998 Avsetninger til disposisjonsfond 9 953 5 509 4 444 0 Bruk av disposisjonsfond -51 750 -73 157 21 407 -3 292 Dekning av tidligere \u00e5rs merforbruk 0 0 0 0 Sum disponeringer eller dekning av netto driftsresultat 8 553 4 109 4 444 -5 290 Fremf\u00f8rt til inndekning i senere \u00e5r (merforbruk) - - - - TERTIALRAPPORT 1 \u2013 TROMS\u00d8 HAVN KF T1 - 2024 Bevilgningsskjema \u00a75-6 - Oversikt drift Oversikt drift viser den underliggende driften g\u00e5r godt. Samtidig som konsekvensene av behovet for \u00e5 iverksette reguleringsarbeid treffer driften hardt for innev\u00e6rende \u00e5r p\u00e5 posten kj\u00f8p av varer og tjenester. Budsjettrevideringen p\u00e5 denne posten best\u00e5r av b\u00e5de \u00f8kt volum p\u00e5 tjenesteformidlingen (gjenspeilet i inntektene, samt \u00f8kt kostnader p\u00e5 konsulent). Havna forventer et beskjedent overskudd for innev\u00e6rende \u00e5r. Vi har god kontroll p\u00e5 \u00f8konomien og legger til grunn \u00e5 v\u00e6re selvfinansierende ogs\u00e5 i 2024. Langsiktighet og n\u00f8kternhet i den \u00f8konomiske styringen gj\u00f8r at Troms\u00f8 Havn er godt rustet for fremtiden. Revidert T1-24 Budsjett Hittil ifjor Totalbudsjett Revidering Fjor\u00e5ret Totalbudsjett Salgs- og leieinntekter 52 099 53 723 47 735 168 891 170 443 - 1 552 157 524 Sum driftsinntekter 52 099 53 723 47 735 168 891 170 443 - 1 552 157 524 L\u00f8nnsutgifter 9 416 10 945 9 098 30 722 28 670 2 052 25 036 Sosiale utgifter 3 329 4 087 3 297 11 075 10 514 561 7 000 Kj\u00f8p av varer og tjenester 21 660 19 817 19 109 63 091 71 824 - 8 733 62 915 Avskrivninger 11 723 11 723 9 639 35 169 35 169 - 28 917 Sum driftsutgifter 46 128 46 573 41 143 140 057 146 177 - 6 120 123 868 Brutto driftsresultat 5 970 7 150 6 592 28 835 24 266 4 568 33 655 Renteinntekter 1 322 679 679 4 000 4 125 - 125 5 774 Renteutgifter 11 891 11 947 14 373 28 012 28 012 - 25 470 Avdrag p\u00e5 l\u00e5n 7 366 7 366 3 273 31 439 31 439 - 48 165 Netto finansutgifter 17 936 18 634 16 966 55 451 55 326 125 67 862 Motpost avskrivninger - 11 723 - 11 723 - 9 639 - 35 169 - 35 169 - - 28 917 Netto driftsresultat -242 240 -735 8 553 4 109 4 443 -5 290 Disponering Overf\u00f8ring til investering 51 750 73 157 - 21 407 Avsetninger til bundne driftsfond 0 - Bruk av bundne driftsfond -1 400 -1 400 - -1 998 Avsetninger til disposisjonsfond 9 953 5 509 4 444 Bruk av disposisjonsfond -51 750 -73 157 21 407 -3 292 Dekning av tidligere \u00e5rs merforbruk Sum disponeringer eller dekning av netto driftsresultat 8 553 4 109 4 444 -5 290 Fremf\u00f8rt til inndekning i senere \u00e5r (merforbruk) - - - - TERTIALRAPPORT 1 \u2013 TROMS\u00d8 HAVN KF T1 - 2024 Grafikk Omsetningsmiks per 1. tertial Budsjettert omsetning hele 2024 Resultat 2023 TERTIALRAPPORT 1 \u2013 TROMS\u00d8 HAVN KF T1 - 2024 Bevilgningsskjema \u00a75-5 Investering 2023 ble avsluttet med et udisponert bel\u00f8p p\u00e5 20 273 000 kr som m\u00e5 dekkes inn innev\u00e6rende \u00e5r. Dette planlegges dekket inn over disposisjonsfondet. Videre er det kun mindre justeringer p\u00e5 tiltakssiden som skyldes tidsforskyvelser. Noen prosjekter blir utsatt og dermed skj\u00f8vet frem i tid, parallelt med at noen prosjekter ble forsinket i 2023 og dermed m\u00e5 inkorporeres i innev\u00e6rende \u00e5rs investeringsregnskap. Troms\u00f8 Havn KF har \u00f8konomi til \u00e5 h\u00e5ndtere disse endringene uten \u00e5 belaste kommunekassen ut over l\u00e5nerammen fra opprinnelig budsjett 2023 samtidig som handlingsregelen til Troms\u00f8 Kommune overholdes. Disposisjonsfondet var ved utgangen av 2023 p\u00e5 totalt 99 297 000 kr. TERTIALRAPPORT 1 \u2013 TROMS\u00d8 HAVN KF T1 - 2024 Investeringene fordeler seg i f\u00f8lgende kategoriene som vist i figuren over. Gjennomf\u00f8ringen av investeringstiltakene som ble vedtatt for budsjett\u00e5ret 2024 g\u00e5r i all hovedsak som planlagt. I indre havn er det inng\u00e5tt kontrakt med Nofi As om utvidelse av flytebryggestrukturen i torghuken og foran kysten hus. Dette er et viktig tiltak for \u00e5 legge utadrettet aktivitet i et havneavsnitt som er viktig for byen og byen beboere. I Breivika er det inng\u00e5tt avtale med Repstad Anlegg AS om rehabilitering av kaifrontene til kai 21-23. Dette er et viktig prosjekt for \u00e5 ivareta sikkert og funksjonell drift av kaiene. Sentrale tiltak i budsjettet for innev\u00e6rende \u00e5r er kapitalisering av landstr\u00f8msselskapet Fjuel Troms\u00f8 AS. Dette er et viktig grep for \u00e5 legge til rette for \u00f8kt bruk av landstr\u00f8m og f\u00e5 ned utslipp fra fossilt drivstoff. P\u00e5g\u00e5ende prosjekt i sentrum p\u00e5 Prostneset forventes ferdigstilt i 2024. TERTIALRAPPORT 1 \u2013 TROMS\u00d8 HAVN KF T1 - 2024 Klima Troms\u00f8 Havn leverer og produserer \u00e5rlig sitt klimaregnskap og jobber med \u00e5 skaffe til veie datagrunnlag som \u00f8ker rapportering p\u00e5 Scope 1-niv\u00e5. Konkrete p\u00e5g\u00e5ende tiltak p\u00e5 eget utslipp er arbeid med \u00f8kt energieffektivitet i egeneide bygg samt overgang til elektriske kj\u00f8ret\u00f8y. Effektiviseringstiltak vurderes fortl\u00f8pende, det v\u00e6re seg alternative oppvarmingsmetoder samt fornyelse av eksisterende infrastruktur og etterisolering. Troms\u00f8 Havn har et sv\u00e6rt godt renovasjonstilbud til sine kunder gjennom renovasjonsavtalene med to lokale avfallsselskap. Landstr\u00f8m er et marked under oppbygging, Fjuel Troms\u00f8 AS er det vedtatt \u00e5 investere i nytt landstr\u00f8msanlegg i sentrum prim\u00e6rt tilknyttet cruise og vil bli et viktig bidrag til \u00e5 kutte sj\u00f8fartens utslipp. TERTIALRAPPORT 1 \u2013 TROMS\u00d8 HAVN KF T1 - 2024 Personal og internkontroll \u00c5rsverksutvikling Per 30.04.2024 hadde Troms\u00f8 Havn KF 29 fast ansatte. P\u00e5 samme tidspunkt i 2023 var det 31. Det var to vakante stillinger hvorav den ene er besatt og den andre er i rekrutteringsprosess. Selskapet har betydelig \u00f8kt aktivitet og omsetning de siste \u00e5rene, og det er behov for en styrking av bemanningen innev\u00e6rende \u00e5r som f\u00f8lge av dette. Det vil v\u00e6re en estimert vekst i antall \u00e5rsverk p\u00e5 ca. 10 % innev\u00e6rende \u00e5r. Sykefrav\u00e6r Det totale sykefrav\u00e6ret i f\u00f8rste kvartal 2024 var p\u00e5 3,85 %. Av dette var det totale egenmeldte frav\u00e6ret p\u00e5 1,54 %, mens det legemeldte frav\u00e6ret over 16 dager var p\u00e5 2,31 %. Dette er noe over m\u00e5let som er 3 %. I en liten bedrift som Troms\u00f8 Havn gir det store utslag p\u00e5 statistikken dersom \u00e9n ansatt er sykemeldt over tid. Derfor er det gledelig \u00e5 se at det egenmeldte frav\u00e6ret holder seg p\u00e5 et stabilt og lavt niv\u00e5 over tid. Internkontroll Troms\u00f8 Havn KF jobber systematisk med HMS-arbeid, sosiale tiltak og arbeidsmilj\u00f8. Det gjennomf\u00f8res kvartalsvis m\u00f8ter med tillitsvalgte og verneombud, og tillitsvalgte involveres i ulike prosesser fra et tidlig stadium. Fra og med 2024 etableres AMU i henhold til endringer i Arbeidsmilj\u00f8loven. TERTIALRAPPORT 1 \u2013 TROMS\u00d8 HAVN KF T1 - 2024 Troms\u00f8 Havn KF legger \u00e5rlig frem en interkontrollrapport for havnestyret. Internkontrollrapporten ble presentert i havnestyrem\u00f8te i mars (sak 8/24). Rapporten omtaler blant annet avviksh\u00e5ndtering og oppf\u00f8lging, samt resultater fra statlige tilsyn. Det er iverksatt arbeid med risikoanalyser i henhold til AML \u00a7 3.1. 2. ledd bokstav c (krav til systematisk HMS-arbeid) og Internkontrollforskriften \u00a7 5 (dokumentasjon av det systematiske HMS-arbeidet). Risikoanalysene inneholder 5 deltema og en rekke hendelsestyper, og er et noks\u00e5 omfattende arbeid. Det vil bli utarbeidet tiltaksplaner for \u00e5 redusere eller eliminere uakseptabel risiko. Arbeidet er godt i gang og forventes ferdigstilt innev\u00e6rende tertial. Av disse er det 20 nye avvik, 4 i arbeid og 38 er lukket. Ser man p\u00e5 alvorlighetsgraden av avvikene, er det kun ett av avvikene som kunne hatt en konsekvens for liv og helse, og to for skade p\u00e5 milj\u00f8. De aller fleste avvikene har potensial for tap av omd\u00f8mme eller \u00f8konomisk tap. Det er fortsatt en del avvik som g\u00e5r p\u00e5 str\u00f8m og adgangssystemer, porter og bommer. Det er iverksatt et st\u00f8rre HMS-prosjekt for \u00e5 jobbe med \u00e5 redusere risiko med tanke p\u00e5 str\u00f8m og arbeid med elektroinstallasjoner der det kun skal v\u00e6re instruert personell som f\u00e5r gj\u00f8re visse operasjoner. Det innf\u00f8res samtidig nye prosedyrer og rutiner for omr\u00e5det. Forh\u00e5pentligvis vil vi h\u00f8ste mange goder fra dette prosjektet med b\u00e5de \u00f8kt kunnskap og bedre internkontrollsystem innenfor elektro. N\u00e5r det gjelder ISPS-avvik er dette avvik som man m\u00e5 p\u00e5regne i forbindelse med drift av ISPS- havneanlegg. Det er ingen nye trender eller st\u00f8rre alvorlighetsgrad i disse avvikene. Avvik av typen \u00abTjeneste/kunde\u00bb gjelder feilfakturering, og mesteparten er knyttet opp mot \u00e9n spesifikk kunde. Det er kalt inn til m\u00f8te for \u00e5 forbedre faktureringsarbeidet slik at vi f\u00e5r alt riktig f\u00f8rste gangen. Generelt kan vi estimere at det tar ca. 1 m\u00e5ned \u00e5 rette opp i systemfeil der det er flere akt\u00f8rer involvert. HMS-avvik tas systematisk opp til dr\u00f8fting i avdelingsm\u00f8ter. Det er viktig for Troms\u00f8 Havn \u00e5 skape en kultur for l\u00e6ring og forbedring der avvikene blir kilder til utvikling, og der vi anser disse som muligheter til l\u00e6ring. TERTIALRAPPORT 1 \u2013 TROMS\u00d8 HAVN KF T1 - 2024 Budsjettrevidering 2024 Drift Det er noen justeringer av budsjettet for 2024 som er n\u00f8dvendig \u00e5 foreta ifm Tertialrapport 1. Dette er omtalt over. Det er fremdeles usikkerhet knyttet til fremtidig aktivitetsniv\u00e5 og fremdrift i igangsatte prosjekter. Investering Det er kun mindre justeringer som er n\u00f8dvendig \u00e5 foreta p\u00e5 bevilgningsskjema \u00a75-5. Endringene p\u00e5virker ikke l\u00e5neniv\u00e5, eller bruk av disposisjonsfond. TERTIALRAPPORT 1 \u2013 TROMS\u00d8 HAVN KF T1 - 2024 Finansiering- og disponeringer for 2024 Overf\u00f8ringsvurdering 2024 Troms\u00f8 Kommune har i sin handlingsplan for perioden 2024 til 2027 budsjettert med en \u00e5rlig overf\u00f8ring p\u00e5 24 millioner kroner fra Troms\u00f8 Havn KF uten at havnestyret har vurdert overf\u00f8ringskapasiteten i denne sammenheng. Havne- og farvannslovens \u00a7 32 krever at utdelinger kun kan gj\u00f8res etter forslag fra havnestyret, etter at n\u00f8dvendige midler til drift, vedlikehold og investeringer er avsatt. Troms\u00f8 Havn KF vil basert p\u00e5 resultatene fra 2023 og gjeldende \u00f8konomiplan foreta en vurdering av overf\u00f8ringskapasiteten til selskapet for 2024. Forslag til eventuelle overf\u00f8ringer vil bli presentert i forbindelse med utarbeidelsen av Tertialrapport 2, slik at eventuell overf\u00f8ring skjer i tr\u00e5d med gjeldende regelverk. Disponeringer 2024 Troms\u00f8 Havn KF har et udekket bel\u00f8p i investeringsregnskapet fra 2023 p\u00e5 mnok 20 som m\u00e5 dekkes inn av disposisjonsfondet for regnskaps\u00e5ret 2024. Videre er det av handlingsregelen til Troms\u00f8 Kommune som begrenser l\u00e5neopptak til \u00e5rlige avdrag, lagt opp til et begrenset l\u00e5neopptak p\u00e5 mnok 35. Som f\u00f8lge av dette er det n\u00f8dvendig \u00e5 bruke totalt mnok 70 av disposisjonsfondet i 2024, hvorav 20 knytter seg til investeringer foretatt i 2023. "
}