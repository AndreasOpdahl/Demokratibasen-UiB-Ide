{
  "dokument_id": "03fdd0cf-e1d8-59ba-98ba-3ff5f3e0a6f8",
  "doc_type": "case_attachment",
  "kommune": 4601,
  "tittel": "Avslag datert 29.12.2023",
  "url": "https://bergen.kommune.no/politikere-utvalg/api/fil/bk360/9910163/Avslag-datert-29-12-2023",
  "tekst": " Plan- og bygningsetaten Andre Birkeland V\u00e5r referanse: BYGG-2023/15435-17 Slettenvegen 99 Saksbehandler: Per Magne Eide Dato: 29.12.2023 5258 BLOMSTERDALEN AVSLAG P\u00c5 S\u00d8KNAD Eiendom : Gnr 108 Bnr 66 Adresse : Ingen adresse Tiltakshaver : Andre Birkeland Tiltaket : Heving av tak p\u00e5 naust, b\u00e5tslipp i betong, fasadeendring Vi viser til s\u00f8knad mottatt 28.08.2023 og tilleggsdokumentasjon mottatt 25.09.2023. 1. S\u00f8knaden gjelder: Ombygging av naust, endring av takh\u00f8yde, fasadeendring Utvidelse av slipp, nytt betongdekke. Ansvarlig s\u00f8ker har ved tilleggsopplysninger mottatt gitt f\u00f8lgende forklaring om tiltaket: Tiltaket krever dispensasjon fra kommuneplanens arealdel \u00a7 3.1 plankrav, \u00a7 6.1 byggegrense til sj\u00f8, \u00a7 32.2 bruk og vern av sj\u00f8, vassdrag og \u00a7 31.1 arealform\u00e5let LNF. S\u00f8knad om dispensasjon fra \u00a7 32.2 bruk og vern av sj\u00f8, vassdrag er ikke mottatt i denne saken. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Det s\u00f8kes om f\u00f8lgende: B\u00e5tslipp i betong Naust etter heving av tak og fasadeendring situasjon i dag, eksisterende naust 1. VEDTAK S\u00f8knad om tillatelse til b\u00e5tslipp i betong, heving av tak p\u00e5 naust og fasadeendringer avsl\u00e5s, jf. plan- og bygningsloven \u00a7 29-2 visuelle kvaliteter, kommuneplanens arealdel \u00a7 3.1 plankrav, \u00a7 6.1.1 byggegrense langs sj\u00f8, \u00a7 31 Landbruks, natur- og friluftsomr\u00e5der (LNF- omr\u00e5der) og \u00a7 32.2 bruk og vern av sj\u00f8, vassdrag. 1.1. Dispensasjoner S\u00f8knad om dispensasjon fra kommuneplanens arealdel \u00a7 3.1 plankrav, \u00a7 6.1.1 byggegrense langs sj\u00f8, \u00a7 31 Landbruks, natur- og friluftsomr\u00e5der (LNF-omr\u00e5der) avsl\u00e5s, jf. plan- og bygningsloven \u00a7 19-2. Saksnummer BYGG-2023/15435 Side 2 av 12 2. BEGRUNNELSE FOR VEDTAKET 2.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som LNF-form\u00e5l og Bruk og vern av sj\u00f8, vassdrag og den ligger innenfor hensynssonene funksjonell strandsone, Flyst\u00f8y gul sone iht.T1442: 2028 og 2060 prognose og meldepliktsone Avinor. Eiendommen er ikke regulert. 2.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 2.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 CASECO AS 921359764 Tiltaksklasse 1 Ansvarlig CASECO AS 921359764 prosjekterende \u2013 Arkitektur Tiltaksklasse 1 Utf\u00f8relse av Ansvarlig utf\u00f8rende \u2013 HL REHAB AS 986595872 betongarbeid ifbm. Tiltaksklasse 1 rehab b\u00e5tslipp Ansvarlig utf\u00f8rende \u2013 Overordnet ansvar for OLE LEPS\u00d8E BYGG AS 919331828 Tiltaksklasse 1 utf\u00f8relse 2.4. Visuelle kvaliteter Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. I denne konkrete saken s\u00f8kes det om betongdekke p\u00e5 b\u00e5tslipp. Tiltakets utforming m\u00e5 ses i sammenheng med nasjonale og lokale m\u00e5l for strandsonen. Kystlandskapet i Bergen kommune er visuelt s\u00e5rbart, og bygningsmyndigheten har streng forvaltningspraksis p\u00e5 nye tiltak i strandsonen. Strandsonen skal ivaretas i et langsiktig perspektiv som en ressurs for lokalmilj\u00f8et med fokus p\u00e5 natur og landskapsopplevelser, biologisk mangfold, friluftsliv og kulturminne. Det er et m\u00e5l og ivareta allmenne interesser og unng\u00e5 uheldig utbygging og privatisering. Etter v\u00e5r vurdering vil oms\u00f8kt b\u00e5tslipp i betong og heving av tak p\u00e5 naust forringe omr\u00e5dets visuelle kvaliteter, b\u00e5de sett fra land og fra sj\u00f8. Vi mener derfor at tiltaket ikke ivaretar hensynet til strandsonen og heller ikke ivaretar hensynet til plan- og bygningsloven \u00a7 29-2. Saksnummer BYGG-2023/15435 Side 3 av 12 2.5. Andre uttalelser eller vedtak Bymilj\u00f8etaten har gitt uttalelse datert 30.10.2023: \u00ab Intern h\u00f8ring- Svar fra Bymilj\u00f8etaten Saken gjelder Bymilj\u00f8etaten viser til oversendelse vedr\u00f8rende s\u00f8knad om tillatelse til endring av naust og ny betongslipp. Tiltaket er avhengig av dispensasjon fra kommune \u00a7 31 -LNF og \u00a7 6.1 - avstand til sj\u00f8. Grunnlag Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som LNF og den ligger innenfor hensynssonene funksjonell strandsone, flyst\u00f8y gul sone og bestemmelsesomr\u00e5de #10. Eiendommen er ikke regulert. Andre overordnede registreringer Omr\u00e5det i sj\u00f8 er omfattet av et st\u00f8rre, kartlagt friluftslivsomr\u00e5de. Dette er sj\u00f8omr\u00e5de rundt Milde og Hjellestad med deler av Raunefjorden, og er et sv\u00e6rt viktig friluftslivsomr\u00e5de for aktiviteter knyttet til sj\u00f8 og strandsone, jf. Kartlegging av friluftslivsomr\u00e5der i Bergen kommune i regi av Bymilj\u00f8etaten, 2016. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Herunder er hensynet til strandsonevernet sentralt for vurdering av den aktuelle saken, da tiltaket i sin helhet ligger innenfor den funksjonelle strandsonen (H550). Eiendommen med de oms\u00f8kte tiltakene er vist som LNF i Kommuneplanens arealdel (2018). I Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8 (2021) er det er en overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. I lovkommentar til plandelen av pbl. \u00a7 19-2 st\u00e5r f\u00f8lgende: Det er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandling av dispensasjonssaker i 100- metersbeltet langs sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress. Det skal dermed praktiseres en sv\u00e6rt streng praksis ved behandling av dispensasjoner i strandsonen. Oms\u00f8kte tiltak gjelder rivning og gjenoppbygning av et eksisterende naust med forh\u00f8yet tak/loftetasje, og ny betongslipp. Det finnes i dag en b\u00e5tslipp med st\u00e5lbjelker. Bymilj\u00f8etaten vurderer at oms\u00f8kt ombygning av naust f\u00f8rer til liten endring av det lovlige situasjonsbildet i dag. Det skal bygges p\u00e5 samme grunnmur, men \u00f8kes i h\u00f8yde. Bymilj\u00f8etaten legger til grunn at bruken av naustet ikke skal endres. Slik vi leser vedlagte tegninger, vil oms\u00f8kt naust i stor grad ligne godkjent nabonaust fra 2014. Saksnummer BYGG-2023/15435 Side 4 av 12 Bymilj\u00f8etaten vurderer imidlertid at betongdekket opp\u00e5 eksisterende b\u00e5tslipp m\u00e5 regnes som vesentlig endring og inngrep i strandsonen. Sj\u00f8linjen i omr\u00e5det fremst\u00e5r som intakte svaberg i et LNF- omr\u00e5de, og oms\u00f8kt betongslipp vil i stor grad bryte med dette. Dette er uheldig, og bryter i prinsippet med overordnede f\u00f8ringer for nasjonalt strandsonevern da det bidrar til privatisering og negativ fjernvirkning fra sj\u00f8. Det kan gi presedensvirkning for arealutnyttelse i LNF-omr\u00e5der og i funksjonell strandsone, noe som heller ikke er \u00f8nskelig som f\u00f8lge av hensyn til innskjerpet strandsonevern. P\u00e5 nabonaust (108/48) som ligger tett p\u00e5 aktuelt naust, s\u00f8kes det om legalisering av lignende tiltak med betongdekke p\u00e5 eksisterende slipp med st\u00e5lbjelker. Bymilj\u00f8etaten bemerker derfor at oms\u00f8kte tiltak b\u00f8r sees i sammenheng med tiltakene p\u00e5 naboeiendommen. Hvis man ikke gir dispensasjon for oms\u00f8kt betongslipp, vil det ha liten betydning for allmennhetens friluftsinteresser dersom ulovlig betongslipp p\u00e5 nabonaust ikke rettes. Hvis derimot det ulovlige tiltaket rettes p\u00e5, og man i tillegg ikke gir dispensasjon for ny betongslipp, vurderer vi at det vil v\u00e6re en vesentlig forbedring og ivaretagelse av allmennhetens interesser og de hensyn som skal ivaretas innen strandsonen. Eiendommen er innenfor LNF-omr\u00e5de, og Bymilj\u00f8etaten skal ogs\u00e5 vurdere verdier knyttet til landbruk. Eiendommen er p\u00e5 1,2 dekar, og det oms\u00f8kte arealet ligger i et omr\u00e5de vist som bebygd, i LNF-omr\u00e5de. Arealet grenser til sj\u00f8, og ligger i n\u00e6rheten av Bergen lufthavn og bebyggelse. Oms\u00f8kt tiltak f\u00f8rer ikke til omdisponering av dyrket eller dyrkbar jord. Det er ikke noen landbruksinteresser som anses \u00e5 bli vesentlig negativt p\u00e5virket av tiltaket. Bymilj\u00f8etatens anbefaling Tiltaket er i strid med bestemmelser i kommuneplanens arealdel, jf. \u00a7\u00a7 6 og 31. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for betongdekke, men bemerker samtidig viktigheten av at tiltaket m\u00e5 sees i sammenheng med oms\u00f8kte tiltak p\u00e5 naboeiendommen (108/48). Vi vil ikke frar\u00e5 at det blir gitt dispensasjon til ombygging av naust med forbehold om at bruk ikke endres. \u00ab Saksnummer BYGG-2023/15435 Side 5 av 12 Statsforvalteren har gitt uttalelse datert 11.10.2023: \u00ab Bergen kommune \u2013 Ytrebygda bydel \u2013 uttalelse til s\u00f8knad om dispensasjon for tiltak i strandsonen p\u00e5 gbnr. 108/66 - riving og nybygg av naust m m Vi viser til brev fra Bergen kommune datert 25.09.2023 hvor det bes om uttalelse til s\u00f8knad om dispensasjon for endring av naust og ny betongsslipp i strandsonen ved Raunefjorden. Det fremg\u00e5r av saken fra kommunen at tiltakene krever dispensasjon fra kommuneplanens bestemmelser \u00a7 6.3 avstand til sj\u00f8 og \u00a7 31 LNF-form\u00e5l. Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag): \u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det.\u00bb I denne saken s\u00f8kes det om ombygging av naust med \u00f8kt h\u00f8yde og st\u00f8ping av betongslipp i front. Omr\u00e5det er avsatt til LNF i ny kommuneplan med strandsone med intakte svaberg. Tiltakene vil inneb\u00e6re irreversible inngrep i strandsonen og \u00f8kt utbygging i strandsonen. Tiltakene vil kunne virke privatiserende og dermed virke avvisende p\u00e5 allmennhetens ferdsel langs sj\u00f8en i omr\u00e5det. Strandsonen ved Raunefjorden er \u00e5pen og eksponert mot fjorden. Nye byggetiltak i strandsonen vil derfor v\u00e6re s\u00e6rlig synlig i fjordlandskapet. Strandsonen er under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har relativt stor verdi for friluftsliv. Tiltakene bidrar til nedbygging og privatisering av strandsonen og vil slik vi vurderer det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 108, bnr. 66 i Ytrebygda bydel. Saksnummer BYGG-2023/15435 Side 6 av 12 Vi er s\u00e6rlig kritiske til endring av og \u00f8king av h\u00f8yden p\u00e5 naustet. Det skyldes at en skal sikre at uthus som dette fortsatt skal nyttes som naust. Det har vist seg utfordrende ogs\u00e5 i Bergen. Vi vektlegger derfor ikke om det skulle v\u00e6re ulik h\u00f8yde p\u00e5 naustene. Dersom det likevel blir gitt dispensasjon, ber vil kommunen sende vedtaket til Statsforvalteren for klagevurdering.\u00ab S\u00f8knaden er sendt Fylkeskommunen for uttalelse, det er ikke mottatt noen tilbakemelding. 2.6. Dispensasjon Tiltaket kommer i strid med kommuneplanens arealdel \u00a7 3.1 plankrav, \u00a7 6.1.1 byggegrense langs sj\u00f8, \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 32.2 bruk og vern av sj\u00f8, vassdrag. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Det rettslige utgangspunktet er at det ikke skal v\u00e6re kurant sak \u00e5 f\u00e5 dispensasjon. N\u00e5r det s\u00f8kes om dispensasjon fra bestemmelser fastsatt i eller i medhold av plan- og bygningsloven, er utgangspunktet at tiltaket er forbudt. I henhold til plan- og bygningsloven \u00a7 19-2 f\u00f8rste ledd, kan kommunen gi dispensasjon. Bestemmelsen gir bygningsmyndigheten anledning, men ingen plikt til \u00e5 gi dispensasjon. Bygningsmyndigheten har dermed mulighet til \u00e5 avsl\u00e5 en dispensasjonss\u00f8knad selv om vilk\u00e5rene i pbl. \u00a7 19-2 er oppfylt. Saksnummer BYGG-2023/15435 Side 7 av 12 Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene etter en samlet vurdering. Det kan ikke dispenseres fra saksbehandlingsregler. Det er ikke tilstrekkelig at det er frav\u00e6r av ulemper, det m\u00e5 rent faktisk vises til allmenne fordeler. Alts\u00e5 beror det rettslige grunnlaget for \u00e5 innvilge dispensasjon p\u00e5 en konkret vurdering av om vilk\u00e5rene i pbl. \u00a7 19-2 annet ledd er oppfylt. S\u00f8ker begrunner s\u00f8knad om dispensasjon med f\u00f8lgende: \u00ab Saksnummer BYGG-2023/15435 Side 8 av 12 \u00ab Oms\u00f8kt betongdekke og naust ligger ved sj\u00f8 i uregulert LNF-omr\u00e5de, og kommer i konflikt med kommuneplanens bestemmelser om arealdel \u00a7 3.1 plankrav, \u00a7 6.1.1 byggegrense langs sj\u00f8, \u00a7 31 Landbruks, natur- og friluftsomr\u00e5der (LNF-omr\u00e5der) og \u00a7 32.2 bruk og vern av sj\u00f8, vassdrag. Da dispensasjonsvurderingene for LNF, byggegrense langs sj\u00f8 og bruk og vern av sj\u00f8 og vassdrag har sammenfallende tematikk og utfall, er det utarbeidet en samlet begrunnelse i saken. V\u00e5r vurdering av dette tiltaket er sammenfallende med vurderinger tatt i sak 2023/14487 p\u00e5 naboeiendom gnr / bnr 108/48, det vises til avslag datert 25.10.2023. Tiltaket strider mot vedtatt arealbruk og byggeforbud. Tiltak i pressomr\u00e5der, og \u00f8kt privatisering av strandsonen, b\u00f8r belyses og avklares p\u00e5 et overordnet niv\u00e5. En reguleringsplan kan ta for seg et st\u00f8rre omr\u00e5de enn denne konkrete eiendommen og et st\u00f8rre omr\u00e5de enn en bygges\u00f8knad vil kunne ta for seg. En utstrakt bruk av dispensasjoner er med p\u00e5 \u00e5 undergrave kommuneplanen som planverkt\u00f8y. Vi mener at en dispensasjon fra bestemmelsen i vesentlig grad vil tilsidesette hensynet bak plankravet og form\u00e5lsbestemmelsen i loven. Oms\u00f8kt tiltak anlegges i et omr\u00e5de som skal holdes fri for ny bebyggelse. Strandsonen ved Raunefjorden er \u00e5pen og langstrakt, og ligger eksponert til mot fjorden. Omr\u00e5det langs sj\u00f8en er preget av lite bebyggelse, med intakte svaberg. Betongslipp og endret st\u00f8rrelse og fasade p\u00e5 naust vil etter v\u00e5r vurdering ha en klar p\u00e5virkning p\u00e5 landskapsbildet, og gir en negativ fjernvirkning fra sj\u00f8. Tiltaket vil gi en privatiserende effekt, og dermed virke avvisende p\u00e5 allmennhetens ferdsel langs sj\u00f8en i dette omr\u00e5det. Tiltaket bidrar til ytterligere nedbygging av strandsonen, noe byggeforbudet i og langs sj\u00f8 er ment \u00e5 forhindre. Hensynene bak bestemmelsene anses derfor \u00e5 bli vesentlig tilsidesatt. If\u00f8lge forarbeidene til dispensasjonsbestemmelsen i pbl. \u00a7 19-2 vil det normalt ikke v\u00e6re anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra fortsatt gj\u00f8r seg gjeldende med styrke. Etter v\u00e5r vurdering vil hensynene bak bestemmelsene i kommuneplanens arealdel og lovens form\u00e5lsbestemmelse bli vesentlig tilsidesatt som f\u00f8lge av oms\u00f8kt tiltak. Det f\u00f8rste vilk\u00e5ret er derfor etter v\u00e5rt syn ikke oppfylt. Ettersom det f\u00f8rste vilk\u00e5ret ikke anses oppfylt, er det i utgangspunktet ikke n\u00f8dvendig \u00e5 ta stilling til om de allmenne fordelene er klart st\u00f8rre enn ulempene. Imidlertid vil vi p\u00e5peke at fordelene det er vist til prim\u00e6rt er av privat karakter. Det er ikke vist til allmenne fordeler som Saksnummer BYGG-2023/15435 Side 9 av 12 klart overstiger ulempene ved nedbygging av strandsonen. P\u00e5 bakgrunn av vurderingen ovenfor anses ikke vilk\u00e5rene for dispensasjon \u00e5 v\u00e6re oppfylt, og s\u00f8knaden avsl\u00e5s, jf.pbl.\u00a7 19-2 annet ledd. 2.7. Dispensasjoner som ikke er behandlet: Tiltaket kommer i strid med plan- og bygningsloven \u00a7 29-4 med hensyn til avstand til nabogrense. Tiltaket i denne konkrete saken gjelder betongdekke og heving av tak/fasadeendringer p\u00e5 naust som er delvis plassert ut i sj\u00f8 i forbindelse med eksisterende b\u00e5tslipp. Vi kan ikke se at tiltaket f\u00e5r vesentlige negative konsekvenser med hensyn til brannvern, utsikt eller lys og luft mellom eiendommene. Vi stiller oss positive til dispensasjon fra pbl. \u00a7 29-4, men siden det er gitt avslag p\u00e5 annet grunnlag er det ikke hensiktsmessig \u00e5 innvilge denne. 3. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Per Magne Eide Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til CASECO AS V\u00e5gsgata 16A 4306 SANDNES Saksnummer BYGG-2023/15435 Side 10 av 12 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/15435 Side 11 av 12 Saksnummer BYGG-2023/15435 Side 12 av 12 "
}