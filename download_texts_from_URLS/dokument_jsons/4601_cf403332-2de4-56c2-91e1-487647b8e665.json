{
  "dokument_id": "cf403332-2de4-56c2-91e1-487647b8e665",
  "doc_type": "case_attachment",
  "kommune": 4601,
  "tittel": "Kulturminnedokumentasjon 20.12.2016",
  "url": "https://bergen.kommune.no/politikere-utvalg/api/fil/bk360/10169399/Kulturminnedokumentasjon-20-12-2016",
  "tekst": "KULTURMINNE- DOKUMENTASJON Gnr 39 bnr 8 m.fl., Steinsvikvegen Bergen kommune Opus Bergen AS 20.12.2016 DOKUMENTINFORMASJON Oppdragsgiver: Veksthuset EIendom AS Rapporttittel: Kulturminnedokumentasjon Utgave/dato: 02/ 20.12.2016 Oppdrag: P15010 Steinsvikvegen Type oppdrag: Kulturminnedokumentasjon Oppdragsleder: Heidi Havelin Tema Kulturminner Dokumenttype: Rapport Skrevet av: Ambj\u00f8rg Reinsnos Kvalitetskontroll: Kristel Bellerby Opus Bergen AS www.opus.no Innledning I forbindelse med reguleringsarbeid for Ytrebygda, gnr 39 bnr 8 m.fl., Steinsvikvegen, Bergen kommune, er det utarbeidet en kulturminnedokumentasjon for omr\u00e5det. Kulturminnedokumentasjonen er utf\u00f8rt av Opus Bergen AS, og er basert p\u00e5 informasjon fra Riksantikvarens fornminnedatabase Askeladden, Sefrak-registeret, bygdebok for Fana, informasjon fra grunneier, og befaring i omr\u00e5det. Oversiktskart. Planomr\u00e5det er markert med r\u00f8dt. 1 Planomr\u00e5det er ca. 27 daa stort og ligger ved Indre Steinsvik, ca. 11 km s\u00f8r/s\u00f8rvest for Bergen sentrum. Planomr\u00e5det ligger i et veletablert boligomr\u00e5de. N\u00e6rmest planomr\u00e5det ligger eneboliger og rekkehus/kjedehus, og i n\u00e6romr\u00e5det ligger leilighetsbygg. Innenfor planomr\u00e5det st\u00e5r i dag tre eneboliger med garasjer og boder. Planomr\u00e5det ligger p\u00e5 mellom ca. kote 20 og kote 35, og terrenget skr\u00e5ner nedover mot \u00f8st. Form\u00e5let med planforslaget er \u00e5 regulere til boligform\u00e5l, og etablere leiligheter, rekkehus og eneboliger. De to bygningene p\u00e5 g/bnr 39/8, en enebolig og en garasje/lagerskur er forutsatt revet, mens de andre eneboligene reguleres i tr\u00e5d med dagens situasjon. Planomr\u00e5dets utstrekning ved varsling av oppstart i april 2015. 2 Historie Planomr\u00e5det h\u00f8rer til g\u00e5rden Steinsvik. G\u00e5rden er trolig tatt opp fra S\u00f8vik, og etter st\u00f8rrelsen \u00e5 d\u00f8mme er Steinsvik trolig ryddet f\u00f8r vikingtid. Det opprinnelige tunet l\u00e5 ved viken nord for planomr\u00e5det, mens omr\u00e5det der planomr\u00e5det ligger var utmark. Kart fra 1858, Ltn. Christophersen. Nord\u00e5svatnet \u00f8verst, planomr\u00e5det omtrentlig avmerket med gr\u00f8nt punkt like nord for Steinsvikvatnet. Bruk nr 8 ble skilt ut som eget bruk i 1894. Bolighuset l\u00e5 opprinnelig like syd for det store l\u00f8nnetreet, like vest for driftsbygningen som fremdeles st\u00e5r p\u00e5 stedet. Bolighuset ble revet rundt 1948, da det var i sv\u00e6rt d\u00e5rlig stand. Fra tidlig i 1949 ble det startet opp gartneridrift p\u00e5 stedet. Driften foregikk f\u00f8rst i form av drift p\u00e5 friland og senere i drivhus. Det f\u00f8rste drivhuset stod klar i 1950, og omfattet p\u00e5 det meste 800 m2 hvor det ble dyrket potteplanter og avsk\u00e5ret (tulipaner/nelliker). Drivhusene sto p\u00e5 flaten \u00f8st for adkomstveien, utenfor dagens planomr\u00e5de. I dag har Fana Golfklubb etablert golfbane p\u00e5 bruket, i dalbunnen der gartneriet tidligere l\u00e5. Drivhusene ble revet i 2004. Golfbanen har tatt i bruk 22 m\u00e5l av brukets eiendom. P\u00e5 den nordre delen av eiendommen er g\u00e5r bybanetras\u00e9en til Flesland. Siden 1950-tallet begynte en storstilt boligutbygging i omr\u00e5det, i f\u00f8rste omgang eneboliger, og i senere tid ogs\u00e5 rekkehus og leilighetsbygg. Nytt bolighus ble oppf\u00f8rt p\u00e5 bruk nr 8 i 1954. 3 Flyfoto fra 1951 over og 2014 under. Planomr\u00e5det er omtrentlig markert med r\u00f8d sirkel. Bergenskart.no. 4 Flyfoto fra 1997 over og 2005 under som viser den tidligere plasseringen av drivhusene og etableringen av golfbanen (bergenskart.no). 5 Omtrentlig plassering av opprinnelig bolighus p\u00e5 g/bnr 39/8 39/333 Driftsbygning 39/8 Strekning med oppmurt veikant 39/18 De ulike g/bnr og strukturer som omtales i rapporten. Planomr\u00e5det er markert med r\u00f8d, heltrukken strek. 6 Golfbanen sett fra adkomstveien mot s\u00f8r. Garasje/skur p\u00e5 39/8 til h\u00f8yre i bildet. Kulturminner i n\u00e6romr\u00e5det Det er registrert en kokegroplokalitet fra bronsealder like nord for Flyplassvegen, ca. 700 meter s\u00f8rvest fra planomr\u00e5det (Askeladden id 99807). Denne lokaliteten er i dag fjernet. Ca. 600 meter nordvest for planomr\u00e5det ligger rester etter et lyskasterbatteri fra andre verdenskrig (Askeladden id 212697). Lokaliteten best\u00e5r av en lyskasterbr\u00f8nn og en betongplattform. Ca. 500 meter s\u00f8r\u00f8st fra planomr\u00e5det ligger Siljust\u00f8l, komponisthjemmet til Harald S\u00e6verud (Askeladden id 90621). Bolighuset fra 1939 og hageanlegget rundt er vedtaksfredet. Det er ikke Sefrak-registrerte byginger i n\u00e6romr\u00e5det. I den nord\u00f8stre plangrensen, i ytterkanten av golfbanen og p\u00e5 g/bnr 39/8, st\u00e5r en driftsbygning. Bygningen er synlig p\u00e5 ortofoto fra 1951, men oppf\u00f8rings\u00e5r er ukjent. Bygget har grunnmur i betong og takdekke av metallplater. Bygget har flere vinduer og en dobbel d\u00f8r/port i grunnplanet. Driftsbygningen var opprinnelig fj\u00f8s for kuer og stall med plass til hest, og med h\u00f8yloft i overetasjen. 7 Krigsminne Siljust\u00f8l Kokegroplokalitet Registrerte kulturminner i omr\u00e5det per oktober 2016. Planomr\u00e5det er omtrentlig markert med r\u00f8d sirkel. Askeladden.ra.no. Driftsbygningen utenfor planomr\u00e5det, p\u00e5 g/bnr 39/8. 8 Ortofoto fra 1951. Dagens veitras\u00e9er er markert med r\u00f8de streker. Bergenskart.no. Kulturminner i planomr\u00e5det Det er ikke kjent fredete kulturminner i planomr\u00e5det, verken fra f\u00f8r- eller etterreformatorisk tid. Det er heller ikke Sefrak-registrerte bygninger i planomr\u00e5det. Adkomstveien er en smal grusveg. Deler av tras\u00e9en er den samme som den vist i ortofoto fra 1951, mens deler er endret. Adkomstveien til bolighuset p\u00e5 39/8 ble trolig etablert da dette ble oppf\u00f8rt, p\u00e5 1950-tallet. Her er det t\u00f8rrmurt veikant en kort strekning p\u00e5 vestsiden av veien. Dagens veitras\u00e9 til g/bnr 39/18 ble etablert senere, p\u00e5 1980-tallet eller tidlig p\u00e5 1990-tallet. Vest for adkomstveien st\u00e5r et skur/garasje, uten kjent oppf\u00f8rings\u00e5r. 9 Garasje/skur p\u00e5 g/bnr 39/8 til venstre, adkomstveien til 39/8 p\u00e5 bildet til h\u00f8yre der vestre veikant (til venstre i bildet) er t\u00f8rrmuret. P\u00e5 g/bnr 39/8 st\u00e5r en enebolig oppf\u00f8rt rundt 1954. Bygget er tegnet av arkitekt MNAL Helge Gj\u00f8v\u00e5g i 1953, men bygget skiller seg noe fra tegningene. Boligen er i 2 etasjer med saltak, samt delvis kjeller. Tegningene viser en lav kjelleretasje, mens det oppf\u00f8rte bygget har en h\u00f8y kjelleretasje med inngangsd\u00f8r i \u00f8stre fasade. En terrasse/altan som er vist p\u00e5 byggets \u00f8stre fasade p\u00e5 tegningene er ikke oppf\u00f8rt. I stedet er det etablert en terrasse foran den s\u00f8ndre fasaden, se foto. Bygget er tidstypisk men ser ut til \u00e5 v\u00e6re i noe d\u00e5rlig stand. P\u00e5 vestsiden av huset er det oppf\u00f8rt en carport i senere tid. Tegning av bygget fra 1953, vestre fasade. Inngangsd\u00f8ren er fremdeles bevart. 10 Tegning av bygget fra 1953, \u00f8stre fasade. Terrassen til venstre p\u00e5 bildet er ikke bygget. Tegning av bygget fra 1953, nordre fasade. 11 Det tidligere tunet p\u00e5 39/8, ortofoto fra 1951 etter at det opprinnelige bolighuset p\u00e5 g\u00e5rdstunet er revet. Dagens veitras\u00e9er er markert med r\u00f8de linjer. Enebolig p\u00e5 g/bnr 39/8. S\u00f8ndre fasade. 12 Enebolig p\u00e5 g/bnr 39/8. Inngangsd\u00f8ren er autentisk. Carporten er oppf\u00f8rt p\u00e5 et senere tidspunkt. Enebolig p\u00e5 g/bnr 39/8. S\u00f8ndre og \u00f8stre fasade. Verandaen p\u00e5 tegningene er ikke etablert, mens det er etablert h\u00f8yere kjelleretasje med inngangsd\u00f8r i den \u00f8stre fasaden. 13 Enebolig p\u00e5 g/bnr 39/8. Nordre fasade til venstre, \u00f8stre fasade til h\u00f8yre. P\u00e5 g/bnr 39/18 st\u00e5r en enebolig som opprinnelig ble oppf\u00f8rt i 1933. Bygget hadde da fire etasjer, og saltak. Bygningen har f\u00e5tt p\u00e5bygg i senere tid; 3 etasjer p\u00e5 den vestre siden, med takopplett og altan over f\u00f8rste etasje. En gang mellom 2009 og 2013 ble det oppf\u00f8rt en st\u00f8rre terrasse p\u00e5 \u00f8st- og s\u00f8rsiden av bygget. Vinduene er byttet ut og det er lite igjen av det opprinnelige preget til bygningen. Garasjen og skuret som st\u00e5r tett p\u00e5 eneboligen er av nyere dato. P\u00e5 g/bnr 39/333 st\u00e5r en enebolig som er oppf\u00f8rt i 1987. Huset er i to etasjer, med saltak. Huset er tidstypisk og autentisk, og ser ut til \u00e5 v\u00e6re i god stand. 14 Enebolig p\u00e5 g/bnr 39/18. Enebolig p\u00e5 g/bnr 39/18. Enebolig p\u00e5 g/bnr 39/333. 15 Oppsummering Det er ikke kjent fredete eller verneverdige kulturminner innenfor planomr\u00e5det. Det er heller ikke kjent strukturer knyttet til g\u00e5rdsdrift, slik som steingjerder, bakkemurer eller lignende. Adkomstveien til eneboligen p\u00e5 g/bnr 39/8 har veikant i t\u00f8rrmur et kort stykke. Denne er trolig oppf\u00f8rt rundt samme tid som eneboligen. Eneboligene p\u00e5 g/bnr 39/8 og 39/333 er begge tidstypiske og autentiske, mens eneboligen p\u00e5 g/bnr 39/18 har endret uttrykk og fremst\u00e5r ikke som autentisk. Planforslaget regulerer en fortetting av boliger i planomr\u00e5det. Dette medf\u00f8rer at bygningene p\u00e5 39/8 innenfor planomr\u00e5det (en enebolig fra 1954 og en garasje/skur) rives. Veitras\u00e9en endres noe for \u00e5 bedre stigningsforholdene p\u00e5 veien, og strekningen med t\u00f8rrmurt veikant bevares da ikke. Eneboligene p\u00e5 39/333 og 39/18 bevares. 16 Kilder: Larsen, Jacob T. 2001: Fana bygdebok 4. Gards- og \u00e6ttesoge. Molvik Grafisk Hus AS. Informasjon og tegninger av bygg fra Bj\u00f8rn Smestad, grunneier og tidligere beboer p\u00e5 g/bnr 39/8. Nettsteder: askeladden.ra.no bergenskart.no 17 ADRESSE: PROSJEKTNUMMER STEINSVIKVEGEN Strandgaten 59 P15010 5004 Bergen ADRESSE: OPPDRAGSANSVARLIG Gnr 39 bnr 8 m.fl., EPOST: Heidi Havelin Steinsvikvegen, post@opus.no Ytrebygda MEDARBEIDERE Bergen kommune TELEFON: Ambj\u00f8rg Reinsnos 55 21 41 50 Kristel Bellerby PLANNR. 64600000 WEB: REGULERINGSPLAN www.opus.no OPPDRAGSGIVER Veksthuset Eiendom AS "
}