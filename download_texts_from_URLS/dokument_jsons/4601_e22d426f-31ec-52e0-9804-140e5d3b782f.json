{
  "dokument_id": "e22d426f-31ec-52e0-9804-140e5d3b782f",
  "doc_type": "case_attachment",
  "kommune": 4601,
  "tittel": "H\u00f8ring Bj\u00f8rnsonsgate 4,13.03.24, bestilling av grunnlagsdata",
  "url": "https://bergen.kommune.no/politikere-utvalg/api/fil/bk360/9855358/Horing-Bjornsonsgate-4-13-03-24-bestilling-av-grunnlagsdata",
  "tekst": "Innhenting av grunnlagsdokumenter til h\u00f8ring om Bj\u00f8rnsonsgate 4, den 13.mars 2024 Som ved tidligere h\u00f8ringer, \u00f8nsker utvalget \u00e5 f\u00e5 oversendt relevante dokumenter i forkant av h\u00f8ringen, slik at dette kan knyttes til innkallingen. Arbeidsutvalget ber om at f\u00f8lgende dokumenter oversendes Bystyrets kontor innen 01.03.24: 1.1 System for tildeling av bolig i Bj\u00f8rnsonsgate 4: Ut fra kommunens samordnings-, samarbeids- og bistandsplikt p\u00e5 det boligsosiale feltet, er god organisering og samarbeid en forutsetning for \u00e5 oppfylle kommunen sine plikter p\u00e5lagt i lov og/ eller forskrift. I forarbeidet til Lov om kommunenes ansvar p\u00e5 det boligsosiale feltet fra 01.07.23, viser Departementet til at den fragmenterte organiseringen stiller s\u00e6rlige krav til samordning av kommunens tjenester. God samhandling og koordinering p\u00e5 tvers av ulike sektorer er helt avgj\u00f8rende for \u00e5 kunne gi en tilfredsstillende og helhetlig bistand til vanskeligstilte p\u00e5 boligmarkedet. P\u00e5 hvilken m\u00e5te har Bergen kommune organisert s\u00f8knader om, prioritering og tildeling av boliger, oppf\u00f8lging i bolig og vedlikehold/ drift av boliger slik at dette er i tr\u00e5d med samordnings-, samarbeids- og bistandsplikten p\u00e5 tvers av tjenester og sektorer i lovens \u00a7\u00a7\u00a7 5-7? Hvilke systemer benytter Bergen kommune for \u00e5 fange opp og ha fullstendig oversikt over boligbehovet til enhver tid, for eksempel Kobo eller Boligsosial monitor? \u2022 Hvordan velges de som skal bo der? \u2022 Hvordan tildeles boligen: hva er metoden og hvordan fungerer det, beskrivelse av tildelingsm\u00f8te, hvor mange m\u00f8ter, involvering av den det gjelder og eventuelt p\u00e5r\u00f8rende? \u2022 Hvilke kriterier for \u00e5 flytte ut av adressen og eventuell plass i boligk\u00f8en? \u2022 Hvem kartlegger behovene og p\u00e5 hvilket grunnlag, hvilke andre tjenester er eventuelt involvert? 1.2 Beskrivelse av brukermedvirkning fra NAV til bolig p\u00e5 adressen er tildelt. P\u00e5 hvilken m\u00e5te er brukermedvirkning satt i system, fra henvendelse til bolig er tildelt, samt samarbeid med andre om tjenester inn i bolig? 1.3 Tjenestebeskrivelse / driftskonseptet som beskriver blant annet: \u2022 Organisering og driftsform; m\u00e5lgruppen, tilbud og tjenester til beboerne, bygget, boenhetene, beskrivelse av fellesareal for beboere og ansatte, personalbasen, drift og bruk av personalbasen, rom der kun ansatte har adgang, renhold, bemanning (hvor mange timer er sosialfaglig kompetanse tilstede vs Securitas) \u2022 Kvalifikasjon og arbeidsoppgaver, b\u00e5de for kommunalt ansatte og Securitas. \u2022 Vurdering av risiko knyttet til vold og trusler for beboere, ansatte og knyttet til andre institusjoner. \u2022 Rutiner for tilsyn av beboere og innl\u00e5sning. \u2022 HMS. \u2022 Oppf\u00f8lging av risikovurderinger. \u2022 Historikk av de forskjellige tjenestebeskrivelsene siden 2014, og hvem som bestemmer evt endringer. 1.4 Oversikt over antall d\u00f8dsfall p\u00e5 adressen siden kommunen \u00e5pnet botilbudet i april 2014, og hvilke risikovurderinger og tiltak er gjennomf\u00f8rt etter d\u00f8dsfall. Hvordan ivaretas ansatte og andre beboere ifm d\u00f8dsfall. 1.5 Tiltak som ble gjort siden hovedverneombud varslet stenging i februar 2023. 1.6 Samspill med helse- og sosiale tjenester, kartlegging og behandling av behovene til beboerne for hjelp b\u00e5de n\u00e5r det gjelder, psykiske, somatiske, og ruslidelser, hvor blir tjenestene gitt, hvem gir pleie og behandling p\u00e5 adressen P\u00e5 hvilken m\u00e5te er samarbeid p\u00e5 tvers av sektorer organisert, med hvilken fagkompetanse og hvilken metodikk blir brukt for \u00e5 kartlegge ressurser og behov, samt vurdering av hva som skal v\u00e6re supplerende behov for tjenester kommunen skal gi? Hvordan er erfaringene med oppf\u00f8lging fra Housing first evaluert og vurdert utvidet? Tverrfaglig vurderingsteam har v\u00e6rt et prosjekt i forvaltningsenheten for flere bydeler i Bergen. Prosjektet har utviklet og pr\u00f8vd ut en modell for kartlegging og vurdering av nye brukere som s\u00f8ker om kommunale helse- og omsorgstjenester. Hvilke erfaringer kan en hente herfra for denne m\u00e5lgruppen, i tillegg til Housing first modellen? 1.7 Lovligheten i endring til dagens bruk etter overtakelse fra Frelsesarmeen -komplett byggesak, samt oversikt over alle eposter sendt til Plan- og bygningsetaten som gjelder adressen. Hvem og hvordan ble det bestemt at Bj\u00f8rnsonsgate 4 skulle bli til varig botilbud, hvordan og hvem var med \u00e5 vurdere at 33 boenheter er forsvarlig, n\u00e5r og p\u00e5 hvilket grunnlag, hvilke risikovurderinger l\u00e5 til grunn. 1.8 Hvilken type leiekontrakt er knyttet til beboernes leieforhold, gjennomgang av utvisningspraksis, grunnlaget for bes\u00f8kforbud. Hvilket rom har kommunen for \u00e5 p\u00e5legge leieboere tilsyn/velferdssjekk? Hvem kommunen forholder seg til n\u00e5r det gjelder det juridiske? 1.9 Oversikt over alle grove (trusler, vold, overdose) avviksmeldinger fra 2021 til i dag Oversikt over Securitas sitt logg, og hva f\u00f8res i BKKvalitet av avvikene deres. Hva er kriteriene for hvilke avvik bli overf\u00f8rt fra Securitas, hvem har tilgang i kommunen og p\u00e5 hvilket grunnlag: \u2022 Hvordan er avvik h\u00e5ndtert i kommunen? \u2022 Vurderes ulik grad/kategori p\u00e5 det enkelte avvik? \u2022 Hvordan er avvik h\u00e5ndtert i Securitas? \u2022 Dokumentering av rutiner for h\u00e5ndtering av avvik og varslinger. \u2022 Hvor mange avvik er avsluttet? \u2022 Antall avvik meldt fra Securitas? \u2022 Antall avvik som omhandler overdose, vold, trusler. 1.10 Dokumentasjon om organisasjonsplan, m\u00e5lsetting, oppl\u00e6ringsplan og kompetanseutvikling p\u00e5 blant annet rusfeltet, samt stillingsbeskrivelse til de ansatte i Sosiale botjenester som jobber med adressen. 1.11 Lederkompetanse for ansatte per dagsdato i etaten (bakgrunn, utdanning, ansiennitet). 1.12 Resultater fra eventuelle brukerunders\u00f8kelser / bruker-til-bruker unders\u00f8kelse og p\u00e5r\u00f8rendeunders\u00f8kelser, innsyn i eventuelle foresp\u00f8rsler fra beboerne om m\u00f8te med etaten ang\u00e5ende boforholdene. P\u00e5 hvilken m\u00e5te er brukermedvirkning satt i system og f\u00f8lges opp slik at kravet i ny lov fra 01.07.23 er innfridd? 1.13 Arbeidstilsynets og Statsforvalterens tilsynsrapporter siden 2014 og hvordan de ble fulgt opp. 1.14 Beskrivelse av prosjektgruppens arbeid, og innhold i forbedringsarbeidet, hva er den \"struktur og plan for \u00e5 sikre kvalitet i drift av alle tilbudene i etat for sosiale tjenester\" ang\u00e5ende Bj\u00f8rnsonsgate 4 slik det fremg\u00e5r i svar p\u00e5 skriftlig sp\u00f8rsm\u00e5l 30.08.2023. https://www.bergen.kommune.no/politikere-utvalg/api/fil/bk360/8896088/Svar-Utvalg- forhelse-og-sosial-2019-2023-2023-08-30 "
}