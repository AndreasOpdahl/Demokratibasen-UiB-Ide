{
  "dokument_id": "8d9d5be0-0ab9-55e8-a096-ae1b74850e60",
  "doc_type": "case_attachment",
  "kommune": 4601,
  "tittel": "Uttalelse fra Statsforvalteren datert 17.07.2023",
  "url": "https://bergen.kommune.no/politikere-utvalg/api/fil/bk360/9631696/Uttalelse-fra-Statsforvalteren-datert-17-07-2023",
  "tekst": " V\u00e5r dato: V\u00e5r ref: 17.07.2023 2023/10482 Dykkar dato: Dykkar ref: 2023/12489 BERGEN KOMMUNE PLAN- OG BYGNINGSETATEN Saksbehandlar, innvalstelefon Postboks 7700 Torgeir Flo, 5557 2146 5020 BERGEN Bergen kommune \u2013 Ytrebygda bydel \u2013 uttalelse til s\u00f8knad om dispensasjon for tiltak i strandsonen p\u00e5 gbnr. 107/553 \u2013 Kviturspollen - naust - betongkai - utrigger - betongplate p\u00e5 terreng Vi viser til brev fra Bergen kommune datert 31.08.2022 hvor det bes om uttalelse til s\u00f8knad om dispensasjon for anleggelse av naust, oppgradering av kaianlegg, utrigger m m ved Kviturspollen. If\u00f8lge brevet fra kommunen krever tiltakene dispensasjon fra kommuneplanens bestemmelser \u00a7 3.1 og 27.7.6 om plankrav, \u00a7 27.7.6b om avstand mellom naust og \u00a7 29-4 om avstand til nabogrense. Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag): \u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det..\u00bb E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvaltaren.no/vl Sikker melding: 6863 Leikanger Statens hus, Kaigaten 9, Bergen www.statsforvaltaren.no/melding Fjellvegen 11, F\u00f8rde Org.nr. 974 760 665 Side: 2/2 I denne saken s\u00f8kes det om oppf\u00f8ring av naust og oppgradering av kaianlegg samt utrigger i strandsonen og sj\u00f8omr\u00e5det ved Kviturspollen. Tiltakene vil inneb\u00e6re nedbygging av strandsonen og legge beslag p\u00e5 n\u00e6re sj\u00f8omr\u00e5de. Tiltakene vil ogs\u00e5 legge til rette for ytterligere b\u00e5ttrafikk i pollen. Pollene ved Hjellestad/Milde har stor friluftslivverdi og verdifullt naturmangfold som er s\u00e6rlig s\u00e5rbart og m\u00e5 skjermes mot ytterligere aktivitet p\u00e5 og i pollene. Strandsonen og n\u00e6re sj\u00f8omr\u00e5de i pollene er under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har stor natur- og filuftsliv. Tiltakene bidrar til nedbygging og privatisering av strandsonen og vil slik vi ser det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 107, bnr. 553 Kviturspollen i Ytrebygda bydel. Dersom det likevel blir gitt dispensasjon, ber vil kommunen sende vedtaket til Statsforvalteren for klagevurdering. Med hilsen Arve Meidell Torgeir Flo fung. seksjonsleder saksbehandler Dokumentet er elektronisk godkjent "
}