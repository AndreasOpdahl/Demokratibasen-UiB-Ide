{
  "dokument_id": "737df70c-da04-5de9-b1d9-47effc4106ec",
  "doc_type": "case_attachment",
  "kommune": 4601,
  "tittel": "Fagnotat datert 10.10.2024",
  "url": "https://bergen.kommune.no/politikere-utvalg/api/fil/bk360/11327179/Fagnotat-datert-10-10-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/16897-2 (Arbeidssted) Saksbehandler: Herman Gr\u00f8m Dato: 10.10.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 159/53/0/0 Minde all\u00e9 35. Klage p\u00e5 avslag p\u00e5 permanent dispensasjon. Rekkef\u00f8lgekrav CMS Kluge Advokatfirma AS klager, p\u00e5 vegne av tiltakshaver Frydenb\u00f8 Hvem klager? Minde AS, i brev 10.10.2024. Behandlingen av s\u00f8knad om dispensasjon fra rekkef\u00f8lgekrav for tiltaket i Tiltaket plan 61140000 omr\u00e5deplan for Mindemyren \u00a7 3. Se ellers fagnotat 04.09.2024, dokument KLAGE-2024/15752-3. Byr\u00e5d for byutvikling innvilget den 19.09.2024 dispensasjon med en Vedtaket varighet p\u00e5 inntil 12 uker, og med bortfall n\u00e5r utbyggingsavtale trer i kraft. Det ble gitt avslag p\u00e5 s\u00f8knad om permanent dispensasjon. Planstatus Se punkt 1.3. Klagen gjelder vilk\u00e5rene for den innvilgede dispensasjonen, og ber om at Klagegrunner dispensasjonen gj\u00f8res permanent slik oms\u00f8kt. Behov for ytterligere saksbehandling ved Ingen ytterligere saksbehandling. eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad ble mottatt 26.04.2024 og gjaldt s\u00f8knad i ett trinn for bruksendring til forretning/salgslokaler, og s\u00f8knad om dispensasjon fra plankravet i \u00a7 2 og rekkef\u00f8lgekravet i \u00a7 3.1 i omr\u00e5dereguleringsplanen, byggegrenser og unntak for tekniske energikrav. S\u00f8knaden ble avsl\u00e5tt av plan- og bygningsetaten 22.08.2024. Vedtaket ble p\u00e5klaget, og behandlet av byr\u00e5d for byutvikling 19.09.2024. Byr\u00e5den fattet f\u00f8lgende vedtak: Plan- og bygningsetaten underrettet sakens parter om vedtaket 20.09.2024, og skrev ut det nye vedtaket i tillatelse datert 23.09.2024. Klager i saken, CMS Kluge Advokatfirma AS, p\u00e5 vegne av tiltakshaver Frydenb\u00f8 Minde AS, har klaget p\u00e5 vedtakets punkt 3 om dispensasjon for rekkef\u00f8lgekravet i \u00a7 3, i brev datert 10.10.2024. Se fagnotat datert 04.09.2024 for \u00f8vrige forhold i saken som ikke er omhandlet av klagen. Saksnummer KLAGE-2024/16897 Side 2 av 5 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Det er opplyst at det er unnlatt \u00e5 varsle gjenboere p\u00e5 gnr 159 bnr 52, fordi deres interesser ikke ber\u00f8res av tiltaket. Bymilj\u00f8etaten ved transformasjonsseksjonen har gitt uttale datert 25.06.2024 til s\u00f8knad om dispensasjon fra reguleringsplan 61140000 \u00a7 3.1 om krav til infrastruktur som m\u00e5 v\u00e6re sikret opparbeidet f\u00f8r det kan gis igangsettingstillatelse til nye tiltak. Det inntas fra uttalen: Ut fr\u00e5 \u00a7 3.2 i planf\u00f8resegnene er det aktuelt \u00e5 inng\u00e5 utbyggingsavtale for \u00e5 innfri det aktuelle rekkjef\u00f8lgjekravet. Til orientering har tiltakshavar tatt initiativ til \u00e5 framforhandle ei utbyggingsavtale som omfattar tiltaket dispensasjonss\u00f8knaden gjeld. F\u00f8resett at det vert inng\u00e5tt ei utbyggingsavtale som omfattar tiltaket s\u00f8knaden gjeld, har ikkje Transformasjonsseksjonen innvendingar mot at det vert gitt dispensasjon fr\u00e5 det nemnde rekkjef\u00f8lgjekravet i \u00a7 3.1. Statens Vegvesen har gitt uttale datert 25.06.2024 som statlig fagmyndighet med sektoransvar innenfor veitransport, herunder kompakte og b\u00e6rekraftige byer og tettsteder. Det frar\u00e5des videre \u00e5 gis dispensasjon fra rekkef\u00f8lgekravet, og vises til at transformasjonsomr\u00e5det er avhengig av at alle bidrar gjennom utbyggingsavtaler, og at det offentlige har bidratt med store summer til opparbeiding av bybane, sykkelstamvei med mer. Resterende deler skal opparbeides gjennom utbyggerbidrag gjennom rekkef\u00f8lgekravene. En dispensasjon i saken vil uthule prinsippet om at alle skal bidra. 1.3 Planstatus Eiendommen omfattes av omr\u00e5dereguleringsplan 6114000 \u00c5rstad. Del av gnr 159, 15 og 17 mfl., Mindemyren fra 2015 og vist i hovedsak som Sentrumsform\u00e5l S14. I tillegg ber\u00f8res eiendommen av detaljreguleringsplan 64860000 \u00c5rstad. Bybanen Bergen sentrum-Fyllingsdalen, delstrekning 2- Mindemyren fra 2017, og er regulert til bebyggelse og anlegg, offentlig fortau og offentlig sykkelvei. Eiendommen ber\u00f8res videre av detaljreguleringsplan 66070000 \u00c5rstad. FV 254 Minde All\u00e9- Fabrikkgaten (EG39), utvidelse av sykkelvei med fortau fra 2020 og er regulert til offentlig sykkelvei og fortau og vist i hensynssone bevaring kulturmilj\u00f8, offentlig torg og bestemmelsesomr\u00e5de #2 utforming. KPA2018 viser eiendommen i hovedsak som byfortettingssone, og delvis som sentrumskjerne S19, og innenfor hensynssonene gul sone luftkvalitet, veist\u00f8y gul sone og r\u00f8d sone, konsesjonsomr\u00e5de for fjernvarme, og historiske jernbanetras\u00e9er. Det p\u00e5g\u00e5r detaljregulering av eiendommen, S14 Mindemyren, planid 66350000. V\u00e5rt saksnummer er PLAN-2022/20545. Det ble avholdt offentlig ettersyn i november og desember 2023. Planforslaget slik det forel\u00e5 til offentlig ettersyn inneb\u00e6rer transformasjon av \u00f8stre del av planomr\u00e5det fra n\u00e6ring til bolig, og delvis transformasjon av vestre del til ny n\u00e6ring. Planomr\u00e5det dekker delfelt S14 p\u00e5 Mindemyren, mellom Fj\u00f8sangerveien og Kanalveien og bybanen, fra bybanestoppet p\u00e5 Mindemyren i s\u00f8r. Eiendommen i klagesaken Saksnummer KLAGE-2024/16897 Side 3 av 5 her ligger lengst s\u00f8rvest i planomr\u00e5det. I planforslaget foresl\u00e5s transformasjon av eksisterende bebyggelse fra n\u00e6ring til delvis ny n\u00e6ring. 2. Om klagen CMS Kluge Advokatfirma AS klager, p\u00e5 vegne av tiltakshaver Frydenb\u00f8 Minde AS, i brev datert 10.10.2024. Det klages p\u00e5 vilk\u00e5rene for den innvilgede dispensasjonen, og bes om at det gis permanent dispensasjon fra rekkef\u00f8lgekravet for tiltaket. Andre deler av vedtaket blir ikke p\u00e5klaget. Det vises til s\u00f8knad om dispensasjon, der det framg\u00e5r at vilk\u00e5rene for \u00e5 innvilge permanent dispensasjon er oppfylt. Det vises til at det p\u00e5g\u00e5r to parallelle klagesaker knyttet til rekkef\u00f8lgekrav p\u00e5 eiendommen, og vurderingene som er gjort i disse. Det vises til klagen i sin helhet. 3. Vurdering av klagen Fagetaten legger til grunn at klagen kun retter seg mot vedtakets del om dispensasjon fra rekkef\u00f8lgekravet i \u00a7 3, n\u00e6rmere bestemt punkt 3 i byr\u00e5dens vedtak. Vi forst\u00e5r at \u00f8vrige deler av tillatelsen ikke er p\u00e5klaget. Byr\u00e5den har vurdert at vilk\u00e5rene for \u00e5 gi permanent dispensasjon fra kravet slik oms\u00f8kt ikke er oppfylt. Det er likevel vurdert at vilk\u00e5rene for en dispensasjon med begrenset varighet er oppfylt. Av begrunnelsen framg\u00e5r det: I s\u00f8knad om dispensasjon datert 26.04.2024 er det presisert at det s\u00f8kes om permanent dispensasjon. Denne holdningen har ogs\u00e5 blitt framholdt gjennom klageomgangen, og opprettholdes i klage p\u00e5 byr\u00e5dens vedtak. Fagetaten viser til plan- og bygningsloven kapittel 19, der det framg\u00e5r at dispensasjon krever grunngitt s\u00f8knad. F\u00f8r vedtak treffes skal naboer varsles p\u00e5 den m\u00e5ten som nevnt i \u00a7 21-3. Etter pbl. \u00a7 19-2 kan kommunen gi varig eller midlertidig dispensasjon fra bestemmelser Saksnummer KLAGE-2024/16897 Side 4 av 5 fastsatt i eller i medhold av loven. Loven skiller mellom dispensasjoners varighet, men gir eksplisitt hjemmel til \u00e5 gi dispensasjon varig eller midlertidig. Etter \u00a7 19-2 andre setning kan det settes vilk\u00e5r for dispensasjonen. Det m\u00e5 generelt v\u00e6re anledning til \u00e5 sette vilk\u00e5r om varigheten for dispensasjon innenfor hjemmelen i \u00a7 19-2, forutsatt at vilk\u00e5ret ligger innenfor rammen av plan- og bygningslovens form\u00e5l, innenfor form\u00e5let med bestemmelsen det dispenseres fra, at vilk\u00e5ret har tilstrekkelig saklig sammenheng med tillatelsen og ikke er urimelig tyngende for mottakeren. Denne adgangen forutsetter at de rettslige vilk\u00e5rene for \u00e5 kunne gi dispensasjon er oppfylt, slik at innvilgelse av dispensasjonen beror p\u00e5 kommunens skj\u00f8nnsut\u00f8velse. I denne saken har byr\u00e5den vurdert at vilk\u00e5rene for \u00e5 gi dispensasjon er oppfylt, men at denne bare kan gis dersom varigheten er begrenset. I dette tilfellet hadde alts\u00e5 kommunen anledning til \u00e5 avsl\u00e5 s\u00f8knaden, men har fra en mer-til-det-mindre-argumentasjon kommet til at det kan gis dispensasjon midlertidig. Fagetaten er kjent med at det har p\u00e5g\u00e5tt forhandlinger om utbyggingsavtale som vil oppfylle rekkef\u00f8lgekravet for tiltaket. Det er videre satt som vilk\u00e5r til dispensasjonen at denne bortfaller n\u00e5r slik utbyggingsavtale er inng\u00e5tt, ettersom rekkef\u00f8lgekravet i \u00a7 3 da vil v\u00e6re oppfylt. I sak BYGG-2024/11633 p\u00e5 samme eiendom er det s\u00f8kt om bruksendring til kaf\u00e9 og bakeri for Godt Br\u00f8d. Plan- og bygningsetaten avslo s\u00f8knaden om dispensasjon fra rekkef\u00f8lgekravet 20.06.2024. Vedtaket ble p\u00e5klaget, men er for tiden ikke avgjort. Det opplyses i klagen om at klagen kan bli supplert med spesifikke klagegrunner p\u00e5 et senere tidspunkt. Klager har opplyst til oss at sakene b\u00f8r ses i sammenheng, og at supplerende klagegrunner i foreliggende sak vil bero p\u00e5 den politiske behandlingen av klage p\u00e5 dispensasjonen i saken til Godt Br\u00f8d. Vi viser ellers til sakens dokumenter, og saksutredningen slik den framg\u00e5r av fagnotat datert 04.09.2024. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 10.10.2024 5. Midlertidig tillatelse datert 23.09.2024 6. Byr\u00e5dens vedtak datert 19.09.2024 7. Fagnotat datert 04.09.2024 8. Uttale bymilj\u00f8etaten ved transformasjonsseksjonen datert 25.06.2024 9. Uttale Statens vegvesen datert 25.06.2024 10. S\u00f8knad om dispensasjon fra rekkef\u00f8lgekrav Saksnummer KLAGE-2024/16897 Side 5 av 5 "
}