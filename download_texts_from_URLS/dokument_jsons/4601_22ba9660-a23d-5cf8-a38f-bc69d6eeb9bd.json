{
  "dokument_id": "22ba9660-a23d-5cf8-a38f-bc69d6eeb9bd",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 48 fra Even S\u00f8rland (A) om manglende innbytterbenk p\u00e5 Fyllingsdalen stadion - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/10747306/Svar-pa-skriftlig-sporsmal-nr-48-fra-Even-Sorland-A-om-manglende-innbytterbenk-pa-Fyllingsdalen-stadion-Utvalg-for-barnehage-skole-og-idrett",
  "tekst": " BNKI - stab - Seksjon for politiske saker Til Intern korrespondanse Bystyrets kontor v/Tina Omdahl Hayes V\u00e5r referanse: 2024/105928-3 Saksbehandler: Bjarne \u00d8rnulfson Aagaard Fra Dato: 2. juli 2024 BNKI - stab - Seksjon for politiske saker Svar p\u00e5 skriftlig sp\u00f8rsm\u00e5l nr. 48 fra Even S\u00f8rland (A) om manglende innbytterbenk p\u00e5 Fyllingsdalen stadion - Utvalg for barnehage, skole og idrett Representanten Even S\u00f8rland (A) har 26.06.2024 sendt inn f\u00f8lgende skriftlige sp\u00f8rsm\u00e5l: Mange etterlyser den manglende innbytterbenken p\u00e5 Fyllingsdalen stadion. Sp\u00f8rsm\u00e5l: Vil byr\u00e5den s\u00f8rge for at innbytterbenken kommer p\u00e5 plass? N\u00e5r vil dette eventuelt skje? Svar fra byr\u00e5den: Fyllingsdalen stadion har ikke innbytterbenker, i likhet med mange andre kommunale fotballbaner. I den senere tid er det anskaffet innbytterbokser til nye baner og baner som er blitt restaurert, men det har ikke v\u00e6rt satt av midler til en systematisk anskaffelse av innbytterbokser til baner der innbytterbokser ikke finnes fra f\u00f8r. Prisen for to innbytterbokser p\u00e5 hjul er ca. 130.000 kr. eks. mva. For kunstgressbanen p\u00e5 Fyllingsdalen stadion ville en slik l\u00f8sning v\u00e6re mest aktuell, ettersom det ligger en friidrettsbane p\u00e5 utsiden av fotballbanen. Det m\u00e5tte eventuelt avklares hvor innbytterboksene skulle st\u00e5 n\u00e5r det ikke spilles fotballkamper, fordi Fyllingen friidrett tar i bruk hele friidrettsanlegget n\u00e5r de trener med sine ut\u00f8vere. Etat for idrett har ikke budsjettmidler til en slik anskaffelse. Vurderingen av om det skal prioriteres midler til et slikt tiltak, vil inng\u00e5 i arbeidet med handlings- og \u00f8konomiplanen. Reidar Digranes \u2013 byr\u00e5d for n\u00e6ring, kultur og idrett Dokumentet er godkjent elektronisk. "
}