{
  "dokument_id": "5f8ae0af-3469-5bd4-b867-b4a3118f940f",
  "doc_type": "case_presentation",
  "kommune": 4601,
  "tittel": "Arna. Gnr. 284, Bnr. 363 m. fl., Garnes renseanlegg, Reguleringsplan",
  "url": "https://bergen.kommune.no/politikere-utvalg/api/fil/bk360/10314892/Framstilling-Arna-Gnr-284-Bnr-363-m-fl-Garnes-renseanlegg-Reguleringsplan",
  "tekst": " R\u00e5det for byforming og arkitektur (RBA) 25-24 Saksframstilling V\u00e5r referanse: 2022/56749-137 Saksbehandler: \u00c5ge Vallestad Arna. Gnr. 284, Bnr. 363 m. fl., Garnes renseanlegg, Reguleringsplan Hva saken gjelder: Saken gjelder justert forslag til reguleringsplan nr. 70340000 Arna. Gnr. 284, Bnr. 363 m. fl., Garnes renseanlegg som legges ut til begrenset h\u00f8ring. Bakgrunn: Tidligere planforslag ble utlagt til offentlig ettersyn 05.11.2022 med h\u00f8ringsfrist 20.12.2022. I fagnotat av 27.10.2022 stilte fagetaten seg bak forslaget om \u00e5 etablere nytt renseanlegg under forutsetninger av at det ble tilpasset omgivelsene, men kunne ikke stille seg bak forslaget om \u00e5 anlegge ny vei. Det ble anbefalt at dagens vei blir opprettholdt og utbedret, eventuelt ved hjelp av inngrep i kulvert under Gamle Vossabanen som ble vernet i 2016. Justeringens innhold: P\u00e5 bakgrunn av tilbakemeldinger i h\u00f8ringsrunden, og avklaringer i ettertid, er tidligere foresl\u00e5tt veil\u00f8sning foresl\u00e5tt forskj\u00f8vet noe mot S\u00f8rfjorden. Forslaget er \u00e5 anse som et tiltak for \u00e5 ivareta mer av landbruksjorden og f\u00e5 en bedre terrengtilpasning. Det er ikke foresl\u00e5tt endringer for selve renseanlegget. Endringene har medf\u00f8rt behov for \u00e5 gjennomf\u00f8re en ny h\u00f8ring av det reviderte planforslaget. Etter fagetatens vurdering kan en ny h\u00f8ring begrenses til ber\u00f8rte parter og m\u00e5 ikke gjennomf\u00f8res som ordin\u00e6rt offentlig ettersyn. Partene bes begrense en eventuell uttalelse/merknad til den konkrete endringen, da tidligere innkomne uttalelser og merknader fremdeles vil f\u00f8lge saken til politisk behandling. R\u00e5det for byforming og arkitektur (RBA) behandlet saken om utlegging av det opprinnelige planforslaget i m\u00f8tet 05.12.2022 sak 16/22 og fattet f\u00f8lgende vedtak: Det nye renseanlegget p\u00e5 Granes er et samfunnsnyttig tiltak, som vil ivareta bydelens infrastrukturbehov i lang tid fremover. Tiltaket er planlagt lagt inn mot terrenget i bakkant av en utsprengt flate for \u00e5 unng\u00e5 at det skal ruve for mye mot vest. Som illustrert, vil terrenginngrepet for etablering av bygningsmassen medf\u00f8re et masseuttak p\u00e5 30.000m3, og sammen med den viste oppgradering av veisystemet vil det totalt medf\u00f8re et behov for bortkj\u00f8ring av nesten 40.000m3 stein. R\u00e5det st\u00f8tter derfor fagetatens anbefaling om \u00e5 ikke bygge den nye veien p\u00e5 grunn av dens betydelige Co2- avtrykk, og heller bruke mindre kj\u00f8ret\u00f8y for \u00e5 slippe \u00e5 bygge den nye veien. R\u00e5det st\u00f8tter videre fagetatens innstilling om \u00e5 oppfordre forslagsstiller til \u00e5 vurdere om det er mulig \u00e5 bruke en vanlig lastebil og/eller helikopter i bygge- og anleggsfasen, og i driftsfasen kombinere bruken av en mindre og en st\u00f8rre slamsugingsbil p\u00e5 t\u00f8mmingstidspunkt. 1 RBA bemerker at det b\u00f8r arbeides med terrenget og bygget p\u00e5 en mer integrert m\u00e5te, for \u00e5 dempe bygget bedre mot omgivelsene. Et mulig tiltak kan v\u00e6re \u00e5 etablere vegetasjon p\u00e5 fremsiden av flaten mot sj\u00f8en, slik at fjernvirkning dempes. RBA stiller sp\u00f8rsm\u00e5l om det bygningsmassen kunne lagt lenger inne og nede i fjellet. Man m\u00e5 finne en god balanse mellom masseuttak og terrengtilpasning for planforslaget. R\u00e5det kan anbefale reguleringsplanen, men det tilr\u00e5des at det gj\u00f8res endringer i planforslagets volumsammensetning som sammen med etablering av vegetasjon mot \u00f8st kan minske byggets fjernvirkning, og redusere dets p\u00e5virkning p\u00e5 n\u00e6re omgivelser. Konklusjon: Det bes om en eventuell uttalelse/merknad til den konkrete endringen i form av foresl\u00e5tt veil\u00f8sning som er forskj\u00f8vet noe mot S\u00f8rfjorden. Det vises ogs\u00e5 til Arkitekturstrategiens prinsipp 03 Samspill mellom by og natur, der det oppfordres til at nye bygg, byrom og veier b\u00f8r plasseres i tett kontakt med eksisterende terreng terrenget. Forslag til vedtak: Legges frem i m\u00f8te. Dato: 8. mai 2024 \u00c5ge Vallestad - utvalgssekret\u00e6r 2 "
}