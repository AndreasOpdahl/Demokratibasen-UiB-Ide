{
  "dokument_id": "bca61131-e52e-5b0b-9229-5c1e1fe5b748",
  "doc_type": "case_attachment",
  "kommune": 4601,
  "tittel": "_ KLAGE-2023_14269-13 Stadfesting gnr 158 bnr 30 klagesak 1123680_1_1",
  "url": "https://bergen.kommune.no/politikere-utvalg/api/fil/bk360/9862263/-KLAGE-2023-14269-13-Stadfesting-gnr-158-bnr-30-klagesak-1123680-1-1",
  "tekst": " V\u00e5r dato: V\u00e5r ref: 05.01.2024 2023/17539 Deres dato: Deres ref: EN TIL EN ARKITEKTER AS Saksbehandler, innvalgstelefon Vaskerelven 8 David Larsen, 55 57 20 16 5014 BERGEN Bergen kommune \u2013 gnr. 158 bnr. 30, Solheimsgaten 23A. Dispensasjon til vareleveringslomme Vi viser til klage datert 27. juni 2023 og oversendelse av klagesak fra Bergen kommune i brev datert 20. november 2023. Vedtak: Klagen tas ikke til f\u00f8lge. Vi stadfester Bergen kommunes vedtak datert 7. juni 2023, ref. BYGG- 2023/12226-7, om avslag p\u00e5 s\u00f8knad om dispensasjon. Sakens bakgrunn Vi forutsetter at partene kjenner sakens bakgrunn og gir derfor kun et kortfattet sammendrag. En til En Arkitekter AS v/Vibeke Holm s\u00f8kte 31. mars 2023 p\u00e5 vegne av Solheimsgaten 23 AS om dispensasjon for etablering av ny vareleveringslomme og samtidig beholde dagens linjef\u00f8ring ut mot Vikens gate. S\u00f8knaden ble avsl\u00e5tt i vedtak datert 7. juni 2023. Holm p\u00e5klaget vedtaket p\u00e5 vegne av Solheimsgaten 23 AS i brev datert 27. juni 2023. Klagen ble behandlet av kommunens politiske utvalg for milj\u00f8 og byutvikling som sak 44/23 i m\u00f8te 9. november 2023. Utvalget tok ikke klagen til f\u00f8lge, og klagesaken ble derfor sendt til oss for endelig avgj\u00f8relse. Regelverk Forvaltningsloven gjelder for Statsforvalterens behandling av klagesaken, se plan- og bygningsloven (pbl.) \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, se forvaltningsloven (fvl.) \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, se fvl. \u00a7 34 fjerde avsnitt. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/3 Kommuneplanens arealdel er bindende for utvidelse av eksisterende tiltak og nye tiltak, se pbl. \u00a7 11-6. Tiltak som er i strid med plan skal dermed avsl\u00e5s med mindre det s\u00f8kes og innvilges dispensasjon, se pbl. \u00a7 1-6 andre avsnitt. Dispensasjon Det kan s\u00f8kes dispensasjon fra bestemmelser i lov og plan etter pbl. \u00a7 19-2 f\u00f8rste avsnitt: \u00abKommunen kan gi varig eller midlertidig dispensasjon fra bestemmelser fastsatt i eller i medhold av denne lov. Det kan settes vilk\u00e5r for dispensasjonen.\u00bb I \u00a7 19-2 andre avsnitt er hovedvilk\u00e5rene for dispensasjon: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Bestemmelsen oppstiller to vilk\u00e5r som begge m\u00e5 v\u00e6re oppfylt for at dispensasjon kan innvilges, se vesentlighets- og fordel-/ulempevilk\u00e5ret. F\u00f8rst n\u00e5r begge disse vilk\u00e5rene er oppfylt, er det relevant \u00e5 gj\u00f8re en skj\u00f8nnsmessig vurdering av om dispensasjon b\u00f8r innvilges, se ordlyden \u00abkan\u00bb. Plansituasjon Eiendommen omfattes av reguleringsplanen \u00ab\u00c5rstad, gnr. 158 bnr. 30 mfl., Solheimsgaten 23\u00bb, vedtatt 21. juni 2017 med planidentitet 6430000. Det oms\u00f8kte arealet er i planen regulert til fortau, se omr\u00e5det avmerket med \u00abo_SF5\u00bb i plankartet. I planens bestemmelser \u00a7 6.1.1 st\u00e5r det: \u00abKj\u00f8reveg skal opparbeides som vist p\u00e5 plankart. Det kan gj\u00f8res mindre avvik fra plankart i samr\u00e5d med aktuell veimyndighet.\u00bb Videre st\u00e5r det i \u00a7 6.2.1: \u00abFortau skal opparbeides som vist p\u00e5 plankart. Det kan gj\u00f8res mindre avvik i forbindelse med opparbeidelse av vegareal.\u00bb Statsforvalterens vurdering Saken gjelder klage p\u00e5 kommunens vedtak om avslag p\u00e5 s\u00f8knad om dispensasjon til etablering av ny vareleveringslomme og samtidig beholde dagens linjef\u00f8ring ut mot Vikens gate. Sp\u00f8rsm\u00e5let er om oms\u00f8kt dispensasjon vesentlig tilsidesetter hensynene bak reguleringen av omr\u00e5det til fortau, se plankartet med tilh\u00f8rende bestemmelser i \u00a7\u00a7 6.1.1 og 6.2.1. Hensynet bak planl\u00f8sningen i omr\u00e5det dreier seg om \u00e5 ivareta hensynet til trafikksikkerhet og sikkerhet for myke trafikanter, se beskrivelsen av planens intensjon i planbestemmelsene og henvisningen der til planbeskrivelsen. Av planbeskrivelsen punkt 6.2 og 6.10 g\u00e5r det frem at deler av Vikens gate og Solheimsgaten er tatt med i planavgrensningen for \u00e5 gi mulighet for \u00e5 planlegge trafikksikker tilkomst og ferdselsforbindelser i n\u00e6romr\u00e5det. I planprosessen har det v\u00e6rt s\u00e6rlig fokus p\u00e5 trafikksituasjonen i omr\u00e5det, se planbeskrivelsen punkt 10. Etter v\u00e5rt syn hviler planl\u00f8sningen i omr\u00e5det dermed tungt p\u00e5 hensynet til sikkerheten for harde og myke trafikanter. Side: 3/3 Bestemmelsene i planen \u00a7\u00a7 6.1.1 og 6.2.1 gir et visst handlingsrom ved opparbeidelsen av kj\u00f8revei og fortau, likevel slik at opparbeidelsen m\u00e5 v\u00e6re i samr\u00e5d med aktuell veimyndighet, alts\u00e5 Bymilj\u00f8etaten. I denne saken har Bymilj\u00f8etaten uttalt seg negativt til \u00e5 innvilge s\u00f8knaden om dispensasjon. I uttalelsen er det vist til at hensynet til myke trafikanter ikke vil bli ivaretatt i like stor grad ved dispensasjon som ved den regulerte l\u00f8sningen. Etter v\u00e5r oppfatning skjerpes terskelen for \u00e5 innvilge dispensasjon n\u00e5r handlingsrommet i bestemmelsene av denne grunn er utelukket. Vi legger etter dette til grunn at sikkerheten for myke trafikanter vil bli tilsidesatt ved dispensasjon. Videre viser vi til at den oms\u00f8kte vareleveringslommen vil ber\u00f8re eksisterende plankrysning (fotgjengerfelt), uten at det fra s\u00f8kers side er vist til noen alternativ l\u00f8sning for plankrysning. Eksisterende plankrysning vil alts\u00e5 komme i konflikt med inn- og utkj\u00f8ringsarealet fra vareleveringslommen. Samlet sett mener vi at dispensasjon vil gi en uhensiktsmessig trafikkl\u00f8sning sammenlignet med regulert l\u00f8sning, spesielt for myke trafikanter. V\u00e5r konklusjon er at oms\u00f8kt dispensasjon vesentlig tilsidesetter hensynene bak reguleringen av omr\u00e5det til fortau. Dispensasjon kan dermed ikke innvilges, og s\u00f8knaden m\u00e5 avsl\u00e5s. Avslutning Vi har vurdert alle klagegrunnene, men kommet til at ingen kan f\u00f8re frem. V\u00e5rt vedtak p\u00e5 side 1 er endelig og kan ikke p\u00e5klages videre, se pbl. \u00a7 28 tredje avsnitt. Med hilsen Anne-Kjersti Sande David Larsen fagdirekt\u00f8r seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN SOLHEIMSGATEN 23 AS Solheimsgaten 23C 5054 BERGEN "
}