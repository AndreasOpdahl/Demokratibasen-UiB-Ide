{
  "dokument_id": "828c289d-77b5-5c46-8a41-134106ea9133",
  "doc_type": "case_attachment",
  "kommune": 4601,
  "tittel": "P\u00e5legg om retting og ilegging av tvangsmulkt",
  "url": "https://bergen.kommune.no/politikere-utvalg/api/fil/bk360/10051510/Palegg-om-retting-og-ilegging-av-tvangsmulkt",
  "tekst": " Plan- og bygningsetaten Til hovedmottakere V\u00e5r referanse: ULOV-2022/26985-11 Saksbehandler: Marie Hesjedal Dato: 24.11.2023 Eiendom : Gnr 216 Bnr 1169 Tiltakets adresse : Ingen adresse P\u00e5legg om retting og ilegging av tvangsmulkt Vi viser til varsel om p\u00e5legg om retting og ilegging av tvangsmulkt 19.09.23 og tilbakemelding fra Advokatfirmaet Landsvik & Larsen AS p\u00e5 deres vegne datert 16.10.23. VEDTAK 1. Retting Vi p\u00e5legger dere at: \u2022 Trapp og natursteinsmur skal fjernes \u2022 Opparbeidet uteoppholdsareal foran bolig reduseres til 75kvm, i henhold til figur 1 o \u00d8vrig areal foran boligen tilbakef\u00f8res til naturlig terreng, skr\u00e5nende naturlig mot sj\u00f8en iht. figur 6 og 8 \u2022 Treplatting p\u00e5 land skal fjernes Fristen for retting settes til 18.02.24. 2. Tvangsmulkt \u2022 L\u00f8pende dagmulkt p\u00e5 kr 1200,- fra og med 19.02.24 dersom murer og trapp ikke er fjernet innen fristen. \u2022 L\u00f8pende dagmulkt p\u00e5 kr 1500,- fra og med 19.02.24 dersom uteoppholdsarealet foran boligen ikke er redusert til 75 kvm og \u00f8vrig areal tilbakef\u00f8rt til naturlig terreng \u2022 L\u00f8pende dagmulkt p\u00e5 kr 1200,- fra og med 19.02.24 dersom treplattingen langs land ikke er fjernet innen fristen. Forhold i strid med plan- og bygningsloven Dere eier eiendommen og er derfor ansvarlig for at reglene i plan- og bygningsloven (pbl.) f\u00f8lges. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN I v\u00e5rt arkiv viser situasjonskart lagt ved s\u00f8knad om enebolig fra 2017 at eiendommen er godkjent med et uteoppholdsareal p\u00e5 75 kvm foran boligen, og at rammetillatelsen for oppf\u00f8ringen av boligen den 28. juni 2017 i sak 20172560 inkluderer \u00abterrengmessige bearbeidinger som f\u00f8lge av tiltaket\u00bb og \u00abmindre forst\u00f8tningsmurer i naturstein for tilpassing av terreng, ikke s\u00f8knadspliktig\u00bb. Figur 1: Situasjonskart vedlagt s\u00f8knad i sak 20172560, som viser at det skal etableres et 75 kvm stort uteoppholdsareal p\u00e5 fremsiden av huset i retning sj\u00f8en Ved befaringen 27.06.23 ble det konstatert at det er fylt ut, planert og opparbeidet et uteoppholdsreal p\u00e5 ca. 270 kvm foran boligen, anlagt med plen og steinlagte gangveier. Det er ogs\u00e5 oppf\u00f8rt en forst\u00f8tningsmur i naturstein og en steintrapp som g\u00e5r fra uteoppholdsarealet ned til sj\u00f8en. Mellom trappen og plenen er det en natursteinsmur og et blomsterbed. Det ble ogs\u00e5 konstatert at det er satt opp en ca. 12 m lang og ca. 1 m bred treplatting langs land nordover fra kaien p\u00e5 fellestomt gnr. 216 bnr. 1169. Figur 2: Skr\u00e5foto som viser uteoppholdsareal (r\u00f8dt omriss), natursteinsmur (r\u00f8d pil), steintrapp (oransje pil) og treplatting (gul pil) Saksnummer ULOV-2022/26985 Side 2 av 11 Figur 3: Natursteinsmur og trapper ned til sj\u00f8en Figur 4: Treplatting langs land Saksnummer ULOV-2022/26985 Side 3 av 11 V\u00e5r begrunnelse Innledningsvis bemerkes det at det i plan- og bygningsloven (pbl.) \u00a7 1-8 oppstilles et byggeforbud innenfor 100 meter i strandsonen. Forbudet gjelder s\u00e5 langt ikke annen byggegrense er fastsatt i kommuneplanens arealdel eller reguleringsplan, jf. pbl. \u00a7\u00a7 11-9 nr. 5 og 12-7 nr. 2. Eiendommen ligger i dag i et omr\u00e5de som i kommuneplanens arealdel 2018-2030 (KPA2018) er regulert til \u00f8vrige byggesone. KPA2018 \u00a7 6 pkt. 6.1.1 sl\u00e5r fast at minimumsgrense for tiltak etter pbl. \u00a7 1-6 langs sj\u00f8 i \u00f8vrig byggesone er 50 meter. I tillegg til byggeforbudet i strandsonen kan et tiltak v\u00e6re s\u00f8knadspliktig etter de alminnelige reglene i plan- og bygningsloven (pbl.) kapittel 20. Uteoppholdsareal, natursteinsmur og trapp Ved gjennomgang av historiske flyfoto fra 2019 og 2022 kan vi se at det etter oppf\u00f8ring av enebolig p\u00e5 tomten er oppf\u00f8rt st\u00f8ttemurer i naturstein, fyllt ut og planert et omr\u00e5de \u00f8st p\u00e5 tomten mellom boligen og sj\u00f8en og oppf\u00f8rt trapp i stein ned til sj\u00f8en. Figur 5: Skr\u00e5foto fra 2019 (venstre) og 2022 (h\u00f8yre) som viser hvordan tomten mellom bolig og sj\u00f8 er planert og opparbeidet med plen, gangveier i stein, murer og trapp Eiendommen er godkjent med et uteoppholdsareal foran boligen p\u00e5 75 kvm. I Fylkesmannen i Hordaland (n\u00e5 Statsforvalteren i Vestland) sin stadfestelse av rammetillatelsen til boligen slutter denne seg til kommunens vurdering ang\u00e5ende terrenginngrep: \u00abHva gjelder klagers anf\u00f8rsel om at det ikke er s\u00f8kt om dispensasjon for inngrep i terrenget foran huset vil kommunen vise til at dispensasjon fra byggeforbudet i KPA2010 pkt. 4.1 m\u00e5 forst\u00e5s slik at den gir dispensasjon for \u00e5 oppf\u00f8re bolighus ogs\u00e5 m\u00e5 omfatte n\u00f8dvendige terrengmessige bearbeidelser. Det vises ogs\u00e5 til beskrivelse gitt av Forum arkitekter i s\u00f8knaden: \u00abTomten vil ikke bli opparbeidet med terrengmurer annet enn de konstruksjoner som vil v\u00e6re av betydning for \u00e5 etablere et p\u00e5krevet antall parkeringsplasser p\u00e5 egen tomt. Tomten er i seg selv en naturtomt med lyng, lav vegetasjon, pene tr\u00e6r, en bekk, fjell og 3 svaberg. Tiltakshaver har som m\u00e5lsetting \u00e5 i best mulig grad gjennomf\u00f8re en sk\u00e5nsom Saksnummer ULOV-2022/26985 Side 4 av 11 byggeprosess der det vil bli stilt krav til \u00e5 respektere den eksisterende natur som er \u00e5 finne p\u00e5 eiendommen\u00bb.\u00bb For \u00e5 illustrere hvordan terrenget vil se ut etter oppf\u00f8ring av boligen er f\u00f8lgende fotomontasje inkludert i s\u00f8knaden: Figur 6: Fotomontasje vedlagt s\u00f8knad i byggesak 201712560 som viser hvordan terrenget skal fremkomme etter oppf\u00f8ring av boligen Eiendommen er i dag opparbeidet med et uteoppholdsareal p\u00e5 ca. 270 kvm, med plen og steinlagte gangveier. Inkluderes trapper, mur og blomsterbed, er arealet som er opparbeidet og privatisert n\u00e6rmere 400 kvm. Figur 7 viser dagens situasjon sammenlignet med det godkjente uteoppholdsarealet. P\u00e5 figur 8 ser man tydelig hvordan terrenget opprinnelig har skr\u00e5dd ned mot sj\u00f8en og at det er fyllt ut og planert et vesentlig st\u00f8rre areal enn de 75 kvm som er inkludert i tillatelsen. For \u00e5 tilrettelegge for denne utfyllingen er det oppf\u00f8rt en natursteinsmur mot gnr. 216 bnr.1169. Muren varierer i h\u00f8yde og er ikke m\u00e5lt p\u00e5 befaring, men h\u00f8ydeprofilen i figur 9 viser at muren p\u00e5 et punkt er 2,8 m h\u00f8y. Avstanden til nabogrensen varierer ogs\u00e5, fra 0-2,5 m. I tillegg er det bygget en steintrapp fra uteoppholdsarealet ned til kaien p\u00e5 tomt 216/1169. Denne trappen ligger ogs\u00e5 helt inntil nabogrensen. Saksnummer ULOV-2022/26985 Side 5 av 11 Figur 7: Flyfoto som viser eiendommen, med godkjent uteoppholdsareal p\u00e5 75 kvm markert med bl\u00e5tt, og dagens uteoppholdsareal p\u00e5 ca. 270 kvm markert med lilla. Figur 8: H\u00f8ydedata fra som viser 2016 (venstre) og 2022 (h\u00f8yre) som viser hvordan eiendommen er fylt ut og planert. Bl\u00e5tt omriss markerer det godkjente uteoppholdsarealet. Saksnummer ULOV-2022/26985 Side 6 av 11 Figur 9: Terrengprofil som viser at natursteinsmuren er ca. 2,8 m h\u00f8y. Pbl. \u00a7 1-8 sl\u00e5r fast at \u00ab[...] tiltak [...] kan ikke settes i verk n\u00e6rmere sj\u00f8en enn 100 meter fra strandlinjen\u00bb. I pbl. \u00a7 1-6 blir terrenginngrep definert som \u00abtiltak\u00bb. I KPA2018 \u00a7 6.1.1 er minimumsgrensen for tiltak etter pbl. \u00a7 1-6 i \u00f8vrig byggesone begrenset til 50 meter fra sj\u00f8. Videre fremg\u00e5r det av plan og bygningsloven \u00a7 20-1 bokstav a) at \u00aboppf\u00f8ring, tilbygging, p\u00e5bygging, underbygging eller plassering av bygning, konstruksjon eller anlegg\u00bb er s\u00f8knadspliktig. I byggesaksforskriften (SAK10) \u00a7 4-1 nr. 6 fremkommer det at mindre forst\u00f8tningsmur p\u00e5 inntil 1,0 m h\u00f8yde og avstand fra nabogrense p\u00e5 minst 1,0 m eller forst\u00f8tningsmur p\u00e5 inntil 1,5 m h\u00f8yde og avstand fra nabogrense p\u00e5 minst 4,0 m, kan oppf\u00f8res uten s\u00f8knad og tillatelse. I dette tilfellet er natursteinsmuren b\u00e5de h\u00f8yere enn 1,5 m og n\u00e6rmere nabogrensen enn 1 m, og faller derfor utenfor unntaksbestemmelsen. Pbl. \u00a7 20-1 bokstav k) sl\u00e5r fast at vesentlig terrenginngrep er s\u00f8knadspliktig. I strandsonen gjelder ikke vesentlighetskravet, og unntaket for mindre fylling eller planering av terreng fra SAK10 \u00a7 4-1 nr. 7 kommer s\u00e5ledes ikke til anvendelse. En utvidelse av uteoppholdsarealet fra 75 til 270 kvm, med tilh\u00f8rende natursteinsmur p\u00e5 rundt 3 m for \u00e5 tilrettelegge for denne utvidelsen, kan vanskelig ses \u00e5 v\u00e6re \u00abn\u00f8dvendige terrengmessige bearbeidelser som f\u00f8lge av tiltaket\u00bb. Natursteinsmuren er ikke inkludert i rammetillatelsen, da b\u00e5de h\u00f8yde og avstand til nabogrense gj\u00f8r at denne er s\u00f8knadspliktig. En trapp kan hverken defineres som terrengmessig bearbeidelse eller st\u00f8ttemur, og er f\u00f8lgelig heller ikke inkludert i rammetillatelsen. Dispensasjonsvedtaket datert 10.04.15 i sak nr. 20130482 som gir dispensasjon fra plan- og bygningsloven \u00a7 1-8 Forbud mot tiltak mv. langs sj\u00f8 og vassdrag, samt kommuneplanens punkt 22 Funksjonell strandsone langs sj\u00f8 for oppf\u00f8ring av bolig p\u00e5 tomten, inkluderer s\u00e5ledes ikke de nevnte tiltakene. Slik eiendommen fremst\u00e5r i dag er tiln\u00e6rmet hele omr\u00e5det foran boligen opparbeidet og privatisert, et omr\u00e5de p\u00e5 400 kvm. Utfra situasjonskartet, fotomontasjen og beskrivelsen lagt ved s\u00f8knaden om rammetillatelse, er det helt \u00e5penbart at eiendommen aldri har v\u00e6rt godkjent og dispensasjon Saksnummer ULOV-2022/26985 Side 7 av 11 aldri gitt for en opparbeidelse av arealet mellom boligen og sj\u00f8en av en slik dimensjon og karakter. Da mur og trapp regnes som konstruksjon, og terrenginngrepet regnes som vesentlig, er oppf\u00f8ring og fylling/planering s\u00f8knadspliktig etter pbl. \u00a7 20-1 bokstav a) og k). Videre er oppf\u00f8ring av konstruksjon og terrenginngrep n\u00e6rmere enn 50 meter fra sj\u00f8en i strid med forbud mot tiltak i strandsonen, jf. pbl. \u00a7 1-8 og KPA2018 \u00a7 6 pkt. 6.1.1. Dere har ikke s\u00f8kt om fylling/planering, forst\u00f8tningsmurer i naturstein eller trapp i stein, og har derfor et ulovlig forhold p\u00e5 eiendommen. I tilbakemeldingen til varselet viser dere til at det ikke er tilstrekkelig klart hva tiltaket skal tilbakef\u00f8res til. Dette har vi klargjort i vedtaket. Videre mener dere at kommunen m\u00e5 avst\u00e5 fra \u00e5 forf\u00f8lge forholdet da tiltakene er inkludert i rammetillatelsen og fordi at de er av mindre betydning. Vi har vurdert opplysningene dere har sendt oss, men vi har ikke funnet grunn til \u00e5 endre v\u00e5r vurdering. Hvordan kan dere unng\u00e5 tvangsmulkt? Retter dere opp det ulovlige forholdet, unng\u00e5s tvangsmulkt. Dette kan skje p\u00e5 f\u00f8lgende m\u00e5ter: 1. Trapp og natursteinsmur skal fjernes 2. Opparbeidet uteoppholdsareal foran bolig reduseres til 75kvm, i henhold til figur 1 a. \u00d8vrig areal foran boligen tilbakef\u00f8res til naturlig terreng, skr\u00e5nende naturlig mot sj\u00f8en iht. figur 6 og 8 3. Treplatting p\u00e5 land skal fjernes Vi skal underrettes skriftlig med bilder av utf\u00f8rt retting n\u00e5r arbeidet er gjort. Tiltakene kan oms\u00f8kes Dere eller en ansvarlig s\u00f8ker (fagperson) kan s\u00f8ke om \u00e5 f\u00e5 forholdet godkjent. S\u00f8knaden m\u00e5 v\u00e6re komplett og mottatt hos oss innen 18.02.24 Om dere trenger hjelp av en ansvarlig s\u00f8ker, er avhengig av hvilke arbeid som er utf\u00f8rt. Dersom s\u00f8knaden tas til behandling, venter vi med \u00e5 f\u00f8lge opp v\u00e5rt p\u00e5legg om retting inntil s\u00f8knaden er ferdig behandlet. Dersom s\u00f8knaden ikke inkluderer alle tiltakene, gjelder fristen som gitt i p\u00e5legg for \u00f8vrige tiltak. Godkjennes s\u00f8knaden, avsluttes ikke ulovlighetsoppf\u00f8lgingen f\u00f8r det er gitt brukstillatelse/ferdigattest. Blir s\u00f8knaden avvist gjelder fortsatt fristen i dette p\u00e5legget. Det betyr at tvangsmulkt l\u00f8per fra og med fristen i p\u00e5legget. Blir s\u00f8knaden avsl\u00e5tt, vil ny frist for retting v\u00e6re fem uker etter endelig vedtak i byggesaken. Det betyr at tvangsmulkt l\u00f8per fra og med fem uker etter endelig vedtak i byggesaken. Vi skal underrettes skriftlig med bilder av utf\u00f8rt retting n\u00e5r arbeidet er gjort. Saksnummer ULOV-2022/26985 Side 8 av 11 Hva skjer hvis dere ikke retter forholdet? Dersom dere ikke retter forholdet eller s\u00f8ker innen fristen, m\u00e5 dere betale tvangsmulkt som vedtatt over. Om p\u00e5legget ikke etterkommes innen fastsatt frist, kan det f\u00f8lges opp med forelegg. Et forelegg kan f\u00e5 virkning som rettskraftig dom. P\u00e5legg kan tinglyses som heftelse p\u00e5 eiendommen dersom det ulovlige forholdet ikke rettes. Hvordan s\u00f8ke om tillatelse? Mer informasjon om hva som er s\u00f8knadspliktig og hvordan man s\u00f8ker finnes her: \u2022 Direktoratet for byggkvalitet: www.dibk.no \u2022 Bergen kommune: www.bergen.kommune.no/innbyggerhjelpen/planer-bygg-og- eiendom Kundesenteret v\u00e5rt gir ogs\u00e5 generell veiledning i sp\u00f8rsm\u00e5l om byggesaker. Kundesenteret kan kontaktes p\u00e5 telefon 55 56 63 10 eller ved oppm\u00f8te i kundesenterets lokaler i Johannes Bruns gate 12. Informasjon om retten til \u00e5 klage Dere har rett til \u00e5 klage p\u00e5 vedtaket. Klagen m\u00e5 sendes til oss innen 3 uker fra dette vedtaket ble mottatt. Dette gjelder ogs\u00e5 dersom det sendes inn s\u00f8knad. Hvis vedtaket p\u00e5klages, og Statsforvalteren opprettholder v\u00e5rt vedtak om p\u00e5legg, vil ny frist for retting v\u00e6re fem uker etter Statsforvalterens vedtaksdato. Se mer informasjon om rett til klage i vedlagt skjema \u201cMelding om rett til \u00e5 klage p\u00e5 forvaltningsvedtak\u201d. Hvilket ansvar har en eier av en eiendom? Den som eier en eiendom, er ansvarlig for at alle endringer som er utf\u00f8rt p\u00e5 eiendommen er i henhold til plan- og bygningsloven (pbl) og gitte tillatelser. Det betyr at n\u00e5v\u00e6rende eier er ansvarlig, selv om det er tidligere eier som har utf\u00f8rt arbeidene. Regelverk som er brukt \u2022 Plikt til \u00e5 s\u00f8ke om tiltaket fremg\u00e5r av plan- og bygningsloven (pbl.) \u00a7 20-2 jf.\u00a7 20-1, f\u00f8rste ledd, bokstav a og k, og byggesaksforskriften (SAK10) \u00a7 4-1 nr. 6 og 7. \u2022 Strandsonevernet fremg\u00e5r av pbl. \u00a7 1-8 andre ledd jf. \u00a7 1-6 f\u00f8rste ledd siste setning og KPA2018 \u00a7 6 \u2022 V\u00e5r rett til \u00e5 gi p\u00e5legg og tvangsmulkt sl\u00e5s fast i pbl. \u00a7 32-3 og pbl. \u00a7 32-5. \u2022 Vi kan gi forelegg etter pbl. \u00a7 32-6. \u2022 Vi kan politianmelde forholdet etter pbl. \u00a7 32-4. \u2022 Vi har rett til \u00e5 tinglyse p\u00e5legget etter pbl. \u00a7 32-3 fjerde ledd. \u2022 Din rett til \u00e5 klage p\u00e5 vedtaket f\u00f8lger av forvaltningsloven \u00a7 28. Myndighet Saken er behandlet og avgjort administrativt i medhold av delegert myndighet. Saksnummer ULOV-2022/26985 Side 9 av 11 F\u00f8lg saken p\u00e5 saksinnsyn Saker som behandles ved etaten kan f\u00f8lges p\u00e5 internett via kommunens nettside: www.bergen.kommune.no/innsynpb Har dere sp\u00f8rsm\u00e5l? Ta kontakt med saksbehandler p\u00e5 tlf. 40810358 eller p\u00e5 e-post Marie.Hesjedal@bergen.kommune.no. Ved all videre kontakt i denne saken, vennligst referer til saksnummer ULOV- 2022/26985. Med hilsen Plan- og bygningsetaten Marie Hesjedal Saksbehandler Veronica Fosse Seksjonsleder Dette dokumentet er godkjent elektronisk. Hovedmottakere Julie Mari Eik\u00e5s Jenssen Strandveien 26 5105 EIDSV\u00c5G I \u00c5SANE Stian Steinsland Jenssen Strandveien 26 5105 EIDSV\u00c5G I \u00c5SANE ADVOKATFIRMAET Jostein Kvakland Kanalveien 7 5068 BERGEN LANDSVIK & LARSEN AS Saksnummer ULOV-2022/26985 Side 10 av 11 Melding om rett til \u00e5 klage p\u00e5 forvaltningsvedtak: Klagerett: Den som er part eller har rettslig klageinteresse, har rett til \u00e5 klage over (forvaltningsloven \u00a7 28) vedtaket. Hvem kan det klages til: Klageinstans er Statsforvalteren i Vestland. Klagen sendes til: Bergen (forvaltningsloven \u00a7 28) kommune, Plan- og bygningsetaten, Postboks 7700, 5020 BERGEN. Klagefristen er tre - 3 - uker fra den dag underretningen om vedtaket kom frem til vedkommende part. Det er tilstrekkelig at klagen er postlagt Klagefrist: innen fristens utl\u00f8p. Dersom klagen kommer inn etter fristens utl\u00f8p vil (forvaltningsloven \u00a7\u00a7 29, 30 og den bli avvist. Klagen kan imidlertid tas under behandling n\u00e5r det 31) foreligger s\u00e6rlige grunner, som tilsier at klagen blir pr\u00f8vd. Det m\u00e5 derfor opplyses om \u00e5rsaken til forsinkelsen. En klage som er avgjort av Statsforvalteren, kan ikke p\u00e5klages videre. Dersom en part mener at vedtaket ikke er begrunnet, kan det settes Rett til \u00e5 kreve begrunnelse: frem krav om det. Slike krav m\u00e5 fremsettes innen klagefristen utl\u00f8p. (forvaltningsloven \u00a7\u00a7 24 og 25) Klagefristen blir i s\u00e5 fall avbrutt og ny frist begynner \u00e5 l\u00f8pe fra den dag begrunnelsen er kommet frem til klager. I klagen m\u00e5 det nevnes det vedtaket som det klages over og hva som Klagens innhold: \u00f8nskes endret. Den m\u00e5 begrunnes og for \u00f8vrig vise til de momenter (forvaltningsloven \u00a7 32) som kan v\u00e6re relevante for bed\u00f8mmelsen av saken. Klagen m\u00e5 dateres og undertegnes av klager eller hans fullmektig. Selv om partene har klagerett, kan vedtaket vanligvis gjennomf\u00f8res Utsetting av gjennomf\u00f8ring av straks. Det er imidlertid gitt adgang til \u00e5 s\u00f8ke om \u00e5 f\u00e5 utsatt vedtaket: iverksettingen av vedtaket, inntil klagefristen er ute eller klagen er (forvaltningsloven \u00a7 42) avgjort. Statsforvalteren kan p\u00e5 selvstendig grunnlag ta stilling til begj\u00e6ring om utsettende virkning. Med visse begrensninger har partene rett til \u00e5 se dokumentene i saken. Rett til \u00e5 se sakens Det m\u00e5 ved et slikt \u00f8nske tas kontakt med Kundesenteret til Plan- og dokumenter og kreve bygningsetaten i Johannes Bruns gate 12. Der vil en ogs\u00e5 kunne f\u00e5 veiledning: n\u00e6rmere veiledning om adgangen til \u00e5 klage og den videre (forvaltningsloven \u00a7 11) saksbehandlingen. Det er adgang til \u00e5 kreve dekning for n\u00f8dvendige og vesentlige kostnader i forbindelse med klagesaken, f. eks advokatbistand, der vedtaket er endret til gunst for klager. Kravet m\u00e5 v\u00e6re fremsatt innen 3 Kostnader ved klagen: uker etter at underretning om det nye vedtaket er kommet frem til (forvaltningsloven \u00a7 36) vedkommende part. Det kan ogs\u00e5 s\u00f8kes om \u00e5 f\u00e5 dekket utgifter til n\u00f8dvendig advokathjelp etter lov om fri rettshjelp. Statsforvalterens kontor eller advokat kan gi n\u00e6rmere veiledning. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: (forvaltningsloven \u00a7 27 b) likevel reises n\u00e5r det er g\u00e5tt 6 m\u00e5neder fra klage f\u00f8rste gang ble fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer ULOV-2022/26985 Side 11 av 11 "
}