{
  "dokument_id": "0c17e029-9ec1-5bc9-9224-a9db86f966de",
  "doc_type": "case_attachment",
  "kommune": 4601,
  "tittel": "Tilleggsinformasjon Ref. 202129077 160222.pdf",
  "url": "https://bergen.kommune.no/politikere-utvalg/api/fil/bk360/9858234/Tilleggsinformasjon-Ref-202129077-160222-pdf",
  "tekst": "PLAN- OG BYGNINGSETATEN BYGGESAKSAVDELINGEN Johannes Bruns gate 12 Postboks 7700, 5020 BERGEN Att: Andreas Rise M\u00e6land John Tore Madsen /Hilde L. Sandst\u00e5 J. L. Mowinckels vei 104 5145 FYLLINGSDALEN Bergen, 16.02.2022 Tilleggsinformasjon Ref.: 202129070/7 1. Innledning: F\u00f8rste redegj\u00f8relse fra hjemmelshaver til PLAN- OG BYGNINGSETATEN, ved JUSS OG TILSYNSAVDELINGEN ble tilsendt 9.5.2021. I denne s\u00f8kte vi \u00e5 belyse saken utover det s\u00f8knads- tekniske. Dette for \u00e5 vise til at man har handlet i god tro, uten hensikt \u00e5 ta seg til rette eller forringe andres eiendom. Henviser til REDEGJ\u00d8RELSE Ref.: 201906744/4HHMO. Dette brevet er en tilleggsinformasjon, ref. 202129070/7, som sendes Plan og bygningsetaten p\u00e5 eget initiativ, adskilt fra S\u00f8knad om rammetillatelse (202129070/7) som er utarbeidet av Bergen Takstsenter AS p\u00e5 vegne av undertegnede. Dette brevets hensikt er \u00e5 belyse detaljer, spesielt vedr\u00f8rende naboers innsigelser og s\u00f8kers innstilling til disse innsigelsene. Innsigelser fra naboer (J. L. Mowinckels Vei 106 og Nils Langhelles Vei 7) er dokumentert i SvarPaaNabovarsel som er levert sammen med s\u00f8knad om rammetillatelse, innlevert av Bergen Takstsenter. Understreker at s\u00f8ker erkjenner \u00e5 ha handlet i strid med gjeldende lov og forskrift. Dette forholdet er brakt p\u00e5 det rene, derfor har Bergen Takstsenter AS levert en legaliserings-s\u00f8knad p\u00e5 vegne av undertegnede. Partene: J. L. Mowinckels Vei 106 refereres heretter til som JLMV106. Nils Langhelles Vei 7 refereres heretter til som NLV7. J. L. Mowinckels Vei 104 (s\u00f8ker) refereres heretter til som JLMV104/s\u00f8ker/jeg. 2. Bakgrunn: Tiltakene s\u00e5 langt har utelukkende blitt utf\u00f8rt for \u00e5 ivareta bygningens og tomtens integritet. Vi har s\u00e5 langt ikke investert nevneverdige midler \u2018\u2019overfladiske\u2019\u2019 tiltak. Det har v\u00e6rt en meget krevende prosess, finansielt og praktisk. Tomten er meget utilgjengelig med hensyn til tilkomst for maskiner og materiell. Dette faktum har preget prosessen i stor grad. For \u00e5 stanse degradering av grunnmur ble det gjennomf\u00f8rt dreneringsarbeider og isolering av grunnmur mot grunn. L\u00f8se jordmasser rundt 2 sider av huset ble fjernet. Understreker at husets omfylling bestod utelukkende av matjord. Ingen selvdrenerende eller komprimerbare fyllmasser. Alle fors\u00f8k p\u00e5 \u00e5 etablere gangvei til huset har st\u00e5tt til forfall, st\u00f8ttemurer hvelvet i hagen og synkehull preget gangvei. Innvendig kjellervegg bar preg av fuktopptak fra grunn, og sm\u00e5 lekkasjepunkter over 1 s\u00e5len m\u00e5tte h\u00e5ndteres fra utsiden. Uttalelser fra to ulike takst-selskap var entydig, grunnmur burde sikres fra utsiden for \u00e5 stanse negativ utvikling. N\u00e5r alle l\u00f8se masser (jord) var fjernet, ble det stans i arbeidene grunnet mangel p\u00e5 avsatte midler til \u00e5 fortsette. Omsider avsatte s\u00f8ker n\u00f8dvendige midler til \u00e5 gjenoppta aktivitetene i 2019. 3. Oppf\u00f8ring av et murverk, nabogrensen mellom JLMV104 og JLMV106. Oppf\u00f8ring av et murverk mot nabo fremstod som det eneste fornuftige av flere hensyn; 3.1: Fjerning av jordmasse var en meget kostbar og tidkrevende aff\u00e6re grunnet d\u00e5rlig fremkommelighet p\u00e5 tomten. Dersom man skulle tilbakestille n\u00f8yaktig samme skrent i tomtegrense til JLMV106, ville tilf\u00f8rsel av nye komprimerbare og drenerende masser inneb\u00e6re en like omfattende, tidkrevende og kostbar prosess. Ca. 40m3 masser. Fordel JLMV104: En veldig stor fordel for JLMV104 \u00e5 unng\u00e5 tilf\u00f8rsel av nye masser tilsvarende fjernet mengde. Ulempe JLMV106: Ingen ulempe for JLMV106 at vi ikke tilf\u00f8rer tilsvarende mengder masser som ble fjernet. 3.2: Det er lite sannsynlig at l\u00f8se, drenerende og komprimerbare masser hadde latt seg forme og sikre iht. opprinnelig jordskrent, uten noen form for sikringstiltak (murverk) p\u00e5 tomtegrensen. 2,5mtr. h\u00f8yde p\u00e5 det h\u00f8yeste. Det er sannsynlig at dette ville blitt en like d\u00e5rlig l\u00f8sning som den eksisterende jordfyllingen, med unntak av at drenerende masser er mer form\u00e5lstjenlig enn matjord mht. drenering. Men, det er ikke enkelt \u00e5 se for seg tilkomst til hus p\u00e5 en skrent av pukk. I henhold til dagens byggeskikk ville man ikke akseptere \u00e5 lage en skr\u00e5ning av pukk/stein inntil bygget for utforming av adkomst til bolig. Murverk og trapp fremst\u00e5r som den mest fornuftige og hensiktsmessige metoden. Fordel JLMV104: Veldig fordelaktig for JLMV104 at man ikke gjenoppretter eksisterende skrent med l\u00f8smasser. Ulempe JLMV106: Ingen ulempe for nabo at vi ikke gjenoppretter gammel skrent med l\u00f8smasser. 3.3: Ved \u00e5 fjerne alle l\u00f8se jordmasser oppn\u00e5dde man en anvendelig horisontal flate p\u00e5 s\u00f8rsiden av J. L. Mowinckels Vei 104 (heretter JLMV104). Denne flaten medf\u00f8rer at man kan planlegge en vesentlig forbedring av husets og tomtens utnyttelse. Et eventuelt oms\u00f8kt, godkjent og utf\u00f8rt tiltak vil medf\u00f8re at man kan etablere kjellerinngang og inngangsparti i husets kjeller p\u00e5 s\u00f8rsiden. Dermed vil hovedinngang kunne flyttes fra dagens 2.etg til husets vestside p\u00e5 kjellerplan. Det er hit man ankommer tomten i dag fra eksisterende trappeadkomst. Dermed kan man etablere en mer moderne bolig med et areal-vennlig kj\u00f8kken i 2. etasje og et moderne inngangsparti i kjelleretasjen. Begge deler er en mangelvare i huset per i dag. Fordel JLMV104: En uvurderlig fordel at vi har oppn\u00e5dd horisontalplan p\u00e5 grunn ved husets s\u00f8rside. En uvurderlig fordel av tilgang til full h\u00f8yde p\u00e5 husets kjellervegg p\u00e5 s\u00f8rsiden. Videre utnyttelse av areal utvendig og innvendig medf\u00f8rer vesentlige muligheter med hensyn til utnyttelse av kjeller og boligens 2 etasje. Umulig \u00e5 verdsette. 2 Ulempe JLMV106: Ingen ulempe for JLMV106. 3.4: Ved \u00e5 fjerne alle l\u00f8se jordmasser kunne man unng\u00e5 etablering av utvendig fuktsikring og isolasjon p\u00e5 JLMV104\u2019s s\u00f8rlige vegg. Fordel JLMV104: Stor fordel med hensyn til \u00f8konomi og teknisk sikkerhet. Ulempe JLMV106: Ingen ulempe. 4. Dialog med JLMV106 under oppf\u00f8ring av murverk: Beskriver forhold vedr\u00f8rende oppf\u00f8ring av murverk og hensyn tilknyttet JLMV106 ( NLV7 i eget avsnitt). 4.1 F\u00f8r oppstart: Ettersom oppf\u00f8ring av st\u00f8ttemurer ble vurdert som n\u00f8dvendig, besluttet vi \u00e5 utnytte murverk for \u00e5 ogs\u00e5 fungere som vegg for tiltenkt ny utvendig bod p\u00e5 s\u00f8rsiden av boligen. Utvendig trapp opp til hagen m\u00e5tte ogs\u00e5 etableres. Utforming av deler av st\u00f8ttemur tok derfor h\u00f8yde for \u00e5 fungere som bakvegg for boden. P\u00e5 dette tidspunktet antok s\u00f8ker at nabo JLMV106 hadde forst\u00e5else for tiltakets art, og at de ikke hadde noen innvendinger. S\u00f8ker baserte disse antagelsene p\u00e5 muntlige samtaler med nabo tilbake i 2016 n\u00e5r vi gravde opp hagen. 4.2 Dialog under oppf\u00f8ring av mur, innledning. Refererer til SvarPaaNabovarsel: Hjemmelshaver JLMV106 p\u00e5peker at vi har f\u00f8rte opp mur inntil tomtegrensen (n\u00e6rmere enn 1 meter og h\u00f8yere enn 1 meter) innen de fikk opplyst oss at de ikke ville ha den der. S\u00f8ker vil herved belyse og forklare at s\u00f8ker har en ulik oppfatning av forholdene. Etter oppstart av oppf\u00f8ring av mur, gjorde JLMV106 s\u00f8ker oppmerksom p\u00e5 at de ans\u00e5 tiltaket for \u00e5 v\u00e6re s\u00f8knadspliktig. Dette ble opplyst i SMS\u2019er sendt fra JLMV106 til JLMV104, 8.3.21. JLMV104 satt muring p\u00e5 hold noen dager i p\u00e5vente av en feltbefaring sammen med nabo, JLMV106. 4.3 Feltbefaring etter 8.3.21: Det ble gjennomf\u00f8rt feltbefaring med John T. Madsen (JLMV104) og Bjarte Gjerde (JLMV106) en ettermiddag etter 8.3.21. JLMV104 beklaget at en eventuell misforst\u00e5else hadde funnet sted, og p\u00e5pekte veldig tydelig at vi ikke hadde intensjon om \u00e5 utf\u00f8re arbeider som var til sjenanse eller bry for naboer. Det eksisterer skriftlig korrespondanse i denne fasen som dokumenterer v\u00e5r holdning. S\u00f8ker kommuniserte tydelig til JLMV106 at s\u00f8ker \u00f8nsket \u00e5 tilpasse tiltak slik at det var begj\u00e6rlig for begge parter. 3 JLMV106 kom med innsigelser til hvordan mur var planlagt oppf\u00f8rt. De \u00f8nsket ikke full h\u00f8yde (Ca. 1,5mtr over opprinnelig terreng ytterst p\u00e5 nabogrensen) p\u00e5 mur inntil deres tomtegrense, og \u00f8nsket ikke at trapp opp i hagen til JLMV104 skulle v\u00e6re like h\u00f8y som den h\u00f8yeste muren (Ca. 1,5mtr over opprinnelig terreng ytterst p\u00e5 nabogrensen). Innspill til murens/trappens utseende fra JLMV106: JLMV106 kom med f\u00f8lgende innspill under befaring (endringer som gjorde tiltaket akseptabelt for dem): 4.3.1: Senk trappens h\u00f8yde inntil felles grense. Respons: Trappen inntil tomtegrensen ble avsluttet med repos ca. 0,6-1,0 mtr over opprinnelig terreng helt ytterst p\u00e5 grensen. H\u00f8yden over opprinnelig terreng varierer grunnet skr\u00e5nende terreng i \u00f8st/vest retning. 4.3.2: Snu trappen 90 grader mot JLMV104 ved repos. Respons: Trappen ble snudd 90 grader mot JLMV104 ved repos. 4.3.3: Hold den \u00f8vrige muren mot \u00f8st p\u00e5 samme h\u00f8ydekote som tilsvarende st\u00f8ttemurer p\u00e5 tomten til JLMV106. Respons: Mur mot \u00f8st ble oppf\u00f8rt i samme h\u00f8yde som tilsvarende st\u00f8ttemurer p\u00e5 tomten JLMV106. JLMV104 takket for gode innspill og gjennomf\u00f8rte oppmuring deretter. 4.3.4: JLMV104 sendte en sms til nabo 29.3.2019 med f\u00f8lgende tekst: ''Heisann! Tiden med store maskiner og biler er forbi, beklager bryderiet og ulemper det har medf\u00f8rt. Dersom du/dere har anledning en dag, hadde det v\u00e6rt fint om vi kunne ta en titt p\u00e5 muren utenfor, og diskutert forel\u00f8pige utf\u00f8relser og videre \u00f8nsker/planer. Senket hj\u00f8rnet p\u00e5 muren, slik som avtalt med deg tidligere. H\u00e5per dette er mer begj\u00e6rlig. M\u00e5 selv innr\u00f8mme at denne l\u00f8sningen fremst\u00e5r mye bedre enn planlagt. Oppgi gjerne et tidspunkt en dag som passer for deg/dere for en kort runde. \u00d8nsker \u00e5 tilpasse planer, s\u00f8knad og skisser til noe som er forenlig med dere. John'' Murer ble oppf\u00f8rt, ferdigstilt slik de st\u00e5r per i dag i April/Mai 201. Utformet etter innspill fra JLMV106. \u00c5rsaken til at mur ble ferdigstilt i denne fasen (f\u00f8r s\u00f8knad), var at vi hadde gravemaskin st\u00e5ende p\u00e5 \u2018\u2019stand by\u2019\u2019 for \u00e5 gjennomf\u00f8re bakfylling av mur. Tomten v\u00e5r krever mye mht. \u00e5 tilf\u00f8re materiell og maskiner. Vi hadde avtale med maskinf\u00f8rer at denne kunne bli st\u00e5ende \u2018\u2019stand by\u2019\u2019 en stund mens vi ferdigstilte muren. Ergo hadde vi det veldig travelt, og jeg ans\u00e5 at s\u00f8knaden kunne gjennomf\u00f8res i etterkant (oms\u00f8king av ulovlig tiltak). Ettersom naboen hadde gitt sine innspill og vi hadde justert h\u00f8yder p\u00e5 mur og trapp iht. deres \u00f8nsker, antok jeg at dette ville bli en velkommen s\u00f8knadsprosess. 4 4.4 Etter oppf\u00f8ring av mur: Ettersom tiltaket var s\u00f8knadspliktig, ble arbeidet med utforming av legaliserings-s\u00f8knad (s\u00f8knad for omgj\u00f8ring av ulovlig tiltak) p\u00e5begynt mens oppf\u00f8ring av mur p\u00e5gikk. JLMV104 hadde da flere hensyn som m\u00e5tte avklares innen s\u00f8knad kunne ferdigstilles. 1: JLMV106 og avstand til grense (samtykke) 2: Spillvannsledning tilh\u00f8rende NLV 7. 3: Komplett s\u00f8knad med bod/trapp/mur/inngangsd\u00f8r kjeller s\u00f8rvegg. 4.5: S\u00f8ker sendte to utkast av skisser og tekst i e-post til JLMV106. 4.5.1: Utkast, skisser til s\u00f8knad. Sendt til nabo 9.4.19: S\u00f8ker skisserte bod/mur/trapp. Formidlet dem til nabo og gjennomf\u00f8rte feltbefaring med nabo 11.4.19. Nabo \u00f8nsket ikke at vi skulle gjennomf\u00f8re skissert tiltak. Bod med veranda p\u00e5 taket som forbandt hagen v\u00e5r med veranda foran huset ble ikke akseptert av dem. 4.5.2: Utkast, skisser til s\u00f8knad- Sendt til nabo 19.4.19. Vi fjernet veranda p\u00e5 bod-taket (som forbandt hagen med veranda foran huset). Nabo bekreftet at de kunne akseptere en slik l\u00f8sning per e-post 22.4.19 til JLMV104: ''Hei John, Den alternative l\u00f8sningen ser vi ikke noen problemer med, kan ikke se at dette skulle v\u00e6re spesielt til ulempe for oss. Mvh Bjarte H. Gjerde'' Minner om at muren allerede var oppf\u00f8rt som den st\u00e5r i dag, p\u00e5 tidspunktet n\u00e5r nabo bekreftet at skissert tiltak var ok for dem (22.4.2019). Utklipp av skisser tilsendt JLMV106 (som ble godkjent av JLMV106) viser tidligere planlagt bod, utf\u00f8rt mur og trappens fremtidige plassering: 5 Skisse fra S\u00f8r Skisse fra s\u00f8r-\u00f8st 6 Skisse vest 4.6. Oppsummering dialog mellom JLMV104 og JLMV106 vedr\u00f8rende murens plassering: S\u00f8ker mener at man ved ovenst\u00e5ende beskrivelser og eksempler p\u00e5 dokumenterbar dialog kan bevise at det har foreligget JLMV106 mange anledninger til \u00e5 p\u00e5virke murens utseende og plassering. JLMV106 har og benyttet seg av de nevnte anledninger, og har dermed f\u00e5tt p\u00e5virke murens/trappens plassering og utforming. JLMV104 har ved gjentatte anledninger bedt om unnskyldning for at tiltakshaver ikke har fulgt gjeldende lov/forskrift, men har samtidig bedt JLMV106 om \u2018\u2019forh\u00e5ndsgodkjenning\u2019\u2019 av murens endelige utforming og utseende. JLMV104 har ved gjentatte anledninger uttrykt at det s\u00f8kes naboers \u2018\u2019forh\u00e5ndsgodkjenning og rett til p\u00e5virkning\u2019\u2019 av tiltak innen ferdigstilling/om s\u00f8king av ulovlig tiltak. 5. Terrengheving: JLMV106 har flere innsigelser med hensyn til terrengheving. Den st\u00f8rste ulempen for JLMV106 mht. terrengheving fremst\u00e5r \u00e5 v\u00e6re \u00f8kt innsyn, blant annet inn p\u00e5 kj\u00f8kken og inn i stuen. JLMV104 vil fors\u00f8ke \u00e5 belyse hvordan \u00f8kning i terrengh\u00f8yde medf\u00f8rer meget liten endring mht. innsyn ift. opprinnelig innsyn. Starter med bildedokumentasjon som dokumenterer opprinnelig terrengh\u00f8yde ift. ny terrengh\u00f8yde. 7 Figur 1 under: Dokumenterer terrengh\u00f8yde p\u00e5 \u00f8vre s\u00f8r-\u00f8stre hushj\u00f8rne i hagen i JLMV104 innen utskiftning av drenering. (Se for \u00f8vrig utglidende masser med tilh\u00f8rende st\u00f8ttemur/belegningsstein, gr\u00f8nn ring). Figur 1 8 Figur 2 under dokumenterer hvordan ny trapp og nytt murverk i s\u00f8knad endrer terrengh\u00f8yde ift. opprinnelig niv\u00e5. Vil p\u00e5peke at terrenghevingen er minimal, og terrengsenkningen er vesentlig totalt sett. Figur 2 9 Figur 3 under viser terrengh\u00f8yde i hagen f\u00f8r drenering. Huset \u00f8st-side. Fire trappetrinn opp til inngangsgd\u00f8r. Figur 3 Figur 4 viser ny terrengh\u00f8yde etter drenering oppf\u00f8ring av murverk. Figur 4 10 6 Innsyn JLMV106 p\u00e5st\u00e5r at innsynet mellom eiendommene er vesentlig endret. S\u00f8ker vil p\u00e5st\u00e5 at dette ikke er korrekt. Foruten hvitt skravert felt p\u00e5 figur 4, er ikke innsynet endret vesentlig. Dette fordi man har \u00f8kt terrengh\u00f8yde Ca. 0-30cm i hele hagens overflate. Dette er uvesentlig, og en direkte konsekvens av anleggsarbeidets endelige resultat. Man forventet at jordmassene skulle sette seg og synke ytterligere ift. hva de faktisk gjorde. Ny bildeserie for \u00e5 dokumentere at det er innsyn mellom tomtene og husene, som forventet i tettbebygde str\u00f8k. S\u00f8ker kan dessverre ikke oppheve slik toveis innsyn. Men det er naturligvis i s\u00f8kers interesse \u00e5 redusere dette s\u00e5 mye som mulig. Det kan la seg realisere dersom tiltaket godkjennes. S\u00f8ker vil da kunne etablere hekk/levegg for \u00e5 hindre innsyn ytterligere. Alle bildene under er tatt fra et utgangspunkt som har v\u00e6rt til stede siden JLMV104 ble bygget. Figur 5 11 Figur 6 12 Figur 7 13 Figur 8 Figur 9 14 5.1 Nils Langhelles vei 7, spillvannsledning: Forhold vedr\u00f8rende NLV7\u2019s spillvannsledning er godt beskrevet i REDEGJ\u00d8RELSE Ref.: 201906744/4HHMO\u2019\u2019. Henviser ogs\u00e5 til dette dokumentet. S\u00f8ker \u00f8nsker \u00e5 svare p\u00e5 innsigelse fra NLV7 i anledning nabovarsel. Parallelt med arbeidet mot J.L.M. vei 106, m\u00e5tte s\u00f8ker avklare situasjonen med nabo i Nils Langhelles vei 7 (NLV7). Hjemmelshaver av NLV7 var aktivt til stede under gravearbeider i 2016 for \u00e5 sikre at s\u00f8ker var oppmerksom p\u00e5 plassering av spillvannsledning tilh\u00f8rende NLV7. NLV7 ble i 2019 muntlig orientert om s\u00f8kers planer om oppf\u00f8ring av murverk og utvendig bod. NLV7 hadde ingen innvendinger mot hverken utvendig bod eller murverk. If\u00f8lge kartverket ligger spillvannsledning tilh\u00f8rende NLV7 like under den siste mur-lengden (0,5mtr lang mur) som st\u00f8tter gammel mur tilh\u00f8rende JLMV106. 15 Figur 10 Hadde telefonisk dialog med VA-etaten i denne perioden, for \u00e5 avklare om oppf\u00f8ring av st\u00f8ttemur over spillvannsledning var s\u00f8knadspliktig. VA-etaten uttalte at slike forhold \u2018\u2019kan\u2019\u2019 omfattes av s\u00f8knadsplikt, gjerne av byggetekniske \u00e5rsaker, men ikke alene fordi den oppf\u00f8res over ledningsnettet til en annen eiendom. VA-etaten p\u00e5pekte at en erkl\u00e6ring mellom naboer var vanlig praksis. Jeg fikk tilsendt et standard formular fra VA-etaten, slik at jeg kunne erkl\u00e6re hjemmelshaver Gnr. 26 Bnr. 176 rett til \u00e5 foreta seg n\u00f8dvendige tiltak p\u00e5 sin spillvannsledning, uten \u00e5 hensynta v\u00e5r nylig oppf\u00f8rte overliggende st\u00f8ttemur. Etter r\u00e5d fra VA-etaten i 2019, utarbeidet s\u00f8ker en erkl\u00e6ring til hjemmelshaver av NLV7 som sikret NLV7 n\u00f8dvendige rettigheter til tilkomst for utskiftning av hans spillvannsledning. 16 8.4.19 ble f\u00f8lgende SMS sendt fra s\u00f8ker til hjemmelshaver NLV7: ''God kveld Nils, John i nr. 104 her. Jeg har laget et utkast til erkl\u00e6ring med hensyn til dine rettigheter vedr\u00f8rende din spillvannsledning i forhold til st\u00f8ttemur i v\u00e5r hage. Beklager meget at det har g\u00e5tt noe lang tid. Det er dessverre mange andre saker som ber\u00f8ver tiden min. Erkl\u00e6ringen er klar for gjennomlesning/korrektur sammen med deg. Ringer deg gjerne i l\u00f8pet av morgendagen for \u00e5 avtale tidspunkt for gjennomlesning, eventuell korrigering osv. Denne erkl\u00e6ringen anser jeg for \u00e5 utgj\u00f8re ett viktig bidrag i min bygges\u00f8knad for tiltaket. Jeg skal etter hvert f\u00e5 p\u00e5 plass en avklaring med nabo i nr. 106 vedr\u00f8rende tiltak/samtykke til tiltak. Videre s\u00f8knad for tiltak og tiltak er selvsagt avhengig av prosessen med nabo i nr. 106. N\u00e5r alt er avklart, vil alle skisser og s\u00f8knad presenteres i nabovarsel. Beklager nok en gang for at jeg iverksatte deler av arbeidet f\u00f8r jeg hadde avklart og varslet deg og \u00f8vrige naboer p\u00e5 rettmessig vis. Med vennlig hilsen John T. Madsen\u2019\u2019 Grunnarbeidene i Gnr. 26 Bnr. 171 ble utf\u00f8rt i dialog med hjemmelshaver av Gnr. 26 Bnr. 176, med hensyn til spillvannsledningen tilh\u00f8rende Gnr. 26 Bnr. 176. Grunnarbeid ble utf\u00f8rt med aktsomhet, og man h\u00e5pet- og fors\u00f8kte \u00e5 lokalisere spillvannsledning tilh\u00f8rende Gnr. 26 Bnr. 176. Man fjernet mye stor stein i den p\u00e5viste traseen. Til slutt hadde man oppn\u00e5dd fast grunn der hvor det var mulig og form\u00e5lstjenlig. Man kunne stanse graving i det aktuelle omr\u00e5det. P\u00e5 dette tidspunkt hadde man ikke lokalisert spillvannsledning tilh\u00f8rende Gnr. 26 Bnr. 176. Vi utf\u00f8rte aldri gravearbeider i/over den aktuelle traseen. Derimot fjernet vi mye stor stein i omr\u00e5det, og ankom fast grunn p\u00e5 s\u00f8rsiden av 26/171. Figur 11 under viser fast grunn ved husets s\u00e5le. Opp-muring med stedlig stein kan sees i bakgrunnen. R\u00f8d pil indikerer omtrentlig plassering av spillvannsledning tilh\u00f8rende Gnr. 26 Bnr. 176. Den skal etter rett krysse inn p\u00e5 tomten til J.L.M.vei 106 ved pilen. Vi identifiserte aldri ledningen under gravearbeidene. Det var ikke behov for \u00e5 grave i denne traseen. 17 Figur 11. Feil trase-anvising i \u2018\u2019 Anmodning om redegj\u00f8relse. Gnr 26 bnr 171, J. L. Mowinckels Vei - EDKID \u2013 12659162\u2019\u2019. Jeg \u00f8nsker med dette avsnittet kun \u00e5 p\u00e5peke at den anviste plassering av spillvannsledning tilh\u00f8rende Gnr. 26 Bnr. 176 p\u00e5 Figur 1 er feil. Dette kun til orientering, slik at man har lik oppfatning av forholdene i videre saksbehandling. If\u00f8lge hjemmelshaver av Gnr. 26 Bnr. 171 ble ledningen flyttet innen oppf\u00f8ring av 26/176. Dagens bolig p\u00e5 26/171 ble ferdigstilt i 1979, men tomt og skj\u00f8ter ble tildelt tidlig p\u00e5 60-tallet slik jeg forst\u00e5r (har ikke studert n\u00f8yaktig). Spillvannsledningen tilh\u00f8rende 26/171 ble flyttet n\u00e6rmere grensen til J. L. Mowinckelsvei 106. Dette bekreftes av fire ulike kilder: 1: Kartgrunnlag jeg mottok av VA-etaten i 2019. \u2019\u2019Vedlegg nr.1 Gnr 26 Bnr 176 ny SV ledning\u2019\u2019. Legger for ordens skyld med \u2018\u2019Vedlegg nr. 2 Gnr26 Bnr 176 gammel SV ledning\u2019\u2019 som dokumenterer opprinnelig trase. 2: Muntlig av bekreftet/p\u00e5vist i felt av hjemmelshaver av Gnr. 26 Bnr. 176 under arbeidene. If\u00f8lge vedkommende ble ledningen flyttet innen oppf\u00f8ring av boligen p\u00e5 26/171 (bygge\u00e5r 1979). Den ble flyttet n\u00e6rmere grensen til J. L. Mowinckelsvei 106. 3: Det kunne ikke avdekkes spillvannsledning under grunnarbeidene p\u00e5 s\u00f8r-siden av 26/171. Derimot mye tung stein (50-2000kg) og fast grunn. 4: Figur 1 i \u2018\u2019Anmodning om redegj\u00f8relse. Gnr 26 bnr 171, J. L. Mowinckels Vei - EDKID \u2013 12659162\u2019\u2019 viser til gammel plassering av den siste spillvannskummen p\u00e5 26/171 f\u00f8r ledningen ankommer 26/176. Spillvannskum befinner seg i dag 5-8 meter lenger s\u00f8r enn angitt i figur 1, \u2018\u2019Anmodning om redegj\u00f8relse. Gnr 26 bnr 171, J. L. Mowinckels Vei - EDKID \u2013 12659162\u2019\u2019. Dette bekreftes ved visuell inspeksjon i felt og av dokumentet \u2019\u2019Vedlegg nr.1 Gnr 26 Bnr 176 ny SV ledning\u2019\u2019. 18 Figur 12 under, viser dagens plassering av spillvannsledning tilh\u00f8rende Gnr. 26 Bnr. 176 Figur 12 Figur 13 under viser dagens plassering iht. identifikasjon av spillvannskum i felt, kartunderlag (figur 2) og muntlig av bekreftet/p\u00e5vist i felt av hjemmelshaver av Gnr. 26 Bnr. 176 under arbeidene Figur 13 19 5.2 Spillvannsledning 26/176 i forhold til st\u00f8ttemur: Figur 14 under viser omtrentlig plassering av spillvannsledning tilh\u00f8rende 26/176. Dette if\u00f8lge kartverk og uttalelser fra hjemmelshaver 26/176. Vi klarte aldri \u00e5 lokalisere denne ved grave- arbeidene. Grunnet gammel steinmur p\u00e5 nabogrense (J.L.M. vei 106) kunne vi ikke lete dypere enn hva angitt her. Gammel steinmur tilh\u00f8rende JLMV106 sees like til h\u00f8yre for r\u00f8d pil. Vi st\u00f8pte derfor en bred s\u00e5le og anla mur opp\u00e5, med minimal overdekning av spillvannsledning. Forh\u00e5pentligvis ligger kum 20-50cm av spillvannsledningens lengde under st\u00f8ttemur. Dersom spillvannsledning skal graves opp i fremtiden, kan man grave gr\u00f8ft inn til mur p\u00e5 begge sider og fjerne r\u00f8ret. Man unng\u00e5r med stor sannsynlighet \u00e5 utsette muren for skader. Den er oppf\u00f8rt med 2stk 90 graders vinkler for stabilitetens del. Figur 14 20 5.3 NLV7 innsigelse Hjemmelshaver av NLV7 opplyser at de \u00f8nsker murverket fjernet for \u00e5 sikre tilkomst for utbedring av spillvannsledning. S\u00f8ker vil p\u00e5st\u00e5 at man sikrer en slik rettighet ved \u00e5 signere en erkl\u00e6ring som stadfester NLV7\u2019s rett til uhindret tilkomst. S\u00f8ker mener at murverket ikke er til hinder for framtidig utskiftning, da det er en meget kort del av spillvannsledningen som befinner seg under murverket. Eksakt lengde avhenger av n\u00f8yaktig plassering, men anslagsvis 0,5-1mtr. Murverket er utformet med bred s\u00e5le og vinkler, kan s\u00e5ledes undergraves i stor grad for \u00e5 eventuelt trekke ut gammel og anlegge ny ledning under. Og skulle murens stand forringes under arbeidene, sikres NLV7 ved hjelp av erkl\u00e6ring. Ansvaret for eventuell utbedring av mur vil tilh\u00f8re JLMV104. Legger til at NLV7 allerede har akseptert at privat og felles spillvannsledning (JLMV106/NLV7) passerer b\u00e5de 2 og 3 (hvis ikke 4) murverk f\u00f8r den havner i kommunal ledning. Men, da dette er murverk tilh\u00f8rende seg selv og tidligere svigerfamilie, har det sannsynligvis v\u00e6rt mye enklere \u00e5 akseptere. S\u00f8ker har fors\u00f8kt \u00e5 oppn\u00e5 dialog med NLV7 i sammenheng med S\u00f8knad om rammetillatelse, og har fors\u00f8kt \u00e5 forklare at s\u00f8knadsprosess er til en viss grad avhengig av en inng\u00e5tt privatrettslig avtale mellom s\u00f8ker og NLV7. NLV7 opplyser at parten ikke har til intensjon om \u00e5 forholde seg til annet enn Plan og Bygningsetatens beslutning. Samtidig bemerker NLV7 at s\u00f8ker ikke burde foreta seg endringer av tomten sin, men la tomten forbli uforandret. NLV7 opplyser at det blir vanskeligere \u00e5 komme til ledningstraseen for utbedring med maskiner. S\u00f8ker p\u00e5peker at ledningen er tilgjengelig, men at NLV7 m\u00e5 belage seg p\u00e5 at en eventuell maskin tilkomst ogs\u00e5 m\u00e5 tilrettelegges p\u00e5 NLV7\u2019s tomt, ikke bare p\u00e5 s\u00f8kers tomt. Men for ordens skyld, har s\u00f8ker sagt seg villig til \u00e5 \u00f8ke bredde p\u00e5 trapp, slik at det er mulig \u00e5 forflytte relativt stor maskin i trappen. NLV7 opplyste ved et tilfelle at vedkommende skulle flytte maskin via JLMV106\u2019s eiendom, inn p\u00e5 JLMV104\u2019s eiendom, for \u00e5 utbedre sin egen spillvannsledning p\u00e5 alle tre eiendommer. S\u00f8ker p\u00e5pekte da at JLMV106 sitt tidligere oppf\u00f8rte tilbygg er til hinder for slike muligheter. Dette hadde ikke NLV7 tenkt p\u00e5. Man skulle kanskje ha vurdert tilbygget til JLMV106\u2019s plassering som et vesentlig hinder for tilkomst av maskiner for eventuelle utbedringer av felles og privat spillvannsledning p\u00e5 b\u00e5de JLMV106\u2019s tomt og p\u00e5 JLMV104\u2019s tomt. S\u00f8ker oppfatter JLMV106 og NLV7 som partnere i sin vurdering av s\u00f8kers tiltak. 6 Innsigelse fra JLMV106 p\u00e5 vegne av NLV7. JLMV106 opplyser innvendinger mot tiltaket p\u00e5 vegne av NLV7\u2019s spillvannsledning. Blant annet har JLMV106 kommentert at s\u00f8ker muligens har plassert store steiner over spillvannsledning tilh\u00f8rende NLV7, som vil vanskeliggj\u00f8re eventuell utbedring ved graving. Som beskrevet over, s\u00f8ker har fjernet mye stor stein i n\u00e6rheten av ledningstrase. Dette ble gjort under gravearbeidene i 2016, deretter i 2019 n\u00e5r s\u00f8ker utf\u00f8rte det siste manuelle planeringsarbeidet. 21 Figur 15. Stor stein FJERNES manuelt under planeringsarbeidet. En av mange. 7: JLMV106 innsigelser p\u00e5 vegne av andre forhold JLMV106 beskriver videre at de har innsigelser grunnet blant annet; \u00f8kt st\u00f8y i 2 etasje, manglende muligheter til \u00e5 plante gr\u00f8nne vekster, og utgliding av egen steinmur. -St\u00f8y. S\u00f8ker forst\u00e5r ikke hvordan en mur og en trapp produserer st\u00f8y. Gangveien bestod av belegningsstein. Gir omtrent samme trinnlyden som betong. Dessuten, man m\u00e5 kunne ferdes p\u00e5 egen eiendom. -Beplantning. S\u00f8ker ser ikke hvordan en mur og en trapp inntil klagers mur og trapp skal redusere mulighetene for beplantninger. -Utglidning egen steinmur. Av frykt for \u00e5 p\u00e5virke mur tilh\u00f8rende JLMV106, avsluttet vi fors\u00f8ket p\u00e5 \u00e5 avdekke spillvannsledning tilh\u00f8rende NLV7. Den nevnte steinmuren er av eldre dato, og relativt d\u00e5rlig kvalitet. Murens avslutning p\u00e5 grensen til s\u00f8ker (JLMV104) avsluttes i jordmasser p\u00e5 tomtegrensen, med enkelt tilslag av binding/st\u00f8p etc. For \u00e5 st\u00f8tte opp og sikre denne svekkede og aldrende konstruksjonen, anla s\u00f8ker sin nye mur inntil den. Ergo, s\u00f8ker anser at den nye muren utgj\u00f8r et sikringstiltak for den gamle muren. 8 Avslutning S\u00f8ker har opplevd at klagerne (JLMV106/NLV7) har etterspurt s\u00f8knad og nabovarsel. N\u00e5r det omsider ble utf\u00f8rt, vil man ikke lenger gi sitt samtykke. H\u00e5per at Plan og bygningsetaten anser fordeler ved mur, trapp for adkomst, terrengsenkning, sikker og god utnyttelse av tomt for \u00e5 v\u00e6re av vesentlig fordelaktig karakter for tomten JLMV104. Vesentlig st\u00f8rre enn ulempene for JLMV106 og NLV7. 22 8.1: Dispensasjon kan ikke gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. 8.1.1 Mur/Nabogrense: Ingen hensyn blir vesentlig tilsidesatt. Mur er Ca. 0,8 til 1mtr h\u00f8yere enn opprinnelig terreng, Ca. 0,4mtr fra nabogrensen (p\u00e5 det n\u00e6rmeste punktet). Deretter er h\u00f8yde p\u00e5 mur, trapp og terreng som opprinnelig terrengh\u00f8yde \u00e5 regne (hevet maks Ca. 30-40cm). Vil bemerke at nabo benytter denne delen av sin hage til oppbevaring av kompost og gamle byggevarer etc. Den er dermed ikke til sjenanse for nabo, i en del av nabos hage som benyttes til rekreasjon etc. Mellom s\u00f8kers nye mur og nabos hus, er det ogs\u00e5 en del tr\u00e6r/busker og kratt p\u00e5 nabos eiendom. 8.1.2 Mur/Spillvannsledning: Ingen hensyn blir vesentlig tilsidesatt. Spillvannsledning er tilgjengelig p\u00e5 begge sider av mur. S\u00f8ker er ansvarlig for egen mur dersom privat avtale inng\u00e5s. S\u00f8ker har produsert og fors\u00f8kt \u00e5 formidle utkast til slik avtale. 8.2: Fordelene ved \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering Fornuftig, hensiktsmessig, kostnad- og ressurseffektiv re-etablering av adkomst til hage og bolig. Med tilh\u00f8rende nyetablert mulighet for utnyttelse av kjellervegg for adkomst til kjeller-etasje. Man har redusert risiko ved \u00e5 blottlegge s\u00f8rlig kjellervegg som var delvis nedgravd. Man har fjernet matjord, og skjev ufarbar gangvei og veltede st\u00f8ttemurer. Man har sikret grunnmur. Man er i ferd med \u00e5 oppn\u00e5 fornuftig og hensiktsmessig adkomst til bolig. Ber at man tar hensyn til at tiltaket startet som et rent vedlikeholdsprosjekt, for \u00e5 ivareta grunnmurs integritet. Dette tiltaket har b\u00e5ret preg av budsjettsprekker og har medf\u00f8rt en vesentlig belastning for s\u00f8ker i en \u00e5rrekke. Det har aldri v\u00e6rt til hensikt \u00e5 berike seg p\u00e5 andres bekostning. Det er en vanskelig tilkomst, man har utbedret en feil. Veien mot normalisering ble litt til etter hvert som man gikk fram og etter beste evne. Ber om at dere vurderer en befaring p\u00e5 tomtene for \u00e5 skaffe et godt og helhetlig inntrykk av situasjonen. H\u00e5per p\u00e5 god dialog, setter veldig stor pris p\u00e5 tilbakemelding. Med vennlig hilsen John T. Madsen 23 "
}