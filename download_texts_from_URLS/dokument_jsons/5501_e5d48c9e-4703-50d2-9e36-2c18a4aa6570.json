{
  "dokument_id": "e5d48c9e-4703-50d2-9e36-2c18a4aa6570",
  "doc_type": "case_attachment",
  "kommune": 5501,
  "tittel": "Uttalelse fra Nord Fiskarlag - s\u00f8knad om utvidelse av akvakulturtillatelse - Sjurelv Fiskeoppdrett AS",
  "url": "https://innsyn.tromso.kommune.no/application/getMoteDokument?dokid=2001983013",
  "tekst": "Troms\u00f8 kommune postmottak@tromso.kommune.no Deres ref. V\u00e5r ref. Saksbehandler Dato 24/20006-5 2023/421 Karoline Hasti Rutle 13.02.2025 Nord Fiskarlag sin uttalelse til s\u00f8knad om utvidelse av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet 35838 Vengs\u00f8y Troms\u00f8 kommune Nord Fiskarlag viser til s\u00f8knad fra Sjurelv Fiskeoppdrett AS om \u00f8kt maksimal biomasse (MTB) ved lokalitet 35828 Vengs\u00f8y i Troms\u00f8 kommune. Hvor det s\u00f8kes om en \u00f8kning av maksimal tillatt biomasse p\u00e5 499 tonn, fra dagens 3100 tonn til 3599 tonn MTB. S\u00f8knaden omfatter ingen andre endringer p\u00e5 lokaliteten. 1. Fiskeriinteresse i omr\u00e5det If\u00f8lge Fiskeridirektoratets kartverkt\u00f8y er det kartlagt flere bruks- og ressursomr\u00e5der som er viktige for fiskeriinteressene ved oms\u00f8kt lokalitet(se figur 1.). Figur 1. Oversiktskartet er hentet fra Fiskeridirektoratets kartverkt\u00f8y Yggdrasil og inneholder registrerte fiskeriinteresser, samt lokalitet Vengs\u00f8y. Fiskeridirektoratet har kartlagt fiskeomr\u00e5de for passive redskaper i fiske etter kveite og hyse ved oms\u00f8kt anlegg, i tillegg til rekefelt og beiteomr\u00e5de for torsk. Om lag 1,63 km s\u00f8r-vest, og 1,74 km s\u00f8r-\u00f8st for lokalitet er det kartlagt fiskeomr\u00e5de for passive redskaper i fiske etter kveite. Om lag 2,75 km s\u00f8r- \u00f8st for lokalitet er det kartlagt gyteomr\u00e5de for torsk og 2,43 km \u00f8st for lokalitet er det kartlagt fiskeomr\u00e5de for passive redskaper i fiske etter kveite og hyse. 2. Vengs\u00f8yfjord midlertidig stengt for reketr\u00e5ling Figur 4. Oversiktskartet er hentet fra Barentswatch (Fishinfo) og viser n\u00e5v\u00e6rende anleggsinstallasjon med fort\u00f8yning, i tillegg til avstengt omr\u00e5de for fangst etter reke. Nord Fiskarlag viser til at oms\u00f8kte lokalitet ligger i et omr\u00e5de hvor Fiskeridirektoratet har midlertidig stengt for reketr\u00e5ling1. Dette er gjort med hjemmel i lov av 6.juni 2008 nr. 37 om forvaltning av viltlevende marine ressurser \u00a716 og forskrift av 22.desember 2024 om ut\u00f8velse av fisket i sj\u00f8en \u00a7 47. Begrunnelsen for forbudet mot fangst av reker i omr\u00e5det, er som f\u00f8lge av h\u00f8y innblanding av torsk under minstem\u00e5l. Ovennevnte fangstforbud, sett i sammenheng med det kartlagte beiteomr\u00e5det for torsk i Yggdrasil, dokumenterer at det er stor tilstedev\u00e6relse av torskeyngel og torsk av yngre \u00e5rsklasser ved oms\u00f8kte anlegg. Torsk er s\u00e5rbar for milj\u00f8p\u00e5virkning og det er viktig \u00e5 hensynta gyte- og oppvekstomr\u00e5der for torsk for \u00e5 sikre en fremtidig b\u00e6rekraftig bestand. 3. Milj\u00f8risiko ved oppdrettsvirksomhet Gytefelt, gyteomr\u00e5der, beiteomr\u00e5der og oppvekstomr\u00e5der er s\u00e5rbare for sykdomsspredning og f\u00f4r som havner i \u00f8kosystemet. Dette gjelder all form for fiskeoppdrett. Nevnte milj\u00f8risikoer gjennomg\u00e5s tematisk nedenfor. 1 J-35-2024 (fiskeridir.no), hentet 10.04.2024 3.1 Risiko for milj\u00f8p\u00e5virkning som f\u00f8lge av tiltrekning av fisk til oppdrettsmerder Forskning viser at \u00e5pne oppdrettsmerder tiltrekker seg vill fisk. I oktober 2022, ble det publisert en forskningsartikkel hvor det ble funnet over 100 merket torsk (Gadus morhua) ved oppdrettsanlegg2. Samme forskning viste ogs\u00e5 at vill fisken beveger seg mellom oppdrett og dermed gjentagende tiltrekning til oppdrettsmerder. I forskningen legges det spesielt vekt p\u00e5 at vill fisk kan fungere som en vektor for sykdomsspredning mellom oppdrettsanlegg. Hvor smitte mellom oppdrettstorsk til vill fisk/ vill torsk vil ha ubotelige konsekvenser p\u00e5 naturmangfoldet og torskefiskeriene. I skrivende stund har vi ikke nok kunnskap knyttet til aggregering av vill fisk rundt oppdrettsmerder og hvilke effekter dette kan ha p\u00e5 ville fiskebestander. Det vi p\u00e5 den annen side vet med stor sikkerhet er at gytesuksess er avgj\u00f8rende for \u00e5 sikre neste \u00e5rs rekruttering inn til ville fiskebestander. Det er gode holdepunkter for \u00e5 legge til grunn at endret adferd og vandringsm\u00f8nster har innvirkning p\u00e5 ville fiskebestanders gytesuksess. Enhver forstyrrelse i vill fiskens gyteperiode kan f\u00e5 negative f\u00f8lger. Dette gjelder ogs\u00e5 forstyrrelser i form av tiltrekning av vill fisk til oppdrettsmerder. 3.2 Risiko for milj\u00f8p\u00e5virkning som f\u00f8lge av f\u00f4r som slippes ut i sj\u00f8arealet V\u00e5ren 2023 ble det publisert forskning som viser til funn av terrestriske fettsyrer som stammer fra f\u00f4r i oppdrett av salmonider i lever, gonader og muskler i vill atlantisk torsk 3. Lignende studie er ogs\u00e5 gjort p\u00e5 sei (Pollachius virens), hvor det ble funnet h\u00f8ye niv\u00e5er av terrestriske fettsyrer fra f\u00f4r ogs\u00e5 i denne arten 4. If\u00f8lge forskningen kan opptak av terrestriske fettsyrer ha effekt p\u00e5 \u00abfitness\u00bb til fisk, noe som ogs\u00e5 kan p\u00e5virke fiskens gytesuksess; mulighet til reprodusering og levedyktigheten til avkommet. Det beskrives i 2 Skj\u00e6raasen, J. E., Karlsen, Langangen, Meier, S., Dunlop, K. M., van der Meeren, T., Keeley, N. B., Myksvoll, M. S., Dahle, G., Moland, E., Nilsen, R., Schr\u00f8der, K. M. E., Bannister, R. J., & Olsen, E. M. (2022). Attraction of cod Gadus morhua from coastal spawning grounds to salmon farms. Aquaculture Environment Interactions, 14, 229\u2013242. https://doi.org/10.3354/AEI00440 3 Meier, S., van der Meeren, T., Skj\u00e6raasen, J. E., Bannister, R. J., Rasinger, J. D., & Karlsen, \u00d8. (2023). Terrestrial fatty acids from feed oil in feed for farmed salmonids are transferred to the liver, gonads, and muscle of wild Atlantic cod (Gadus morhua). ICES Journal of Marine Science, 80(4), 1143\u20131154. https://doi.org/10.1093/ICESJMS/FSAD051 4 Arechavala-Lopez, P., S\u00e6ther, B. S., Marhuenda-Egea, F., Sanchez-Jerez, P., & Uglem, I. (2015). Assessing the Influence of Salmon Farming through Total Lipids, Fatty Acids, and Trace Elements in the Liver and Muscle of Wild Saithe Pollachius virens. Marine and Coastal Fisheries, 7(1), 59\u201367. https://doi.org/10.1080/19425120.2014.1001540 forskningsrapporten at det er uvisst i hvilket omfang vill atlantisk torsk f\u00e5r i seg terrestrisk fettsyre, og at det er n\u00f8dvendig med videre forskning for \u00e5 kartlegge effekten. Risiko for utslepp av spillf\u00f4r fra akvakultur og aggregering av vill fisk rundt oppdrettsmerdene er videre tatt opp i en forskningsartikkel publisert februar 2024 5. If\u00f8lge artikkelen vil spillf\u00f4r og videre aggregering kunne medf\u00f8re endringer i flere \u00f8kologiske interaksjoner, som predasjon og sykdomsspredning. Forskerne argumenterer ogs\u00e5 for at beiting p\u00e5 spillf\u00f4r kan medf\u00f8re endring i fysiologiske prosesser og \u00f8kt d\u00f8delighet blant s\u00e5rbare livsstadier hos torsk. 3.3 Risiko for milj\u00f8p\u00e5virkning som f\u00f8lge av avlusningsmidler Nord Fiskarlag fremholder at det er av s\u00e6rlig betydning \u00e5 vurdere milj\u00f8effekten av avlusningsmidler n\u00f8ye, spesielt n\u00e5r det er identifisert rekeforekomster i n\u00e6rheten av akvakulturanlegget. Dette skyldes at reker tilh\u00f8rer samme dyregruppe som lakselus (krepsdyr), og utslipp av avlusningsmidler vil p\u00e5virke rekebestanden negativt i omr\u00e5det. Nyere fagfellevurdert forskning viser at avlusningsmidler kan skade eller ta livet av reker og andre krepsdyr i en radius p\u00e5 opptil 39 kvadratkilometer m\u00e5lt fra utslippspunkt 6. Nyere effektstudier (gjennomf\u00f8rt i laboratorium) av legemidler som benyttes til avlusning har vist at non-target arter p\u00e5virkes av langt lavere konsentrasjoner av legemidlene enn det som brukes i selve lusebehandlingen7. Krepsdyr og plankton er generelt mer f\u00f8lsom for legemiddel enn fisk. Det vises ogs\u00e5 at d\u00f8delig dose for reker og andre krepsdyr er 1000 ganger lavere enn det som beh\u00f8ves for \u00e5 drepe lakselus. Alternativt kan laksen behandles via f\u00f4r tilsatt lusemiddel. Restf\u00f4r som inneholder legemidler synker til bunns og spres i milj\u00f8et. Det gj\u00f8r ogs\u00e5 fiskens avf\u00f8ring med restkonsentrasjoner av legemiddelet 8. Det er dokumentert at villfisk spiser overfl\u00f8dig pellets og en rekke organismer i det marine milj\u00f8 5 B\u00f8hn T, Str\u00f8m JF, Sanchez-Jerez P, et al. Ecological interactions between farmed Atlantic salmon and wild Atlantic cod populations in Norway: A review of risk sources and knowledge gaps. Rev Aquac. 2024; 1-18. doi: 10.1111/raq.12899 6 Parsons, A. E., Escobar-Lux, R. H., S\u00e6vik, P. N., Samuelsen, O. B., & Agnalt, A. L. (2020). The impact of anti-sea lice pesticides, azamethiphos and deltamethrin, on European lobster (Homarus gammarus) larvae in the Norwegian marine environment. Environmental Pollution, 264, 114725. https://doi.org/10.1016/J.ENVPOL.2020.114725 7 Arnberg, M., Refseth, G. H., Allan, I. J., Benedetti, M., Regoli, F., Tassara, L., Sagerup, K., Drivdal, M., N\u00f8st, O. A., Evenset, A., & Carlsson, P. (2023). Acute and Sublethal Effects of Deltamethrin Discharges from the Aquaculture Industry on Northern Shrimp (Pandalus borealis Kr\u00f8yer, 1838): Dispersal Modeling and Field Investigations. Environmental Science and Technology, 57(9), 3602\u20133611. https://doi.org/10.1021/ACS.EST.2C07459/ASSET/IMAGES/LARGE/ES2C07459_0002.JPEG 8 https://akvaplan.no/en/news/2020-09-28/forskere-sporer-lusemidlenes-ferd-gjennom-vannmassene kan bli eksponert for kjemikaliene n\u00e5r de spres i milj\u00f8et etter endt badebehandling, eller via pellets og avf\u00f8ring. 4. Merknader Nord Fiskarlag Nord Fiskarlag er bekymret for konsekvenser knyttet til milj\u00f8forurensning som f\u00f8lge av oppdrettsvirksomhet, og effekten dette kan f\u00e5 p\u00e5 viktige fiskeriressurser. Nord Fiskarlag viser til at det er h\u00f8y andel av yngel og yngre \u00e5rsklasser i tett tilknytning til oms\u00f8kte lokalitet. Relevante myndigheter oppfordres derfor til \u00e5 opptre i samsvar med f\u00f8re-var- prinsippet og at n\u00f8dvendige avb\u00f8tende tiltak stilles som vilk\u00e5r dersom oppdrettsvirksomheten p\u00e5virker det ytre marine liv. Videre kreves Nord Fiskarlag konsekvensutredning dersom f\u00f8lgende ikke er opplyst i s\u00f8knad jf. forskrift om konsekvensutredninger \u00a7\u00a7 8 og 10: - effekten \u00f8kt biomasse kan f\u00e5 p\u00e5 omr\u00e5dets bestander av fisk og skalldyr, herunder hvorvidt beiting p\u00e5 forspill, fekalier og smittespredning kan f\u00e5 konsekvenser for viltbestandenes kvalitet og gytesuksess9 - hvilken effekt den totale mengde akvakultur i omr\u00e5det kan f\u00e5 p\u00e5 naturmangfoldet i omr\u00e5det etter en eventuell \u00f8kning av biomassen i omr\u00e5det. I dette ligger at samtlige p\u00e5g\u00e5ende s\u00f8knader om ny lokalitet, eller \u00f8kt biomasse, m\u00e5 medtas ved vurderingen. - effekten \u00f8kte mengder kobber, kjemikalier og annen milj\u00f8forurensing knyttet til oppdrettsvirksomhet kan f\u00e5 p\u00e5 rekebestand og annet organisk liv i omr\u00e5de Nord Fiskarlag mener videre at det m\u00e5 underlegges betryggende avb\u00f8tende vilk\u00e5r som egner seg til \u00e5 unng\u00e5 skade p\u00e5 milj\u00f8et, naturmangfoldet og fiske- og rekebestander i omr\u00e5det. Nord Fiskarlag mener at f\u00f8lgende vilk\u00e5r, som et minimum, b\u00f8r stilles i forbindelse med tillatelse til \u00f8kt biomasse: 9 Slik kan lakseoppdrett p\u00e5verke vill torsk | Havforskningsinstituttet (hi.no), hentet 10.04.2024 - forbud mot bruk av og utslipp av avlusningsmidler - fremleggelse av og godkjenning av avlusningsplan som viser hvor lusemidlene skal slippes ut. Lokasjonen for utslipp m\u00e5 v\u00e6re tilstrekkelig langt unna rekefelt. Utslipp m\u00e5 kun tillates utf\u00f8rt p\u00e5 egnede lokasjoner i trygg avstand fra rekefeltene og i tidsrom med ideelle str\u00f8mforhold. Avlusningsplanen m\u00e5 godkjennes av relevante myndigheter og underlegges betryggende og hensiktsmessig kontroll og tilsyn. - krav om bruk av lukkede merder, eller annen merdteknologi som reduserer smittespredning, behovet for bruk av avlusningsmidler, risiko for r\u00f8mming og utslipp av slam og f\u00f4rutspill. Dersom det ikke fremlegges en konsekvensutredning og avb\u00f8tende tiltak som p\u00e5 betryggende m\u00e5te anskueliggj\u00f8r og dokumenterer at en \u00f8kning av biomassen vil v\u00e6re milj\u00f8messig forsvarlig, kan ikke Nord Fiskarlag akseptere \u00f8kt biomasse p\u00e5 lokaliteten. Nord Fiskarlag takker for at vi er blitt involvert i saken, og ber om \u00e5 bli holdt oppdatert i den videre saksgangen. Med hilsen Nord Fiskarlag Hanne Fagertun Daglig leder Karoline Hasti Rutle R\u00e5dgiver Brevet er godkjent elektronisk og sendes uten h\u00e5ndskrevet signatur. Kopi: Fiskeridirektoratet Troms\u00f8 Fiskarlag Tromvik Fiskarlag "
}