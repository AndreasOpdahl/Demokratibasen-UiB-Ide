{
  "dokument_id": "0628ebe1-440d-5314-8209-6486ec9e68bb",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 16122024, Sak 424/24, Sikkerhet og tilgjengelighet p\u00e5 Bergen R\u00e5dhus",
  "url": "https://bergen.kommune.no/politikere-utvalg/api/fil/bk360/11719476/Innstilling-vedtak-Sikkerhet-og-tilgjengelighet-pa-Bergen-Radhus",
  "tekst": "Sikkerhet og tilgjengelighet p\u00e5 Bergen R\u00e5dhus Forretningsutvalget behandlet saken i m\u00f8tet 16.12.2024 sak 424/24 og fattet f\u00f8lgende vedtak: M\u00f8tet ble lukket under behandlingen av saken etter kommuneloven \u00a7 11-5, jf. offentleglova \u00a7 13 og forvaltningsloven \u00a7 13-1. Forretningsutvalget ber byr\u00e5det innen juni 2025 legge frem en oppdatert sak for bystyret som vurderer om det etter innflyttingen i den rehabiliterte R\u00e5dhusblokken er den rette balansen mellom sikkerhetsniv\u00e5 og tilgjengelighet. Saken skal blant annet inneholde f\u00f8lgende elementer: 1. En oversikt over u\u00f8nskede hendelser og sikkerhetsbrudd i og rundt R\u00e5dhusetkvartalet siden rehabiliteringen. 2. En oversikt over alvorlige sikkerhetsbrudd i og rundt R\u00e5dhuskvartalet tilbake i tid. 3. En vurdering av innbyggernes tilgang til og bruk av R\u00e5dhuset ut over retten til \u00e5 v\u00e6re tilstede i \u00e5pne m\u00f8ter i folkevalgte organer. 4. Byr\u00e5dets vurderinger av de n\u00e5v\u00e6rende sikkerhetstiltakene i R\u00e5dhuskvartalet, og om disse er passende. 5. Byr\u00e5dets vurderinger av tiltakene som foresl\u00e5s i den graderte sikringsrisikovurderingen av R\u00e5dhuskvartalet, men som per n\u00e5 ikke er innf\u00f8rt. Dersom det av sikkerhetshensyn er elementer i saken som b\u00f8r unntas offentlighet kan den legges frem p\u00e5 r\u00f8dt papir i lukket m\u00f8te. Forretningsutvalget ber ogs\u00e5 byr\u00e5det gj\u00f8re en ny gjennomgang av den graderte sikringsrisikovurderingen av R\u00e5dhuskvartalet, og vurdere om denne inneholder beskrivelser og elementer som kan v\u00e6re offentlige. Forretningsutvalgets behandling: Ordf\u00f8rer Marit Warncke (H) fremmet forslag om \u00e5 lukke m\u00f8tet under behandlingen av saken etter kommuneloven \u00a7 11-5, med bakgrunn i offentleglova \u00a7 13 og forvaltningsloven \u00a7 13-1. Mikkel Gr\u00fcner (SV) fremsatte p\u00e5 vegne av SV f\u00f8lgende forslag om \u00e5 sende saken tilbake til byr\u00e5det: Forretningsutvalget ber byr\u00e5det innen juni 2025 legge frem en oppdatert sak for bystyret som vurderer om det etter innflyttingen i den rehabiliterte R\u00e5dhusblokken er den rette balansen mellom sikkerhetsniv\u00e5 og tilgjengelighet. Saken skal blant annet inneholde f\u00f8lgende elementer: 1. En oversikt over u\u00f8nskede hendelser og sikkerhetsbrudd i og rundt R\u00e5dhusetkvartalet siden rehabiliteringen. 2. En oversikt over alvorlige sikkerhetsbrudd i og rundt R\u00e5dhuskvartalet tilbake i tid. 3. En vurdering av innbyggernes tilgang til og bruk av R\u00e5dhuset ut over retten til \u00e5 v\u00e6re tilstede i \u00e5pne m\u00f8ter i folkevalgte organer. 4. Byr\u00e5dets vurderinger av de n\u00e5v\u00e6rende sikkerhetstiltakene i R\u00e5dhuskvartalet, og om disse er passende. 5. Byr\u00e5dets vurderinger av tiltakene som foresl\u00e5s i den graderte sikringsrisikovurderingen av R\u00e5dhuskvartalet, men som per n\u00e5 ikke er innf\u00f8rt. Dersom det av sikkerhetshensyn er elementer i saken som b\u00f8r unntas offentlighet kan den legges frem p\u00e5 r\u00f8dt papir i lukket m\u00f8te. Forretningsutvalget ber ogs\u00e5 byr\u00e5det gj\u00f8re en ny gjennomgang av den graderte sikringsrisikovurderingen av R\u00e5dhuskvartalet, og vurdere om denne inneholder beskrivelser og elementer som kan v\u00e6re offentlige.\" Votering: Forslag fra Marit Warncke (H) om \u00e5 lukke m\u00f8tet ble vedtatt enstemmig. Forslag fra SV, fremsatt av Mikkel Gr\u00fcner (SV) om \u00e5 sende saken tilbake til byr\u00e5det ble vedtatt enstemmig. Forretningsutvalget behandlet saken i m\u00f8tet 10.12.2024 sak 414/24 og avga f\u00f8lgende innstilling: M\u00f8tet ble lukket under behandlingen av saken etter kommuneloven \u00a7 11-5, jf. offentleglova \u00a7 13 og forvaltningsloven \u00a7 13-1 Saken ble utsatt til neste m\u00f8te i forretningsutvalget. 2 "
}