{
  "dokument_id": "4be9d111-b3c2-5af5-bc92-ac106156ddb3",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL UMBY-sak 4/25. Laksev\u00e5g. Gnr. 122, bnr. 605 m.fl. S\u00e6terdalen g\u00e5rd. Reguleringsplan. Arealplan-ID 70170000.",
  "url": "https://bergen.kommune.no/politikere-utvalg/api/fil/bk360/11850645/TILLEGGSNOTAT-TIL-UMBY-sak-4-25-Laksevag-Gnr-122-bnr-605-m-fl-Saeterdalen-gard-Reguleringsplan-Arealplan-ID-70170000-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56712-71 Postboks 7700 Saksbehandler: Sabine Elisabeth Stein 5020 BERGEN Dato: 15. januar 2025 Deres ref.: TILLEGGSNOTAT TIL UMBY-sak 4/25. Laksev\u00e5g. Gnr. 122, bnr. 605 m.fl. S\u00e6terdalen g\u00e5rd. Reguleringsplan. Arealplan-ID 70170000. F\u00f8lgende sp\u00f8rsm\u00e5l er meddelt i saken: I byr\u00e5dsplattformen st\u00e5r det at byr\u00e5det vil styrke jordvern, og at \u00abMatsikkerhet er avgj\u00f8rende for v\u00e5r overordnete beredskap. Nedbygging av matjord inneb\u00e6rer svekkelse av v\u00e5r evne til \u00e5 br\u00f8df\u00f8 egen befolkning. Byr\u00e5det vi derfor legge vekt p\u00e5 vern av matjord og rent drikkevann.\u00bb Hvordan har byr\u00e5det fulgt opp sin egen plattform i denne saken. Svar fra byr\u00e5den: Byr\u00e5den er opptatt av vern av matjord og er derfor positiv til et planforslag som ivaretar matjord og legger til rette for urban dyrking. Planens bestemmelser sikrer at matjorden fra planomr\u00e5det brukes som en ressurs og stiller krav om ivaretakelse av matjorden som skal flyttes. Det m\u00e5 utarbeides en matjordplan (\u00a7 2.8.3) som beskriver bl.a. metodikk, gjennomf\u00f8ring av flytting og lokaliteten matjorden skal flyttes til. Planforslaget stiller rekkef\u00f8lgekrav om at det ikke tillates igangsatt tiltak p\u00e5 dyrket mark f\u00f8r matjorden er flyttet /omdisponert (\u00a7 5.2.1). Innenfor planomr\u00e5det skal det etableres soner for urban dyrking der matjorden vil v\u00e6re en viktig ressurs. Tilrettelegging for urban dyrking er sikret gjennom reguleringsbestemmelsene (\u00a7 3.1.1.1.e, \u00a7 3.1.3.2.c, \u00a7 3.1.4.2, \u00a7 4.2.4). Under planarbeidet ble konsekvensene for landbruk og jordvern utredet i en egen rapport fra Norsk Landbruksr\u00e5dgiving Vest som ligger ved saken. Rapporten vurderer at \u00abreguleringsomr\u00e5det er et jordbruksareal i relativ d\u00e5rlig stand. Det ligger inneklemt mellom boliger og butikker, og det er b\u00e5de skole og barnehage i n\u00e6rheten. Det er ikke andre eiendommer med aktivt jordbruk i n\u00e6romr\u00e5det, og arealet er uansett ikke av en slik kvalitet at det er attraktivt som leieareal for andre bruk. Det meste av arealet har for liten jorddjypne til hagebruksform\u00e5l, og sannsynligheten for at 0-alternativet kan f\u00f8re til at arealet tas i bruk til jordbruksform\u00e5l er liten.\u00bb Rapporten konkluderer med at det vil v\u00e6re n\u00f8dvendig \u00e5 ta vare p\u00e5 cirka 2000 m3 matjord for \u00e5 ivareta jordvernhensyn. Form\u00e5let med jordvern er \u00e5 sikre grunnlaget for matproduksjon for fremtidige generasjoner. Byr\u00e5den \u00f8nsker at mest mulig av matjorden forbli i omr\u00e5det og brukes som ressurs innenfor planomr\u00e5det i samsvar med anbefalingen i rapporten fra NLR Vest. Planforslaget legger opp til urban dyrking som er et godt tiltak til \u00e5 fremme egenprodusert mat og en l\u00e6ringsarena for barn som kan l\u00e6re om mat og matforsyning. Ogs\u00e5 NIBIO sin rapport om urban dyrking (VOL.10 I Nr 35 I 2024) p\u00e5peker at urban matproduksjon kan gi \u00f8kt kunnskap og ferdigheter i matproduksjon og er en viktig port inn til styrket kompetanse og verdiskaping i matproduksjonen. Den samme rapporten sier at urban dyrking \u00abkan ogs\u00e5 v\u00e6re en viktig Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 rekrutteringsplattform til landbruksn\u00e6ringen som sliter med \u00e5 f\u00e5 inn ny kompetanse\u00bb samt at \u00abflere l\u00e6rer seg \u00e5 dyrke mat og holder dyrkingsarealer i hevd, kan ogs\u00e5 bli et viktig element i v\u00e5r beredskap\u00bb. Byr\u00e5den vurderer at planforslaget f\u00f8lger opp Klosterhagenerkl\u00e6ringen p\u00e5 en god m\u00e5te med tanke p\u00e5 jordvern og matsikkerhet. Med hilsen BBU - kommunaldirekt\u00f8rens stab Christine Kahrs - Byr\u00e5d for byutvikling Dokumentet er godkjent elektronisk. Side 2 av 2 "
}