{
  "dokument_id": "03535b92-923b-5267-b9ed-b64475134979",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/12451550/Klage",
  "tekst": "Bergen kommune, Plan- og bygningsetaten Postboks 7700, 5020 Bergen DELE-2024/15987-9 Helleveien 210, 4. februar 2025 Klage p\u00e5 vedtak om tillatelse til opprettelse og endring av eiendom Viser til vedtak om tillatelse til opprettelse og endring av eiendom i Hellebakken 30 (168/1768) mottatt 14. januar 2025. Jeg vil med dette p\u00e5klage vedtaket fattet i saken og \u00f8nsker at det ikke gis tillatelse til opprettelse og endring av eiendom ved fradeling av en parsell til boligform\u00e5l. Grunnlaget for klagen er at jeg mener at kommunen feilaktig legger til grunn to forhold i sin saksbehandling. 1) At vedtak om rammetillatelse BYGG-2024/10139 er gyldig 2) At bruk av tak p\u00e5 eksisterende bunkerstak er n\u00f8ye vurdert i BYGG-2024/10139 og p\u00e5f\u00f8lgende klagebehandling KLAGE-2024/13843. Som stadfestes av Statsforvalteren i 2024/8610 I de etterf\u00f8lgende avsnittene vil jeg redegj\u00f8re kort for disse to forholdene. 1 UGYLDIG RAMMETILLATELSE FOR OPPF\u00d8RING AV TO ENEBOLIGER Jeg har i min epost av 02.12.2024 anmodet saksbehandler om \u00e5 ikke gi delingstillatelse f\u00f8r min foresp\u00f8rsel om manglende dispensasjon fra avstandskrav fra offentlig veg er redegjort for. Dette forholdet er ikke omtalt eller redegjort for i saksbehandlingen av delingssaken. P\u00e5 bakgrunn av at n\u00f8dvendig dispensasjoner fra avstandskrav mot veg ikke er gitt m\u00e5 vedtak om rammetillatelse anses som ugyldig. Denne tillatelsen kan derfor ikke legges til grunn i behandlingen av s\u00f8knad om fradeling av parsell for boligform\u00e5l. Min anmodning om omgj\u00f8ring av vedtak som f\u00f8lge av manglende dispensasjon ble behandlet av Bergen kommune og sendt til Statsforvalteren 31.01.2024 for endelig avgj\u00f8relse (KLAGE-2024/18238-5). 2 BRUK AV TAK P\u00c5 EKSISTERENDE BUNKERS SOM BYGGEGRUNN Plan- og bygningsetaten legger i sin saksbehandling av delingssaken feilaktig til grunn at forholdet til bunkerstak som byggegrunn er n\u00f8ye vurdert i saksbehandling f\u00f8r rammetillatelse for oppf\u00f8ring av to enebolig ble gitt og stadfestet av Statsforvalteren. 2.1 Vurderinger gitt i vedtak som f\u00f8rer til rammetillatelse for oppf\u00f8ring av to eneboliger I det etterf\u00f8lgende oppsummerer jeg de vurderinger som er gitt i vedtakene i saken. Under f\u00f8lger utklipp fra vedtak om rammetillatelse (BYGG-2024/10139) som omhandler tiltaksklasser og bunkersen. Videre f\u00f8lger utklipp fra PBEs klagebehandling (KLAGE-2024/13843) som omhandler tiltaksklasser og bunkersen. Statsforvalteren har ikke omtalt mine merknader om bunkersen som byggegrunn i sitt vedtak som stadfester PBEs vedtak. 2 2.2 Mine vurderinger av saksbehandlingen PBE skriver i sin klagebehandling at de: skal legge til grunn tiltakshavers eller det ansvarlige foretakets opplysninger om at tiltaket oppfyller tekniske krav, jf. pbl \u00a7 21-4.\u00bb. Dette er for s\u00e5 vidt riktig, men fritar ikke kommunen fra sin plikt om \u00e5 \u00ab og avgj\u00f8re omfanget av uavhengig kontroll, jf. kapittel 24.\u00bb jf. pbl \u00a7 21-4 tredje ledd. Ordlyden kan ikke tolkes slik at kommunen alltid skal legge til grunn ansvarlig s\u00f8kers forslag om ansvarsomr\u00e5der og tiltaksklasser. Tvert imot angir loven at kommunen skal vurdere om de foresl\u00e5tte ansvarsomr\u00e5dene dekker tiltaket og er plassert i riktige tiltaksklasser. Hvis kommunen finner at deler av tiltaket ikke er ansvarsbelagt kan de kreve dette ansvarsbelagt, b\u00e5de for prosjektering frem til rammetillatelse og videre for s\u00f8knad om igangsetting. N\u00e5r det gjelder rammetillatelse vil det v\u00e6re naturlig \u00e5 ansvarsbelegge de delene av tiltaket som p\u00e5virker de ytre rammene i prosjektet. Bakgrunnen for ansvarsbeleging allerede for rammetillatelse er at man oppn\u00e5r en god sikkerhet for at tiltaket faktisk kan gjennomf\u00f8res innenfor de rammer kommunen har gitt tillatelse til. Eksempler p\u00e5 deler av tiltak det er fornuftig \u00e5 kreve ansvarsbelagt prosjektering av frem til rammetillatelse er: Geoteknikk For \u00e5 sikre at tiltaket omhandlet i rammetillatelse ikke p\u00e5virker omr\u00e5destabilitet, at det faktisk kan bygges uten kjeller osv. Konstruksjonssikkerhet For \u00e5 sikre at f.eks. eksisterende bygg som det gj\u00f8res vesentlige endringer p\u00e5 faktisk kan b\u00e6re \u00f8kte lastene. Dette kan dreie seg om p\u00e5bygg av etasjer osv. Det vil v\u00e6re av stor betydning for en gitt rammetillatelse om p\u00e5bygg at man ikke p\u00e5 senere tidspunkt finner at bygget m\u00e5 rives for \u00e5 kunne ta lastene fra en ekstra etasje. Slik jeg ser det er bunkersen som byggegrunn sv\u00e6rt viktig for at tiltaket skal kunne gjennomf\u00f8res i henhold til gitt tillatelse. Ved at denne delen av tiltaket ikke ansvarsbelegges for rammetillatelse har kommunen ikke oppfylt sin plikt i hht. pbl \u00a7 21-4 tredje ledd. I gjennomf\u00f8ringsplanen er det kun gitt prosjektering innenfor arkitektur i tiltaksklasse 1. I henhold til veiledning til TEK10 kan dette godkjenningsomr\u00e5det ogs\u00e5 inneholde enkel prosjektering innen konstruksjonssikkerhet. En st\u00f8ttemur med h\u00f8yde over 5m plassert tett p\u00e5 offentlig veg vil v\u00e6re omhandlet av N400 og vil ikke kunne prosjekteres frem til rammes\u00f8knad av arkitekt. N\u00e5r det i dette tilfellet ogs\u00e5 er en eksisterende konstruksjon som skal belastes p\u00e5 helt ny m\u00e5te, uten at tegninger er tilgjengelig vil burde denne v\u00e6rt plassert i tiltaksklasse 2 og konseptet burde belegges med ansvar for konstruksjonssikkerhet frem til rammes\u00f8knad. Jeg fastholder at kommunen m\u00e5 vurdere om tomten er egnet for bebyggelse uten at areal opp\u00e5 bunkersen tas med i betraktingen. Dette gjelder b\u00e5de som byggegrunn for carport og som tilkomstveg. 3 3 OPPSUMMERING Med bakgrunn i avsnittene over mener jeg at delingstillatelse ikke kan gis uten \u00e5 ta stilling til om bunkersen er egnet som byggegrunn. Videre mener jeg det ikke er riktig \u00e5 begrunne vedtaket om deling med en rammetillatelse som mangler n\u00f8dvendige dispensasjoner fra reguleringsplan, f\u00f8r en eventuell stadfesting av tillatelse foreligger fra Statsforvalteren. Som f\u00f8lge av p\u00e5g\u00e5ende behandling av anmodning om omgj\u00f8ring av vedtak om rammetillatelse for oppf\u00f8ring av to eneboliger hos Statsforvalteren anmoder jeg kommunen om utsatt iverksetting av vedtaket frem til Statsforvalteren har gitt sin beslutning i saken. Med vennlig hilsen Ottar Bj\u00f8rklid 4 "
}