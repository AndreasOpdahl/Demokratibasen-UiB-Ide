{
  "dokument_id": "3f6704bd-0baa-5974-985a-0c561f4cfd3f",
  "doc_type": "case_attachment",
  "kommune": 4601,
  "tittel": "Fagnotat datert 20.03.2024",
  "url": "https://bergen.kommune.no/politikere-utvalg/api/fil/bk360/10122400/Fagnotat-datert-20-03-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/11518-6 (Arbeidssted) Saksbehandler: Runar Sagstad Haugen Dato: 20.03.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 15/158/0/0 L\u00f8bergsalleen 18B. Oppf\u00f8ring av leilighetsbygg med 5 boenheter. Venu Kudikala, eier av Fj\u00f8sangerveien 131 og gnr. 15 bnr. 480 (som er Hvem klager? den private veien tiltakshaver sin eiendom har avkj\u00f8rsel til) \u2022 Riving av brannskadet bygning. \u2022 Oppf\u00f8ring av leilighetsbygg med 5 boenheter, totalt ca. 400 m2 BRA. Tiltaket \u2022 Utend\u00f8rsareal, utvendige boder, parkeringsplasser, utetrapper og st\u00f8ttemurer. Det gis rammetillatelse til: \u2022 Riving av brannskadet bygning. Vedtaket \u2022 Oppf\u00f8ring av leilighetsbygg med 5 boenheter, totalt ca. 400 m2 BRA. \u2022 Utend\u00f8rsareal, utvendige boder, parkeringsplasser, utetrapper og st\u00f8ttemurer. Reguleringsplan id. 30010000, \u00c5rstad/Fana. Mindereguleringen, ikr. 13.02.1920. (MERK: denne reguleringsplanen er senere opphevet den 06.03.2024, men var gjeldende p\u00e5 vedtakstidspunktet). Planstatus I KPA2018 vises eiendommen som Byfortettingssone, og ligger innenfor hensynssone: st\u00f8y gul, luftkvalitet gul, og konsesjonsomr\u00e5de fjernvarme. Hovedsakelig g\u00e5r klagen ut p\u00e5 at avkj\u00f8rselen fra gbnr. 15/158 Klagegrunner (tiltakshaver) til gbnr. 15/480 (privat vei, som klager er grunneier av) vil v\u00e6re trafikkfarlig. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtaket datert 12.02.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3 \u2013 ogs\u00e5 en oppdatert nabovarsling for revidert prosjekt, og det er i den forbindelse mottatt merknad fra g\u00e5rdsnummer 15 bruksnummer 480 (Kudikala). Merknad fra Venu Kudikala, (gbnr. 15/480): Merknaden g\u00e5r i hovedsak ut p\u00e5: - Bekymring for antall boenheter og ulemper det medf\u00f8rer, spesielt for trafikken. - Tiltaket har for f\u00e5 parkeringsplasser. - Tiltakshaver har tidligere oppgitt at veien er en blindvei, men det er ikke tilfelle, og veien er godt trafikkert. - Nabosamtykke som tidligere eier har gitt til diverse tiltak trekkes tilbake. F\u00f8r omprosjektert s\u00f8knad forel\u00e5 det ogs\u00e5 en merknad fra Kjetil Barnung (L\u00f8bergsalleen 14). Denne merknaden var: \u00abProsjektet planlegges med 5 boenheter og 2 parkeringsplasser, det vil f\u00f8re til \u00f8kt press p\u00e5 gateparkeringen langs L\u00f8bergsalleen og redusere muligheten for gjesteparkering n\u00e5r eksisterende beboere i omr\u00e5der har gjester. Jeg synes byggeplanen b\u00f8r justeres til \u00e5 gi samsvar mellom boenheter og parkeringsplasser p\u00e5 eiendommen\u00bb Uttale fra Bymilj\u00f8etaten datert 22.05.2023: Bymilj\u00f8etaten gir positiv uttale for bruken av avkj\u00f8rsel til kommunal vei for 5 boenheter p\u00e5 eiendommen gitt at standardiserte vilk\u00e5r f\u00f8lges. Saken er sendt p\u00e5 uttale til Statens Vegvesen, Vestland fylkeskommune og Statsforvalteren i Vestland Det er ikke mottatt merknader fra disse. 2. Om klagen Klagen g\u00e5r ut p\u00e5 at avkj\u00f8rselen ut i den private veien (med gbnr. 15/480, som klager st\u00e5r som grunneier av) ikke vil v\u00e6re trafikksikker. Klager peker p\u00e5 at: - Tiltaket vil medf\u00f8re rygging ut i den private veien. - Helningen p\u00e5 den private veien ved utkj\u00f8rsel fra 15/158 er p\u00e5 33,3 % - P\u00e5 vinteren vil det medf\u00f8re manglende veigrep. - Sj\u00e5f\u00f8ren har ikke fri sikt i utkj\u00f8rselen. Det vises til klagen i sin helhet. Tilsvar fra tiltakshaver: SE-arkitektur AS har gitt tilsvar den 11.03.2024, og viser til at: - Det vil ikke skje rygging ut p\u00e5 den private veien til klager. - Utkj\u00f8rselen p\u00e5 tiltakshavere sin eiendom har en stigning p\u00e5 1:6 og 1:8, og man m\u00e5 rygge noe p\u00e5 egen grunn for \u00e5 klare svingen. - Tiltakshaver har allerede en veirett, og det legges igjen ved kopi av tinglyst rett for dette. - Vinter vedlikehold anses som privatrettslige forhold i veilaget. Det vises ellers til tilsvaret i sin helhet. Saksnummer KLAGE-2024/11518 Side 2 av 4 3. Vurdering av klagen MERK: P\u00e5 vedtakstidspunktet 12.02.2024 var det en gjeldende reguleringsplan for eiendommen. Denne reguleringsplanen er opphevet den 06.03.2024 (id. 30010000). Selve klagen omhandler trafikksikkerheten ut i den private veien, og vi begrenser derav v\u00e5r omtale til dette forholde opp imot rammetillatelsen. Eventuelle andre forhold i forbindelse med tidligere nabomerknader anser vi som l\u00f8st, og omtalt i vedtaket datert 12.02.2024. Det er dokumentert og vedlagt tinglysing av at den aktuelle eiendommen har en veirett i den private veien p\u00e5 gbnr.15/480 (pv32210). Videre har det eksistert et boligbygg der siden f\u00f8r 1926 (ref. skylddelingsforretning med kart fra 1926). Denne private veien leder s\u00e5 videre (ca. 25 meter) til den kommunale L\u00f8bergsveien, og det foreligger en godkjent bruk av den kommunale veien i vedtaket. Vi anser derav at eiendommen har en veirett etter pbl \u00a7 27-4. Klagen dreier seg om at avkj\u00f8rselen fra gbnr. 15/158 til den private veien p\u00e5 gbnr. 15/480 er trafikkfarlig ved etablering av 5 boenheter, og slik vi tolker klagen at t\u00e5legrensen for bruk av avkj\u00f8rselen er overskredet. En slik vurdering anser vi \u00e5 v\u00e6re noe i skj\u00e6ringspunktet mellom pbl \u00a7 27-4 og \u00a7 21-6. Det som er noe spesielt i denne saken er at det ikke foreligger noe informasjon i byggesaksmappen til eiendommen i forbindelse med bygging, og det er uklart hvor mange boenheter som tidligere var godkjent i bygget som i dag er brent ned. Det vises til befaringsrapport som var i forbindelse med bruken/antall boenheter i bygget fra 09.11.2016 (201519930. dok.8) hvor konklusjonen var at \u00abBygningsmyndigheten har ikke tegninger av bygget og kan av den grunn ikke reagere p\u00e5 forholdene.\u00bb Eiendommen viser derimot at det har v\u00e6rt godkjent en carport der i 1997 som ogs\u00e5 er bygget, med plass til to biler. S\u00f8knaden som er godkjent n\u00e5 12.02.2024 viser ogs\u00e5 at det skal v\u00e6re plass til to biler. Eiendommen ligger innenfor kommunen sin Byfortettingssone (BY2) hvor kravene til antall parkeringsplasser er noe mindre restriktive, og kravet i forhold til BRA i det oms\u00f8kte tiltaket er at det etableres minimum 2 parkeringsplasser. Det legges derav ikke opp til noe \u00f8kt bruk i form av at det er flere biler p\u00e5 eiendommen. Om det da kan sies \u00e5 legge opp til en \u00f8kt bruk i form av at det da blir flere boenheter er noe tvilsomt, etter fagetatens syn. I hvert fall ikke av en slik karakter at bruken av veien n\u00e5 vil overstige en t\u00e5legrense etter servituttloven \u00a7 2, som kan medf\u00f8re at veiretten etter pbl \u00a7 27-4 ikke lenger anses som \u00absikret\u00bb. Dette ogs\u00e5 sett i lyst av at det n\u00e5 nedbrente bygget har v\u00e6rt brukt til utleie for flere personer, og det er ogs\u00e5 usikkert hvor mange boenheter som har v\u00e6rt godkjent i dette bygget. Videre ligger eiendommen innenfor Byfortettingssone, der utgangspunktet er at kollektivdekning er god, og det skal ikke v\u00e6re behov, og er ikke politisk \u00f8nskelig \u00e5 tilrettelegge for mange parkeringsplasser. Beboere kan ogs\u00e5 benytte gateparkering/soneparkering i n\u00e6rheten, som er en vanlig l\u00f8sning innenfor slike byomr\u00e5der. Omr\u00e5det har ogs\u00e5 flere bildelingsl\u00f8sninger i kort avstand. Fagetaten tolker klagen dithen at det ikke lenger foreligger en veirett for oppf\u00f8ringen av 5 boenheter p\u00e5 eiendommen, da avkj\u00f8rselen er utrygg. Saksnummer KLAGE-2024/11518 Side 3 av 4 En veirett over annen person sin grunn er en servitutt og det anses ikke som omtvistet at eiendommen har en veirett. Utgangspunktet da er om \u00abt\u00e5legrensen\u00bb for servitutten blir overskredet for det nye tiltaket jf. servituttloven \u00a7 2, se ogs\u00e5 Rt.1973-229 og HR-2020-2186 A. Og i s\u00e5 tilfelle om det er s\u00e5 \u00e5penbart at bygningsmyndigheten ikke lenger kan anse atkomsten som sikret etter pbl \u00a7 27-4. Bygningsmyndigheten sin rolle er \u00e5 vurdere om det foreligger en veirett, og departementet har uttalt om denne vurderingen at: \u00abF\u00f8r bygningsmyndighetene kan behandle og avgj\u00f8re s\u00f8knad om tillatelse, krever pbl. \u00a7 27-4 at de foretar en prejudisiell vurdering av om en eventuell vegrett er tilstrekkelig sikret. Den prejudisielle vurderingen avgj\u00f8r ikke sp\u00f8rsm\u00e5let om vegretten foreligger, men derimot om sp\u00f8rsm\u00e5let er avklart p\u00e5 en s\u00e5 betryggende m\u00e5te at det er ubetenkelig \u00e5 gi byggetillatelse\u00bb (TUDEP-2020-3814-4). Slik fagetaten ser saken s\u00e5 skjer det ikke en endring p\u00e5 eiendommen som n\u00e5 medf\u00f8rer at eiendommen ikke lenger har en \u00absikret\u00bb atkomst etter pbl \u00a7 27-4. Hvorvidt det foreligger et veilag her, eller om det er grunneier som st\u00e5r for den rollen p\u00e5 denne veien er ikke klart. I forhold til utbedring av avkj\u00f8rsel, eller andre n\u00f8dvendige tiltak s\u00e5 utelukker ikke bygningsmyndigheten at det kan v\u00e6re grunnlag for det, men det anses \u00e5 falle utenfor v\u00e5rt myndighetsomr\u00e5de \u00e5 vurdere for en privat vei. Bygningsmyndigheten anser at dette blir et privatrettslig forhold som eventuelt m\u00e5 l\u00f8ses privatrettslig etter f.eks. veglovens kap.7, eller servituttloven. Kommunen har heller ikke funnet grunnlag etter pbl \u00a7 28-7 annet ledd til \u00e5 stille ytterliggere vilk\u00e5r for avkj\u00f8rsel og parkering av biler, da det ikke legges opp til en \u00f8kt parkeringsdekning utover det som er tilfelle i dag. Fagetaten anser at veiretten til eiendommen er sikret. Eventuelle krav veieier/veilag \u00f8nsker \u00e5 p\u00e5legge brukeren av veien, f.eks. utbedring av avkj\u00f8rsel, blir et privatrettslig anliggende mellom disse partene. 4. Konklusjon Vedtaket datert 12.02.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Rammetillatelse datert 12.02.2024 5. Klage datert 29.02.2024 6. Tilsvar fra tiltakshaver, datert 11.03.2024 7. Nabomerknader og nabosamtykker 8. Bymilj\u00f8etaten uttale datert 22.05.2023 9. S\u00f8knad 10. Tegninger Saksnummer KLAGE-2024/11518 Side 4 av 4 "
}