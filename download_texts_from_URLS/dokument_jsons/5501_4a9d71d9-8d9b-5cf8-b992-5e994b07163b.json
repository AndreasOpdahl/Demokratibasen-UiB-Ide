{
  "dokument_id": "4a9d71d9-8d9b-5cf8-b992-5e994b07163b",
  "doc_type": "case_attachment",
  "kommune": 5501,
  "tittel": "Tromsdalen skytebane overv\u00e5king",
  "url": "https://innsyn.tromso.kommune.no/application/getMoteDokument?dokid=2001943378",
  "tekst": "Akvaplan-niva AS Dato: 13-12-2024 Postboks 6606 Stakkevollan, 9296 Troms\u00f8 Forfatter: Kristine Bondo Pedersen NO 937 375 158 MVA Tel: +47 928 79 928 www.akvaplan.niva.no Email: kbo@akvaplan.niva.no Notat Til: Unn Tove Alvarstein og Vilde Andrea Jenssen, Troms\u00f8 Kommune Kopi: Kristine Bondo Pedersen Sak: Tromsdalen Skytebane (Ref: APN-66022) 1 Bakgrunn P\u00e5 oppdrag fra Troms\u00f8 kommune ble det i sommeren 2024 gjennomf\u00f8rt en orienterende forurensningsunders\u00f8kelse av Tromsdalen skytebane. Unders\u00f8kelsen omfattet pr\u00f8vetaking av 97 jord- og sedimentpr\u00f8ver fra de tre banene som utgj\u00f8r skytebanen: riflebanen, leirduebanen og pistolbanen. Det ble funnet omfattende forurensning med metaller og tj\u00e6restoffene polyaromatiske hydrokarboner (PAH). Bly utgjorde den mest omfattende forurensningsforekomst og i en tredjedel av pr\u00f8vene var blykonsentrasjonen over grenseverdi for farlig avfall. Selv om forurensningen er sv\u00e6rt omfattende har vegetasjon og jordsmonn i omr\u00e5det en del bindende egenskaper som kan gj\u00f8re at utlekkingsfaren ikke er akutt. Den store mengden bly p\u00e5 omr\u00e5det kan imidlertid medf\u00f8re risiko for vannmilj\u00f8 i bekkene, selv ved mindre utlekkinger. Vannpr\u00f8ver tatt av bekker p\u00e5 omr\u00e5det og i Tromsdalselva i 2017 viste imidlertid ikke spredning av metaller i en grad som utgj\u00f8r risiko for vannmilj\u00f8et. Det er uvisst om spredningsbildet har endret seg de siste 7 \u00e5rene. Pr\u00f8vene fra 2017 ble tatt i sommerperioden og sesongvariasjon i spredningsbildet er ukjent. Det er ogs\u00e5 ukjent om det skjer utlekking og spredning av PAH fra leirduebanen p\u00e5 Tromsdalen skytebane. Skytebanen er fremdeles i bruk, og Troms\u00f8 kommune har bestemt at det skal gjennomf\u00f8res overv\u00e5king av eventuell spredning av metaller og PAH frem til det kan iverksettes tiltak for h\u00e5ndtering av forurensningen. Dette for \u00e5 kartlegge eventuell utlekking av milj\u00f8gifter over tid, og f\u00e5 et kunnskapsgrunnlag for omr\u00e5det. Overv\u00e5kingsresultat vil ogs\u00e5 kunne danne grunnlag for \u00e5 iverksette akutte tiltak dersom det p\u00e5g\u00e5r uakseptabel spredning av milj\u00f8gifter. M\u00e5lsetningen med overv\u00e5kingen er \u00e5 fange opp eventuell utlekking og trender i grad av utlekking av milj\u00f8gifter (metaller og PAH), fra skytebanefeltet til det \u00f8vrige vannsystemet i Tromsdalen. Troms\u00f8 kommune har engasjert Akvaplan-niva for \u00e5 utarbeide et overv\u00e5kingsprogram som skal f\u00f8lge en metodikk som enkelt kan gjentas p\u00e5 samme m\u00e5te over tid. Dette for \u00e5 sikre at resultater kan sammenlignes og at overv\u00e5kingen lar seg gjennomf\u00f8re uavhengig av tilbyder. 2 Foresl\u00e5tt overv\u00e5kingsprogram Overv\u00e5kingsprogrammet er designet for \u00e5 kunne vurdere eventuell spredning av forurensning fra skytebanen. Spredning av forurensing fra Tromsdalen skytebane vil prim\u00e6rt v\u00e6re via vann, og milj\u00f8giftene kan spres enten i l\u00f8st form eller med partikler. Spredning via st\u00f8v vurderes \u00e5 v\u00e6re neglisjerbart grunnet vegetasjon og fuktige masser, med lav risiko for st\u00f8vdannelse. Spredning av forurensning via vann, b\u00e5de i l\u00f8st form og bundet til partikler, kan p\u00e5virke milj\u00f8kvaliteten i bekker og i Tromsdalselva. Det foresl\u00e5s at overv\u00e5kingen b\u00e5de inkludere vann- og sedimentpr\u00f8ver. Vannpr\u00f8ver foresl\u00e5s tatt p\u00e5 selve skytebanen, samt nedstr\u00f8ms denne. Sedimentpr\u00f8ver b\u00f8r tas nedstr\u00f8ms nedslagsfelter for \u00e5 unng\u00e5 nedfalte metallfragmenter/kuler/leirduebiter som kan gi feil bilde p\u00e5 reell spredning med partikler. Hovedfokus for overv\u00e5kingen er metaller, s\u00e6rlig bly; og tj\u00e6reforbindelser. Akvaplan-niva AS. Notat - 66022 13-12-2024 - Side 1 av 5 2.1 Metode \u2013 vann 2.1.1 Beskrivelse av pr\u00f8vetakere Konvensjonelle vannpr\u00f8vetaking ved stikkpr\u00f8ve oppfyller regulatoriske krav i henhold til vannforskriften og m\u00e5ledata kan benyttes til klassifisering. Slik pr\u00f8vetaking er enkelt \u00e5 gjennomf\u00f8re og krever minimalt av utstyr og logistikk, og har lave analysekostnader. Metoden er gunstig for \u00e5 gi et \u00f8yeblikksbilde av milj\u00f8tilstand i vann. Ulempen med metoden er at den nettopp kun gir et \u00f8yeblikksbilde og ikke et bilde av langsiktige trender i vannkvaliteten. I tillegg er det risiko for at konsentrasjoner av noen metaller/stoffer er s\u00e5 lave at de er under deteksjonsgrensen for laboratoriets analysemetoder. P\u00e5 Tromsdalen skytebane er det \u00f8nskelig \u00e5 se p\u00e5 vannkvalitet over tid, og ikke \u00f8yeblikksbilder. For \u00e5 f\u00e5 en representativ pr\u00f8ve av vannkvaliteten over tid anbefales det \u00e5 bruke passive pr\u00f8vetakere. Passive pr\u00f8vetakere akkumulerer kontinuerlig milj\u00f8gifter s\u00e5 lenge de st\u00e5r i vann og gir et resultat som viser gjennomsnittlig konsentrasjon i vannet i pr\u00f8vetakingsperioden. Ved at pr\u00f8vetakerne utplasseres i et tidsrom fra dager til uker oppn\u00e5r man i tillegg at milj\u00f8giftene oppkonsentreres slik at sannsynligheten for at konsentrasjonene er under deteksjonsgrensen er lav. I passive pr\u00f8vetakere akkumuleres den vannl\u00f8selige/biotilgjengelige fraksjonen. Ulempen ved passive pr\u00f8vetakere er at konsentrasjonen representere l\u00f8ste og biotilgjengelige metaller/organiske milj\u00f8gifter og ikke total konsentrasjon i vannet som en ufiltrert pr\u00f8ve gj\u00f8r. Det finnes ulike passive pr\u00f8vetakere som er tilpasset de stoffene man \u00f8nsker \u00e5 se p\u00e5. Type pr\u00f8vetakere kan ogs\u00e5 variere mellom analyselaboratorier. For metaller og PAH-forbindelser er f\u00f8lgende passive pr\u00f8vetakere relevante: DGT (Diffusive Gradients in Films): DGT anvendes for metaller. Pr\u00f8vetakeren i plast inneholder et filter, en hydrogel og en ionebytter, der metallioner akkumuleres i ionebytteren. N\u00e5r den passive pr\u00f8vetakeren hentes inn analyseres ionebytteren for metaller og med bakgrunn i vanntemperaturen beregnes en gjennomsnittlig konsentrasjon for pr\u00f8vetakingsperioden. Denne passive pr\u00f8vetaker er tilgjengelig hos de st\u00f8rre kommersielle laboratorier i Norge. SPDM (Sorption Passive Diffusion Membrane): SPDM anvendes til hydrofobe organiske forbindelser, herunder PAH. Den inneholder sorbentmateriale i en sermipermeabel membran som tillater diffusjon av organiske milj\u00f8gifter fra vannet til sorbenten i pr\u00f8vetakeren. Etter endt pr\u00f8vetaking analyseres sorbenten for innhold av organiske milj\u00f8gifter og man kan beregne en gjennomsnittlig konsentrasjon for pr\u00f8vetakingsperioden. Denne passive pr\u00f8vetaker brukes bl.a. av ALS. SPMD'er monteres p\u00e5 spindler i et st\u00e5lbur. POM (Polymer Overlay Membrane) POM anvendes til hydrofobe organiske forbindelser, herunder PAH. Den fungerer ved \u00e5 bruke et polymerlag som fungerer som en membran for stoffer i vannet. Organiske forbindelser diffunderer gjennom polymermembranen og bindes til et underliggende sorbentmateriale, ofte et polymer som fungerer som et fangstmedium. Etter en bestemt eksponeringstid kan sorbenten analyseres for \u00e5 bestemme konsentrasjonen av forurensningen. Denne passive pr\u00f8vetaker er utviklet av Norges Geotekniske Institutt (NGI) og er kommersielt tilgjengelig hos Eurofins. POM best\u00e5r av polymerstrimler. 2.1.2 Festning av pr\u00f8vetakere Felles for alle passive pr\u00f8vetakere er at de m\u00e5 festes i pr\u00f8vetakingsperioden. P\u00e5 Tromsdalen skytebane er den st\u00f8rste utfordringen bl\u00f8te masser som kan gj\u00f8re det utfordrende \u00e5 feste pr\u00f8vetakene p\u00e5 en m\u00e5te som sikrer at de forblir p\u00e5 samme plass og under vann gjennom hele pr\u00f8vetakingsperioden. Det foresl\u00e5s at pr\u00f8vetakene festes til en stang, stativ eller ramme og plasseres min. 10 cm under vannoverflaten, i den grad det er mulig i forhold til vannstr\u00f8mmer og dybde i bekker. 2.1.3 Pr\u00f8vetakingstid Det foresl\u00e5s at de passive pr\u00f8vetakere settes ut i en periode p\u00e5 4 uker. Hvis det er \u00f8nskelig \u00e5 f\u00e5 mer informasjon fra mer ustabile perioder p\u00e5 \u00e5ret, eksempelvis smeltesesongen, kan pr\u00f8vetakingstiden justeres i forhold til dette. Smeltesesongen kan eksempelvis unders\u00f8kes 2-3 uker. 2.2 Metode \u2013 sediment For \u00e5 vurdere eventuell spredning av partikkelbundet forurensning og medf\u00f8rende p\u00e5virkning av milj\u00f8tilstanden tas sedimenter i bekker nedstr\u00f8ms skytebanen. Ved gjennomf\u00f8ring av feltarbeid sommeren 2024 ble det observert grove masser (stein) i Tromsdalselva og her vil det trolig ikke v\u00e6re mulig \u00e5 ta sedimentpr\u00f8ver. Det foresl\u00e5s at sedimentpr\u00f8ver tas fra den \u00f8verste cm for \u00e5 f\u00e5 bilde av Akvaplan-niva AS. Notat - 66022 13-12-2024 - Side 2 av 5 dagens tilstand. Ved f\u00f8rste runde av overv\u00e5king kan det vurderes \u00e5 ta pr\u00f8ve 0-5 cm for vurdering av milj\u00f8tilstand i dypere sediment. 2.3 Plassering av stasjoner Det foresl\u00e5s at det etableres 10 overv\u00e5kingsstasjoner og Figur 1 viser forslag til plassering av stasjoner. To stasjoner er plassert i hhv. bekk og Tromsdalselva oppstr\u00f8ms Tromsdalen skytebane (V1 og V2), 5 stasjoner i nedslagsfelt for kuler/hagl/leirduer (V4-V6, V9) og tre stasjoner nedstr\u00f8ms skytefeltene (V7, V8 og V10). Det foresl\u00e5s at det tas vannpr\u00f8ver fra alle stasjoner, mens det kun tas sediment i pr\u00f8ver oppstr\u00f8ms og nedstr\u00f8ms forurensningen (V1, V2, V7, V8 og V10). Det vil trolig ikke bli mulig \u00e5 ta sedimentpr\u00f8ver i Tromsdalselva (V1 og V10), da det under feltarbeidet i 2024 ble observert steinmasser p\u00e5 bunn av elva. Dette begrenser mulighet for \u00e5 pr\u00f8veta finmasser. Hvis det i overv\u00e5kingen observeres tegn p\u00e5 betydelig spredning av partikler til Tromsdalselva kan det vurderes \u00e5 sette opp sedimentfeller. Under feltarbeidet i juli-august 2024 ble det observert at noen bekker var t\u00f8rket ut, det er derfor mulig at det ikke vil v\u00e6re mulig \u00e5 ta pr\u00f8ver fra stasjon V2 og V5 p\u00e5 sommeren/h\u00f8sten. V10 V9 V5 V8 V6 V7 V4 V3 V2 V1 Figur 1: Kart over Tromsdalen skytebane med forslag til plassering av overv\u00e5kingsstasjoner. I Tabell 1 er stasjoner angitt med koordinater. Tabell 1: Koordinater i overv\u00e5kingsstasjoner, EU89, UTM-sone 33 Stasjon Koordinater, nord Koordinater, \u00f8st V1 7729767.92 656813.12 V2 7729797.67 656907.45 V3 7729833.7 656815.77 V4 7729881.64 656758.03 V5 7730019.04 656800.78 V6 7729988.96 656717.48 V7 7729940.37 656659.74 V8 7729984.33 656595.39 V9 7730060.47 656626.24 V10 7730197.88 656576.88 2.4 Kjemisk analyse Ved den orienterende forurensningsunders\u00f8kelse gjennomf\u00f8rt sommeren 2024 ble det p\u00e5vist forurensning med antimon, arsen, bly, kobber, sink og PAH-forbindelser og det anbefales at alle disse Akvaplan-niva AS. Notat - 66022 13-12-2024 - Side 3 av 5 milj\u00f8giftene inkluderes i overv\u00e5kingsprogrammet. PAH-forurensningen var begrenset til leirduebanen. Det foresl\u00e5s likevel at det i utgangspunktet analyseres for PAH i alle pr\u00f8ver. Etter det f\u00f8rste \u00e5ret kan det vurderes om det er n\u00f8dvendig \u00e5 analysere for alle metaller og PAH p\u00e5 alle stasjoner. De passive pr\u00f8vetakere oppbevares kj\u00f8lig inntil analyse ved akkrediterte laboratorier. 2.4 Frekvens og tidspunkt for overv\u00e5king Det foresl\u00e5s at overv\u00e5king av vann gjennomf\u00f8res 2 ganger i \u00e5ret i 5 \u00e5r for \u00e5 f\u00e5 god oversikt over eventuell utlekking av metaller og PAH. Utlekking kan p\u00e5virkes av endringer i sesonger og der foresl\u00e5s \u00e5 gjennomf\u00f8re overv\u00e5king i smeltesesongen, samt ut p\u00e5 h\u00f8sten. For \u00e5 gjennomf\u00f8re pr\u00f8vetakingen m\u00e5 bekker og elva v\u00e6re uten is og det vil derfor ikke v\u00e6re relevant \u00e5 gjennomf\u00f8re overv\u00e5king om vinteren. I smeltesesongen blir massene p\u00e5 omr\u00e5det skyllet gjennom, noe som kan resultere i st\u00f8rre utvasking av partikler fra omr\u00e5det. Derfor foresl\u00e5s derfor at det gjennomf\u00f8res overv\u00e5king i smeltesesongen. Smeltesesongen vil variere fra \u00e5r til \u00e5r og vil trolig tidligst inntreffe i april-mai. Den f\u00f8rste pr\u00f8vetakingen foresl\u00e5s derfor gjennomf\u00f8rt i april-mai 2025. Smeltesesongen vil trolig vare 2-3 uker, og derfor settes pr\u00f8vetakingstiden til 2 uker. P\u00e5 h\u00f8sten er det fint \u00e5 unng\u00e5 st\u00f8rre h\u00f8ststormer (om mulig), og det foresl\u00e5s at overv\u00e5kingen i utgangspunktet gjennomf\u00f8res fra midten av august til midten av september (4 ukers pr\u00f8vetakingsperiode). Det foresl\u00e5s at overv\u00e5king av sediment gjennomf\u00f8res en gang i \u00e5ret i 5 \u00e5r for \u00e5 f\u00e5 god oversikt over spredning av partikkelbundet forurensning. Det foresl\u00e5s at pr\u00f8vene tas samtidig med vannoverv\u00e5king i smeltesesongen. 2.5 Vurdering av resultater Metall- og PAH-konsentrasjoner fra overv\u00e5kingen brukes som grunnlag for \u00e5 vurdere om det skjer utlekking til vann fra de forurensede massene, om dette endre seg over tid og om milj\u00f8kvaliteten i bekker og Tromdalselva er p\u00e5virket. For \u00e5 vurdere om det skjer en endring i utlekking over tid sammenlignes resultater med tidligere overv\u00e5kingsresultater og etter hvert kan en tidsserie etableres. I tillegg sammenlignes resultater oppstr\u00f8ms skytebanen med resultater p\u00e5 og nedstr\u00f8ms skytebanen for \u00e5 vurdere om det skjer utlekking av metaller og/eller PAH-forbindelser til vann, samt spredning av partikkelbundet forurensning til sedimentet. I forbindelse med sammenligning av resultater m\u00e5 det inng\u00e5 en vurdering av om pr\u00f8vetaking og analyse kan sammenlignes direkte eller om det er spesielle forhold som kan ha p\u00e5virket resultatene. For \u00e5 vurdere om eventuell spredning av forurensning p\u00e5virker milj\u00f8kvaliteten i vannmilj\u00f8et p\u00e5 og nedstr\u00f8ms Tromsdalen skytebane sammenlignes konsentrasjoner med tilstandsklasser i veileder M- 608 Grenseverdier for klassifisering av vann, sediment og biota. Det bemerkes at konsentrasjoner av metaller og PAH fra passive pr\u00f8vetakere kan ikke direkte brukes for \u00e5 bestemme milj\u00f8tilstand da det iht. veileder m\u00e5 baseres p\u00e5 ufiltrerte vannpr\u00f8ver. Unntaket er for metaller, der filtrerte pr\u00f8ver kan benyttes. Selv om det kun er biotilgjengelig metaller og PAH som m\u00e5les p\u00e5, vil en sammenligning med grenseverdier for tilstandsklasser gi en pekepinn p\u00e5 om konsentrasjonene i bekker/elva utgj\u00f8r en risiko for mennesker og milj\u00f8. 2.6 Rapportering Det utarbeides en kort rapport som beskriver pr\u00f8vetakingen, inkludert metode og gjennomf\u00f8ring, og gir en vurdering av resultatene som beskrevet i avsnitt 2.5. I tillegg til dette sammenfattes analyseresultater i et excelark med et oppsett som er tilpasset Vannmilj\u00f8, dvs. kolonner med informasjon om koordinater, dato for pr\u00f8vetaking, pr\u00f8vetakingsmetode, analysemetode, deteksjonsgrenser, og analyseresultater for metall/PAH-forbindelser ra fhver stasjon og. Rapport og excelark oversendes Troms\u00f8 kommune etter hver overv\u00e5king, med mindre annet avtales. Kostnadsoverslag Nedenfor er et kostnadsoverslag for gjennomf\u00f8ring av en overv\u00e5kingsrunde. Det er innhentet analysepriser fra ALS og Eurofins. Samlet sett var Eurofins billigst og prisene herfra er tatt med i kostnadsoverslaget. Kostnadene kan variere ettersom ulike konsulenter har ulike timepriser og rammeavtaler og betingelser med laboratoriene. Akvaplan-niva AS. Notat - 66022 13-12-2024 - Side 4 av 5 Kostnadsoverslag per overv\u00e5kingsrunde gitt i NOK eks. mva.: Prosjektledelse og administrasjon: 5.000 Feltarbeid, inklusiv transport: 32.000 Vannnalyser (10 pr\u00f8ver, metaller): 19.850 Vannanalyser (10 pr\u00f8ver, PAH): 34.600 Sedimentanalyser (5 pr\u00f8ver, metaller og PAH): 6.000 Rapportering 18.000 Ialt 109.450 En overv\u00e5kingsrunde vil koste ca. 109.450, ekskl. mva. Akvaplan-niva AS. Notat - 66022 13-12-2024 - Side 5 av 5 "
}