{
  "dokument_id": "f6bd06ba-a955-575d-848c-94197a728574",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 15/24, H\u00f8ringsuttalelse til rapporten Barn i fattige familier",
  "url": "https://bergen.kommune.no/politikere-utvalg/api/fil/bk360/9817145/Innstilling-vedtak-Horingsuttalelse-til-rapporten-Barn-i-fattige-familier",
  "tekst": "H\u00f8ringsuttalelse til rapporten Barn i fattige familier Bergen bystyre behandlet saken i m\u00f8tet 31.01.2024 sak 15/24 og fattet f\u00f8lgende vedtak: Bergen kommune avgir h\u00f8ringsuttalelse til rapporten \u00abBarn i fattige familier\u00bb slik den fremkommer av byr\u00e5dets forslag, med f\u00f8lgende endringer: - H\u00f8ringssvarets tekst under punkt 10.6.1 \u00abKonklusjon\u00bb tilf\u00f8yes f\u00f8lgende tillegg: Aktivitetskortet m\u00e5 utvides som en nasjonal, universell ordning. Bergen bystyres behandling F\u00f8lgende representanter tok ordet: Mailiss Solheim-\u00c5kerblom (R), Ann Kristin Ramstr\u00f8m (SV), Even Oleson S\u00f8rland (A), Torstein Dahle (R), Per J\u00f8rgensen (FrP), Mikkel Gr\u00fcner (SV), Jeron Joseph (A). Forslag fremsatt i bystyret: Mikkel Gr\u00fcner (SV) framsatte p\u00e5 vegne av SV f\u00f8lgende alternative forslag: Bergen kommune avgir h\u00f8ringsuttalelse til rapporten \u00abBarn i fattige familier\u00bb slik den fremkommer av byr\u00e5dets forslag, med f\u00f8lgende endringer: 1. H\u00f8ringssvaret under punkt 10.2.1 endres til: Bergen kommune st\u00f8tter ikke anbefalingen f\u00f8r vi f\u00e5r lagt frem en konsekvensutredning av tiltaket. 2. H\u00f8ringssvarets tekst under punkt 10.3 a) \u00abUtdypende kommentar\u00bb, andre avsnitt, tilf\u00f8yes f\u00f8lgende tillegg: Bergen kommune mener at de statlige overf\u00f8ringene m\u00e5 gi rom for \u00e5 ha en bedre bemanningsnorm enn minstenormen. 3. H\u00f8ringssvarets tekst under punkt 10.3 b) \u00abKonklusjon\u00bb, f\u00f8rste avsnitt, endres \u00abprivate\u00bb med kommersielle. Andre avsnitt tilf\u00f8yes f\u00f8lgende tillegg: Bergen kommune mener ogs\u00e5 at en ordning med automatisert barnehageopptak ikke er utredet tilstrekkelig, men st\u00f8tter automatisert tilbud om barnehageplass under forutsetning av at andre viktige hensyn er ivaretatt. 4. H\u00f8ringssvarets tekst under punkt 10.3 c) \u00abKonklusjon\u00bb, f\u00f8rste avsnitt, strykes \u00abBergen kommune st\u00f8tter at kjernetid i barnehagen fortsatt skal v\u00e6re behovspr\u00f8vd\u00bb og endres med Bergen kommune mener at barnehagetilbudet i sin helhet b\u00f8r v\u00e6re gratis for alle. 5. H\u00f8ringssvarets tekst under punkt 10.4 \u00abKonklusjon\u00bb, tilf\u00f8yes f\u00f8lgende tillegg under f\u00f8rste avsnitt: Det m\u00e5 ogs\u00e5 v\u00e6re en forutsetning at elevens behov for fritid og egen styrt aktivitet ivaretas. 6. H\u00f8ringssvarets tekst under punkt 10.6.1 \u00abKonklusjon\u00bb tilf\u00f8yes f\u00f8lgende tillegg: Aktivitetskortet m\u00e5 utvides som en nasjonal, universell ordning. Jeron Joseph (A) fremsatte p\u00e5 vegne av A f\u00f8lgende tilleggsforslag: H\u00f8ringssvarets punkt 10.3 c): Hele avsnittet under \u00abKonklusjon\u00bb endres til \u00abBergen kommune st\u00f8tter innf\u00f8ring av universell gratis kjernetid i barnehagen. Modellen m\u00e5 utredes n\u00e6rmere. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Punkt 10.2.1: Barnetrygd \u2013 \u00d8ke, skattlegge og jevne ut satsene for barnetrygd. Kombineres med at foreldrefradraget avvikles. Avvikling av barnetilleggene vurderes videre. Konklusjon: Bergen kommune st\u00f8tter ikke anbefalingen Merknader fremsatt i bystyret: Even Oleson S\u00f8rland (A) fremsatte p\u00e5 vegne av A f\u00f8lgende merknad: Bystyret ber byr\u00e5det \u00e5 g\u00e5 aktivt inn for \u00e5 utvikle omr\u00e5desatsingen. Det er viktig at satsingen gjelder flere byomr\u00e5der. Votering: Innstillingen ble vedtatt med 44 stemmer (H, FrP, MDG, BL, V, INP, KrF, Sp, PP). Tilleggsforslag fra R, fremsatt av Mailiss Solheim-\u00c5kerblom (R) fikk 3 stemmer (R) og var dermed falt. Alternativt forslag til innledningen fra SV, fremsatt av Mikkel Gr\u00fcner (SV) fikk 32 stemmer (A, SV, MDG, V, R, KrF) og var dermed falt. Alternativt forslag punkt 1 fra SV, fremsatt av Mikkel Gr\u00fcner (SV) fikk 25 stemmer (A, SV, R, KrF) og var dermed falt. Alternativt forslag punkt 2-3 fra SV, fremsatt av Mikkel Gr\u00fcner (SV) fikk 27 stemmer (A, SV, MDG, R) og var dermed falt. Alternativt forslag punkt 4 fra SV, fremsatt av Mikkel Gr\u00fcner (SV) fikk 14 stemmer (SV, MDG, R) og var dermed falt. Tilleggsforslag fra A, fremsatt av Jeron Joseph (A) fikk 27 stemmer (A, SV, MDG, R) og var dermed falt. Alternativt forslag punkt 5 fra SV, fremsatt av Mikkel Gr\u00fcner (SV) fikk 32 stemmer (A, SV, MDG, V, R, KrF) og var dermed falt. Alternativt forslag punkt 6 fra SV, fremsatt av Mikkel Gr\u00fcner (SV) ble vedtatt med 35 stemmer (A, SV, MDG, V, INP, R, KrF). Merknad fra A, fremsatt av Even Oleson S\u00f8rland (A) fikk 32 stemmer (A, SV, MDG, V, R, KrF) og var dermed falt. Utvalg for helse og sosial behandlet saken i m\u00f8tet 17.01.2024 sak 7/24 og avga f\u00f8lgende innstilling: Bergen kommune avgir h\u00f8ringsuttalelse til rapporten \u00abBarn i fattige familier\u00bb slik den fremkommer av byr\u00e5dets forslag. Byr\u00e5det behandlet saken i m\u00f8tet 21.12.2023 sak 446/23 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}