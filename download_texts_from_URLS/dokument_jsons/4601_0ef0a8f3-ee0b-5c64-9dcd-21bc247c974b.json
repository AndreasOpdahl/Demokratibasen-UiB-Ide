{
  "dokument_id": "0ef0a8f3-ee0b-5c64-9dcd-21bc247c974b",
  "doc_type": "case_minutes",
  "kommune": 4601,
  "tittel": "Saksprotokoll UMBY, 18012024, Sak 5/24, Bergenhus, Gnr. 216, Bnr. 853 mfl., Fagerdalen lager (planID 70350000). 2. gangs behandling av detaljregulering",
  "url": "https://bergen.kommune.no/politikere-utvalg/api/fil/bk360/9738882/Innstilling-vedtak-Bergenhus-Gnr-216-Bnr-853-mfl-Fagerdalen-lager-planID-70350000-2-gangs-behandling-av-detaljregulering",
  "tekst": "Bergenhus, Gnr. 216, Bnr. 853 mfl., Fagerdalen lager (planID 70350000). 2. gangs behandling av detaljregulering Utvalg for milj\u00f8 og byutvikling behandlet saken i m\u00f8tet 18.01.2024 sak 5/24 og avga f\u00f8lgende innstilling: I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a) Bergenhus. Gnr. 216, Bnr. 853 mfl., Fagerdalen, lager, arealplan-ID 70350000 vist p\u00e5 plankart, sist datert 06.10.2023 b) Tilh\u00f8rende reguleringsbestemmelser, sist datert 30.10.2023 Utvalg for milj\u00f8 og byutviklings behandling F\u00f8lgende representanter tok ordet: Ingrid Nergaard Fjeldstad (V), Trond Tystad (BL), Andreas Madsen Berg (SV), Endre Buanes (barn og unges representant), Lillian Blom (SV), Chris J\u00f8rgen Knudsen R\u00f8dland (H). Merknader fremsatt i utvalget: Ingrid Nergaard Fjeldstad (V) fremsatte p\u00e5 vegne av V f\u00f8lgende merknad: UMBY er bekymret for planforslag vil medf\u00f8re tungtrafikk med store lastebiler i n\u00e6rheten av mange barn sin skolevei. N\u00e5r UMBY likevel vedtar planforslag er det fordi det er et viktig ledd i flyttekjeden som muliggj\u00f8r en transformasjon av sentrumsn\u00e6re n\u00e6ringsomr\u00e5der. Som avb\u00f8tende tiltak mener UMBY en b\u00f8r vurdere \u00e5 stenge Eidsv\u00e5gneset for gjennomgangstrafikk av store lastebiler om det viser seg at tungtrafikken bruker den veien for \u00e5 komme til denne virksomheten. Votering: Innstillingen ble tiltr\u00e5dt enstemmig. Merknad fra V, fremsatt av Ingrid Nergaard Fjeldstad (V) fikk 3 stemmer (MDG, V, R). Byr\u00e5det behandlet saken i m\u00f8tet 14.12.2023 sak 424/23 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}