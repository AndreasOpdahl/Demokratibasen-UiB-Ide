{
  "dokument_id": "6798632c-6e34-5b61-86ad-4efe88a82c8e",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 30/25, Representantforslag fra Christian Haugen (FrP), Kjersti Pettersen (H), Anne Brit Reigstad (Sp), Frode \nHelleb\u00f8 (BL), Elin Brandt \u00c5dlandsvik (INP), Tom Ove Koteng Monsen (PP) om oppretting av kvinnehelsesenter",
  "url": "https://bergen.kommune.no/politikere-utvalg/api/fil/bk360/12050005/Innstilling-vedtak-Representantforslag-fra-Christian-Haugen-FrP-Kjersti-Pettersen-H-Anne-Brit-Reigstad-Sp-Frode-Hellebo-BL-Elin-Brandt-Adlandsvik-INP-Tom-Ove-Koteng-Monsen-PP-om-oppretting-av-kvinnehelsesenter-",
  "tekst": "Representantforslag fra Christian Haugen (FrP), Kjersti Pettersen (H), Anne Brit Reigstad (Sp), Frode Helleb\u00f8 (BL), Elin Brandt \u00c5dlandsvik (INP), Tom Ove Koteng Monsen (PP) om oppretting av kvinnehelsesenter Bergen bystyre behandlet saken i m\u00f8tet 29.01.2025 sak 30/25 og fattet f\u00f8lgende vedtak: Bystyret ber byr\u00e5det om \u00e5 arbeide for at det etableres et behandlings- og kompetansesenter for kvinnehelse i Bergen innenfor spesialisthelsetjenesten. Bergen bystyres behandling Rune Bakervik (A) har bedt om habilitetsvurdering til saken. Begrunnelsen er at partiet R\u00f8dt har meldt inn et tilleggsforslag om en bevilgning, samt en merknad i positive ordlag knyttet til Bergen sanitetsforening sitt Kvinnehelsehus. Bakervik sin kone er ansatt i Bergen sanitetsforening p\u00e5 nevnte kvinnehelsehus. Det er foretatt habilitetsvurdering etter forvaltningsloven \u00a7 6 annet ledd. Bystyredirekt\u00f8ren legger til grunn at en vanlig ansatt som jobber i en bedrift/organisasjon som kan ha \u00f8konomiske interesser i en sak, ikke b\u00f8r anses inhabil s\u00e5 lenge den ansatte selv ikke har \u00f8konomiske eller \u00f8vrige direkte interesser knyttet til utfallet av behandlingen av saken. Bergen bystyre kjente Bakervik habil. F\u00f8lgende representanter tok ordet: Anne Brit Reigstad (Sp), Eva Synn\u00f8ve Hagewick Steigen (A), Eira Vilde Martinsen Garrido (SV), Christine Henriksen \u00d8degaard (MDG). Forslag fremsatt i bystyret: Eva Synn\u00f8ve Hagewick Steigen (A) fremsatte p\u00e5 vegne av A og SV f\u00f8lgende alternative forslag: Kommunen skal tilby fastlegene kompetanseheving p\u00e5 kvinnehelse. Christine Henriksen \u00d8degaard (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det styrke kompetansen p\u00e5 kvinnehelse hos fastlegene ved \u00e5 ansette en gynekolog p\u00e5 et kommunalt legesenter med ansvar for \u00e5 l\u00f8fte kvinnehelse som kompetanseomr\u00e5de for fastlegene i Bergen, og tilby kollegial st\u00f8tte ved behov. Marte Stadheim Teigen (R) fremsatte p\u00e5 vegne av R f\u00f8lgende tilleggsforslag: Det gis tilskudd p\u00e5 1 000 000 kr. til Kvinnehelsehuset som drives av Bergen Sanitetsforening. Merknader fremsatt i bystyret: Marte Stadheim Teigen (R) fremsatte p\u00e5 vegne av R f\u00f8lgende merknad: Bergen Sanitetsforening startet allerede i 2021 landets f\u00f8rste Kvinnehelsehus her i Bergen. Huset er et lavterskel tilbud for alle kvinner, og jobber for at alle skal ha lik tilgang p\u00e5 helsetjenester. Bystyret merker seg den gode og viktige jobben som gj\u00f8res p\u00e5 Kvinnehelsehuset. Votering: Alternativt forslag fra A og SV fremsatt av Eva Synn\u00f8ve Hagewick Steigen (A), fikk 32 stemmer (A, SV, MDG, V, R, KrF), og var dermed falt. Innstillingen ble vedtatt med 44 stemmer (H, FrP, MDG, BL, V, INP, KrF, Sp, PP). Tilleggsforslag fra MDG fremsatt av Christine Henriksen \u00d8degaard (MDG), fikk 27 stemmer (A, SV, MDG, R), og var dermed falt. Tilleggsforslag fra R fremsatt av Marte Stadheim Teigen (R), fikk 27 stemmer (A, SV, MDG, R), og var dermed falt. Merknad fra R fremsatt av Marte Stadheim Teigen (R), fikk 27 stemmer (A, SV, MDG, R), og var dermed falt. Utvalg for helse og sosial behandlet saken i m\u00f8tet 04.12.2024 sak 155/24 og avga f\u00f8lgende innstilling: Utvalgets innstilling er likelydende med bystyrets vedtak. Forslag til vedtak: Bystyret ber byr\u00e5det om \u00e5 se p\u00e5 ulike alternativer for \u00e5 etablere kvinnehelsesenter i Bergen. 2 "
}