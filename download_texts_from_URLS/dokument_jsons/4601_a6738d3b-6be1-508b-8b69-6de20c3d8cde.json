{
  "dokument_id": "a6738d3b-6be1-508b-8b69-6de20c3d8cde",
  "doc_type": "case_attachment",
  "kommune": 4601,
  "tittel": "Fagnotat datert 23.10.24 - Georgernes verft 12, USF Verftet - S\u00f8knad om utvidelse av skjenkeareal",
  "url": "https://bergen.kommune.no/politikere-utvalg/api/fil/bk360/11367236/Fagnotat-datert-23-10-24-Georgernes-verft-12-USF-Verftet-Soknad-om-utvidelse-av-skjenkeareal",
  "tekst": " cc_Virksomhet Til Fagnotat BNKI - stab V\u00e5r referanse: 2023/281994-38 Saksbehandler: Bent Eirik Lund\u00f8 Fra Dato: 23. oktober 2024 Avsender Fagnotat datert 23.10.24 - Georgernes verft 12, USF Verftet - S\u00f8knad om utvidelse av skjenkeareal Kontor for skjenkesaker har mottatt s\u00f8knad om utvidelse av skjenkeareal ved USF Verftet, Georgernes Verft 12. Bevillingss\u00f8ker er Kulturkvartalet Servering AS, org. nr. 931 849 476 Oms\u00f8kt skjenkeareal er 1254 m2. Stedet beskrives som et sted der noen arealer er spisesteder, andre med liten eller ingen matomsetning. Anbefalt forslag fra Kontor for skjenkesaker A 1. S\u00f8knaden om ny utvidelse av skjenkeareal ved USF Verftet, Georgernes Verft 12, innvilges. Bevillingshaver er Kulturkvartalet Servering AS, org. nr. 931 849 476 2. Styrer for skjenkebevillingen er Mats Arne Kornerud, f. 17.04.85 Stedfortreder for styrer er Raymond Tungesvik, f. 05.03.74 3. Bevillingen er gitt til et spisested/sted med liten eller ingen matomsetning. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Unntak fra krav om selvbetjening er serveringssteder som har bordservering. Det er ikke tillatt med musikk eller underholdning ved bruk av elektrisk anlegg/h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene 4. Avdeling Areal Oms\u00f8kt areal 1254 m2 Tidligere innvilget areal 3719 m2 Totalt 4973 m2 B Bevillingen gis for bevillingsperioden frem til 30.09.2028. C S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378-20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.2024 og i tr\u00e5d med kommunal praksis. S\u00d8KER: Skjenkestedets navn: USF Verftet S\u00f8knaden gjelder: Utvidelse av skjenkeareal Bevillingshaver: Kulturkvartalet Servering AS, org. nr. 931 849 476 Type virksomhet: Spisested/sted med liten eller ingen matomsetning Styrer: Mats Arne Kornerud, f. 17.04.85 Stedfortreder for styrer: Raymond Tungesvik, f. 05.03.74 Skjenkeareal: Oms\u00f8kt areal 1254 m2 Politiets uttalelse: Ingen merknader til s\u00f8knaden eller vandelsvurderingene. Sosialtjenestens uttalelse: Ingen spesielle merknader S\u00f8ker skriver bl. a. f\u00f8lgende om driftskonseptet: Ingen endringer i driftskonsept. Vurdering: I hht alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at utvidelse av skjenkeareal ikke kan tildeles i dette tilfellet. Foreliggende s\u00f8knad gjelder utvidelse av skjenkeareal. Hensyn som skal ivaretas ved behandling av skjenkes\u00f8knader er allerede vurdert ved innvilgelse av den opprinnelige s\u00f8knaden. Driftskonseptet er det samme som tidligere, avholdelse av konserter m.m. Kontor for skjenkesaker kan ikke se at det foreligger noe som skulle tilsi at s\u00f8knaden ikke kan innvilges som oms\u00f8kt. P\u00e5 bakgrunn av dette anbefaler Kontor for skjenkesaker at s\u00f8knaden om utvidelse av skjenkeareal ved USF Verftet, Georgernes Verft 12, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Med hilsen Kontor for skjenkesaker Terje Gjertsen Bent Eirik Lund\u00f8 leder nestleder Dokumentet er godkjent elektronisk. "
}