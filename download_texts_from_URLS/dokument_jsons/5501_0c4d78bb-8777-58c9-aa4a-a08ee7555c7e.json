{
  "dokument_id": "0c4d78bb-8777-58c9-aa4a-a08ee7555c7e",
  "doc_type": "case_attachment",
  "kommune": 5501,
  "tittel": "Vedlegg 3 - Dr\u00f8fting hovedtillitsvalgte referat 29.11.23",
  "url": "https://innsyn.tromso.kommune.no/application/getMoteDokument?dokid=2001572146",
  "tekst": "Troms\u00f8 kommune Referat dr\u00f8fting av endring i vedtekter for kommunale barnehager Deltakere: Hovedtillitsvalgte Camilla Ratama, utdanningsforbundet og Hege Beate Tveit, fagforbundet, Avdeling AOUK seksjonsleder Berit Vassmyr og r\u00e5dgiver May-Wenche Jensen Dato: 29.11.23 Seksjonsleder innleder om bakgrunnen for dr\u00f8fting til dette punkt i vedtektene. Som hovedregel skal ikke endringer i vedtektene dr\u00f8ftes med hovedtillitsvalgte. P\u00e5 grunn av at forslag til endring vil ber\u00f8re personalets ferieavvikling dr\u00f8ftes dette. Dr\u00f8ftingsgrunnlag Troms\u00f8 kommune arbeider n\u00e5 med en revisjon av vedtektene for kommunale barnehager. I den forbindelse vurderer Troms\u00f8 kommune \u00e5 endre p\u00e5 noen punkter som kan f\u00e5 f\u00f8lger for drift i barnehagene i sommerferien. \u00c5rsaken til at man vurderer \u00e5 endre vedtektene p\u00e5 dette omr\u00e5det er blant annet bemanningsutfordringer i ferieavviklingsperioden, vikarutfordringer, at barns ferieperiode samsvarer ikke med n\u00e5r ansatte p\u00e5legges \u00e5 ta ut ferie(nytt barnehage\u00e5r starter 1.august og mange ansatte kan ikke ta ferie i oppstartsperiode nye barn), forsvarlig drift og trygghet for barna, samt at man har utfordringer med \u00e5 ha kjent personale tilstede i sommersammensl\u00e5tte barnehager. Administrasjonen har gjort en sammenligning med ordninger andre bykommuner har i sine vedtekter og p\u00e5 bakgrunn av det er det var \u00f8nskelig med dr\u00f8fting til f\u00f8lgende punkt. 1. Barn m\u00e5 ta 3 uker sammenhengende ferie innenfor skolens ferie periode. (se vedtektene pkt 10.5 for info om hva som er gjeldene i dag) 2 Feriestengte barnehager: Alle kommunale barnehager holder stengt to uker i midten av juli (uke 28 og 29). 3 Ved stenging 2 uker i juli, vil sammensl\u00e5tte barnehager i \u00f8vrige uker p\u00e5 sommeren utg\u00e5. Det vil si at ingen m\u00e5 benytte andre barnehager i sommerperiode Samarbeidsutvalg i barnehagene har hatt mulighet for \u00e5 uttale seg. Det er kommet innspill fra 32 av 34 barnehager. 20 su var positiv til punkt 1 og 8 imot. 25 su var positiv til punkt 2 og 3 og 13 imot. Av disse var 6 su delt i sine innspill p\u00e5 positiv til og imot punkt 2. Innspill fra hovedtillitsvalgte \u2022 Hovedtillitsvalgt har sjekket med medlemmer ute i barnehagene. De f\u00e5r tilbakemeldinger om utfordrende sommerdrift p\u00e5 grunn av sykefrav\u00e6r. Hovedtillitsvalgte er kjent med at ferieplaner ofte m\u00e5 gj\u00f8res om p\u00e5 grunn av sykefrav\u00e6r. \u2022 Arbeidsgivers styringsrett over ansattes ferie blir strammere. Ulempe for de ansatte er at det blir mer styrt ferieavvikling hvor en blir tvunget til \u00e5 avvikle faste uker ferie. \u2022 \u00d8nskelig at plasstilitsvalgte skulle f\u00e5 lov \u00e5 uttale seg, selv om ansatte representanter har gitt innspill i barnehagens samarbeidsutvalg. \u2022 Kan by p\u00e5 rekrutteringsutfordringer fordi det kan bli lite attraktivt med en slik ferieordning. \u2022 Arbeidsgiver b\u00f8r muligens vurdere et overgangs\u00e5r med evaluering etter to til tre \u00e5r. \u2022 Hovedtillitsvalgte st\u00f8tter \u00e5 endre ferieperioden til \u00e5 f\u00f8lge sommerferieperioden. \u2022 Hovedtillitsvalgte er f\u00f8rn\u00f8yde med \u00e5 f\u00e5 lov \u00e5 uttale seg. De er innforst\u00e5tt med at noe m\u00e5 gj\u00f8res, og erfarer at det er forskjellige l\u00f8sninger i barnehagene. Har ingen problemer \u00e5 se Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 2 behovet. Hovedtillitsvalgte vil p\u00e5peke at plasstilitsvalgte i barnehagene m\u00e5 medvirke i prosessen, med tanke p\u00e5 at dette p\u00e5virker ferien til de ansatte. "
}