{
  "dokument_id": "7282af79-b675-5c47-8bf3-7f0310d82666",
  "doc_type": "case_attachment",
  "kommune": 4601,
  "tittel": "Naturmangfoldsrapport datert 24.10.2023\n",
  "url": "https://bergen.kommune.no/politikere-utvalg/api/fil/bk360/11398060/Naturmangfoldsrapport-datert-24-10-2023-",
  "tekst": " Naturmangfoldsrapport for \u00c5rstad, gnr. 160 bnr. 397 mfl. Schweig\u00e5rds vei Dato: 28.06.19 Revidert: 24.10.2023 1 1. Innledning Form\u00e5let med planarbeidet er \u00e5 \u00f8ke utnyttelsesgraden og legge til rette for boliger i blokkbebyggelse. Det legges opp til \u00e5 rive tre eksisterende bygg for \u00e5 legge til rette for oppf\u00f8ring av boligblokker. Figur 1: Kart over planomr\u00e5det, markert med r\u00f8d stiplet linje. Kilde: norgeskart.no Figur 2: Kart over varselskart. Kilde: Ard 2 2. Omr\u00e5dets naturmangfold N\u00e5r det gjelder hvilke landskap, \u00f8kosystemer, naturtyper eller arter som ber\u00f8res av tiltaket er n\u00e6romr\u00e5det i hovedsak utbygd med boliger. Det finnes gr\u00f8nne lunger mellom bebyggelsen, og omr\u00e5det er preget av hagebyprinsippet, med for- og bakhager. Selve planomr\u00e5det har tett vegetasjon p\u00e5 de to tomtene som ligger mot Schweig\u00e5rds vei, mens det p\u00e5 tomtene som vender mot Bendixens vei er mer \u00e5pent. I KPA 2018 er ingen arealer i planomr\u00e5det registrert som bl\u00e5gr\u00f8nne strukturer. Nord og vest for planomr\u00e5det er det registrert to bl\u00e5gr\u00f8nne forbindelser. Det er registrert fremtidige turtraseer i \u00f8st og eksiterende turtraser nord\u00f8st for planomr\u00e5det; 1. Tverrforbindelse Bergensdalen N med hovedelement byrom. 2. Tveitevatnet \u2013 M\u00f8llendalen med hovedelement turtrase. Bl\u00e5gr\u00f8nne forbindelsene har som m\u00e5l \u00e5 styrke eller utvikle gr\u00f8nne tras\u00e9er for turg\u00e5ing eller annen ferdsel. De skal gi tilgang til parker og friluftsomr\u00e5der, og samtidig gi gode opplevelser 1. 2 1 Figur 3: Bl\u00e5gr\u00f8nne strukturer i KPA 2018. Kilde: bergenskart.no Det er ikke registrert noen spesielle eller viktige \u00f8kosystem og naturtyper innenfor planomr\u00e5det og heller ikke i n\u00e6romr\u00e5det. 1 Temakart sammenhengende bl\u00e5gr\u00f8nne strukturer, Bergen kommune 3 Bergen kommune sin naturstrategi gir en oversikt over viktig natur og arter i Bergen kommune. I naturstrategien kommer det frem at det er registrert 114 s\u00e5rbare arter (VU) og 165 n\u00e6r truede arter (NT). 2 Blant registreringene er det en god del tilfeldige funn, feiloppf\u00f8ringer eller arter som er antatt utryddet. Det er ellers ikke kjent at det foreligger faglige rapporter og utredninger som omhandler naturmangfold i planomr\u00e5det. 3. Mulige virkninger av tiltak Planen vil legge til rette for blokkbebyggelse i et etablert boligomr\u00e5de. Det er ikke registrert viktige \u00f8kosystem og naturtyper. Arter i planomr\u00e5det Det er gjort totalt 88 registreringer av fuglearter i planomr\u00e5det, hvor 69 av registreringene er livskraftige arter (LC). Det er gjort 20 registreringer av r\u00f8dlistede arter i planomr\u00e5det. Den s\u00e5rbare arten gr\u00f8nnfink (VU) er registrert 7 ganger, og den n\u00e6r truede arten gr\u00e5spurv (NT) er registrert 13 ganger. De r\u00f8dlistede artene er registrert med ukjent aktivitet. I planomr\u00e5det er det ogs\u00e5 registrert sommerfugler og karplanter av eldre dato. Artene har status som livskraftige, og er registrert med en koordinatpresisjon p\u00e5 1000 meter. Ettersom artene ikke er r\u00f8dlistet, og de fleste er registrert med un\u00f8yaktig koordinatpresisjon p\u00e5 starten av 1900-tallet, vurderes det ikke at planforslaget skaper konsekvenser av vesentlig grad for artene. Ettersom ingen av de r\u00f8dlistet fugleartene innenfor planomr\u00e5det er registret med aktiviteten reproduktiv eller mulig reproduktiv (hekkende), vurderes det at planen ikke vil p\u00e5virke prioriterte arter i planomr\u00e5det. Arter i n\u00e6rheten av planomr\u00e5det I n\u00e6rheten av planomr\u00e5det er det registrert andre viktige arter, som i hovedsak er karplanter og fuglearter. Planen vil ikke ha noen stor p\u00e5virkning p\u00e5 karplantene da de er ikke innenfor byggeomr\u00e5det. Nord for planomr\u00e5det er det gjort registrering av den s\u00e5rbare arten soth\u00f8ne (VU) og den n\u00e6r truede arten gr\u00e5spurv (NT) (vist som nr. 1 i figur 3). Soth\u00f8ne har influensomr\u00e5de over planomr\u00e5det. 2 Bergen kommune, Naturmangfold i Bergen kommune. Kartleggingsdata og naturtyper og arter. MU-rapport 2022-31, Milj\u00f8faglig Utredning. Natur strategi Bergen. Hentet side 45. 4 Ved Langhaugen skole 1 km nord\u00f8st for planomr\u00e5det er det gjort funn av den s\u00e5rbare arten fiskem\u00e5ke (VU), (vist som nr. 2 i figur 3). Det er ogs\u00e5 2 registreringer av den s\u00e5rbare arten gr\u00f8nnfinker og registrering av 1 gr\u00e5spurv (NT) (vist som nr. 3 figur 3). Vest for planomr\u00e5det er det er polygon som markerer registrering av 16 s\u00e5rbare (VU) og n\u00e6rt truet (NT) fuglearter (nr. 4 figur 3). Selv om registreringene ikke har influensomr\u00e5det over planomr\u00e5det, er de forholdsvis n\u00e6rt planlagt tiltak. Artene gr\u00f8nnfink (VU), tyrkerdue (NT) og st\u00e6r (NT) er registrert som mulig reproduktive. Registreringene markert med tallet 5 i figur 3, er registreringene i selve planomr\u00e5det. Mer informasjon om artene i planomr\u00e5det er nevnt over. 1 2 3 4 5 Figur 3: Kart med markeringer for s\u00e5rbare fuglearter fra Norsk r\u00f8dliste 2021. Kilde: artsdatabanken Fremmede arter Fremmede arter anses \u00e5 v\u00e6re et stort og \u00f8kende problem i Bergen kommune. Det er registrert 120 fremmedarter i kommunen, fordelt p\u00e5 de to kategoriene sv\u00e6rt h\u00f8y (SE) og h\u00f8y \u00f8kologisk risiko (HI). 3 Det registrert 3 karplanter med sv\u00e6rt h\u00f8y risiko (SE) i fremmedartslisten 2023. Bulkemispel er registret innenfor og vest for planomr\u00e5det. I hele n\u00e6romr\u00e5det er det gjort registreringer av fremmedarten Bulkemispel. Noe lenger unna finner man ogs\u00e5 eksemplarer av Parkslirekne, Vestamerikansk hemlokk, Hvitsteinkl\u00f8ver og Mongolspringsfr\u00f8, som alle er planter av fremmed art registrert med sv\u00e6rt h\u00f8y risiko (SE). 3 Bergen kommune, Naturmagfold i Bergen kommune. Kartelggingsstatus og naturtyper og arter. MU-rapport 2022-31, Milj\u00f8faglig Utredning. Natur strategi Bergen. Hentet side 62. 5 Figuren under viser en oversikt over artene som er registrert i og utenfor planomr\u00e5det. 29 registreringer av karplanter 23 registreringer fuglearter, datert 2020-2021 (22-LC, 1-PH, 1-LO og 2-NR) Sommerfugler (LC), datert (3- NT og VU, 18- LC og 2- NR) 1907,1909 og 1910 - 73 registreringer fuglearter Gr\u00f8nnfink (VU) datert - 16 (VU og NT), 2018 datert 2004-2023 - 88 registreringer - 57 (LC), datert fuglearter (20 -VU og 2004-2023 NT, 68 - LC), datert 2016, 2022 og 2023 Bulkemispel (SE), - 7 registreringer datert 2013 sopper (LC) datert 1930-1954 Bulkemispel (SE), - 2 registreringer datert 2013 karplanter (LC) datert 2020 Bulkemispel (SE) datert Krypsoleie (LC) Bringeb\u00e6r (LC) datert 2020 datert 2020 2020 Figur 4: Kart over registrerte arter i n\u00e6romr\u00e5det (Norsk r\u00f8dliste for arter 2021 og fremmedsartlista 2023). Planomr\u00e5det er markert med r\u00f8d stiplet linje. Kilde: artskart.artsdatabanken.no 3.1. Vurdering etter naturmangfold \u00a7 8 Kunnskapsgrunnlag Planforslaget vil etter dette ikke p\u00e5virke omr\u00e5det eller naturtyper som er spesielt verdifulle for naturmangfold. Nml. \u00a7 8 er s\u00e5ledes ikke til hinder for \u00e5 gi tillatelse til planforslaget. \u00a7 9 F\u00f8re-var-prinsipp Videre skal det etter nml. \u00a7 9 legges til grunn et f\u00f8re-var-prinsipp i vurderingen av tiltak, for \u00e5 unng\u00e5 mulig vesentlig skade p\u00e5 naturmangfoldet. Det skal ikke gis tillatelse til tiltak dersom man ikke har tilstrekkelig kunnskap. Det vurderes at dey foreligger tilstrekkelig kunnskap om naturmangfoldet og virkningene reguleringsplanen vil ha p\u00e5 naturmangfoldet. F\u00f8re-var-prinsippet komme etter dette ikke til anvendelse, jf. Nml. \u00a7 9. 6 \u00a7 10 \u00d8kosystemtiln\u00e6rming og samla belastning Nml. \u00a7 10 stiller krav om at man skal vurdere hvordan tiltaket p\u00e5virker \u00f8kosystemet. Den samlede belastningen p\u00e5 \u00f8kosystemet skal legges til grunn for hva som kan tolereres. Dette m\u00e5 ogs\u00e5 sees i sammenheng med pbl. \u00a7 4-2 om \u00abplanens forhold til rammer og retningslinjer som gjelder for omr\u00e5det\u00bb og vilk\u00e5rene for krav om konsekvensutredning. Man er ikke kjent med at tiltakene i henhold til planforslaget vil medf\u00f8re nevneverdig virkning for landskap, \u00f8kosystem, naturtyper eller arter. Naturmangfold av stor viktighet vil ikke bli ber\u00f8rt av planforslaget. Det er heller ikke kjent at det foreligger andre tilsvarende tiltak eller inngrep i omr\u00e5det som p\u00e5virker naturmangfoldet. Den \u00absamlede belastningen som \u00f8kosystemet er eller vil bli utsatt for\u00bb, jf. nml. \u00a7 10, vurderes ikke som vesentlig. \u00a7 11 Tiltakshaver betaler Det er heller ikke kjent at planforslaget vil medf\u00f8re milj\u00f8forringelse, slik at det vil oppst\u00e5 kostnader som tiltakshaver skal dekke etter prinsippet i nml. \u00a7 11. Det er tiltakshaver som dekker eventuelle kostnader for \u00e5 hindre eller avgrense skader p\u00e5 naturmangfoldet. \u00a7 12 Milj\u00f8forsvarlige teknikker Etter nml. \u00a7 12 skal man for \u00e5 unng\u00e5 eller avgrense skader p\u00e5 naturmangfoldet ta utgangspunkt i \u00abslike driftsmetoder og slik teknikk og lokalisering som, ut fra en samlet vurdering av tidligere, n\u00e5v\u00e6rende og framtidig bruk av mangfoldet og \u00f8konomiske forhold, gir de beste samfunnsmessige resultater\u00bb. Planen s\u00f8ker \u00e5 ivareta og unng\u00e5 skader p\u00e5 naturmangfoldet, og det er ikke kjent at forslaget vil medf\u00f8re slike skader. Innenfor planomr\u00e5det finnes det flere store tr\u00e6r. Tr\u00e6rne er ikke registret som hule eiker eller andre viktige naturtyper. 3.2. Innvirkning p\u00e5 naturmangfold 3.2.1. Lysforurensing Planforslaget legger opp til etablering av boligblokker. Tiltaket vil bidra til noe mer lys i omr\u00e5det, men det vurderes ikke at det vil skape lysforurensing som f\u00f8rer til negative konsekvenser i planomr\u00e5de 3.2.2. Fremmed arter Planforslaget vil kunne f\u00f8re til at det blir n\u00f8dvending \u00e5 h\u00e5ndtere fremmedarter. Bestemmelsene sikrer at eventuelle funn h\u00e5ndteres p\u00e5 korrekt m\u00e5te, slik at man unng\u00e5r videre spredning. 7 3.3. Hensynet til r\u00f8dlistearter og naturtyper Planforslaget vil ikke ha innvirkning p\u00e5 utvalgte naturtyper eller prioriterte arter da det ikke er gjort registreringer av dette innenfor planomr\u00e5det. Det er registrert r\u00f8dlistede fuglearter innenfor planomr\u00e5det, men ingen av artene er registrert som mulig reproduktive. Ved observasjon av r\u00f8dlistet hekkende fuglearter i planomr\u00e5det m\u00e5 byggearbeidet stanses midlertidig. Planforslaget vil ikke p\u00e5virke truet og n\u00e6r truet naturtyper p\u00e5 Norsk r\u00f8dliste for naturtyper 2018, ettersom det ikke er gjort registreringer av dette innenfor planomr\u00e5det. Det er ikke grunn til \u00e5 tro at planforslaget vil ha p\u00e5virkning p\u00e5 artene i eller i n\u00e6rheten av n\u00e6romr\u00e5det, da tiltakene som planen beskriver tilsvarer utbygging som ellers er gjort i omr\u00e5det. 3.4. Hensynet til viktige naturomr\u00e5der Planforslaget vil ikke p\u00e5virke: 1. Verneomr\u00e5der, n\u00e6romr\u00e5der til verneomr\u00e5der, marint beskyttede omr\u00e5der eller vernede vassdrag. Planomr\u00e5det ligger ikke i tilknytning til slike omr\u00e5der. 2. Utvalgte kulturlandskap, da det ikke er gjort registreringer av dette innenfor planomr\u00e5det. 3. Inngrepsfrie naturomr\u00e5der (INON), da det ikke er gjort registrering av dette innenfor planomr\u00e5det. 4. Milj\u00f8registreringer i skog. 3.5. Hensynet til vannressurser Planforslaget vil ikke p\u00e5virke tilstand i sj\u00f8 eller vannforekomster da planomr\u00e5det ikke ligger i direkte tilknytning til sj\u00f8 eller vann. 4. Kunnskapsgrunnlag om naturmangfold i omr\u00e5det Vurderingene i rapporten baserer seg p\u00e5 innhentet informasjon fra ulike faglige nettsider som milj\u00f8status, artskart fra artsdatabanken.no, naturbase, Norsk r\u00f8dliste for arter 2021, Norsk r\u00f8dliste for naturtyper 2018 m.m. 5. Konklusjon Konklusjonen er at man har tilstrekkelig kunnskap om virkningene av planforslaget, og at dette ikke vil ha vesentlig virkning for naturmangfoldet i omr\u00e5det, jf. nml. \u00a7 8-12, jf. \u00a7 7. Tiltakene vil heller ikke p\u00e5virke mulighetene for \u00e5 n\u00e5 forvaltningsm\u00e5lene for naturtyper, \u00f8kosystemer og arter etter nml. \u00a7\u00a7 4 og 5. 8 "
}