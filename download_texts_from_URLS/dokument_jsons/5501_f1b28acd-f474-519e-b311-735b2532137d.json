{
  "dokument_id": "f1b28acd-f474-519e-b311-735b2532137d",
  "doc_type": "case_presentation",
  "kommune": 5501,
  "tittel": "Behandling av s\u00f8knader profesjonelle kunst og kultur 2024",
  "url": "https://innsyn.tromso.kommune.no/application/getMoteDokument?dokid=2001580215",
  "tekst": "Arkivsaksnr. 24/00696-1 Saksbehandler Olaug Johanne Susegg Saksgang M\u00f8tedato Milj\u00f8-, idrett-, kultur- og samfunnsutviklingsutvalget Behandling av s\u00f8knader profesjonelle kunst og kultur 2024 Kommunedirekt\u00f8rens innstilling til vedtak: 1. Det innvilges et tilskudd p\u00e5 15.000,- til Dansekunstneren Synne Lundesgaard 2. Det innvilges et tilskudd p\u00e5 40 000,- til Ida L\u00f8ken Valkeap\u00e4\u00e4 Produksjon. 3. Det innvilges et tilskudd p\u00e5 20 000,- til Mari Ane B\u00f8 4. S\u00f8knad fra Haugen Produksjoner p\u00e5 tilskudd til driftskostnader avsl\u00e5s 5. Det innvilges et tilskudd p\u00e5 50 000,- til Liv Hanne Haugen 6. Det innvilges et tilskudd p\u00e5 30 000,- til Mathilde Caeyers 7. Det innvilges et tilskudd p\u00e5 100 000,- til V\u00e5rscenefest 8. Det innvilges et tilskudd p\u00e5 30 000,- til Anna Helmobakk 9. Det innvilges et tilskudd p\u00e5 100 000,- til Dancelab Dansens hus 10. Det innvilges et tilskudd p\u00e5 15 000,- til Silje Johansen 11. Det innvilges et tilskudd p\u00e5 25 000,- til Andre Aas 12. Det innvilges et tilskudd til p\u00e5 40 000,- til Hilde S\u00f8rstr\u00f8m 13. Det innvilges et tilskudd p\u00e5 50 000,- til Open Out 14. Det innvilges et tilskudd p\u00e5 30 000,- til Robert Julian Hvistendahl 15. Det innvilge et tilskudd p\u00e5 25 000,- til Polar Film lab 16. Det innvilges et tilskudd p\u00e5 95 000,- til Kurant visningsrom 17. Det innvilges et tilskudd p\u00e5 25 000,- til Polarfox As 18. Det innvilges et tilskudd p\u00e5 30 000,- til Lawrence Malstaff 19. Det innvilges et tilskudd p\u00e5 30 000,- til Ab Studios Anna Brith Arntsen 20. Det innvilges et tilskudd p\u00e5 30 000,- til Kunstsentralennord Solstad 21. Det innvilges et tilskudd p\u00e5 25 000,- til Fotodama AS 1 22. Det innvilges et tilskudd p\u00e5 20 000,- til skrivegruppa Lukket avdeling 23. Det innvilges et tilskudd p\u00e5 20 000,- til Br\u00f8ler og bris 24. Det innvilges et tilskudd p\u00e5 25 000,- til Nordnorsk forfattersentrum 25. Det innvilges et tilskudd p\u00e5 20 000,- til Stabburet Verksted for Ny Litteratur 26. Det innvilges et tilskudd p\u00e5 45 000,- til Inga Merete Oudenstad/Ensemble 4Femten 27. Det innvilges et tilskudd p\u00e5 60 000,- til Operaforeninga i Troms\u00f8/Arctic Opera Festival 28. Det innvilges et tilskudd p\u00e5 200 000,- til Stiftelsen Vokal Nord 29. Det innvilges et tilskudd p\u00e5 75 000,- til Troms\u00f8 kirkeakademi/Troms\u00f8 internasjonale kirkefestival 30. Det innvilges et tilskudd p\u00e5 55 000,- til Troms\u00f8 World Festival As 31. S\u00f8knad fra Under the Bridge Music Igor Jakobsen avsl\u00e5s 32. S\u00f8knad fra Arktisk Sinfonietta avsl\u00e5s 33. Det innvilges et tilskudd p\u00e5 20 000,- til Hagefestn As 34. Det innvilges et tilskudd p\u00e5 40 000,- til The North Country Fair 35. Det innvilges et tilskudd p\u00e5 85 000,- til Troms\u00f8 Storband 36. S\u00f8knad fra Anne Daugstad Wiik avsl\u00e5s 37. S\u00f8knad fra Spurv AS avsl\u00e5s 38. S\u00f8knaden fra Visemannen Leo Leonhardsen avsl\u00e5s 39. S\u00f8knaden fra Lars Andreas Gjesdahl avsl\u00e5s Mari Hult Kari Henriksen Konstituert Kommunedirekt\u00f8r Direkt\u00f8r avdeling for oppvekst, utdanning og kultur 2 Hva saken gjelder Det er satt av 1 471 000 kr som s\u00f8kbart tilskudd p\u00e5 s\u00f8knadsordningen, profesjonelle kunst og kultur. Det er profesjonelle ut\u00f8vere og arrang\u00f8rer som kan s\u00f8ke om midler gjennom denne s\u00f8knadsordningen. Troms\u00f8 kommune gir st\u00f8tte til kunstneriske prosjekter og arrangementer av h\u00f8y kvalitet innen billedkunst, litteratur, musikk, film, scenekunst og tverrfaglige prosjekter. Form\u00e5let er \u00e5 stimulere og videreutvikle det profesjonelle kunst- og kulturlivet i Troms\u00f8. Det er mange s\u00f8knader fra de ulike kunst- og kulturfeltene, som visuell kunst, film, musikk, litteratur, dans, teater og andre genre. S\u00f8knadene viser at det er en stor bredde, og et stort behov for offentlige midler. Det er imidlertid ikke nok midler tilgjengelig p\u00e5 denne s\u00f8knadsordningen til at alle s\u00f8kerne f\u00e5r den s\u00f8knadssummen som de s\u00f8ker om. Mange av s\u00f8kerne s\u00f8ker midler andre steder, og et tilskudd fra Troms\u00f8 kommune bidrar dermed til \u00e5 utl\u00f8se andre tilskuddsmidler fra andre offentlige s\u00f8knadsordninger. Felles for alle s\u00f8kerne er at de utover tilskudd bidrar med en betydelig egeninnsats i kunst- og kulturprosjektene utover kroner og \u00f8re. Innen s\u00f8knadsfristen var det kommet 39 s\u00f8knader. Det ble s\u00f8kt om til sammen 3 100 947, og det er fordelt 1 470 000,-. Saksutredning Tabell 1: Fordeling av tilskudd til kunst og kulturform\u00e5l - Profesjonelle Forslag til Nr. S\u00f8ker Prosjekt S\u00f8knadssum innstilling SCENEKUNST Dansekunstner Synne \"Vi har jord under 1 Lundesgaard neglene\" kr 24 048 kr 15 000 2 Ida L\u00f8ken Valkeap\u00e4\u00e4 Produksjon \"Kvintologien\" kr 60 000 kr 40 000 3 Mari Ane B\u00f8 \"Skogsspeilet\" kr 30 000 kr 20 000 4 Haugen Produksjoner Driftskostnader kr 100 000 avslag 5 Liv Hanne Haugen \"Abundance\" kr 70 000 kr 50 000 6 Mathilde Caeyers \"Solaris\" kr 50 000 kr 30 000 7 V\u00e5rscenefest V\u00e5rscenefest 2024 kr 100 000 kr 100 000 8 Anna Helmobakk Danseforestilling kr 50 000 kr 30 000 9 Dancelab Dansens Hus Dansekompani/-skole kr 200 000 kr 100 000 10 Silje Johnsen \"The Erik Show\" kr 30 000 kr 15 000 KUNST 11 Andr\u00e9 Aas \"Spacement\" kr 50 000 kr 25 000 12 Hilde S\u00f8rstr\u00f8m Hakapik.no kr 100 000 kr 40 000 13 Open Out Kunstfestival kr 130 000 kr 50 000 \"Materialbanken for 14 Robert Julian B. Hvistendahl kreative prosjekter\" kr 50 000 kr 30 000 3 15 Polar Film Lab Workshops kr 50 000 kr 25 000 16 Kurant visningsrom Kunstgalleri kr 150 000 kr 95 000 Filmportrett av kunstner 17 Polarfox AS Marit Bockelie kr 60 000 kr 25 000 18 Lawrence Malstaf \"Troms\u00f8 observatorium\" kr 70 000 kr 30 000 19 Ab Studios Anna-Brith Arntsen Skulptur kr 85 000 kr 30 000 20 Kunstsentralennord Solstad \"Troms\u00f8utstillingen\" kr 100 000 kr 30 000 21 Fotodama AS \"Reisende folk\" kr 60 000 kr 25 000 LITTERATUR 22 Skrivegruppa Lukket Avdeling Skriveverksted kr 25 000 kr 20 000 23 Br\u00f8ler og Bris Poesifest kr 68 604 kr 20 000 \"Litteraten\" 24 Norsk Forfattersentrum litteraturfestival kr 60 000 kr 25 000 Stabburet - Verksted for ny 25 litteratur \"Troms\u00f8b\u00f8lgen\" kr 20 000 kr 20 000 MUSIKK 26 Inga Merete Oudenstad \"Ensemble 4Femten\" kr 90 000 kr 45 000 27 Operaforeninga i Troms\u00f8 \"Arctic Opera Festival\" kr 65 000 kr 60 000 28 Stiftelsen Vokal Nord Produksjoner for 2024 kr 250 000 kr 200 000 \"Troms\u00f8 internasjonale 29 Troms\u00f8 kirkeakademi kirkefestival\" kr 75 000 kr 75 000 Troms\u00f8 World Festival 30 Troms\u00f8 World Festival AS 2024 kr 200 000 kr 55 000 Under the Bridge Music 31 Igor Jakabsen Konserter kr 100 000 avslag 32 Arktisk Sinfonietta Produksjoner for 2024 kr 160 000 avslag 33 Hagefestn AS Hagefestn 2024 kr 50 000 kr 20 000 Konsertarrangementer 34 The North Country Fair 2024 kr 40 000 kr 40 000 35 Troms\u00f8 Storband Produksjoner for 2024 kr 120 000 kr 85 000 \"Fangesongar fr\u00e5 36 Anne Daugstad Wiik Kirkenes\" kr 41 295 avslag 37 Spurv AS Konsert kr 12 000 avslag 38 Visemannen Leo Leonhardsen Musikkvideo kr 10 000 avslag 39 Lars Andreas Gjesdahl Barokk-konsert kr 95 000 avslag SUM: kr 3 100 947 kr 1 470 000 SCENEKUNST 1. Dansekunstner Synne Lundesgaard Prosjekt: Vi har jord under neglene S\u00f8knadssum: 24 048 kr Totalbudsjett: 24 048 kr Synne Lundesgaard skal lage en eksperimentell dansefilm som vil sette s\u00f8kelys p\u00e5 den skeive kroppen og opplevelsen i m\u00f8te med Nordnorsk natur, gjennom et n\u00e6rt og 4 s\u00e5rbart perspektiv. Gjennom dans og kostymedesign i r\u00e5tt nordnorsk landskap skal disse temaene utforskes. Vurdering: En spennende eksperimentell dansefilm, \"Vi har jord under neglene\", med tiln\u00e6rminger til det tradisjonelle naturlandskapet i nord, fra et skeivt perspektiv. Forslag til innstilling: Det innvilges et tilskudd p\u00e5 kr 15 000 kr til Dansekunstner Synne Lundesgaard. 2. Ida L\u00f8ken Valkeap\u00e4\u00e4 Produksjon Prosjekt: Kvintologien S\u00f8knadssum: 60 000 kr Totalbudsjett: 195 000 kr Lage fem ulike forestillinger p\u00e5 fem dager- kvintologi. Fortellerkonsert hvor hun opptrer som en snakkevokalist/storyteller i samarbeid med musikere i krysning mellom teater og konsert. Vurdering: Et spennende prosjekt hvor kunstneren viser sin bredde i kunstnerskapet med kvintologien, som er en krysning mellom teater og konsert. Forslag til innstilling: Det innvilges et tilskudd p\u00e5 kr 40 000 kr til Ida L\u00f8ken Valkeap\u00e4\u00e4 Produksjon. 3. Mari Ane B\u00f8 Prosjekt: Skogsspeilet S\u00f8knadssum: 30 000 kr Totalbudsjett: 50 000 kr Mari Ane B\u00f8 skal gjennomf\u00f8re kunstnerisk workshop under Nordlysfestivalen med barn - installasjonsforestilling. Tema for workshopen er skog og utforskning av b\u00e5de organiske materiale og vevde/strikkede materialer. Foreldre og barn skal utforske n\u00e6rhet og avstand til skogen og til hverandre, lukter og smaker som er tilknyttet skogen, sammen skape en opplevelsesreise. Vurdering: Skogsspeilet er et spennende prosjekt hvor barn og foreldre er tatt med i workshopen, og som skal legger grunnlaget for videreutviklingen av en st\u00f8rre installasjonsforestilling for barn. Forslag til innstilling: Det innvilges et tilskudd p\u00e5 kr 20 000 kr til Mari Ane B\u00f8. 4. Haugen Produksjoner Prosjekt: Driftskostnader S\u00f8knadssum: 100 000 kr Totalbudsjett: 100 000 kr 5 Haugen produksjoner er et prosjektbasert scenekunstkompani som ble stiftet i 2003.De s\u00f8ker tilskudd til de daglige driftskostnader. Vurdering: Det gis ikke tilskudd til daglige driftskostnader. Forslag til innstilling: S\u00f8knad fra Haugen Produksjoner p\u00e5 tilskudd til driftskostnader avsl\u00e5s. 5. Liv Hanne Haugen Prosjekt: Abundance S\u00f8knadssum: 70 000 kr Totalbudsjett: 565 000 kr Liv Hanne Haugen s\u00f8ker st\u00f8tte til Abundance, et kunstprosjekt som er valgt ut gjennom en open call fra Festspillene i Nord-Norge. Et tverrfaglig prosjekt hvor ogs\u00e5 publikum skal v\u00e6re ut\u00f8vere. Abundance har s\u00f8kelys p\u00e5 knapphet og overflod og se verdier i materialer som vi kaller avfall. Vurdering: Adundance er et spennende prosjekt hvor publikum blir invitert til \u00e5 bygge, knyte og flette av materialer vi kaller avfall. Forestillingen handler om muligheten \u00e5 skape noe st\u00f8rre enn seg selv gjennom kollektiv innsats. Forslag til innstilling: Det innvilges et tilskudd p\u00e5 kr 50 000 kr til Liv Hanne Haugen. 6. Mathilde Caeyers Dansekunstner Prosjekt: Solaris S\u00f8knadssum: 50 000 kr Totalbudsjett: 350 000 kr S\u00f8ker tilskudd til forestillingen Solaris som er en utend\u00f8rs, audiovisuell samtidsdanseforestilling som trekker paralleller mellom science fiksjon romanen Solaris og hvordan dagens antroposentriske holdning hindrer oss i m\u00f8te med ukjent og turbulent fremtid. Vurdering: Solaris er en interessant forestilling som i f\u00f8rste omgang oppleves som en science fiksjon reise om kontakt med underjordiske liv, men etter hvert vise seg \u00e5 v\u00e6re en personlig reise inn i seg selv for hver enkelt publikummer. Forslag til innstilling: Det innvilges et tilskudd p\u00e5 kr 30 000 kr til Mathilde Caeyers. 7. V\u00e5rscenefest Prosjekt: V\u00e5rscenefest 2024 S\u00f8knadssum: 100 000 kr Totalbudsjett: 2 100 000 kr 6 V\u00e5rscenefest ble opprettet av R\u00e5dstua Teaterhus og scenekunstnettverket RadArt i 2010 og har siden v\u00e6rt arrangert \u00e5rlig i m\u00e5nedsskiftet april/mai. V\u00e5rscenefest 2024 fylles av LYD. Overordnet fokus de neste fire \u00e5rene er \"uenighetsfellesskap\". Vurdering: Festivalen er dypt forandret i det frie scenekunstfeltet i nord og har blitt en viktig kunstarena i regionen, som rommer alle retninger innenfor scenekunst, dans, preformance og musikkteater. Forslag til innstilling: Det innvilges et tilskudd p\u00e5 kr 100 000 kr til V\u00e5rscenefest 2024. 8. Anna Helmobakk Prosjekt: Danseforestilling S\u00f8knadssum: 50 000 kr Totalbudsjett: 50 000 kr Lage en danseforestilling som b\u00e5de kan ses og f\u00f8les, og som inkluderer alle. Spesielt tilegnet synshemmede eller svaksynte. Vurdering: En danseforestilling som er nyskapende og er tilgjengelig for alle, ogs\u00e5 synshemmede. Forslag til innstilling: Det innvilges et tilskudd p\u00e5 kr 30 000 kr til Anna Helmobakk. 9. Dancelab Dansens hus Prosjekt: Dansekompani S\u00f8knadssum: 200 000 kr Totalbudsjett: 1 030 000 kr Dancelab Dansens hus s\u00f8ker st\u00f8tte til videreutvikling seg som dansekompani, samt etablere seg i v\u00e5rs region via kunstvirke. Skal ha 4 forestillinger i Troms\u00f8 kulturhus. Vurdering: Et flott kunstnerisk tiltak hvor dansere fra ulike disipliner lager forestillingen \"Tsuanami\" som stiller sp\u00f8rsm\u00e5l ved samfunnets frykt og h\u00e5p for fremtiden. Troms\u00f8 kommune v/ Kulturhuset bidrar med en intensjonsavtale p\u00e5 kr 100 000. Forslag til innstilling: Det innvilges et tilskudd p\u00e5 kr 100 000 kr til Dancelab Dansens hus 10. Silje Johnsen Prosjekt: The Erik Show S\u00f8knadssum: 30 000 kr Totalbudsjett: 30 000 kr Silje Johnsen har tidligere har portrettforestillingen ERIK som hadde premiere i 2019. N\u00e5r fortsetter hun samarbeidet med Erik hvor prosjektet tar p\u00e5 alvor hans interesse for og evne til \u00e5 komme i kontakt med ulike personer. Dette kan v\u00e6re b\u00e5de kjente og 7 mindre kjente personer som st\u00e5r for eller holder p\u00e5 med noe han synes er spennende. Vurdering: En flott oppf\u00f8lging av tidligere forestilling, hvor tilskuddet skal g\u00e5 til foto, video og markedsf\u00f8ring. Forslag til innstilling: Det innvilges et tilskudd p\u00e5 kr 15 000 kr til Silje Johnsen KUNST 11. Andre Aas Prosjekt: Spacement S\u00f8knadssum: 50 000 kr Totalbudsjett: 55 000 kr Andre Aas har s\u00f8kt om 50 000 kr i tilskudd til kunstprosjektet Spacement er et kunstnerdrevet initiativ med fokus p\u00e5 Outsider art og alternative visningsrom. Initiativet best\u00e5r av kunstnerne Andre Enger Aas og Lea Joakim Svendby. Spacement starter et nytt prosjekt i nye alternative visningsrom under navnet \u00abReplacement\u00bb. Januar 2024 starter vi \u00e5ret med prosjektet \"Replacement\"\"hvor vi vil installere lydverk p\u00e5 Brun og blid i et h\u00e5p om \u00e5 bekjempe m\u00f8rketiden. Utover v\u00e5ren arrangeres \"kunstner-battles\", open calls og performative stunts i offentlige rom for \u00e5 belyse prosess, skaperglede og de sosiale aspektene rundt kunst i offentlig rom og relasjonell estetikk. Lydverk og solarium p\u00e5 brun og blid, \u00abgraffiti battles\u00bb, open calls, \u00abkunst-stunts\u00bb i offentlig rom og utgivelse i fysisk format med dokumentasjon av prosjektet er prosjekter som det s\u00f8kes tilskudd til. Vurdering S\u00f8knaden fra Andre Aas dreier seg om et kunstprosjekt som er kunstnerdrevet initiativ, gjennom v\u00e5ren vil de arrangere ulike aktiviteter i offentlige rom. Forslag til innstilling: Det innvilges et tilskudd p\u00e5 25 000 kr til Andre Aas 12. Hilde S\u00f8rstr\u00f8m Prosjekt: Hakapik.no S\u00f8knadssum: 100 000 kr Totalbudsjett: 145 000 kr Hilde S\u00f8rstr\u00f8m har s\u00f8kt om 100 000 kr i tilskudd til Hakapik.no som er per i dag et uavhengig, og redakt\u00f8rstyrt, nettmagasin som jevnlig publiserer anmeldelser, intervjuer, bildeserier og andre essayistiske og kommenterende artikler med utgangspunkt i kunstproduksjonen i Arktis, da hovedsakelig Troms\u00f8 og resten av Nord-Norge. Bidragsyterne er hovedsakelig inviterte skribenter med kunstfaglig kompetanse og/eller stor interesse for samtidskunst, men ogs\u00e5 illustrat\u00f8rer og fotografer. Redaksjonen til Hakapik best\u00e5r i dag av Hilde S\u00f8rstr\u00f8m (ansvarlig redakt\u00f8r) og Marion Bouvier (medredakt\u00f8r). Etter \u00e5 ha eksistert som nettmagasin siden 2017 \u00f8nsker vi i 2024 \u00e5 8 produsere to papirutgivelser (basert p\u00e5 innholdet p\u00e5 nettsiden). Tanken er vi skal fortsette \u00e5 med to papirutgivelser per \u00e5r ogs\u00e5 fra 2025. Denne s\u00f8knaden gjelder imidlertid for \u00abtest-\u00e5ret\u00bb 2024. Vurdering Hakapik.no og gjennom arbeidet med kunstfaglig formidling med fokus p\u00e5 b\u00e5de intervjuer, essays, kunstneriske omtaler og andre artikler fremst\u00e5r Hakapik.no som et viktig nettmagasin for hele kunstfeltet. Midlene det s\u00f8kes om dreier seg om to papirutgivelser som et testprosjekt. Forslag til innstilling: Det innvilges et tilskudd p\u00e5 40 000 kr til Hilde S\u00f8rstr\u00f8m 13. Open Out Prosjekt: Open Out festival S\u00f8knadssum: 130 000 kr Totalbudsjett: 725 000 kr Open Out s\u00f8ker om 130 000 kr i st\u00f8tte til \u00e5 gjennomf\u00f8re den 7 versjonen av Open Out Festival; 21.-28- september 2024. Open Out Festival er en kunstfestival som fokuserer spesielt p\u00e5 skeive kunstnere og perspektiver og som fungerer som en viktig plattform for \u00e5 opprettholde kunstscenen i Troms\u00f8 som en mangfoldig, tilgjengelig og \u00e5pen kunstscene i en evig utvikling. Festivalen skal g\u00e5 over 8 dager og det skal presenteres en festivalutstilling best\u00e5ende av 12 profesjonelle kunstnere og kunstnergrupper, med et stort tettpakket program med performance, workshops, guidede turer debatter med mer. Festivalen inviterer b\u00e5de lokale og internasjonale kunstnere. Festivalen er tverrfaglig og inkluderer b\u00e5de billedkunst, film, performance, lydkunst og tverrfaglig estetikk. Festivalen har ikke et fast lokale, men s\u00f8ker hvert \u00e5r nye lokasjoner og arenaer for \u00e5 vise frem kunst. I \u00e5r vil de ha tilhold i Skippergata 15, i Mydland-bygget. Vurdering S\u00f8knaden fra Open Out er et viktig tiltak for \u00e5 synliggj\u00f8re og jobbe med fokus p\u00e5 skeivt kunst- og kulturuttrykk. Festivalen varer en uke, og arrangeres for 7 gang, og inviterer b\u00e5de lokale og internasjonale kunstnere. Festivalen er \u00e5pen for publikum, og foreg\u00e5r flere steder. Forslag til innstiling: Det innvilges et tilskudd p\u00e5 50 000 kr til Open Out 14. Robert Julian B. Hvistendahl Prosjekt: Materialbanken for kreative prosjekter S\u00f8knadssum: 50 000 kr Totalbudsjett: 320 000 kr Robert Julian Hvistendahl s\u00f8ker om 50 000 kr i st\u00f8tte for \u00e5 gjennomf\u00f8re drift og programmering 2024 av kunst- og formidlingsprosjektet Materialbanken for Kreative Prosjekter. Form\u00e5let til Materialbanken er \u00e5 tilrettelegge for gjenbruk og oppfinnsom bruk av materialer lokalt, og skape og videreutvikle kunnskap og erfaringer om hvordan vi som et samfunn kan utvikle kreative m\u00e5ter for \u00e5 ta i bruk de ressursene vi allerede har tilgjengelig. Midlene de s\u00f8ker om i denne s\u00f8knaden skal g\u00e5 til generell drift av materialbanken, samt utvikle et v\u00e5rprogram for Materialbanken for Kreative Prosjekter 9 (MBKP). Ambisjonen for v\u00e5rprogrammet er \u00e5 gjennomf\u00f8re tre todagers workshops med lokale kunstnere, og holde m\u00e5nedlige 'drop-in verksted' for publikummere som har lyst til \u00e5 skape noe hos oss, eller som \u00f8nsker \u00e5 diskutere et prosjekt osv. Hovedm\u00e5lgruppen for MBKPs regelmessige 'drift' er mennesker innenfor kunst- og kulturfeltet, og andre mennesker som \u00f8nsker \u00e5 v\u00e6re skapende. Med flyttingen til Hvilhaug og n\u00e6rheten til Steinerskolen er det naturlig \u00e5 utvide m\u00e5lgruppen til barn og unge, hvor en del av v\u00e5rt workshop-program skal rette seg mot barn i barne- og ungdomsskolealder. Vurdering Tiltaket Materialbanken for kreative prosjekter anses som et viktig tiltak som har fokus p\u00e5 gjenbruk av materiale som igjen kan brukes til kunstneriske og kreative prosjekter. Forslag til innstilling: Det innvilges et tilskudd p\u00e5 30 000 kr til Robert Julian Hvistendahl 15. Polar Film Lab Prosjekt: Polar Film Lab S\u00f8knadssum: 50 000 kr Totalbudsjett: 786 000 kr Polar Film Lab s\u00f8ker om 25 000 kr i tilskudd til Polar Film Lab (PFL) som er basert i Troms\u00f8, som en uavhengig organisasjon som jobber med analog film som ble etablert i 2016 av kunstner/filmskaper Emilija Skarnulyte og kurator Sarah Schipschack. Polar Film Lab er den eneste analoge film Lab i Skandinavia. Polar Film Lab jobber med ulike aktiviteter blant annet gjennomf\u00f8rer de workshops, sammen med andre profesjonelle kunstnere. De jobber ogs\u00e5 med m\u00e5lgruppa barn og unge og samarbeider blant annet med TIFF junior. De planlagte aktivitetene for Polar Film Lab g\u00e5r gjennom hele \u00e5ret. Vurdering S\u00f8knaden fra Polar Film lab er et viktig kunstnerisk tiltak som jobber med analog film og som har ulike aktiviteter gjennom hele \u00e5ret. De jobber ogs\u00e5 med m\u00e5lgruppa barn og unge i tillegg til voksne. Innstilling til vedtak: Det innvilges et tilskudd p\u00e5 25 000 kr til Polar Film Lab 16. Kurant Visningsrom Prosjekt: Kurant Visningsrom S\u00f8knadssum: 150 000 kr Totalbudsjett: 1 165 000 kr Kurant Visningsrom s\u00f8ker om 150 000 kr i st\u00f8tte til drift av Kurant som er et kunstnerstyrt visningsrom for samtidskunst, etablert i 2009 av Geir Backe Altern, K\u00e5re Grundv\u00e5g og Line Dolmen. Kurant vil etablere kontakt mellom unge, nyetablerte kunstnere og den internasjonale samtidskunstscenen. Mens det i Troms\u00f8 finnes flere kunstgallerier og kunstinstitusjoner, er det f\u00e5 av de som gir yngre lokale kunstnere muligheten til \u00e5 vise seg frem som Kurant. Kurant vil trekke linjer mellom v\u00e5r lokale kunstscene og internasjonale str\u00f8mninger i samtidskunsten. FORENINGEN KURANT Siden 2009 har visningsrommet v\u00e6rt drevet gjennom den ideelle foreningen Kurant. Per 2024 har Kurant 1,16 betalte \u00e5rsverk (Magnus og Niels er ansatt 33%), samt noe 10 sporadisk timearbeid. Kurant har siden 2021 holdt til i lokaler i Skippergata 20. Kurant har i 2023 profesjonalisert driften og utviklet kompetanse i staben som kommer b\u00e5de utstillerne, kunstmilj\u00f8et og publikum til gode. Kurant visningsrom er p\u00e5 utkikk etter nye lokaler. De planlegger mange aktiviteter gjennom hele \u00e5ret. Den prim\u00e6re m\u00e5lgruppa er kulturinteresserte ungdom og unge voksne (16-45). Kurant vil v\u00e6re bevisst sin plassering i S\u00e5pmi, og v\u00e6re et utstillingsrom og m\u00f8teplass for den samiske kunsten og kunstnerne. P\u00e5 sikt vil KURANT jobbe for \u00e5 ha alle utstillingstekster og kataloger skrevet p\u00e5 b\u00e5de samisk, norsk og engelsk. Vurdering Kurant Visningsrom er et viktig kunstnerstyrt visningsrom for samtidskunst. Kurant ble etablert i 2009, de viser til at deres prim\u00e6re m\u00e5lgruppe er kulturinteressert ungdom og unge voksne. Innstilling til vedtak: Det innvilges et tilskudd til 95 000 kr til Kurant Visningsrom 17. Polarfox As Prosjekt: filmportrett av Marit Bockelie S\u00f8knadssum: 60 000 kr Totalbudsjett: 120 000 kr Polarfox As s\u00f8ker om 60 000, for \u00e5 lage filmportrettet av Troms\u00f8kunstneren, Marit Bockelie som fylte 90 \u00e5r i 2023 og, som er i gang med sitt store verk, mosaikken \"Porten til ishavet\". Filmen skal bruke arbeidet med denne mosaikken som en slags r\u00f8d tr\u00e5d i portrettet, Det gir en god dramaturgi med de utfordringer som kommer og til slutt en seier og klimaks n\u00e5r \"Porten til ishavet\" st\u00e5r ferdig. Filmen baserer seg p\u00e5 ulike opptak som skildrer Marits liv og virke, som skal klippes inn i denne r\u00f8de tr\u00e5den om Porten til Ishavet. Formen og stilen i filmen blir relativt tradisjonell TV dokumentar/kunstner portrett, men en filmatisk kunstnerisk form, der det fortelles mer gjennom opplevelser og f\u00f8lelser, og ikke dominerende fortellerstemme skriver s\u00f8ker i sin s\u00f8knad om tilskudd. Vurdering Polarfox As jobber med \u00e5 lage et filmportrett av Troms\u00f8kunstneren Marit Bockelie. Prosjektet anses som en viktig formidling av Marit Bockelie sitt liv som kunstner. Innstilling til vedtak: Det innvilges et tilskudd p\u00e5 25 000 kr til Polarfox As 18. Lawrence Malstaf Prosjekt: Troms\u00f8 observatorium S\u00f8knadssum: 70 000 kr Totalbudsjett: 1 190 000 kr Lawrence Malstaf s\u00f8ker om 70 000 kr i tilskudd til kunstprosjektet Troms\u00f8 Observatorium, som er et sosialt og kunstnerisk prosjekt i bunkersen p\u00e5 s\u00f8rsjeteen. Et m\u00e5l med kunstprosjektet er \u00e5 gj\u00f8re bunkeren tilgjengelig som en unik destinasjon mellom by og natur. I f\u00f8rste etasje skal det lages et enkelt prosjektrom for mindre 11 utstillinger. I andre etasje /taket kommer vil det v\u00e6re en kunst installasjon i form av et Observatorium med en stor glassdome som gir beskyttelse og utsikt over himmel, hav og byen. tilskuddet vil brukes til \u00e5 utvikle dette 'Observatoriumet'. Prosjektet er et oppdrag av Kommunen og er en del av Aktiv Sj\u00f8front/ Troms\u00f8 Sj\u00f8front som vil orientere byen tilbake til sj\u00f8en og skape en attraktiv kaipromenade. M\u00e5let med 'Troms\u00f8 Observatorium' er \u00e5 transformere bunkersen til en attraktiv og trygg m\u00f8teplass. Et sted for refleksjon om byutvikling og natur med kunst som virkemiddel som skal v\u00e6re tilgjengelig for alle. Vurdering S\u00f8knaden er rettet mot et offentlig verk i samarbeid med Troms\u00f8 kommune, og KORO. M\u00e5let er et sosialt og kunstnerisk prosjekt i bunkeren p\u00e5 S\u00f8rsjeteen. S\u00f8knaden retter seg mot en videreutvikling av kunstprosjektet slik at det kan ferdigstilles. Innstilling til vedtak: Det innvilges et tilskudd p\u00e5 30 000 kr til Lawrence Malstaff 19. Ab Studios Anna-Brith Arntsen Prosjekt: videreutvikle skulptur/portretter/byster S\u00f8knadssum: 85 000 kr Totalbudsjett: 153 000 kr Ab Studios Anna-Brith Arntsen s\u00f8ker om 85 000 kr i st\u00f8tte til videreutvikling av skulptur: portretter/byster. Dette relatert til flere store definerte prosjekter. Arbeidet med skulpturer p\u00e5g\u00e5r pr d.d. i eget atelier i Troms\u00f8, dette i steingods som brennes i ovn. Videreutvikling, selve fokuset til prosjektet, er \u00e5 ta i bruk/f\u00e5 erfaring med andre materialer/st\u00f8pemuligheter. Prosjektet er blant annet egenfinansiert med workshop, gjennomf\u00f8rt november 2023, for \u00e5 f\u00e5 begynnende tilgang til denne kompetansen. Prosjektet vil utover spesifikasjon i prosjektbeskrivelsen gi et lokalt tilskudd/tilbud til befolkningen - et tilbud som ikke finnes her nord. Prosjektets ringvirkninger vil ogs\u00e5 v\u00e6re ytterligere forbedret kurstilbud innenfor skulptur - et tilbud som per i dag gis fra mitt atelier, men som ogs\u00e5 kan tilbys andre institusjoner; kunstakademiet, videreg\u00e5ende skoler, etc. S\u00f8ker om st\u00f8tte til utvikling av prosjekter innenfor skulptur - prosjekter som ogs\u00e5 innehar visuell billedkunst. Det ene prosjektet \"Stemmer fra S\u00e1pmi\", malerier og skulptur av samer fra alle land i S\u00e1pmi, skal blant annet stilles ut ved Samisk Senter for Samtidskunst, SDG, Karasjok, 2025. Vurdering: Ab Studios Anna-Brith Arntsen sin s\u00f8knad retter seg mot en videreutvikling av skulptur/byster/portretter. Et m\u00e5l er \u00e5 forbedre kurstilbud innenfor skulptur. Det ene prosjektet skal stilles ut ved samisk senter for Samtidskunst. Innstilling til vedtak: Det innvilges et tilskudd p\u00e5 30 000 kr til Ab Studios Anna-Brith Arntsen 20. Kunstsentralennord Solstad Prosjekt: Troms\u00f8utstillingen S\u00f8knadssum: 100 000 kr Totalbudsjett: 525 500 kr 12 Kunstsentralennord Solstad s\u00f8ker om 100 000 kr i tilskudd til prosjektet \u201cTroms\u00f8utstillingen\u201d, som de \u00f8nsker \u00e5 f\u00e5 etablert et permanent visningsarrangement \u00e5rlig med visjon mangfold, inkludering og fellesskap i byens kunstfelt. Det fremheves at de ser p\u00e5 Troms\u00f8utstillingen som et ledd i utviklingen av et styrket fellesskap, mangfold og p\u00e5 sikt - etablering av permanent Troms\u00f8utstillingen eller muligens \u00abH\u00f8stutstillingen i nord\u00bb. M\u00e5lgruppen med etableringen av Troms\u00f8utstillingen er alle, b\u00e5de reisende og fastboende, s\u00e5 vel som offentlig sektor som bedrifter, skoler, foreninger mm. Kunstopplevelsen f\u00f8lger en lavterskeholdning. Mangfold, inkludering og fellesskap er v\u00e5r visjon b\u00e5de i samtidens kunstformer og publikumsegmentet. Vurdering S\u00f8knaden fra Kunstsentralennord Solstad er et viktig tiltak som gjelder prosjektet \u201cTroms\u00f8utstillingen\u201d som et visningsarrangement for byens kunstfelt. Innstilling til vedtak: Det innvilges et tilskudd p\u00e5 30 000 kr til Kunstsentralennord Solstad 21. Fotodama As Prosjekt: \u201cReisende folk\u201d S\u00f8knadssum: 60 000 kr Totalbudsjett: 460 000 kr Fotodama As s\u00f8ker om 60 000 kr i tilskudd til fotoprosjektet \u201cReisende folk\u201d, som er en p\u00e5begynt fotodokumentar om moderne romani. Et arbeide jeg startet utfra et \u00f8nske om \u00e5 formidle fotografier som ikke framstiller romanifolket/taterne som ofre, men som viser levende historier fra n\u00e5tida. Sommeren 2025 skal fotografiene stilles ut i en stor utend\u00f8rs fotoutstilling arrangert av Perspektivet Museum. Jeg s\u00f8ker stipend til reisekostnader til innsamlingen av dette materialet. Romanifolkets kultur i dag er i stor grad immateriell og lite synlig for omverdenen, og mange vet ikke forskjell p\u00e5 rom og romani. Hvilke deler av den rike kulturarven til romanifolket er fortsatt levende? Hva blir igjen av en kultur som er blitt systematisk fornorsket og assimilert? Utstillingen vil v\u00e6re i Troms\u00f8s mest popul\u00e6re turomr\u00e5de Folkeparken og vil treffe et stort antall mennesker i alle aldre, b\u00e5de lokale og turister. Perspektivet museum har en aktiv formidling med popul\u00e6re foredrag og kunstnerm\u00f8ter. Vurdering S\u00f8knaden fra Fotodama As dreier seg om en fotodokumentar med navnet \u201cReisende folk\u201d. Sommeren 2025 planlegges det en stor utend\u00f8rs fotoutstilling arrangert av Perspektivet museum. Prosjektet fremst\u00e5r som et viktig formidlingsprosjekt som bidrar til \u00e5 rette fokus p\u00e5 romanifolket. Innstilling til vedtak: Det innvilges et tilskudd p\u00e5 25 000 kr til Fotodama As LITTERATUR 22. Skrivegruppa Lukket Avdeling Prosjekt: Skriveverksted S\u00f8knadssum: 25 000 kr Totalbudsjett: 100 000 kr 13 Skrivegruppa Lukket Avdeling s\u00f8ker om 25 000 kr i tilskudd til \u00e5 gjennomf\u00f8re skriveverksteder (kompetanseheving), to publikumsm\u00f8ter og skriveopphold p\u00e5 Sand\u00f8ya for konsentrert skriving og verksted. Midlene det s\u00f8kes om skal g\u00e5 til Troms\u00f8 skrivegruppe, som er en gruppe best\u00e5ende av fem kvinnelige Troms\u00f8-forfattere. Mari Andreassen (Cappelen Damm), Ingvild Holvik (Samlaget) Jenny Svensson (Forlaget Oktober) Therese Bakkevoll (Samlaget) og Silje Ryvoll (NFFO). Alle er utdannet ved Forfatterstudiet i Troms\u00f8, og som har samarbeidet siden 2018. En st\u00f8tte til gruppens aktiviteter vil sikre: - At gruppen kan prioritere verkstedene gjennom 2024 fordi de blir honorerte - At gruppen kan planlegge og gjennomf\u00f8re to arrangementer for og med publikum - At gruppen kan reise bort og sammen kan jobbe intensivt med skriving den uken oppholdet varer, og v\u00e6re tilgjengelig for hverandre - Fremdriften og utviklingen av fem nye b\u00f8ker innen Troms\u00f8-litteratur. Vurdering S\u00f8knaden fra skrivegruppa \u201cLukket avdeling\u201d dreier seg om gjennomf\u00f8ring av b\u00e5de skriveverksted, og publikumsm\u00f8ter, og tiltaket er viktig for \u00e5 synliggj\u00f8re litteraturfeltet i Troms\u00f8. Innstilling til vedtak: Det innvilges et tilskudd p\u00e5 20 000 kr til skrivegruppa Lukket avdeling 23. Br\u00f8ler Og Bris Prosjekt: Br\u00f8ler og Bris \u2013 poesifest S\u00f8knadssum: 68 604 kr Totalbudsjett: 68 604 kr Br\u00f8ler Og Bris s\u00f8ker om 68 604 kr i tilskudd til Br\u00f8ler og Bris \u2013 Poesifest som skal l\u00f8fte frem poesi og kulturell utveksling i Troms\u00f8 med kunstnere fra Sverige, S\u00e1pmi, Danmark og Norge. M\u00e5let er \u00e5 berike den lokale kulturen, styrke nordiske b\u00e5nd, og skape en plattform i Troms\u00f8 (og Nord-Norge for \u00f8vrig) for det utvidede poetiske uttrykk som ellers ikke finnes i Troms-regionen. M\u00e5lgruppa for festivalen er unge og voksne. Med et variert program som inkluderer kunstnere som UKON, Amina Elmi, Regz og kunstnere fra Kunstakademiet i Troms\u00f8, sikter de mot \u00e5 engasjere og informere den yngre generasjonen b\u00e5de blant de som alt har en relasjon til poesi som kunstform, men ogs\u00e5 de som ikke enn\u00e5 har denne interessen fremhever de i sin s\u00f8knad. Br\u00f8ler og Bris har ogs\u00e5 s\u00f8kt Samfunnsl\u00f8ftet og Norsk forfattersentrum Vurdering S\u00f8knaden fra Br\u00f8ler og Bris gjelder tilskudd til Br\u00f8ler og Bris poesifest som skal l\u00f8fte frem poesi og har fokus p\u00e5 kulturell utveksling i Troms\u00f8 sammen med internasjonale kunstnere i Norden. Dette anses som et viktig tiltak for \u00e5 synliggj\u00f8re litteratur og litteraturfeltet for allmenheten. Innstilling til vedtak: Det innvilges et tilskudd p\u00e5 20 000 kr til Br\u00f8ler og Bris 24. Norsk Forfattersentrum Prosjekt: Litteraten S\u00f8knadssum: 60 000 kr Totalbudsjett: 120 800 kr 14 Norsk Forfattersentrum s\u00f8ker om 60 000 kr i tilskudd til gjennomf\u00f8ring av Litteraten som har eksistert som et kjent og kj\u00e6rt litter\u00e6rt kaf\u00e9konsept i Troms\u00f8 siden 1997, og er en godt etablert arena for litter\u00e6r formidling i byen. Arrangementene best\u00e5r hovedsakelig av forfatterm\u00f8ter i en hyggelig og uformell setting, i samarbeid med ulike organisasjoner og arenaer i Troms\u00f8 sentrum. De inviterer b\u00e5de skj\u00f8nnlitter\u00e6re forfattere og forfattere av sakprosa, og fors\u00f8ker \u00e5 gi publikum et tematisk bredt program av h\u00f8y kvalitet, som b\u00e5de tar for seg aktuell skj\u00f8nnlitteratur og samfunnsrelevante, aktuelle problemstillinger som er av relevans for et kultur-, litteratur- og samfunnsengasjert publikum, arrangementene er gratis for publikum. Vurdering S\u00f8knaden fra Norsk Forfattersentrum gjelder gjennomf\u00f8ring av Litteraten som er arrangement som skjer gjennom hele \u00e5ret. Disse arrangementene er gratis for publikum. Litteraten anses som et viktig tiltak b\u00e5de for litteraturfeltet og publikum. Innstilling til vedtak: Det innvilges et tilskudd p\u00e5 25 000 kr til Norsk Forfattersentrum 25. Stabburet - Verksted For Ny Litteratur Prosjekt: Troms\u00f8b\u00f8lgen S\u00f8knadssum: 20 000 kr Totalbudsjett: 91 000 kr Stabburet - Verksted For Ny Litteratur har s\u00f8kt om 20 000 kr i tilskudd til gjennomf\u00f8ring av Troms\u00f8b\u00f8lgen. Stabburet har f\u00e5tt innvilget st\u00f8tte fra Norsk Kulturfond, Fritt Ord og Forfattersentrums medlemsfond og s\u00f8ker n\u00e5 Troms\u00f8 kommune om resterende bel\u00f8p som trengs for \u00e5 gjennomf\u00f8re den tredje i rekken av den endags litteraturfestivalen Troms\u00f8b\u00f8lgen. \u00c5 gjennomf\u00f8re litteraturfestivalen Troms\u00f8b\u00f8lgen der vi har fokus p\u00e5 lokale forfattere. M\u00e5let er \u00e5 skape aktivitet og synliggj\u00f8re hva som fins i det lokale litter\u00e6re milj\u00f8et, samt \u00e5 skape debatt om litteraturens og forfatternes vilk\u00e5r og status i nord. Vurdering S\u00f8knaden fra Stabburet \u2013 Verksted for Ny Litteratur s\u00f8ker om tilskudd til gjennomf\u00f8ring av Troms\u00f8b\u00f8lgen som en dags litteraturfestival. Det er et viktig arrangement for \u00e5 synliggj\u00f8re det lokale litteraturmilj\u00f8et. Innstilling til vedtak: Det innvilges et tilskudd p\u00e5 20 000,- til Stabburet \u2013 verksted for Ny Litteratur MUSIKK 26. Inga Merete Oudenstad Prosjekt: Ensemble 4Femten S\u00f8knadssum: 90 000 kr Totalbudsjett: 515 930 kr Ensemble 4Femten ble dannet i 2015 og er et Troms\u00f8-basert barokkensemble som best\u00e5r av musikere med spesialkompetanse p\u00e5 historisk informert oppf\u00f8ringspraksis og 15 et sterkt engasjement for tidligmusikk. Ensemblet har etablert en praksis hvor de tar med sine produksjoner ut i distriktet, til ungdomsm\u00f8teplasser og utradisjonelle scener. I 2024 gjennomf\u00f8rer de produksjonene Bare Bach og pubkonsert-konseptet Mad songs and Murder Ballads, med til sammen seks konserter, hvorav fire i Troms\u00f8. Vurdering: Utover h\u00f8y kunstnerisk kvalitet p\u00e5 ensemblets produksjoner, er det s\u00e6rlig det \u201cdesentraliserte\u201d og opps\u00f8kende formidlingsfokuset som skiller prosjektet fra andre rene konsertarrangementer, og som gj\u00f8r prosjektet st\u00f8tteverdig. Forslag til innstilling: Det bevilges et tilskudd p\u00e5 45 000 kr til Inga Merete Oudenstad / Ensemble 4Femten. 27. Operaforeninga i Troms\u00f8 Prosjekt: Arctic Opera Festival 2024 (15. - 20. okt.) S\u00f8knadssum: 65 000 kr Totalbudsjett: 883 000 kr Operaforeninga i Troms\u00f8 arrangerer Arctic Opera Festival som formidler operaopplevelser av h\u00f8y kvalitet etter mottoet \u201copera for alle\u201d. Festivalen samarbeider med bl.a. Den Norske Opera og Arktisk filharmoni, og det lokale musikklivet, b\u00e5de det profesjonelle (Musikkonservatoriet) og det frivillige musikklivet (Kulturskolen, videreg\u00e5ende skoler og frivillige foreninger). Festivalen s\u00f8ker \u00e5 tilgjengeliggj\u00f8re opera til et st\u00f8rre publikum, og arbeider etter en overbevisning om at det \u00e5 ha et operatilbud bidrar til byens attraktivitet. I \u00e5r inkluderer festivalen i st\u00f8rre grad Harstad. Vurdering: Det som spesielt gj\u00f8r operafestivalen st\u00f8tteverdig, i tillegg til at de bes\u00f8rger byens eneste fullskala operaoppsetninger, er den omfattende samarbeidsdimensjonen \u2013 mellom det profesjonelle og det frivillige kulturlivet. Slikt samarbeid har ogs\u00e5 h\u00f8y prioritet i den nasjonale kulturpolitikken. Forslag til innstilling: Det bevilges et tilskudd p\u00e5 60 000 kr til Operaforeninga i Troms\u00f8 / Arctic Opera Festival 28. Stiftelsen Vokal Nord Prosjekt: Produksjoner for 2024 S\u00f8knadssum: 250 000 kr Totalbudsjett: 6 680 976 kr Vokal Nord er et profesjonelt vokalensemble med base i Troms\u00f8 som framf\u00f8rer vokalmusikk av h\u00f8y kvalitet. All aktivitet er basert p\u00e5 samarbeid: Arktisk filharmoni, MiN- ensemblet, Vocal Art, Br\u00f8stadbotn Barokk Band, H\u00e5logaland Teater, Nordland Teater, Kveniteatteri, med flere. Ensemblet har en tradisjon for \u00e5 bestille ny musikk inspirert av samisk joik eller kvensk musikk. Det planlegges for dr\u00f8yt 40 konserter i 2024 og n\u00e6rmere halvparten av disse vil v\u00e6re i Troms\u00f8 kommune. Vurdering: Vokal Nord er Troms\u00f8s fremste vokalensemble og leverer vokalkunst p\u00e5 et jevnt h\u00f8yt 16 niv\u00e5. Bred samarbeidspraksis og fokus p\u00e5 urfolk og minoriteter, barn og unge, er ytterligere \u00e5rsaker til at Vokal nord de siste \u00e5rene har f\u00e5tt det st\u00f8rste tilskuddet fra denne ordningen. Forslag til innstilling: Det bevilges et tilskudd p\u00e5 200 000 kr til Stiftelsen Vokal Nord. 29. Troms\u00f8 kirkeakademi Prosjekt: Troms\u00f8 internasjonale kirkefestival 2024 (okt./nov. - uke 44) S\u00f8knadssum: 75 000 kr Totalbudsjett: 400 000 kr Troms\u00f8 internasjonale kirkefestival tar i bruk kommunens kirkerom - b\u00e5de i sentrumsomr\u00e5det og i distriktene \u2013 til konserter, forestillinger og samtaler. Det arrangeres ogs\u00e5 foredrag og filmvisninger. Vurdering: Festivalen fortsetter \u00e5 videreutvikle og utforske Troms\u00f8s kirker som arenaer for kunstuttrykk p\u00e5 et h\u00f8yt kunstnerisk niv\u00e5, i tr\u00e5d med kulturmeldingen for Den norske kirke. De samarbeider med andre kulturakt\u00f8rer, og publikumsmessig satser de bredt, og arrang\u00f8ren har egne arrangementer for barn og unge. Festivalen har en \u00f8kumenisk profil og framst\u00e5r som en inkluderende arena for gode m\u00f8ter mellom mennesker av alle slags religioner, aldre og samfunnslag. Forslag til innstilling: Det bevilges et tilskudd p\u00e5 75 000 kr til Troms\u00f8 kirkeakademi / Troms\u00f8 internasjonale kirkefestival 30. Troms\u00f8 World Festival AS Prosjekt: Troms\u00f8 World Festival 2024 (31. okt. - 2. nov.) S\u00f8knadssum: 200 000 kr Totalbudsjett: 2 370 000 kr Troms\u00f8 World Festival, som i \u00e5r kommer i sin tredje utgave, har som m\u00e5l \u00e5 v\u00e6re en viktig arena og tilrettelegger for kulturelle aktiviteter som vil \u00f8ke samfunnsdeltakelsen fra v\u00e5re flerkulturelle minoriteter; \u00e5 tilf\u00f8re andre arrang\u00f8rer kompetanse om annet programinnhold enn det vi ellers ser p\u00e5 byens scener gjennom \u00e5ret; \u00e5 v\u00e6re en b\u00e6rekraftig arena for flerkulturell kunst og kultur som skal gjenspeile det mangfoldige Troms\u00f8. I 2023 ble det arrangert 17 konserter med stor sjangerbredde p\u00e5 8 av byens scener, med artister fra 15 forskjellige land. Vurdering: Festivalen har en tydelig profil og strategi for inkludering og mangfold, og har gjennom sine to f\u00f8rste utgaver stadfestet sin berettigede plass i Troms\u00f8s festivalflora. Festivalens ambisjoner for sitt mangfoldsprosjekt, b\u00e5de p\u00e5 vegne av seg selv og for vertskommunen, er mye h\u00f8yere enn hva denne tilskuddsordningen alene kan leve opp til, dessverre. Forslag til innstilling: Det bevilges et tilskudd p\u00e5 55 000 kr til Troms\u00f8 World Festival AS 17 31. Under the Bridge Music Igor Jakobsen Prosjekt: Troms\u00f8 Metal & Prog Fest S\u00f8knadssum: 100 000 kr Totalbudsjett: 313 000 kr Under the Bridge Music har tilrettelagt for heavy metal-konserter (og undersjangre) siden 2014. Konsertarrang\u00f8ren samarbeider per i dag med Studentsamfunnet Driv, Nyt- festivalen og foreningen Progg i Nord. Det s\u00f8kes om st\u00f8tte til \u00e5 arrangere mini- festivalen Troms\u00f8 Metal & Prog Fest som skal foreg\u00e5 p\u00e5 Driv. Vurdering: Arrang\u00f8ren skisserer en nedskalering av minifestivalen til to enkeltkonserter, og s\u00f8keren hadde problemer med \u00e5 f\u00e5 gjennomf\u00f8rt noen av sine andre prosjekter i 2023. I tillegg er det levert et s\u00f8knadsbudsjett hvor kostnader og inntekter ikke er balansert. Det blir derfor avslag denne gangen. Forslag til innstilling: S\u00f8knad fra Under the Bridge Music Igor Jakobsen avsl\u00e5s. 32. Arktisk Sinfonietta Prosjekt: Produksjoner for 2024 S\u00f8knadssum: 160 000 kr Totalbudsjett: 1 454 432 kr Arktisk Sinfonietta er et ensemble for samtidsmusikk med Troms\u00f8 som hovedbase. Ensemblet best\u00e5r av profesjonelle musikere tilknyttet ulike institusjoner i Troms\u00f8 og landsdelen. Vurdering: Ensemblet har levert varierte klassiske konsertopplevelser av h\u00f8y kvalitet i 13 \u00e5r. Rapporteringen for 2023 tyder imidlertid p\u00e5 sv\u00e6rt lav aktivitet. Det oppgis tre gjennomf\u00f8rte konserter i Troms\u00f8, hvorav to var med andre artister og kun arrangert av foreningen. Videre rapporteres det ikke om bebudede prosjekter som har v\u00e6rt grunnlag for tidligere tilskudd. Forslag til innstilling: S\u00f8knaden avsl\u00e5s grunnet lav aktivitet og mangelfull rapportering for 2023. 33. Hagefestn AS Prosjekt: Hagefestn 2024 (16. - 17. August) S\u00f8knadssum: 50 000 kr Totalbudsjett: 600 000 Hagefestn er en to-dagers musikk- og matfestival i august som foreg\u00e5r ute, i byhagen ved restauranten Hildr. P\u00e5 l\u00f8rdags formiddag tilbyr de i samarbeid med Rabalderfestivalen et familiearrangement med musikk og aktiviteter for barn i aldersgruppen 2-12 \u00e5r. Konsertene har stor sjangerbredde, med prim\u00e6rt med lokale og regionale and og artister. 18 Vurdering: Hagefestn har etablert seg som en hyggelig og avslappet musikkfestival rundt skole- og universitetsstart. Tiltaket bidrar positivt til Troms\u00f8s musikkbransje, ved at de i all hovedsak booker lokale band. Familiearrangementet vektes ogs\u00e5 positivt her, med aktiviteter rundt begrepene b\u00e6rekraft og solidaritet. Forslag til innstilling: Det bevilges et tilskudd p\u00e5 20 000 kr til Hagefestn AS. 34. The North Country Fair Prosjekt: Konsertarrangementer i 2024 S\u00f8knadssum: 40 000 kr Totalbudsjett: The North Country Fair er en dugnadsbasert arrang\u00f8rgruppe som stabilt gjennom flere \u00e5r har forsynt Troms\u00f8s scener med h\u00f8ykvalitets americana og singer-songwriter- artister. Det planlegges 12 konserter i 2024. Vurdering: Arrang\u00f8ren har gjennom god musikalsk teft og n\u00f8ktern drift etablert seg som en stabil sjanger-spesifikk leverand\u00f8r til Troms\u00f8s konsertscener. I tillegg til kveldskonserter for voksne, tilbyr de gratis lunsjkonserter for hele familien. Alle artister som bookes blir forespurt om \u00e5 gjennomf\u00f8re en slik konsert i tillegg til hovedkonserten. Forslag til innstilling: Det bevilges et tilskudd p\u00e5 40 000 kr til The North Country Fair 35. Troms\u00f8 storband Prosjekt: Produksjoner for 2024 S\u00f8knadssum: 120 000 kr Totalbudsjett: 295 000 kr Troms\u00f8 storband s\u00f8ker om aktivitetsst\u00f8tte til minimum fire produksjoner/konserter i 2024. F\u00f8rste konsert blir under Nordlysfestivalen i februar med trompetist Randy Brecker som solist. Storbandet har i 2023 spilt inn et album som skal gis ut i 2024 for \u00e5 markere storbandets 20-\u00e5rsjubileum. Troms\u00f8 storband \u00f8nsker fortsatt \u00e5 bli vurdert til en samarbeidsavtale med kommunen, som fast tilskuddsmottaker. Vurdering: Troms\u00f8 storband er en stabil og viktig akt\u00f8r i Troms\u00f8s musikkliv p\u00e5 flere plan. De er en god samarbeidspartner for mange, og de \u00f8ker byens attraktivitet som bosted b\u00e5de for musikkstudenter og for profesjonelle musikere. Forslag til innstilling: Det bevilges et tilskudd p\u00e5 85 000 kr til Troms\u00f8 Storband 36. Anne Daugstad Wiik Prosjekt: Konserten \u201cFangesongar fr\u00e5 Kirkenes\u201d S\u00f8knadssum: 41 295 kr Totalbudsjett: 820 388 kr 19 Sangeren Anne Daugstad Wiik s\u00f8ker om tilskudd til \u00e5 gjennomf\u00f8re en konsert i Troms\u00f8 domkirke, basert p\u00e5 l\u00e6reren Gunnar Kjeldaas\u2019 komposisjoner laget under hans fangeopphold i Kirkenes under andre verdenskrig. Vurdering: Da prosjekt og s\u00f8ker mangler tilknytning til Troms\u00f8 anbefales det \u00e5 avsl\u00e5 s\u00f8knaden. Forslag til innstilling: S\u00f8knad fra Anne Daugstad Wiik avsl\u00e5s 37. Spurv AS Prosjekt: Konsert i Troms\u00f8 S\u00f8knadssum: 12 000 kr Totalbudsjett: 27 500 kr Bandet Spurv s\u00f8ker om reisest\u00f8tte til \u00e5 holde en konsert p\u00e5 Bastard i Troms\u00f8 i forbindelse med en Norgesturn\u00e9. Vurdering: Tilskuddsordningen \u00e5pner ikke for \u00e5 bevilge ren reisest\u00f8tte, og bandet har ikke tilknytning til Troms\u00f8. S\u00f8knaden anbefales derfor avsl\u00e5tt. Forslag til innstilling: S\u00f8knaden fra Spurv AS avsl\u00e5s 38. Visemannen Leo Leonhardsen Prosjekt: Musikkvideo S\u00f8knadssum: 10 000 Totalbudsjett: 40 000 Visemannen Leo Leonhardsen s\u00f8ker om 10 000 kr. Til \u00e5 lage en musikkvideo til en sang av s\u00f8keren som er basert p\u00e5 et dikt om Troms\u00f8 av Helge Stangnes. Vurdering: Selv om form\u00e5let kan h\u00f8res tiltalende ut, er prosjektet mangelfullt beskrevet og budsjettert, og det er sv\u00e6rt begrenset hva man kan f\u00e5 ut av en musikkvideo med et budsjett p\u00e5 40 000 kr. Hele budsjettet er tenkt brukt til regiss\u00f8rhonorar. Forslag til innstilling: S\u00f8knaden fra Visemannen Leo Leonhardsen avsl\u00e5s 39. Lars Andreas Gjesdahl Prosjekt: Konsert S\u00f8knadssum: 95 000 kr Totalbudsjett: 120 000 kr Fl\u00f8ytist og professor ved Musikkonservatoriet i Troms\u00f8, Lars Andreas Gjesdahl, med kunstnernavn Lars Asbj\u00f8rnsen, s\u00f8ker om tilskudd til \u00e5 gjennomf\u00f8re en barokk-konsert i Sparebankens festsal. Vurdering: Form\u00e5let med konserten er mangelfullt beskrevet \u2013 utover det at han \u00f8nsker \u00e5 samle 20 nye og gamle kollegaer til framf\u00f8ring av et variert program av barokk-komposisjoner. Totalbudsjettet utgj\u00f8res av tilskudd fra Troms\u00f8 kommune og billettinntekter p\u00e5 25 000 kr, slik at Gjesdahl i realiteten s\u00f8ker om fullfinansiering \u2013 noe denne tilskuddsordningen ikke \u00e5pner for. Forslag til innstilling: S\u00f8knaden fra Lars Andreas Gjesdahl avsl\u00e5s NB: I tillegg til ovenst\u00e5ende, er det kommet inn musikkrelaterte s\u00f8knader fra Bukta Open Air Festival og Verdensoperaen i Nord. Disse er overf\u00f8rt til en annen tilskuddsordning. Konklusjon Kommunedirekt\u00f8ren anbefaler at s\u00f8knadene vedtas slik de fremkommer i saksfremlegget Vedtakskompetanse Milj\u00f8, idrett-, kultur-, og samfunnsutviklingsutvalget Vedlegg s\u00f8knader teater og dans s\u00f8knader kunst s\u00f8kander Litteraturfeltet s\u00f8knader musikk 21 "
}