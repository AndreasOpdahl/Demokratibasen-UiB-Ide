{
  "dokument_id": "3f4ba6bd-6fa3-5761-a985-d4821c30f170",
  "doc_type": "case_attachment",
  "kommune": 4601,
  "tittel": "2023_62023-15 Fana, gnr. 62, bnr. 2, Bontveitvegen 474. Klage over vedtak om midlertidig disp.PDF",
  "url": "https://bergen.kommune.no/politikere-utvalg/api/fil/bk360/10095253/2023-62023-15-Fana-gnr-62-bnr-2-Bontveitvegen-474-Klage-over-vedtak-om-midlertidig-disp-PDF",
  "tekst": " Byr\u00e5d for byutvikling Fullmaktssak /23 Saksframstilling V\u00e5r referanse: 2023/62023-15 Fana, gnr. 62, bnr. 2, Bontveitvegen 474. Klage over vedtak om midlertidig dispensasjon for parkeringsplass til skianlegg, i p\u00e5vente av reguleringsplan. Sak 2 av 2. Hva saken gjelder: Ansvarlig s\u00f8ker, Ing. Lyder K. Leithaug, klager p\u00e5 vegne av tiltakshaver Trond Havneraas Bergsvaag, over vedtak datert 21.04.2023. I vedtaket ble det innvilget midlertidig dispensasjon i 4 \u00e5r fra f\u00f8lgende bestemmelser: Tiltakene er ikke nabovarslet, da det if\u00f8lge s\u00f8keren ikke er naboer eller gjenboere til tiltakene. S\u00f8knaden datert 06.05.2022 gjaldt dispensasjon fra KPA \u00a7 32.1.4 om forbud mot bekkelukking. Flyfoto nedenfor til venstre viser den aktuelle, etablerte parkeringsplassen med varmestuen innringet. Tegninger fra s\u00f8knaden til h\u00f8yre. Parkeringsplassen er ca 320 m lang med plass til ca. 430 biler. Bymilj\u00f8etaten (BME) har avgitt uttale datert 03.11.2023. Uttalen gjelder parkeringsanlegg, 1 terrenginngrep i form av ridebane og diverse bygg. BME viser til at et terrenginngrep i s\u00e5 stor skala, langs/i vassdrag og i LNF-omr\u00e5de uten godkjent s\u00f8knad, er sv\u00e6rt uheldig. BME ser derfor sv\u00e6rt alvorlig p\u00e5 saken. En utfylling og planering av et omr\u00e5de st\u00f8rre enn 10 dekar til p-plass og ridebane er helt klart i strid med gjeldende arealform\u00e5l og avstandskravet til vassdrag i KPA 2018. Planering og deponering av masser i dette omfanget har medf\u00f8rt stor avrenning av partikler til vassdraget i anleggsfasen. N\u00e5r dette blir gjort uten tillatelse har ikke myndighetene f\u00e5tt mulighet til \u00e5 stille krav om rene masser og avb\u00f8tende tiltak. N\u00e5r det gjelder byggene, med unntak av garasjen, er de av beskjeden st\u00f8rrelse og har liten eller ingen p\u00e5virkning p\u00e5 naturverdier, friluftsliv eller landskapet. Unders\u00f8kelser utf\u00f8rt av Bergen kommune og Vestland fylkeskommune i bekken ved parkeringsplassen viser sv\u00e6rt h\u00f8ye verdier av bakterier og n\u00e6ringsstoffer. Dette tyder p\u00e5 utslipp fra spredt avl\u00f8p og/eller hestem\u00f8kk. Oppsummert mener BME at et skianlegg med parkering av en slik st\u00f8rrelse burde v\u00e6rt omhandlet i en reguleringsplan og markert i KPA. Ut fra en naturfaglig vurdering mener BME at ridebanen, p-plassen, varmestue ved skistadion og garasjeanlegget b\u00f8r tilbakef\u00f8res. Hvis det likevel gis dispensasjon m\u00e5 det utf\u00f8res n\u00e6rmere definerte avb\u00f8tende tiltak, bl.a. i medhold av Forurensningsloven. BME frar\u00e5der dispensasjon. Etat for landbruk har avgitt uttale datert 04.11.2023. Etaten viser til at den aktuelle eiendommen er en landbrukseiendom, og dermed ber\u00f8rt av KPA \u00a7 3 om plankrav. Unntak fra plankravet her er if\u00f8lge KPA \u00a7 31.3: \u00abSm\u00e5 tiltak p\u00e5 fradelt og bebygd eiendom, som ikke p\u00e5virker LNF-verdiene negativt, kan normalt behandles som s\u00f8knad om tiltak, uten reguleringsplan\u00bb. Etat for landbruk vurderer det aktuelle tiltaket som s\u00e5 stort og omfattende, at det ikke kan komme inn under nevnte unntak om reguleringsplan. I LNF-omr\u00e5der er det if\u00f8lge KPA \u00a7 31.1, bare tillatt med \u00abTiltak som er n\u00f8dvendig for g\u00e5rdens n\u00e6ringsvirksomhet\u00bb og \u00abEnkel tilrettelegging for friluftsliv\u00bb. If\u00f8lge KPA \u00a7 31.2: \u00abVed plassering av nye tiltak skal det tas hensyn til landbruk, natur- og kulturmilj\u00f8, friluftsliv og landskap\u00bb. Etaten viser til at teigen s\u00f8knaden gjelder, ligger i hensyssonene: - Landbruk (16 %) - naturmilj\u00f8 (10,6 %) - b\u00e5ndlegging i KPA (43,9 %) - faresone H310, skredfare (31,2 %) - gul st\u00f8ysone (3,1 %) For at driften p\u00e5 g\u00e5rden skal komme inn under LNF-form\u00e5let m\u00e5 tiltaket v\u00e6re knyttet til g\u00e5rden eller det behovet g\u00e5rden har for varer og tjenester, eller det er n\u00f8dvendig i forbindelse med annen n\u00e6ringsvirksomhet knyttet til jordbruk, skogbruk eller lignende. Det vises i s\u00f8knaden til \u00abLandbruk pluss\u00bb. Landbruk pluss viser til \u00abAnlegg for oppstalling av hest, mindre ridehall og rideanlegg inkl. utleie/utl\u00e5n, hvis anlegget er tilpasset brukets st\u00f8rrelse og drift\u00bb. Eiendommen har 21 hester og 12 sauer. Antall hester er etter Etat for landbruk sin oppfatning, ikke tilpasset driften p\u00e5 en landbrukseiendom. Tiltaket kommer etter etaten sin oppfatning dermed ikke inn under LNF-form\u00e5let. De bygningene og tiltakene som er ulovlig utf\u00f8rt og er s\u00f8kt legalisert, er for det meste knyttet til hestedriften. Ulempen med de oms\u00f8kte tiltakene, kan v\u00e6re \u00e5 fortrenge mulig produksjon av grovf\u00f4r til landbruksproduksjon og beite, og at mulig dyrkbar jord blir bebygd/ lagt under grus. Tiltaket kommer etter Etat for landbruk sin vurdering, ikke inn under tradisjonell landbruksdrift i et LNF-omr\u00e5de, jf. \u00a7 31 i KPA 2018. Ved et eventuelt positivt vedtak etter plan- og bygningsloven, m\u00e5 s\u00f8ker sende inn s\u00f8knad om tillatelse til omdisponering av dyrket/dyrkbar jord, jf. jordloven \u00a7 9. S\u00f8knaden sendes til Etat for landbruk, s\u00e5 snart saken er Side 2 av 4 ferdig behandlet av Plan- og bygningsetaten. Tiltaket er ikke lovlig f\u00f8r det er gitt en eventuell tillatelse etter b\u00e5de jordloven og plan- og bygningsloven. Etat for landbruk frar\u00e5der at det gis tillatelse til det oms\u00f8kte tiltaket, og anbefaler at det kreves reguleringsplan eller tilbakef\u00f8ring. Etat for idrett har uttalt seg ved brev datert 23.01.2024 til byr\u00e5dsavdelingen. Oppsummert opplyser Etat for idrett at etaten drifter skil\u00f8ypene i n\u00e6romr\u00e5det til parkeringsplassen. Etaten opplyser at dette er et av byens viktigste omr\u00e5der for skiaktivitet, herunder skiskyting. Det er ogs\u00e5 det omr\u00e5det som er mest sn\u00f8sikkert. Kommunen/etaten har investert mye i lysl\u00f8ype i omr\u00e5det og i utbedring av l\u00f8ypene. Omr\u00e5det benyttes ogs\u00e5 mye av turg\u00e5ere sommerstid, samt av innbyggere som driver heste- og hundesport. Behovet for parkeringsmulighet er dermed stort, og kollektivdekningen er begrenset. En videreutvikling av skil\u00f8ypene p\u00e5 Frotveit og Totland er omtalt i Idrettsplan 2017-2027, og skil\u00f8ypene er av Hordaland Skikrets prioritert som regionalanlegg for langrenn. Eksisterende l\u00f8ypenett er per i dag avsatt til idrettsform\u00e5l i KPA. Andre myndigheter: Fagetaten opplyser at s\u00f8knaden er sendt Statsforvalteren for uttalelse, det er ikke mottatt noen tilbakemelding. Statsforvalteren er satt p\u00e5 kopi for \u00e5 f\u00e5 mulighet til en eventuell klagevurdering. Det er i etterkant av vedtaket innhentet en tillatelse fra Vestland fylkeskommune til avkj\u00f8rselen til parkeringsplassen. Vedtaket er datert 09.08.2023. Klagerens anf\u00f8rsler: Klagen er datert 12.05.2023 og inneholder f\u00f8lgende hovedpunkt: 1. Mangelfull og usaklig begrunnelse. 2. Behovet for reguleringsplan for parkeringsplassen. Klageren viser til at begrunnelsen for \u00e5 gj\u00f8re tillatelsen midlertidig synes \u00e5 v\u00e6re bygget p\u00e5 annet grunnlag enn parkeringsplassen. Klageren viser til klagesaken om \u00f8vrige tiltak p\u00e5 eiendommen. Klageren mener at dette er utenforliggende hensyn mht. parkeringsplassen og varmestue. Fagetatens vurdering og anbefaling: Fagetaten anerkjenner at det finnes store samfunnsmessige fordeler med tiltaket som tilrettelegger for friluftsliv/skig\u00e5ing. Samtidig er det stor usikkerhet i forhold til naturmangfold ved et s\u00e5 stort terrenginngrep. Dette fordi tiltaket er bygget p\u00e5 natur/myromr\u00e5de og utgj\u00f8r 430 parkeringsplasser som medf\u00f8rer et omfattende tiltak og relativt omfattende trafikk og bruk av allmenheten. Det er ikke \u00f8nskelig \u00e5 stenge ned omr\u00e5det umiddelbart, men gi tid til \u00e5 avklare n\u00f8dvendige forhold i en reguleringsplan, for \u00e5 kunne opprettholde bruken for allmenheten frem til en slik plan foreligger. Det vil ogs\u00e5 v\u00e6re sv\u00e6rt kostnadskrevende \u00e5 fjerne tiltaket, slik at det ansees som en bedre l\u00f8sning med en midlertidig tillatelse frem til slik reguleringsplan eventuelt foreligger, eller utredninger tilsier annet. Tiltaket er s\u00e5pass omfattende at fagetaten vanskelig kan se vekk fra kravet om \u00e5 utarbeide reguleringsplan. Spesielt er dette av hensyn til naturmangfoldet, utredninger av forurensing og n\u00f8dvendige tiltak. Men ogs\u00e5 overordnede vurderinger i forhold til blant annet antall parkeringsplasser, skilting, avkj\u00f8rsler, infrastruktur m.m. Det vil ogs\u00e5 gi tiltakshaver mulighet til \u00e5 regulere et st\u00f8rre omr\u00e5de, da det er flere tiltak p\u00e5 eiendommen som oms\u00f8kes. Tiltaket g\u00e5r relativt langt utover et mindre tiltak p\u00e5 landbrukseiendommen. Fagetaten viser til Etat for landbruk sin uttale datert 04.11.2023 om dette, og at terrenginngrepene til og rundt parkeringsplassen ikke omfattes av LNF-form\u00e5let. Fagetaten viser til at det foreligger i dag flere ulovlige forhold p\u00e5 eiendommen, og ved en plan kan s\u00f8ker ogs\u00e5 f\u00e5 avklart resterende tiltak p\u00e5 eiendommen, eventuelt vurdere andre \u00f8nskelige tiltak p\u00e5 eiendommen. Byr\u00e5dens vurdering og konklusjon: Byr\u00e5den tiltrer fagetatens vurderinger i det vesentlige, men har kommet til at klagen kan gis Side 3 av 4 delvis medhold ved at dispensasjon fra bestemmelsene i KPA, herunder plankrav, forlenges med 3 \u00e5r, til 01.04.2030. Byr\u00e5den har i sin vurdering vektlagt den betydelige samfunnsnytten av ski- og turl\u00f8ypene i kombinasjon med parkeringsplassen. Rettslig sett er det etter byr\u00e5dens oppfatning ikke forsvarlig \u00e5 dispensere fra krav til reguleringsplan. Samtidig vil en forlengelse av tidsfristen gi tiltakshaveren tilstrekkelig tid til \u00e5 utarbeide reguleringsplan og dermed f\u00e5 driften inn i lovlige former. Det vektlegges ogs\u00e5 at det skal igangsettes en rullering av kommuneplanens arealdel som kan f\u00e5 p\u00e5virkning p\u00e5 planprosessen. Byr\u00e5den forutsetter at planprosessen omfatter n\u00f8dvendige milj\u00f8tiltak. Vedtakskompetanse: Byr\u00e5d for byutvikling har myndighet til \u00e5 treffe vedtak i enkeltsaker eller typer av saker som ikke er av prinsipiell betydning, jf. byr\u00e5dssak 1282/23. Alle viktige saker eller saker av prinsipiell betydning legges frem for byr\u00e5det til beslutning. Byr\u00e5d for byutvikling fatter f\u00f8lgende vedtak: 1. Fagetatens vedtak datert 21.04.2023 endres til gunst for klager i medhold av forvaltningsloven \u00a7 33, andre ledd. 2. Det gis midlertidige dispensasjoner fra samtlige bestemmelser i kommuneplanen i p\u00e5vente av reguleringsplan, avgrenset til 21.04.2030. Dato: 22. februar 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagetatens notat datert 18.08.2023 med f\u00f8lgende vedlegg: Side 4 av 4 "
}