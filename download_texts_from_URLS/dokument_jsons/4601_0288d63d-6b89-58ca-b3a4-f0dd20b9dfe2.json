{
  "dokument_id": "0288d63d-6b89-58ca-b3a4-f0dd20b9dfe2",
  "doc_type": "case_attachment",
  "kommune": 4601,
  "tittel": "Tilsvar datert 19.04.2024",
  "url": "https://bergen.kommune.no/politikere-utvalg/api/fil/bk360/10469934/Tilsvar-datert-19-04-2024",
  "tekst": "Bergen kommune Plan- og bygningsetaten Postboks 7700 5020 Bergen Sendes kun pr. e-post til postmottak.planogbygg@bergen.kommune.no Bergen, den 19. april 2024 V\u00e5r ref: 10210 Deres ref.: KLAGE-2024/12345 og KLAGE-2024/12346 KLAGE-2024/12345 OG KLAGE-2024/12346 \u2013 NAGELG\u00c5RDEN - TILSVAR TIL KLAGE P\u00c5 TILLATELSE Eiendom: Gnr. 165 Bnr. 363 Tiltakets adresse: Nagelg\u00e5rden, 5004 BERGEN Tiltakshaver: Nagelg\u00e5rden AS 1. INNLEDNING Det vises til klager fra nabo i sak KLAGE-2024/12345 og KLAGE-2024/12346 vedr\u00f8rende tillatelse til oppf\u00f8ring av to bolighus p\u00e5 eiendommen i byggesak BYGG Advokatfirmaet Landsvik & Larsen AS representerer tiltakshaver Nagelg\u00e5rden AS i denne saken. Tillatelsen er p\u00e5klaget av Help forsikring AS p\u00e5 vegne Giselda Di Giovanni, nabo i Sliberget 1, gnr. 165 bnr. 534. Klagen fra nabo gjelder rammetillatelse i b\u00e5de byggesak BYGG-2023/12641 (heretter kalt Bygg 1) og BYGG-2023/12644 (heretter kalt Bygg 2) og er sendt som \u00e9n klage p\u00e5 begge rammetillatelsene. Selv om klagen gjelder begge byggesakene, retter innholdet i klagen seg i alt det vesentlige kun inn mot tillatelsen i sak BYGG-2023/12641 (Bygg 1). Dette tilsvaret omhandler begge de nevnte klagene. 2. SAKENS FAKTISKE SIDE 2.1 Om saken Saken gjelder tillatelse til oppf\u00f8ring av to mindre bolighus p\u00e5 henholdsvis 78 og 79 kvm. BRA p\u00e5 eiendommen gnr. 165 bnr. 363. Tiltakene ble oms\u00f8kt den 19. april 2023, og avsl\u00e5tt i vedtak av 5. oktober s.\u00e5. Avslagene ble p\u00e5klaget med en fristavbrytende klage den 26. oktober 2023, f\u00f8r klagen ble supplert den 27. november s.\u00e5. Advokatfirmaet Landsvik & Larsen AS | Kanalveien 11, 5068 Bergen | post@llco.no | Org.nr.: 924 394 420 Byr\u00e5d for byutvikling tok klagene til f\u00f8lge og utstedte rammetillatelse for boligene den 12. mars d.\u00e5. Det er denne tillatelsen som n\u00e5 er p\u00e5klaget. Gjennomg\u00e5ende i saken er de to boligene omtalt som bygg 1(saksnummer BYGG-2023/12641 og KLAGE- 2024/12345) og bygg 2 (BYGG-2023/12644 og KLAGE-2024/12346). Bygningenes plassering er vist p\u00e5 kartet inntatt nedenfor. Utklipp fra situasjonskart (v\u00e5r angivelse av saksnummer) 2.2 Om klagen og klagegrunnene Klagen gjelder som nevnt b\u00e5de byggesak BYGG-2023/12641 (bygg 1) og BYGG-2023/12644 (bygg 2). Som nevnt ovenfor i punkt 1 retter innholdet i klagen seg i alt det vesentlige kun inn mot tillatelsen i sak BYGG-2023/12641 (bygg 1). Klagene er kort oppsummert begrunnet i at: - Boligene vil medf\u00f8re ulemper for nabo i form av tap av dagslys slik at Sliberget 1 ikke lenger kan fungere som bolig - Bolig 1 vil vanskeliggj\u00f8re vedlikehold av eksisterende levegg utenfor Sliberget 1 - Det er ikke fremlagt dokumentasjon p\u00e5 brannsikkerhet - Vilk\u00e5rene for \u00e5 gi dispensasjon fra avstandskrav og regulert arealform\u00e5l er ikke oppfylt 3. SAKENS RETTSLIGE SIDE 3.1 Innledning Etter dennes side vurdering er det ikke grunnlag for \u00e5 ta klagene til f\u00f8lge. For det f\u00f8rste vil ikke boligen medf\u00f8re et tap av dagslys av betydning for naboeiendommen. Tapet er ikke mer enn det som er p\u00e5regnelig i bysentrum, og p\u00e5 ingen m\u00e5te s\u00e5 stort at Sliberget 1 ikke kan benyttes som generasjonsbolig 2 i fremtiden. For det andre er det tilstrekkelig avstand mellom byggene til vedlikehold. Avstanden er ikke mindre enn det som er teknisk mulig for \u00e5 gjennomf\u00f8re vedlikehold, og avstanden er ikke mindre enn den gjengse avstanden mellom trehusbebyggelsen p\u00e5 Nordnes. 3.2 Dagslys I klagen er det anf\u00f8rt at boligene vil medf\u00f8re ulemper for nabo i form av tap av dagslys. If\u00f8lge klager vil tapet av dagslys v\u00e6re s\u00e5 voldsomt at Sliberget 1 vil bli et \u00abm\u00f8rkt og trist sted \u00e5 bo\u00bb, med den f\u00f8lge at Sliberget 1 i fremtiden ikke vil kunne gjennomf\u00f8re planlagt ombygging av boligen sin til en generasjonsbolig. Denne side er uenig i klagers vurdering av dagslys. De godkjente boligene gjelder gjenoppbygging av to boliger som etter det opplyste helt eller delvis ble skadet av brann under 2. verdenskrig. At tiltakseiendommen tidligere har v\u00e6rt bebygd inneb\u00e6rer at nabobebyggelsen opprinnelig er tilpasset at det skal v\u00e6re bebyggelse p\u00e5 tiltakseiendommen. P\u00e5 klagers bolig i Sliberget 1 er det i 1. og 2. etasje mot tiltakseiendommen det kun to sm\u00e5 vinduer i fasaden beliggende bak en levegg, slik at klagers eiendom ikke vil tape dagslys av betydning. Alle vinduer av betydning for dagslys i Sliberget 1 vil fremdeles v\u00e6re tiln\u00e6rmet up\u00e5virket av boligene, slik at det p\u00e5 ingen m\u00e5te er slik at klagers bolig vil miste \u00abalt dagslys og utsyn\u00bb fra boligens 1. etasje som klager anf\u00f8rer. N\u00e5r det gjelder de p\u00e5klagede boligene s\u00e5 er disse tilpasset nabobebyggelsen nettopp for \u00e5 sikre at dagslys nabobebyggelsen ikke skal miste dagslys. Sammenlignet med den tidligere boligen p\u00e5 eiendommen er Bolig 1 redusert med en etasje nettopp for \u00e5 sikre at Sliberget 1 ikke skal miste dagslys inn vinduene i de st\u00f8rre vinduene nedenfor m\u00f8net p\u00e5 gavlveggen mot tiltakseiendommen. 3 3.3 Vedlikehold I klagen er det anf\u00f8rt at boligens plassering tett p\u00e5 Sliberget 1 vil \u00abumuliggj\u00f8re utvendig vedlikehold av [klagers] levegg[..]\u00bb, og at det ikke vil v\u00e6re kurant \u00e5 sette opp stillas mellom byggene i klagers \u00abprivate, smale og lukkede g\u00e5rdsrom\u00bb. Denne side er uenig i at vedlikehold ikke er mulig. N\u00e5r det gjelder vedlikehold av leveggen s\u00e5 skal oms\u00f8kt bolig plasseres helt inntil klagers levegg slik at det ikke vil v\u00e6re behov for \u00e5 vedlikeholde leveggen fra utsiden etter at Bygg 1 er oppf\u00f8rt. Hva gjelder muligheten for vedlikehold generelt skal boligen plasseres slik den opprinnelig sto, og ikke tettere enn det \u00f8vrige boliger i de historiske omr\u00e5dene i Bergen sentrum. Bygg 1 er godkjent plassert med en avstand p\u00e5 1,2 meter til klagers nabogrense, noe som er tilstrekkelig for \u00e5 gjennomf\u00f8re vedlikehold av begge boligene. 3.4 Brannsikkerhet Det er i s\u00f8knadene redegjort for at de godkjente boligene vil gjennomg\u00e5 brannprosjektering f\u00f8r s\u00f8knad om igangsettingstillatelse. Dersom en gjennom brannprosjekteringen finner det n\u00f8dvendig vil det installeres automatisk slukkeanlegg/fasadesprinkling. Dette vil ivareta hensynet til brannsikkerhet. Videre er det i rammetillatelsen stilt vilk\u00e5r om at brannvesenet m\u00e5 godkjenne og anbefale oms\u00f8kt tiltak f\u00f8r det kan gis igangsettingstillatelse. P\u00e5 bakgrunn av ovennevnte m\u00e5 det legges til grunn at tiltaket ivaretar kravene til brannsikkerhet. 3.5 Vilk\u00e5rene for dispensasjon Det er videre i klagen anf\u00f8rt at vilk\u00e5rene for \u00e5 gi dispensasjon ikke er oppfylt. Anf\u00f8rselen er begrunnet med at det ikke er kurant \u00e5 fravike en reguleringsplan, at forholdene er forandret etter at de godkjent gjenoppbyggede bygningene brant ned og at naboene har innrettet seg p\u00e5 at tiltakseiendommen ikke er bebygd. N\u00e5r det kommer til selve vurderingen av vilk\u00e5rene vises det til begrunnelsen i rammetillatelsen. Det er likevel grunn til \u00e5 presisere de konkrete anf\u00f8rslene fra klager. Gjenoppbyggingshensynet Som klager anf\u00f8rer er omr\u00e5det rundt den historiske husklyngen ved Nagelg\u00e5rden betydelig endret etter at boligene etter det opplyste helt eller delvis ble skadet av brann under 2. verdenskrig, slik at det ikke bare er \u00e5 gjenoppf\u00f8re boligene slik de sto. P\u00e5 bakgrunn av de omkringliggende endringene er boligene tilpasset omgivelsene slik som redegjort for i punkt 3.2 ovenfor. Det er videre grunn til \u00e5 presisere at det i Byr\u00e5dens vedtak fremheves at det ikke er lagt s\u00e6rlig vekt p\u00e5 gjenoppbyggingshensynet i denne saken. 4 Fravikelse av reguleringsplan Det skal, som klager anf\u00f8rer, ikke v\u00e6re kurant \u00e5 f\u00e5 en dispensasjon fra reguleringsplan. I disse sakene er det gitt dispensasjon fra det regulerte arealform\u00e5l gangvei/fortau for oppf\u00f8ring av de godkjente boligene. Gjennom byggesaksbehandlingen har tiltaket v\u00e6rt p\u00e5 h\u00f8ring til b\u00e5de Byantikvaren og Vestland fylkeskommune v/seksjon for kulturarv som begge er positive til tiltaket. Videre er klagen sendt p\u00e5 h\u00f8ring til Bymilj\u00f8etaen som kommunal vegmyndighet og kommunal naturforvalter, og brannvesenet som kommunal h\u00f8ringsinstans innen brannforebygging. Samlet sett er byggesakene gjennomg\u00e5tt omfattende h\u00f8ring der alle h\u00f8ringsinstanser med unntak av kommunal vegmyndighet er positive til tiltaket. Videre er rammetillatelsen saklig og omfattende begrunnet. Begrunnelsen dr\u00f8fter hvordan tiltaket p\u00e5virker hensynet bak bestemmelsene og konsekvensene tiltaket medf\u00f8rer i form av fordeler og ulemper. For \u00e5 avdempe ulemper er det stilt vilk\u00e5r om blant annet brannsikkerhet og mulighet for vedlikehold. Tiltaket med oms\u00f8kte dispensasjoner gjennomg\u00e5tt en grundig og forsvarlig saksbehandling, slik at det m\u00e5 legges til grunn at tiltaket er tilstrekkelig utredet. Naboenes innretning Det er videre i klagen anf\u00f8rt at naboene har innrettet seg p\u00e5 at tiltakseiendommen ikke skal bebygges, uten at det konkret er pekt p\u00e5 hvilken innrettelse det siktes til. Det er klart at de aktuelle naboeiendommene ble oppf\u00f8rt f\u00f8r boligene som n\u00e5 er godkjent gjenoppbygget etter det opplyste helt eller delvis brant ned, slik at nabobebyggelsen som nevnt nettopp er innrettet for at det skal st\u00e5 boliger p\u00e5 tiltakseiendommen. N\u00e5r det kommer til naboenes forventning om at tiltakseiendommen skulle forbli ubebygd s\u00e5 er ikke det en forventning som skal tillegges vekt i dispensasjonsvurderinger. Oppsummering Basert p\u00e5 ovennevnte er det klart dispensasjonene har v\u00e6rt gjenstand for grundige vurderinger, at dispensasjonen er forsvarlig begrunnet, og at vilk\u00e5rene for \u00e5 gi dispensasjon er innfridd. 5 4. OPPSUMMERING Denne side kan ikke se at det er grunnlag for \u00e5 ta klagene til f\u00f8lge. Rammetillatelsene til oppf\u00f8ring av bolig m\u00e5 opprettholdes. Med vennlig hilsen Advokatfirmaet Landsvik & Larsen AS Advokatfirmaet Landsvik & Larsen AS Arne Christian Landsvik Advokat M.N.A. e/ ac@llco.no m/ 93424469 6 "
}