{
  "dokument_id": "d60ee94b-36fc-5cf2-9a43-5180c70a7e45",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 134/24, Kj\u00f8p av boliger med 3 eller flere soverom for st\u00f8rre familier. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10446878/Innstilling-vedtak-Kjop-av-boliger-med-3-eller-flere-soverom-for-storre-familier-Gjennomforingsvedtak",
  "tekst": "Kj\u00f8p av boliger med 3 eller flere soverom for st\u00f8rre familier. Gjennomf\u00f8ringsvedtak Bergen bystyre behandlet saken i m\u00f8tet 08.05.2024 sak 134/24 og fattet f\u00f8lgende vedtak: 1. Kj\u00f8p av ca. 40 familieboliger til en \u00f8vre totalramme p\u00e5 kr 200 mill. gjennomf\u00f8res. 2. Kostnadene finansieres over BUD1099 \u00abKommunale utleieboliger til familier\u00bb, men vil bli overf\u00f8rt til BUD1057 \u00abKj\u00f8p av familieboliger\u00bb Tjenesteomr\u00e5de 09 Boligtiltak. Merknad Bystyret viser til merknad i sak 251/23 om kommunale familieboliger i skolekretsen Ny- Krohnborg skole, og mener det ikke er n\u00f8dvendig med en egen sak om dette ettersom gjennomf\u00f8ringsvedtaket \u00e5pner for kj\u00f8p av boliger i denne skolekretsen. Bystyret \u00f8nsker at vurderingen av behov for familieboliger skal vurderes bredere, og at denne vurderingen skal inng\u00e5 i den varslede boligsosiale strategien som byr\u00e5det skal legge frem for bystyret. Bergen bystyres behandling F\u00f8lgende representanter tok ordet: Kjersti Pettersen (H), Richard Martin Laloo Storevik (A), Hlin-S\u00e5ga Brosvik Kyrkje\u00f8y (SV), Per Arne Larsen (V), Torstein Dahle (R). Forslag fremsatt i bystyret: Per-Arne Hvidsten Larsen (V) fremsatte p\u00e5 vegne av V f\u00f8lgende tilleggsforslag: Bystyret ber byr\u00e5det i egnet sak eller budsjett i l\u00f8pet av 2024 rapportere tilbake status p\u00e5 arbeidet, samt oppdatere bystyret p\u00e5 kunnskap og behov innen det boligsosiale feltet. Det er avgj\u00f8rende med et godt kunnskapsgrunnlag i arbeidet med \u00e5 tilrettelegge boliger for byens innbyggere som har behov for det i alle kategorier. Herunder f\u00f8lger ogs\u00e5 behovet for en grundig behovsanalyse som ikke er ensidig basert p\u00e5 dagens ettersp\u00f8rsel og k\u00f8. Bystyret ber byr\u00e5det ogs\u00e5 holde f\u00f8lge med utviklingen i boligmarkedet og hvordan byr\u00e5dets inntreden p\u00e5virker situasjonen for de som allerede sliter med \u00e5 skaffe egen bolig. Torstein Dahle (R) fremsatte p\u00e5 vegne av R f\u00f8lgende tilleggsforslag: Bystyret understreker at behovet for kommunale familieboliger er aller st\u00f8rst i noen omr\u00e5der der det allerede er mange kommunale boliger. Barneflytting er allerede et prek\u00e6rt problem for skolene. For \u00e5 unng\u00e5 at barn m\u00e5 flytte fra sin bydel, bytte skole og miste sin omgangskrets, m\u00e5 nye familieboliger i hovedsak anskaffes innenfor de skolekretsene hvor det er flest s\u00f8kere p\u00e5 venteliste for \u00e5 f\u00e5 kommunal familiebolig. Merknader fremsatt i bystyret: Kjersti Pettersen (H) fremsatte p\u00e5 vegne av H, FrP, BL, INP, Sp og PP f\u00f8lgende merknad: Bystyret viser til merknad i sak 251/23 om kommunale familieboliger i skolekretsen Ny- Krohnborg skole, og mener det ikke er n\u00f8dvendig med en egen sak om dette ettersom gjennomf\u00f8ringsvedtaket \u00e5pner for kj\u00f8p av boliger i denne skolekretsen. Bystyret \u00f8nsker at vurderingen av behov for familieboliger skal vurderes bredere, og at denne vurderingen skal inng\u00e5 i den varslede boligsosiale strategien som byr\u00e5det skal legge frem for bystyret Torstein Dahle (R) fremsatte p\u00e5 vegne av R f\u00f8lgende merknad: Bystyret er glad for at kommunen n\u00e5 skal anskaffe opp til 40 nye kommunale familieboliger, men vil samtidig uttrykke bekymring for at kommunen \u00f8ker sin boligmasse ved kj\u00f8p i markedet, fremfor \u00e5 bygge eget. \u00c5 kj\u00f8pe boliger som allerede er bygget gj\u00f8r at vi raskere kan f\u00e5 fremskaffet s\u00e5rt tiltrengte familieboliger, men det presser oss til \u00e5 betale pris etter hva markedet bestemmer, samtidig som vi har lite mulighet til \u00e5 tilpasse utforming og optimalisere boforholdene slik vi selv mener er best. Derfor vil bystyret peke p\u00e5 at det er \u00f8nskelig \u00e5 f\u00e5 fortgang i planlegging og bygging av egne prosjekter for kommunale boliger. Votering: Innstillingen punkt 1 og 2 ble vedtatt enstemmig. Tilleggsforslag fra V, fremsatt av Per Arne Larsen (V), fikk 9 stemmer (MDG, V, KrF), og var dermed falt. Tilleggsforslag fra R, fremsatt av Torstein Dahle (R), fikk 5 stemmer (R, KrF), og var dermed falt. Merknad fra innstillingen, fikk 12 stemmer (SV, R, KrF), og var dermed falt. Merknad fra H, FrP, BL, INP, Sp og PP, fremsatt av Kjersti Pettersen (H), ble vedtatt med 35 stemmer (H, FrP, BL, INP, Sp, PP). Merknad fra R fremsatt av Torstein Dahle (R), fikk 10 stemmer (SV, R), og var dermed falt. Utvalg for finans, kultur og n\u00e6ring behandlet saken i m\u00f8tet 24.04.2024 sak 62/24 og avga f\u00f8lgende innstilling: 1. Kj\u00f8p av ca. 40 familieboliger til en \u00f8vre totalramme p\u00e5 kr 200 mill. gjennomf\u00f8res. 2. Kostnadene finansieres over BUD1099 \u00abKommunale utleieboliger til familier\u00bb, men vil bli overf\u00f8rt til BUD1057 \u00abKj\u00f8p av familieboliger\u00bb Tjenesteomr\u00e5de 09 Boligtiltak. Merknad Bystyret ber byr\u00e5det se om det er mulig \u00e5 skaffe boliger i samme boomr\u00e5der der familier allerede er godt etablert. Dette for \u00e5 sikre et mer stabilt oppvekstmilj\u00f8 s\u00e6rlig for barna, ved at de slipper bytte skole eller barnehagekrets. Utvalg for helse og sosial hadde saken til orientering i m\u00f8tet 24.04.2024 sak 49/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Merknad Bystyret ber byr\u00e5det se om det er mulig \u00e5 skaffe boliger i samme boomr\u00e5der der familier allerede er godt etablert. Dette for \u00e5 sikre et mer stabilt oppvekstmilj\u00f8 s\u00e6rlig for barna, ved at de slipper bytte skole eller barnehagekrets. Byr\u00e5det behandlet saken i m\u00f8tet 04.04.2024 sak 86/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende. 2 "
}