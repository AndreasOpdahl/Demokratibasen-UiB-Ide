{
  "dokument_id": "9fc3e550-57ab-51cb-8ba5-6b40cdc4e6c9",
  "doc_type": "case_attachment",
  "kommune": 4601,
  "tittel": "Innstilling til vedtak \u2013 s\u00f8knad om ekspropriasjon av n\u00f8dvendige rettigheter til etablering av avl\u00f8pspumpestasjon og adkomst med bil",
  "url": "https://bergen.kommune.no/politikere-utvalg/api/fil/bk360/9939708/Innstilling-til-vedtak-soknad-om-ekspropriasjon-av-nodvendige-rettigheter-til-etablering-av-avlopspumpestasjon-og-adkomst-med-bil",
  "tekst": " KOMMUNEADVOKATEN Til Intern korrespondanse BBU - Seksjon klima, milj\u00f8 og samfunn V\u00e5r referanse: 2024/25074-2 (Arbeidssted) v/Rune Morten B\u00f8rslid Saksbehandler: Kristin Harstad BBU - Seksjon byutvikling (Arbeidssted) Dato: 30. april 2024 v/May-Britt Nesje Hernes Fra Kommuneadvokaten Innstilling til vedtak \u2013 s\u00f8knad om ekspropriasjon av n\u00f8dvendige rettigheter til etablering av avl\u00f8pspumpestasjon og adkomst med bil Hva saken gjelder Saken gjelder ekspropriasjon av grunn og rettigheter i forbindelse med etablering av ny avl\u00f8pspumpestasjon med tilh\u00f8rende ledningsanlegg ved Johan Berentsens vei (Laksev\u00e5g). Anlegget skal h\u00e5ndtere avl\u00f8p fra omkringliggende bebyggelse som i dag har avl\u00f8p direkte ut i sj\u00f8. Denne l\u00f8sningen inneb\u00e6rer at urenset avl\u00f8psvann ledes ut i sj\u00f8 og tilfredsstiller ikke rensekravene i forurensningsloven. Tiltaket er forankret i hovedplan for vannforsyning og hovedplan for avl\u00f8p og vannmilj\u00f8 2019- 2028 vedtatt av bystyret i sak 205/19. Byr\u00e5det behandlet sak 1321/23 \u00abGjennomf\u00f8ringsvedtak Johan Berentsens vei sanering og etablering av pumpestasjon og pumpeledning\u00bb den 21. desember 2023. Etablering av anlegget ber\u00f8rer flere eiendommer og n\u00f8dvendiggj\u00f8r erverv av grunn og rettig- heter p\u00e5 eiendommen gnr 149 bnr 15. Fors\u00f8k p\u00e5 \u00e5 oppn\u00e5 minnelig l\u00f8sning med hjemmels- haver Oldernes Eiendomsselskap AS (927829924) har ikke f\u00f8rt frem. Forh\u00e5ndsvarsel om ekspropriasjon og forh\u00e5ndstiltredelse ble sendt 7. juli med korrigerende og supplerende opplysninger i brev av 22. august 2023 og 3. april 2024. Eiendommen gnr 149 bnr 15 omfattes av reguleringsplanen \u00abLaksev\u00e5g. Gnr 149 bnr 150 mfl. Nyg\u00e5rdsvik-Gledesnes, regulerings- og bebyggelsesplan\u00bb, Planid: 1201_40260000, vedtatt 24. juli 1964. Plan- og bygningsloven \u00a7 16-4 hjemler ekspropriasjon til \u00abavl\u00f8psanlegg\u00bb uav- hengig av reguleringsplan. Det er en forutsetning at tiltaket skal betjene \u00abregulert str\u00f8k\u00bb. Str\u00f8ket anses regulert n\u00e5r det foreligger en reguleringsplan som dekker omr\u00e5det helt eller delvis. Omr\u00e5det avl\u00f8psanlegget skal betjene anses \u00e5 v\u00e6re omfattet av reguleringsplan. Tiltaket er \u00e5 anse som \u00abavl\u00f8psledninger\u00bb i lovens forstand. Etter kommuneadvokatens vurdering vil tiltaket klart v\u00e6re mer til gang enn til skade, jf. oreigningsloven \u00a7 2. Postadresse: Telefon: Postboks 7700, 5020 Bergen 55 56 61 03 Kontoradresse: E-post: Allehelgens gate 2 post.kab@bergen.kommune.no Dersom det blir fattet vedtak om ekspropriasjon i samsvar med kommuneadvokatens anbefaling, vil det bli inngitt begj\u00e6ring om rettslig skj\u00f8nn til Hordaland tingrett for \u00e5 f\u00e5 fastsl\u00e5tt hva som utgj\u00f8r full erstatning, jf. Grunnloven \u00a7 105 og ekspropriasjonserstatningsloven. Kommuneadvokaten anmoder byr\u00e5det om \u00e5 gi Kommuneadvokaten fullmakt til \u00e5 s\u00f8ke Stats- forvalteren i Vestland om forh\u00e5ndstiltredelse av n\u00f8dvendig areal etter at skj\u00f8nnsbegj\u00e6ring er innsendt tingretten, jf. oreigningslova \u00a7 25. Vedtakskompetanse Vedtak om ekspropriasjon og forh\u00e5ndstiltredelse: Vedtakskompetanse etter plan- og bygningsloven \u00a7 16-4 tilligger \u00abkommunestyret selv\u00bb med samtykke fra departementet\u00bb. Lovens ordlyd \u00abkommunestyret selv\u00bb m\u00e5 forst\u00e5s slik at komp- etansen til \u00e5 vedta ekspropriasjon er tillagt kommunens \u00f8verste organ og at vedtakskompe- tansen ikke kan delegeres, jf. kommuneloven \u00a7 5-3 jf. \u00a7 5-1. Dette var ogs\u00e5 tilfelle etter den tilsvarende bestemmelsen i plan- og bygningsloven 1985 \u00a7 37 hvor det fulgte uttrykkelig av \u00a7 8 at kompetansen etter \u00a7 37 ikke kunne delegeres1. Kommunestyrets vedtak er ikke er rettslig bindende uten departementets samtykke. Depar- tementets myndighet til \u00e5 gi samtykke er delegert til statsforvalteren, jf. styringsinstruksen punkt 5.3.7.2: \u00ab5.3.7.2 Ekspropriasjon p\u00e5 plan- og bygningsrettens omr\u00e5de Statsforvalteren skal: \u2022 avgj\u00f8re ekspropriasjonss\u00f8knader som f\u00f8rsteinstans etter oreigningsloven \u00a7 2 nr.12 og 31. \u2022 vurdere \u00e5 gi samtykke til ekspropriasjon der dette kreves etter plan- og bygningsloven kap. 16. \u2022 behandle klagesaker der kommunen har ekspropriasjonshjemmel etter plan- og bygningsloven kap. 16. \u2022 avgj\u00f8re s\u00f8knader om forh\u00e5ndstiltredelse etter oreigningsloven \u00a7 25 p\u00e5 bygningsrettens omr\u00e5de.\u00bb Fullstendig vedtak i f\u00f8rste instans foreligger dermed f\u00f8rst n\u00e5r statsforvalteren har besluttet samtykke eller nektelse til ekspropriasjon. Vedtak om rettergangsskritt (p\u00e5stevning av skj\u00f8nn) Byr\u00e5dets fullmakter vedtatt av bystyret 16. desember 2020 i sak 378-20 fastsl\u00e5r i \u00a7 10.1 at \u00abByr\u00e5det har fullmakt til \u00e5 ivareta kommunens interesser og treffe beslutninger om ethvert rettergangsskritt i alle saker hvor kommunen er part i tvister for domstoler, tvistel\u00f8sningsorganer, klagenemnder, Sivilombudsmann, mv.\u00bb Forslag til vedtak 1 Rundskriv H14/02 punkt 4.1 Side 2 av 9 V\u00e5r ref.: 2024/25074-2 Med den begrunnelsen som fremkommer i saksutredningen, foresl\u00e5r kommuneadvokaten at bystyret byr\u00e5d for klima, milj\u00f8 og byutvikling innstiller til byr\u00e5det \u00e5 treffe slikt Vedtak: 1. Med den begrunnelsen som fremkommer av kommuneadvokatens notat, vedtar bystyret med hjemmel i plan- og bygningsloven \u00a7 16-4 f\u00f8rste ledd \u00e5 vedta ekspropria- sjon av n\u00f8dvendig grunn og rettigheter fra eiendommen gnr 149 bnr 15 i Bergen kom- mune som vist p\u00e5 grunnervervskart av 28. mars 2023 og som beskrevet i kommune- advokatens notat. 2. Kommuneadvokaten gis fullmakt til \u00e5 s\u00f8ke Statsforvalteren i Vestland om godkjenn- ing av vedtak om ekspropriasjon, jf. plan- og bygningsloven \u00a7 16-4 og oreignings- loven 3. Kommuneadvokaten gis fullmakt til \u00e5 p\u00e5stevne skj\u00f8nn ved Hordaland tingrett til fast- settelse av full erstatning for erverv av grunn og rettigheter. 4. Kommuneadvokaten gis fullmakt til \u00e5 s\u00f8ke Statsforvalteren i Vestland om forh\u00e5nds- tiltredelse av arealene i medhold av oreigningsloven \u00a7 25. Helge Strand Kommuneadvokat Kristin Harstad - advokat Dokumentet er godkjent elektronisk. Kopi til: BBU - Seksjon klima, milj\u00f8 og samfunn (Arbeidssted) v/Andr\u00e9 Listhaug Vedlegg: 1. Hovedplan for avl\u00f8p og vannmilj\u00f8 2019-2028 2. Hovedplan for vannforsyning 2019-2028 3. Reguleringsplanbestemmelser plan 40260000 4. Reguleringskart plan 40260000 5. Vedtak reguleringsplan 40260000 6. Varsel om ekspropriasjon 7. juli 2023 7. Varsel om ekspropriasjon 22. august 2023 korrigerende opplysninger 8. Varsel om ekspropriasjon 3. april 2024 tilleggsopplysning 9. Gjennomf\u00f8ringsvedtak 21. desember 2023 i sak 1321/23 10. Saksfremstilling gjennomf\u00f8ringsvedtak 11. Tegning GH010 pumpestasjon illustrasjon 12. Tegning GH014 pumpestasjon detaljtegning 13. Grunnervervskart W101 28. mars 2023 (forel\u00f8pig \u2013 kvm derfor ca.-anslag) 14. Oversiktskart vann- og avl\u00f8p i omr\u00e5det Side 3 av 9 V\u00e5r ref.: 2024/25074-2 Saksutredning 1 Sakens bakgrunn Bergen kommune ved Bergen Vann skal etablere en ny avl\u00f8pspumpestasjon med tilh\u00f8rende ledningsanlegg som skal betjene nedre del av bebyggelsen i Johan Berentsens vei. Dagens l\u00f8sning er at spillvann fra 17 boliger og et kommunalt bofellesskap samt et industriomr\u00e5de ledes urenset direkte til sj\u00f8 via Nyg\u00e5rdsmyren pumpestasjon. Kartutsnitt viser pumpestasjonens virkeomr\u00e5de innenfor gul markering og eksisterende Nyg\u00e5rdsmyren pumpestasjon som gr\u00f8nt punkt: Tiltaket er forankret i \u00abHovedplan for vannforsyning 2019-2028\u00bb og \u00abHovedplan for avl\u00f8p og vannmilj\u00f8 2019-2018\u00bb. Hovedplan for vannforsyning fastsl\u00e5r at ledningsfornyelsen skal v\u00e6re p\u00e5 et niv\u00e5 som holder tritt med forfallet og skal ligge p\u00e5 et niv\u00e5 som sikrer at tilfredsstillende funksjon opprettholdes. Eksisterende h\u00e5ndtering av spillvann med direkte utslipp til sj\u00f8 til- fredsstiller ikke rensekravene i forurensningslovgivningen. Forurensingsforskriften del 4 om avl\u00f8p stiller nasjonale minimumskrav til rensing av avl\u00f8psvann og kontroll med utslipp og er en implementering av EUs avl\u00f8psdirektiv2. Kommunen er forurensningsmyndighet p\u00e5 kom- 2 Direktiv 91/271/EEC, Rensing av avl\u00f8psvann fra byomr\u00e5der Side 4 av 9 V\u00e5r ref.: 2024/25074-2 munalt niv\u00e5, jf. forurensningsloven \u00a7 81. For \u00e5 sikre at kommunen oppfyller sine plikter som forurensningsmyndighet skal avl\u00f8psutslipp fra bebyggelsen nedstr\u00f8ms Nyg\u00e5rdsmyren pumpestasjon saneres og samles for s\u00e5 \u00e5 pumpes til Holen avl\u00f8psrenseanlegg. Det skal ogs\u00e5 tilrettelegges for at bebyggelse som i dag har privat avl\u00f8p direkte til sj\u00f8 (ikke via kom- munal overl\u00f8psledning) kan koble seg til ny avl\u00f8pspumpestasjon i fremtiden3. EUs avl\u00f8ps- direktiv forventes \u00e5 foreligge i revidert form i l\u00f8pet av v\u00e5ren 2024. Revidert direktiv vil stille strengere krav til behandling og rensing av avl\u00f8psvann enn det som i dag er implementert i norsk lovgivning. Parallelt med eksisterende overl\u00f8psledning g\u00e5r det en vannledning som er i d\u00e5rlig stand. Deler av denne skal skiftes ut som en del av prosjektet. Selve avl\u00f8pspumpestasjonen skal etableres p\u00e5 gnr 149 bnr 15. Det tilh\u00f8rende ledningsan- legget skal i hovedsak ogs\u00e5 etableres p\u00e5 denne eiendommen. \u00d8vrige deler av anlegget skal dels etableres p\u00e5 kommunal grunn og dels p\u00e5 privat grunn. Byr\u00e5det fattet gjennomf\u00f8ringsvedtak for sanering og etablering av pumpestasjon og pumpeledning i Johan Berentsens vei den 21. desember 2023 i sak 1321/23: \u00ab1. Prosjektet for etablering av ny pumpestasjon og utbedring av VA-anlegg i Johan Berentsen vei gjennomf\u00f8res med en kostnadsramme p\u00e5 19,9 mill. 2. Prosjektkostnaden dekkes over investeringsbudsjettet, budsjettpost 920068 Johan Berentsens vei avl\u00f8psanlegg over tjeneste 35310 Avl\u00f8psnett / innsamling av avl\u00f8psvann.\u00bb 2 Forhandlinger med grunneier Bergen Vann har forhandlet med ber\u00f8rte grunneiere og oppn\u00e5dd enighet med samtlige bortsett fra eier av gnr 149 bnr 5 \u2013 Oldernes Eiendomsselskap AS (927 829 924). Det er gjennomf\u00f8rt forhandlinger i 2022 og 2023 uten at man har lyktes \u00e5 komme til enighet. I for- handlinger har grunneier fremholdt et \u00f8nske om at det blir lagt beslag p\u00e5 minst mulig areal p\u00e5 eiendommen grunnet planer om utbygging med oppf\u00f8ring av ca. 170 boliger. Grunneier har satt som vilk\u00e5r for \u00e5 inng\u00e5 avtale at avl\u00f8pspumpestasjonen blir flyttet lenger s\u00f8r mot sj\u00f8 for \u00e5 legge mindre beslag p\u00e5 parkeringsareal samt at vannledningen flyttes for \u00e5 frigj\u00f8re are- al for fremtidig utbygging. Bergen Vann har formidlet at plassering av pumpestasjonen n\u00e6r- mere sj\u00f8 vil inneb\u00e6re betydelig mer omfattende arbeider grunnet bratt terreng som n\u00f8dven- diggj\u00f8r bygging av mur for \u00e5 kunne etablere pumpestasjonen. Videre er det formidlet at flyt- ting av ledningene vil medf\u00f8re en teknisk d\u00e5rligere l\u00f8sning. Grunneier har ogs\u00e5 fremsatt krav om at det blir etablert parkeringsplasser for leietakere i omr\u00e5det under anleggsperioden. Fag- etat har formidlet til grunneier at dette ikke lar seg gj\u00f8re. Direktivets form\u00e5l er \u00e5 verne milj\u00f8et mot uheldige virkninger av utslipp av avl\u00f8psvann fra tettbebyggelser. Direktivet som ble vedtatt i 1991 stiller konkrete krav til rensegrad ut fra st\u00f8rrelsen p\u00e5 tettbebyggelsen og resipientens f\u00f8lsomhet. Direktivet ble implementert i norsk lov i 2007 gjennom Forskrift om begrensning av forurensning (Forurensningsforskriften). Direktivet er nylig 3 Eiendommene gnr 150/212 og gnr 150 bnr 85 Side 5 av 9 V\u00e5r ref.: 2024/25074-2 3 Varsel til ber\u00f8rt part Ved brev av 7. juli og 22. august 2023 ble eier av gnr 149 bnr 5 Oldernes Eiendomsselskap AS (927 829 924) varslet om at det vil bli fremmet sak om ekspropriasjon og forh\u00e5ndstiltred- else, jf. forvaltningsloven \u00a7 16 og oreigningsloven \u00a7 12 annet ledd. Det innkom ingen merkn- ader innen merknadsfristen 11. september 2023. Ettersom det i varselet ble vist til oreign- ingsloven \u00a7 2 som hjemmel for ekspropriasjon, ble det sendt et nytt varsel 3. april 2024. 4 Ekspropriaten, ekspropriasjonens omfang og n\u00e6rmere vurdering av grunnlaget for ekspropriasjon Hjemmelshaver til gnr 149 bnr 15 er Oldernes Eiendomsselskap AS med org nr 927 829 924. Styreleder er Bj\u00f8rn M\u00f8rner og styremedlem er H\u00e5vard Tveito. Eiendommen er i hovedsak regulert til industriareal i reguleringsplan \u00abLaksev\u00e5g. Gnr 149 og gnr 150, Nyg\u00e5rd \u2013 Nyg\u00e5rds- vik - Gledesnes, regulerings- og bebyggelsesplan\u00bb med planID 40260000 vedtatt 24. juli 1964. I kommuneplanens arealdel er eiendommen vist som \u00abbebyggelse og anlegg\u00bb. Arealet hvor pumpestasjonen er planlagt etablert blir i dag benyttet som parkering for n\u00e6ring. Det ligger i dag kommunale vann- og utslippsledninger samt flere private spilledninger p\u00e5 eiendommen og dermed b\u00e5ndlagt areal over og ved disse ledningene. Ledningen skal fortsatt ha en funksjon og blir liggende parallelt med nye ledninger. Den nye avl\u00f8pspumpestasjonen er planlagt etablert som en hev- og senkbar modul montert i en ytre tank. Pumpemodulen vil kun v\u00e6re hevet over bakkeniv\u00e5 i forbindelse med vedlike- hold. Under drift er modulen nedsenket i bakken og vil kun v\u00e6re synlig p\u00e5 bakkeniv\u00e5 i form av et kumlokk. Tiltaket inneb\u00e6rer alts\u00e5 ikke oppf\u00f8ring av et eget pumpehus. Rundt pumpen- /kummen skal det etableres et gr\u00f8ntareal. Arealet hvor selve pumpestasjonen og gr\u00f8ntareal- et er planlagt etablert utgj\u00f8r ca. 45 kvm og erverves permanent. Illustrasjon avl\u00f8pspumpe (utsnitt tegning GH010): Nye ledninger og tilh\u00f8rende installasjoner skal graves ned i bakken parallelt med eksister- ende ledninger. Det skal etableres selvfallsledning, pumpeledning samt ny vannledning. Det m\u00e5 s\u00e5ledes etableres en rett for kommunen til \u00e5 etablere og ha liggende vann- og avl\u00f8psled- ninger med tilh\u00f8rende installasjoner og det som st\u00e5r i forbindelse med disse p\u00e5 eiendomm- en. For \u00e5 sikre gjennomf\u00f8ring av drift og vedlikehold av anlegget uten at kommunen er av- hengig av \u00e5 innhente tillatelse fra grunneier, m\u00e5 det etableres rett til for fremtiden uhindret \u00e5 drifte, ha tilsyn med, vedlikeholde, reparere og foreta n\u00f8dvendige oppgraderinger av vann- og avl\u00f8ps-ledningene med tilh\u00f8rende installasjoner og det som st\u00e5r i forbindelse med disse. Ved reparasjon og vedlikehold m\u00e5 kommunen ha rett til n\u00e5r som helst og uten vederlag \u00e5 grave opp ledningene. I forbindelse med drift og vedlikehold m\u00e5 kommunen ha uhindret Side 6 av 9 V\u00e5r ref.: 2024/25074-2 adkomst til anlegget med bil. Det m\u00e5 videre etableres en negativ servitutt i form av b\u00e5ndlegging av areal i henhold til Bergen kommunes VA-norm. Nytt b\u00e5ndlagt areal utgj\u00f8r til sammen ca. 230 kvm og b\u00e5ndleggingen omfatter f\u00f8lgende restriksjoner: - Forbud mot \u00e5 bygge og fundamentere n\u00e6rmere ledningsanlegg og tilh\u00f8rende install- asjoner enn 2 meter m\u00e5lt fra ytterkant ledning og installasjon uten kommunens sam- tykke - Mur eller fundamenter m\u00e5 i tilfelle anbringes s\u00e5 dypt og utf\u00f8res p\u00e5 en slik m\u00e5te at byggverkene ikke lider skade i tilfelle ledningsanlegget eller installasjonene blir gravd opp - Forbud mot \u00e5 gj\u00f8re forandringer i terrengets niv\u00e5 eller plante tr\u00e6r av stor type over ledningsanlegg eller tilh\u00f8rende installasjoner mv. uten kommunens samtykke. Der- som det av hensyn til grunneiers interesser skulle bli aktuelt \u00e5 foreta en omlegging av ledningsanlegget eller tilh\u00f8rende installasjoner mv., vil slik omlegging ikke bli bekost- et av kommunen. Oppsummert medf\u00f8rer tiltaket behov for f\u00f8lgende erverv ved ekspropriasjon: - Permanent erverv av grunn til selve pumpen (markert som gr\u00f8nt punkt i hvit sirkel p\u00e5 grunnervervskartet) og gr\u00f8ntareal som skal etableres rundt denne p\u00e5 ca. 45 kvm (markert med hvit farge p\u00e5 grunnervervskartet). - Permanent erverv av grunn til parkeringsplass p\u00e5 ca. 20 kvm (markert med gul farge med r\u00f8dt omriss p\u00e5 grunnervervskartet) - Etablering av servitutt i form av rett til kj\u00f8rbar adkomst med bil p\u00e5 eiendommen frem til pumpen. - Etablering av negativ servitutt i form av b\u00e5ndlegging av areal over ledningsanlegg p\u00e5 til sammen ca. 230 kvm (markert med oransje farge p\u00e5 grunnervervskartet). - Midlertidig erverv av grunn i anleggsfasen p\u00e5 til sammen ca. 500 kvm (markert med gr\u00f8nn farge p\u00e5 grunnervervskartet). Utsnitt grunnervervskart W101: Side 7 av 9 V\u00e5r ref.: 2024/25074-2 5 Vurdering av grunnlaget for ekspropriasjon Hjemmelsgrunnlaget for vedtak om ekspropriasjon er plan- og bygningsloven (lov nr. 71 av 27. juni 2008) \u00a7 16-4 f\u00f8rste ledd som lyder: \u00abTil avl\u00f8psanlegg, jf. forurensningsloven \u00a7 21, for regulert str\u00f8k kan kommunestyret selv med samtykke fra departementet foreta ekspropriasjon utenfor veggrunn for ledning med tilh\u00f8rende innretninger. Ved ekspropriasjon etter f\u00f8rste punktum kan det ogs\u00e5 foretas ekspropriasjon for vannledning med tilh\u00f8rende innretninger.\u00bb Bestemmelsen viser til legaldefinisjonen av \u00abavl\u00f8psanlegg\u00bb i forurensningsloven \u00a7 21 hvor avl\u00f8psanlegg er definert som \u00abanlegg for transport og behandling av avl\u00f8psvann\u00bb. Pumpe- stasjoner m\u00e5 anses \u00e5 v\u00e6re omfattet av denne definisjonen. Det fremg\u00e5r direkte av ordlyden at bestemmelsen bare gir hjemmel for \u00e5 ekspropriere til avl\u00f8psanlegg \u00abfor regulert str\u00f8k\u00bb. Dette inneb\u00e6rer at omr\u00e5det avl\u00f8psanlegget skal betjene m\u00e5 v\u00e6re omfattet av en vedtatt og gyldig reguleringsplan. Det er ikke et krav at samtlige bygninger inng\u00e5r i reguleringen, jf. rundskriv H-14/02 punkt 6.5. Bebyggelsen den nye pumpestasjonen skal betjene er omfattet av reguleringsplanen \u00abLaksev\u00e5g. Gnr 149 bnr 150 mfl. Nyg\u00e5rdsvik-Gledesnes, regulerings- og bebyggelsesplan\u00bb, Planid: 1201_40260000, vedtatt 24. juli 1964. Bestemmelsen m\u00e5 ses i sammenheng med \u00a7 16-2 f\u00f8rste ledd om ekspropriasjon til gjennomf\u00f8ring av regulerings- plan. Dersom plasseringen av avl\u00f8ps- og vannledninger fremg\u00e5r av reguleringsplanen, vil ekspropriasjon kunne skje med hjemmel i \u00a7 16-2. Dersom reguleringsplanen ikke tar stilling til selve plasseringen, vil \u00a7 16-4 f\u00f8rste ledd kunne benyttes som ekspropriasjonshjemmel. N\u00e5r det gjelder ekspropriasjon til etablering av vannledning, sl\u00e5s det fast i \u00a7 16-4 f\u00f8rste ledd andre punktum at der det vedtas ekspropriasjon for avl\u00f8psanlegg, kan det ogs\u00e5 foretas eks- propriasjon for vannledning med tilh\u00f8rende innretning. I Ot.prp. nr. 1 (1964-65) s. 97 er det uttalt at det ikke er n\u00f8dvendig at ledningene f\u00f8lger samme tras\u00e9, men anleggene m\u00e5 ha for- bindelse med hverandre og tjene samme str\u00f8k. Vannledningen som skal gjennomg\u00e5 delvis utskifting g\u00e5r parallelt med eksisterende overl\u00f8psledning og betjener samme str\u00f8k. Ekspropriasjon etter \u00a7 16-4 kan bare vedtas dersom \u00abdet m\u00e5 reknast med at inngrepet tvil- laust meir til gagn enn skade\u00bb, jf. oreigningsloven \u00a7 2 annet ledd. I formuleringen \u00abtvillaust\u00bb ligger det et skjerpet beviskrav i interesseavveiningen. Det skal v\u00e6re bevismessig klart at slik overvekt foreligger, jf. Rt-2009-1142. Utgangspunktet for den konkrete interesseavveiningen er at hensynet til allmenne samfunns-interesser tilsier at ekspropriasjon skal finne sted, jf. rundskriv H-14/02 \u00abEkspropriasjon p\u00e5 plan- og bygningsrettens omr\u00e5de\u00bb og juridisk teori. Etter kommuneadvokatens vurdering er det i denne saken vektige grunner for gjennomf\u00f8ring av tiltaket og dermed ekspropriasjon. Dagens l\u00f8sning inneb\u00e6rer at r\u00e5kloakk fra boliger og industri ledes direkte ut i sj\u00f8. Gjennomf\u00f8ring av tiltaket er bidrar til at kommunen oppfyller sine forpliktelser som forurensningsmyndighet. Eksisterende pumpestasjon har for liten kapasitet til at nevnte bebyggelse kan bli koblet til denne og oppgradering og utvidelse av kapasiteten vil ikke v\u00e6re teknisk mulig. N\u00e5r det gjelder alternativ plassering av planlagt av- l\u00f8pspumpestasjon, har fagetat vurdert innspill fra grunneier men ikke funnet grunnlag for \u00e5 endre plassering. Alternativ plassering n\u00e6rmere sj\u00f8 vil inneb\u00e6re at stasjonen etableres i sv\u00e6rt bratt terreng med masser av d\u00e5rlig kvalitet, noe som medf\u00f8rer at det m\u00e5 bygges en h\u00f8y og kostbar mur. Anlegget vil dessuten komme n\u00e6rmere nabobebyggelse. Samlet sett er alternativ plassering vanskeligere tilgjengelig, fordyrende og lite form\u00e5lstjenlig i forhold til eksisterende bebyggelse. Side 8 av 9 V\u00e5r ref.: 2024/25074-2 Et annet moment ved valg av plassering er at etablerte ledninger med tilh\u00f8rende b\u00e5ndlagt areal p\u00e5 eiendommen uansett legger begrensninger i form av avstandskrav for fremtidig ut- bygging av eiendommen. B\u00e5ndlagt areal p\u00e5 eiendommen utgj\u00f8r i dag ca. 480 kvm. Nytt b\u00e5ndlagt areal vil g\u00e5 parallelt med eksisterende og til sammen vil b\u00e5ndlagt areal utgj\u00f8re ca. 650 kvm. B\u00e5ndleggingen av arealet legger kun restriksjoner p\u00e5 oppf\u00f8ring av bygg og kon- struksjoner p\u00e5 og i n\u00e6rheten av arealet, men er ikke til hinder for at arealet fortsatt kan be- nyttes som parkeringsareal. I og med at det skal etableres en hev- og senkbar pumpestasjon uten overbygg, vil stasjonen verken ta utsikt eller p\u00e5 annen m\u00e5te v\u00e6re visuelt skjemmende. Grunneiers eventuelle utbyggingsplaner er i alle tilfelle ikke et forhold som taler mot ekspro- priasjon, men som har sammenheng med vederlag for ervervet grunn og rettigheter. Kommuneadvokatens vurdering er etter dette at de samfunnsmessige interessene som be- grunner ekspropriasjon klart veier tyngre enn ulempene tiltaket vil medf\u00f8re for grunneier. Realisering av tiltaket er viktig for \u00e5 forhindre forurensning i sj\u00f8 og for at Bergen kommune dermed oppfyller sine forpliktelser som forurensningsmyndighet. Tiltaket anses samlet sett klart mer til gagn enn skade og vilk\u00e5rene for ekspropriasjon etter plan- og bygningsloven \u00a7 16-4 jf. oreigningslova \u00a7 2 er etter dette oppfylt. 6 Forh\u00e5ndstiltredelse For det tilfelle at ekspropriasjon blir vedtatt, skal skj\u00f8nnsretten ta stilling til hvilket vederlag eksproprianten skal betale i erstatning til ekspropriaten. Det m\u00e5 p\u00e5regnes noe tid innen en sak behandles av skj\u00f8nnsretten. Avgj\u00f8relsen i skj\u00f8nnsretten kan ogs\u00e5 p\u00e5ankes til h\u00f8yere rettsinstans. Behandlingstiden i rettsapparatet frem til rettskraftig avgj\u00f8relse foreligger vil normalt ta noe tid. Det er stort behov for \u00e5 f\u00e5 etablert tiltaket. Manglende tiltredelse p\u00e5 gnr 149 bnr 15 vil komplisere gjennomf\u00f8ringen av prosjektet, s\u00e6rlig siden det er en betydelig del av tiltaket som skal etableres p\u00e5 denne eiendommen. Vektige hensyn taler derfor for at arealet kan tiltres p\u00e5 et tidligere tidspunkt enn etter at ekspropriasjonserstatningen er endelig fastsatt. Etter kommuneadvokatens vurdering b\u00f8r derfor kommunen s\u00f8ke Statsforvalteren i Vestland om samtykke til forh\u00e5ndstiltredelse i medhold av oreigningsloven \u00a7 25. Det foresl\u00e5s at Kommuneadvokaten gis fullmakt til \u00e5 fremme slik s\u00f8knad. Side 9 av 9 V\u00e5r ref.: 2024/25074-2 "
}