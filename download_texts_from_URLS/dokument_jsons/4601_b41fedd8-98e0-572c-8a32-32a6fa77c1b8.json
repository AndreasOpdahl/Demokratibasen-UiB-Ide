{
  "dokument_id": "b41fedd8-98e0-572c-8a32-32a6fa77c1b8",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 188/24, Forvaltningsplan for gr\u00e5g\u00e5s i Bergen kommune 2023 - 2027, og forslag til lovtekst for lokal forskrift om utvidet jakttid p\u00e5 gr\u00e5g\u00e5s i Bergen kommune",
  "url": "https://bergen.kommune.no/politikere-utvalg/api/fil/bk360/10676572/Innstilling-vedtak-Forvaltningsplan-for-gragas-i-Bergen-kommune-2023-2027-og-forslag-til-lovtekst-for-lokal-forskrift-om-utvidet-jakttid-pa-gragas-i-Bergen-kommune",
  "tekst": "Forvaltningsplan for gr\u00e5g\u00e5s i Bergen kommune 2023 - 2027, og forslag til lovtekst for lokal forskrift om utvidet jakttid p\u00e5 gr\u00e5g\u00e5s i Bergen kommune Bergen bystyre behandlet saken i m\u00f8tet 19.06.2024 sak 188/24 og fattet f\u00f8lgende vedtak: 1. Forvaltningsplan for gr\u00e5g\u00e5s i Bergen kommune 2023 \u2013 2027 vedtas. Vedtatt plan oversendes Statsforvalteren i Vestland for endelig godkjenning. 2. Forslag til lovtekst for \u00abForskrift om utvidet jakttid for gr\u00e5g\u00e5s, Bergen kommune\u00bb vedtas. Forskriften oversendes Statsforvalteren i Vestland for endelig fastsettelse. Merknad I tillegg til tidlig jakt p\u00e5 flygende fugl over dyrket mark som tillates bes det ogs\u00e5 om at en vurderer jakt p\u00e5 st\u00e5ende fugl p\u00e5 samme jorder. Bergen bystyres behandling F\u00f8lgende representanter tok ordet: Anne Brit Reigstad (Sp), Trond Tystad (BL), Reidar Staalesen (A). Votering: Innstillingens punkt 1-2 ble vedtatt enstemmig. Merknad fra innstillingen ble vedtatt med 35 stemmer (H, FrP, BL, INP, Sp, PP). Utvalg for milj\u00f8 og byutvikling behandlet saken i m\u00f8tet 06.06.2024 sak 174/24 og avga f\u00f8lgende innstilling: Utvalgets innstilling er likelydende med bystyrets vedtak. Byr\u00e5det behandlet saken i m\u00f8tet 16.05.2024 sak 133/24 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknad er byr\u00e5dets og utvalgets innstilling likelydende. "
}