{
  "dokument_id": "0852b627-17f5-543b-b809-6d4a5206d8dd",
  "doc_type": "case_presentation",
  "kommune": 4601,
  "tittel": "Bergenhus, gnr. 164 bnr. 923, Foreningsgaten 3. Klage fra nabo over endring av rammetillatelse (riving/flytting av yttervegg). Del 3 av 3 ",
  "url": "https://bergen.kommune.no/politikere-utvalg/api/fil/bk360/9448633/Framstilling-Bergenhus-gnr-164-bnr-923-Foreningsgaten-3-Klage-fra-nabo-over-endring-av-rammetillatelse-riving-flytting-av-yttervegg-Del-3-av-3-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/197327-12 Bergen hus, gnr. 164 bnr. 923, Foreningsgaten 3. Klage fra nabo over endring av rammetillatelse (riving/flytting av yttervegg). Del 3 av 3 saker Hva saken gjelder Nabo Steinar Aagesen klager p\u00e5 vedtak datert 15.05.2017, om riving og flytting av yttervegg i tr\u00e5d med vilk\u00e5r satt i vedtak datert 20.01.2017, endret planl\u00f8sning i plan 6 og 7, og redusering av antall boenheter fra 39 til 37. Ansvarlig s\u00f8ker er Fortunen AS v/ Nils Manns\u00e5ker. Tiltakshaver er Bj\u00f8rn K\u00e5re V\u00e5genes. I det p\u00e5klagde vedtaket fremg\u00e5r f\u00f8lgende: Plansituasjon: Eiendommen er uregulert. I kommunedelplan (KDP) Sentrum fra 2001 er den p\u00e5 plankart 2 vist som bygning med h\u00f8y antikvarisk verdi, og p\u00e5 plankart 4 som blandet sentrumsform\u00e5l. I Kommuneplanens arealdel (KPA2010) er den vist som sentrumsform\u00e5l. Side 1 av 10 Side 2 av 10 Flyfoto under viser at riving og flytting av yttervegg i plan 6 og 7 er gjennomf\u00f8rt. \u00abBergen kommune har i tillatelsen til endring/avslag av 20.01.2017 vurdert hvilke konsekvenser feilen i tegningsgrunnlaget vil f\u00e5 for gyldigheten av vedtak i Komite \u0301 for milj\u00f8 og byutvikling av 21.10.2010 og for rammetillatelsen som er gitt p\u00e5 vilk\u00e5r den 01.02.2011. Kommunen har ikke funnet grunn til \u00e5 endre tidligere vedtak. Kommunen har vist til at den Side 3 av 10 opprinnelige tillatelsen godkjenner mange forhold, bl.a. bruksendring fra kontor til bolig, som det ikke er reist tvil om. I vedtaket heter det videre: \u00abDet som gjelder tiltakets h\u00f8yde vil kunne endelig avklares ved behandling av endringss\u00f8knaden, og en eventuell ny behandling av opprinnelig s\u00f8knad med rettede snittegninger vil derfor ikke i vesentlig grad f\u00f8re til andre vurderinger i forhold til det som gj\u00f8res i forbindelse med behandlingen av endringss\u00f8knaden.\u00bb Videre heter det i vedtaket at: \u00abVed endringss\u00f8knaden er saken ytterligere opplyst med hensyn til konkrete kotefestede h\u00f8yder, tiltakets plassering i forhold til sine omgivelser og avstand til nabogrense samt snittegninger. Kommunen har p\u00e5 denne m\u00e5ten f\u00e5tt en s\u00f8knad til behandling som blant annet tar for seg de forhold som var misvisende p\u00e5 tidligere snittegning.\u00bb Videre uttaler Statsforvalteren: \u00abDet er for oss uklart hva som er den siste lovlig etablerte tilstanden for bygget, herunder hva kommunen har godkjent av byggeh\u00f8yder, og dette er en svakhet ved kommunens begrunnelse. Inneb\u00e6rer kommunens vedtak av 21.10.2010, 01.02.2011 og 20.01.2017 at byggets h\u00f8yder er godkjent? For \u00e5 ta stilling til dette m\u00e5 de tidligere s\u00f8knadene og vedtakene tolkes. N\u00e5r denne vurderingen er p\u00e5 plass, m\u00e5 det gj\u00f8res en konkret vurdering av endringss\u00f8knadene som er fremsatt opp mot regelverket og plangrunnlaget. Vi mener det er viktig \u00e5 f\u00e5 den siste lovlig etablerte tilstanden entydig avklart f\u00f8r man tar stilling til endringss\u00f8knadene, bl.a. fordi Utvalg for milj\u00f8 og byutvikling har avsl\u00e5tt s\u00f8knaden om kotefesting av p\u00e5byggets h\u00f8yder. \u00c5 f\u00e5 fastsatt hva som er lovlig etablert har ogs\u00e5 betydning for t\u00e5legrensen for naboer n\u00e5r det skal tas stilling til ytterligere tiltak i h\u00f8yden. Vi mener at det ikke kan utelukkes at feilen har hatt innvirkning p\u00e5 vedtaket, jf. prinsippet i fvl. \u00a7 41. Vi finner etter dette \u00e5 m\u00e5tte oppheve kommunens vedtak i saker datert 05.11.2020, sak 375/20, 376/20 og 377/20, slik at de ovennevnte forhold kan avklares n\u00e6rmere\u00bb. Statsforvalteren uttaler ogs\u00e5 at \u00abN\u00e5r saken n\u00e5 behandles p\u00e5 nytt, m\u00e5 det ogs\u00e5 tas stilling til hvordan KDP \u00a7 4.3 er \u00e5 forst\u00e5 og om det kreves dispensasjon fra KDP \u00a7 4.3.\u00bb Det aktuelle avsnittet i KDP Sentrum \u00a7 4.3 har f\u00f8lgende ordlyd: \u00abEngen, Nyg\u00e5rdsh\u00f8yden og M\u00f8hlenpris Bebyggelsens maksimale gesimsh\u00f8yde settes lik 15,5 meter og maksimale m\u00f8neh\u00f8yde lik 21 meter. Tak b\u00f8r v\u00e6re saltak og takvinkel skal variere mellom 35 og 45 grader. Maksimalt 70 prosent av tomtearealet kan bebygges.\u00bb Det fremg\u00e5r av fagnotat datert 20.11.2017 at heishusets gesimsh\u00f8yde er m\u00e5lt til kote 30,11 meter, som tilsvarer 10,51 meter over gesimsh\u00f8yden i bestemmelsen ovenfor) og nord\u00f8st (h\u00f8yre bilde, fasade mot Foreningsgaten).\u00bb UMBYs vedtak datert 05.10.2023 i sak 351/23: (Sitat) \u00abBystyret sender saken tilbake til byr\u00e5det for ny behandling og ber byr\u00e5det f\u00f8lge opp saken i henhold til utvalgets vedtak datert 05.11.2020. Utvalget forst\u00e5r det som at rammetillatelsen fra 01.02.11 er siste lovlige vedtak. Da med utgangspunkt i tillatelse til bruksendring og p\u00e5bygg vedtatt av KMBY 20.10.2010. Det sentrale i saken er at rammetillatelsen fra 01.02.2011 legger til grunn at tiltaket ikke skal bryte med m\u00f8neh\u00f8yde til Rica hotell. Dette er uavhengig av forskjeller i tegninger og kan kun tolkes som at det forholder seg til de faktiske forholdene. I mangel p\u00e5 skriftliggj\u00f8ring av koteh\u00f8yder og juridisk bindende formuleringer knyttet til byggeh\u00f8yder m\u00e5 formuleringene i s\u00f8knadsprosessen legges til grunn. Dette ser vi ogs\u00e5 at fagetaten gj\u00f8r i fagnotat datert 23.02.2010: Side 4 av 10 \u00ab\u00abAnsvarlig s\u00f8ker har i klage anf\u00f8rt for det f\u00f8rste at det oms\u00f8kte prosjektet er utformet slik at takoppbygg ikke blir synlig fra gaten, og at det derfor ikke kan sies \u00e5 forringe det eksisterende bygg. Det blir vist til p\u00e5bygg til Rica Hotell som klager hevder har bakbygg med samme h\u00f8yde.\u00bb\u00bb Utvalget hadde i 2010 ikke koteh\u00f8yde \u00e5 forholde seg til. Kmby hadde KDP Sentrum og maksimal byggeh\u00f8yde p\u00e5 21 meter. Det er ikke s\u00f8kt om dispensasjon i forhold til h\u00f8ydebestemmelse. Tegningsmateriell viser h\u00f8yder nesten lik som nabobygg og s\u00f8ker viser til at p\u00e5byggets m\u00f8neh\u00f8yde ligger i lik linje med den gang Rica hotell. I 2013 sender de endringss\u00f8knad p\u00e5 rammetillatelse gitt 11.02.11 og s\u00f8ker skriftlig p\u00e5 tiltak i 4 punkt, men vedlagt s\u00f8knad er nye tegninger som viser helt andre dimensjoner og skriftlig vises til utvidelser opptil 710,5 m2 totalt bruksareal 4025,5m2 og koteh\u00f8yder over 26 m. Disse utvidelsene er ikke s\u00f8kt om og endringer i tegningsgrunnlag er heller ikke s\u00f8kt om. Hva er da de godkjente h\u00f8yder og totalt BRA?\u00bb (Sitat slutt) Klagerens anf\u00f8rsler Klagen er datert 06.06.2017 og gjelder vedtak om tillatelse til endring datert 15.05.2017. Klager anf\u00f8rer at KDP Sentrum \u00a7 4.1 og \u00a7 4.3 kommer til anvendelse i tillegg til KPA pkt. 6, pkt. 20-9 og pkt. 23-1. Videre anf\u00f8res det at de mange endringsvedtak hensyntar og tilgodeser at byggverket allerede er ferdigstilt. Klager anf\u00f8rer at det er viktig \u00e5 reagere mot ulovlig opptreden for \u00e5 opprettholde respekten for plan- og bygningsloven. Klager vil ikke at h\u00f8yden p\u00e5 bygget skal bli h\u00f8yere enn m\u00f8ne p\u00e5 eget bygg, alternativt at bygget ikke kommer n\u00e6rmere nabogrense enn 4 meter, eventuelt ikke n\u00e6rmere enn 3 meter fra egen pipe. I klagen opplyses det at klager har gjort fors\u00f8k p\u00e5 \u00e5 formalisere forpliktelsen til tiltakshaver om eventuelle avb\u00f8tende tiltak for \u00e5 sikre at pipen kan brukes, uten at det har f\u00f8rt frem. Tiltakshavers tilsvar Tilsvar til klagen fra Advokatfirmaet Harris DA p\u00e5 vegne av tiltakshaver ble mottatt den 23.06.2017. N\u00e5r det gjelder avstanden mellom pipe og p\u00e5bygg vises det til de vurderinger som er gjort i vedtak av 20.01.2017. En ytterligere tilbaketrekning vil inneb\u00e6re at trappeadkomsten/r\u00f8mningstrapp til takterrassen m\u00e5 rives, en l\u00f8sning som vil v\u00e6re negativt for b\u00e5de bruk og sikkerhet for beboerne og dette vil ikke st\u00e5 i rimelig forhold til det man eventuelt vil oppn\u00e5 av bedre lysforhold i bakg\u00e5rd. N\u00e5r det gjelder bruk av pipen er det dokumentert gjennom korrespondanse med brannvesenet at bruken fortsatt er lovlig og at det er mulig med avb\u00f8tende tiltak dersom det skulle vise seg at trekkforholdene blir d\u00e5rligere. Tiltakshaver har i s\u00f8knaden bekreftet at han p\u00e5tar seg \u00e5 gjennomf\u00f8re eventuelle n\u00f8dvendige tiltak for \u00e5 sikre tilfredsstillende trekkforhold, og dette bekreftes p\u00e5 nytt. Det er imidlertid ikke aktuelt \u00e5 signere en privatrettslig avtale fremlagt av klager da avtaleutkastet g\u00e5r vesentlig lenger enn behovet for \u00e5 ivareta trekkforholdene. Fagetatens vurdering og anbefaling I fagnotat datert 25.01.2023 viser fagetaten til vurderingen i fagnotat datert 22.11.2017. Saken oversendes uten innstilling. F\u00f8lgende fremg\u00e5r av fagnotatet datert 22.11.2017: Av klagen fremg\u00e5r at den ogs\u00e5 er en supplering av tidligere innsendt klage p\u00e5 vedtak av 20.01.2017. Dette b\u00e6rer anf\u00f8rslene preg av da de i hovedsak er rettet mot tiltak som ble oms\u00f8kt og behandlet i vedtaket datert 20.01.2017 og ikke de tiltak som er behandlet i vedtak av 15.05.2017. Fagetaten viser til at ingen av anf\u00f8rslene er knyttet til endring av planl\u00f8sning eller redusering av antall boenheter. Klagen er i sitt innhold rettet mot de tiltak som ble Side 5 av 10 behandlet i vedtaket av 20.01.2017, herunder byggets h\u00f8yde og avstand til nabogrense. Oms\u00f8kte flytting av yttervegg i flukt med trappehuset er en direkte konsekvens av vilk\u00e5ret som ble satt i vedtaket av 20.01.2017, og avstand til nabogrense, herunder avstand til pipe, er forhold som ble utf\u00f8rlig behandlet i den forbindelse. Klageren har p\u00e5pekt at det er viktig \u00e5 reagere mot ulovlig opptreden. Fagetaten viser til at bygningsmyndigheten ved flere anledninger har gitt stoppordre og p\u00e5pekt ulovlig utf\u00f8rte tiltak som det p\u00e5 lik linje med andre i samme situasjon blir gitt anledning til \u00e5 oms\u00f8ke, f\u00f8r eventuelle mer inngripende tiltak iverksettes. N\u00e5r det gjelder fremtidig bruk av skorstein/pipe, har tiltakshaver i tilsvar til klagen bekreftet at han vil p\u00e5ta seg \u00e5 gjennomf\u00f8re eventuelle tiltak for \u00e5 sikre bruk av skorsteinen. \u00d8konomiske konsekvenser: Ikke relevant. Byr\u00e5dets vurdering og anbefaling/konklusjon: Om merknader fra Statsforvalteren i vedtak datert 28.09.2022 Siste lovlige etablerte tilstand Byr\u00e5det legger til grunn at siste lovlige etablerte tilstand framg\u00e5r av rammetillatelsen datert 01.02.2011 med godkjent tegningsgrunnlag. Tillatelsen legger til grunn at tiltaket ikke skal bryte med m\u00f8neh\u00f8yden til Rica hotell (gnr. 164, bnr. 1142). I mangel p\u00e5 skriftliggj\u00f8ring av koteh\u00f8yder og juridisk bindende formuleringer knyttet til byggeh\u00f8yder m\u00e5 formuleringene i s\u00f8knadsprosessen legges til grunn. F\u00f8lgende framg\u00e5r av fagnotat datert 23.02.2010: \u00abAnsvarlig s\u00f8ker har i klage anf\u00f8rt for det f\u00f8rste at det oms\u00f8kte prosjektet er utformet slik at takoppbygg ikke blir synlig fra gaten, og at det derfor ikke kan sies \u00e5 forringe det eksisterende bygg. Det blir vist til p\u00e5bygg til Rica Hotell som klager hevder har bakbygg med samme h\u00f8yde\u00bb. Utvalget hadde i 2010 ikke en koteh\u00f8yde \u00e5 forholde seg til. KMBY forholdt seg til KDP Sentrum og maksimal byggeh\u00f8yde p\u00e5 21 meter. Det ble ikke s\u00f8kt om dispensasjon i forhold til h\u00f8ydebestemmelsen. Tegningsmateriellet viser h\u00f8yder nesten lik som nabobygg og s\u00f8ker viste til at p\u00e5byggets m\u00f8neh\u00f8yde skulle ligge i lik linje med den gang Rica hotell. S\u00f8knad om endring datert 20.12.2012 viser helt andre dimensjoner, \u00f8kning av totalt bruksareal fra 3350 m2 i rammetillatelse datert 01.02.2011, til 4025 m2 og koteh\u00f8yder over 26 meter. Om KDP \u00a7 4.3 gjelder for eiendommen Byr\u00e5det legger til grunn at bestemmelsene \u00a7 4.3 gjelder for eiendommen. Byr\u00e5det tolker dermed bestemmelsen annerledes enn det som fremg\u00e5r av fagetatens notat datert 20.11.2017, jf. fagnotatet p\u00e5 side 8: Side 6 av 10 (Sitat) (Sitat slutt) Fargene som fagetaten viser til framg\u00e5r av utklippet nedenfor, der nybygget er innringet. Byr\u00e5det mener i motsetning til fagetaten at en bokstavfortolkning av \u00a7 4.3 m\u00e5 legges til grunn. Bokstavfortolkningen tilsier at \u00a7 4.3 gjelder, jf formuleringene i \u00a7\u00a7 4.1 og 4.3 sett i sammenheng, jf. utklipp av bestemmelsene nedenfor: Side 7 av 10 Byr\u00e5det tolker bestemmelsene slik at \u00a7 4.3 supplerer/utfyller \u00a7 4.1. Dermed krever det aktuelle tiltaket dispensasjon fra byggeh\u00f8yder som angitt i \u00a7 4.3 for \u00e5 kunne godkjennes. Vurdering P\u00e5 bakgrunn av KMBY sitt vedtak i sak 138/19, datert 09.05.2019, og UMBY sitt vedtak i sak 351/23, datert 05.10.2023, anbefaler byr\u00e5det at klagen tas til f\u00f8lge. KMBY begrunnet sitt omgj\u00f8ringsvedtak i sak 138/19 med at \u00abDen ulovlig oppf\u00f8rte ytterveggen, samt den nye oms\u00f8kte endring p\u00e5 yttervegg, er fremdeles \u00e5 anse som i strid med nabogrensen p\u00e5 4 meter. Viser for \u00f8vrig til begrunnelse i sak 136/19\u00bb. Av sak 136/19 (klagesak del 1) framg\u00e5r bl.a. f\u00f8lgende under begrunnelsen: \u00abKomiteen viser til at fagetaten opprinnelig ga avslag og la blant annet vekt p\u00e5 Byantikvarens uttalelse, som var negativ til en \u00f8kning av etasjeantall. H\u00f8yden p\u00e5 p\u00e5bygget overstiger dagens m\u00f8neh\u00f8yde, og er derfor i strid med eksisterende taklandskap. Komiteen er kritisk til hvordan p\u00e5bygget svekker naboenes lys- og lydforhold, og mener det ikke er grunnlag for \u00e5 dispensere fra pbl \u00a7 70, nr. 2, da naboene p\u00e5f\u00f8res ulemper som kun tiltakshaver har interesse av. Da komiteen behandlet saken 21.10.2010 og innvilget dispensasjoner fra pbl \u00a7 70, nr. 2 og KDP Sentrum \u00a7 4.3, var det et sentralt premiss at p\u00e5bygget ikke skulle overstige nabobyggenes h\u00f8yde og at oms\u00f8kte tiltak ikke skulle v\u00e6re synlig fra gateniv\u00e5. P\u00e5byggets h\u00f8yder og synlighet fra det offentlige rom er en realitet og ikke i samsvar med forutsetninger og det tiltakshaver tidligere har uttalt om h\u00f8yder sett opp mot Rica Hotell og Nyg\u00e5rdsgaten 2. Det vises til de feil som kommunen har p\u00e5pekt foreligger i opprinnelig s\u00f8knad med hensyn til snittegninger og som var en del av det sakskomplekset som l\u00e5 til grunn for tillatelsen Komite for milj\u00f8 og byutvikling gav i sitt vedtak av 21.10.10.\u00bb KMBY la riktig til grunn at ytterveggen, selv etter oms\u00f8kte tilbaketrekning, kommer i strid med avstandskravet til nabogrense etter pbl. 1985 \u00a7 70, nr. 2. Dispensasjon fra avstandsbestemmelsen hva gjaldt bygningsvolumet i 6. og 7. etasje ble gitt i endringstillatelsen datert 20.01.17 (del 1), p\u00e5 vilk\u00e5r av at yttervegg 6. og 7.etasje m\u00e5tte trekkes tilbake 2,5 meter fra nabogrensen i flukt med yttervegg trappehus. Byr\u00e5det har innstilt til UMBY om \u00e5 ta klagen til f\u00f8lge p\u00e5 dette punkt i del 1 av klagesakene. Det inneb\u00e6rer at tillatelsen til \u00e5 bygge ca. 2,5 meter fra nabogrense omgj\u00f8res til et avslag. Dersom UMBY f\u00f8lger byr\u00e5dets innstilling og tar klagen til f\u00f8lge p\u00e5 dette punkt, betyr det at det ikke foreligger dispensasjon fra avstandsbestemmelsen for plassering av yttervegg n\u00e6rmere enn 4 meter fra nabogrensen. Videre betyr det at grunnlaget for vilk\u00e5ret som ble stilt for \u00e5 gi dispensasjon i tillatelsen datert 20.01.17 bortfaller. Byr\u00e5det legger til grunn at Side 8 av 10 oms\u00f8kte endring i planl\u00f8sning og reduksjon av antall boenheter ikke ville blitt oms\u00f8kt dersom ikke vilk\u00e5ret var blitt stilt. Det legges s\u00e5ledes til grunn at samtlige oms\u00f8kte endringer i foreliggende tillatelse er en direkte konsekvens av vilk\u00e5rsstillelsen i vedtaket datert 20.01.17. Vedtaket av 15.05.17 gir i utgangspunktet tiltakshaver en rettighet til \u00e5 bygge i henhold til det som er oms\u00f8kt, med mindre vedtaket oppheves eller blir omgjort. Vedtaket m\u00e5 derfor vurderes selvstendig, selv om rasjonalet for \u00e5 s\u00f8ke endringene synes \u00e5 v\u00e6re falt bort. I del 1 har byr\u00e5det innstilt p\u00e5 at det ikke gis dispensasjon fra avstandsbestemmelsen i pbl. 1985 \u00a7 70, nr. 2. Byr\u00e5det opprettholder denne vurderingen og kan ikke se at det er grunnlag for \u00e5 tillate endringene. Byr\u00e5det legger til grunn at KMBY anser yttervegg i plan 6 og 7 ca. 2,5 meter fra nabogrense som en klar ulempe for nabo, jf. sitatet p\u00e5 foreg\u00e5ende side. En dispensasjon vil etter dette vesentlig tilsidesette de hensyn som ligger bak avstandsbestemmelsen. Byr\u00e5det viser ogs\u00e5 til UMBY sitt vedtak i sak 351/23, som er gjengitt ovenfor p\u00e5 side 4-5. Byr\u00e5det innstiller derfor til UMBY om \u00e5 ta klagen til f\u00f8lge. Vedtakskompetanse I medhold av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: 1. Med hjemmel i forvaltningslovens \u00a7 33, annet ledd oppheves Plan- og bygningsetatens vedtak datert 15.05.17, slik at det ikke gis tillatelse til: a) Riving av yttervegg og flytting av denne i flukt med trappehus i tr\u00e5d med vilk\u00e5ret satt i vedtak av 20.01.17. b) Endret planl\u00f8sning i plan 6 og 7. c) Redusering av antall boenheter fra 39 til 37. 2. Klagen tas til f\u00f8lge. Dato: 9. januar 2024 Christine B. Meyer Byr\u00e5dsleder Dokumentet er godkjent elektronisk. Vedlegg: 1. Fagnotat datert 25.01.2023 med f\u00f8lgende vedlegg: 1. Situasjonskart 2. Oversiktsfoto 3. Situasjonsplan 4. Tegninger 5. Byantikvarens uttalelse 6. Nabomerknad med tilsvar 7. Tillatelse til endring 8. Klage med vedlegg Side 9 av 10 9. Fagnotat datert 22.11.2017 10. Saksfremstilling Byr\u00e5det 11. Saksprotokoll KMBY Sak 138-19 12. Fylkesmannen opphever vedtak 13. Fagnotat datert 15.11.2019 14. Saksfremstilling byr\u00e5dssak 15. Saksprotokoll UMBY 16. Klage p\u00e5 vedtak UMBY 17. Vedlegg til klage \u2013 sakens historikk 18. Statsforvalteren opphever vedtak 2. UMBYs vedtak datert 05.10.2023 Side 10 av 10 "
}