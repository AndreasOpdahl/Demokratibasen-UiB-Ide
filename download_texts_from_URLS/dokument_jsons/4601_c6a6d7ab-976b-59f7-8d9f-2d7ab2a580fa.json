{
  "dokument_id": "c6a6d7ab-976b-59f7-8d9f-2d7ab2a580fa",
  "doc_type": "case_attachment",
  "kommune": 4601,
  "tittel": "Kommunal kompensasjonsordning til lokale virksomheter i Bergen 2021 - del 2",
  "url": "https://bergen.kommune.no/politikere-utvalg/api/fil/bk360/4513485/Kommunal-kompensasjonsordning-til-lokale-virksomheter-i-Bergen-2021-del-2",
  "tekst": " BYR\u00c5DET Byr\u00e5dssak /21 Saksframstilling V\u00e5r referanse: 2020/94319-45 Kommunal kompensasjonsordning til lokale virksomheter i Bergen 2021 - del 2. Hva saken gjelder: Stortinget vedtok den 23. februar i \u00e5r, ved behandling av Prop. 79 S (2020 \u2013 2021) \u00d8konomiske tiltak i m\u00f8te med pandemien, \u00e5 bevilge totalt 1,75 mrd. kroner til kommunene, slik at kommunene blir satt bedre i stand til \u00e5 avhjelpe situasjonen for lokale virksomheter som er s\u00e6rlig hardt rammet av nasjonale eller lokale smitteverntiltak. Av denne avsetningen ble 1 mrd. utbetalt til kommunene i februar, mens 750 mill. ble utbetalt i april. Bergen kommunes andel av den f\u00f8rste milliarden var 78,58 mill. kroner. Byr\u00e5det behandlet i medhold av fullmakt fra bystyret (jf. bystyresak 104/21) den 22. april 2021 sak som fordelte dette tilskuddet p\u00e5 tilskuddsposter og anga kriterier for m\u00e5lgrupper og tilskuddsutbetalinger (jf byr\u00e5dssak 1126.1/21 Ny lokal kompensasjonsordning til lokale virksomheter i Bergen v\u00e5ren 2021). Kompensasjonsordningen ble kunngjort p\u00e5 kommunetorget den 24. april og er n\u00e6rmere beskrevet p\u00e5 kommunens nettsider (lenke). Kompensasjonsordningen er under iverksetting n\u00e5, og utbetaling av midler p\u00e5g\u00e5r i tr\u00e5d med byr\u00e5dets vedtak. I denne saken foresl\u00e5r byr\u00e5den for finans n\u00e6ring og eiendom hvordan byr\u00e5det p\u00e5 fullmakt fra bystyret gitt i bystyresak 144/21 skal disponere del 2 av det statlige tilskuddet til kommunal kompensasjonsordning til lokale virksomheter, det vil si midlene som ble utbetalt til kommunene fra KMD etter p\u00e5ske. For Bergen kommunes del utgj\u00f8r dette 44,334 mill. kr. Tilsagnsbrevet fra Kommunal- og moderniseringsdepartementet (KMD), datert 15. april 2021, f\u00f8lger vedlagt. Brevet redegj\u00f8r for form\u00e5let for den statlige bevilgningen samt de krav og f\u00f8ringer som gjelder for kommunenes anvendelse av midlene. F\u00f8ringene er de samme som for den f\u00f8rste utbetalingen av tilskuddsmidler vedtatt gjennom Stortingets behandling av Prop. 79 S (2020-2021). M\u00e5let med tilskuddet er \u00e5 sette kommunene raskt i stand til \u00e5 avhjelpe situasjonen for lokale virksomheter som er s\u00e6rlig hardt rammet av lokale eller nasjonale smitteverntiltak. Ordningen skal ogs\u00e5 fungere som en kommunal ventilordning, for \u00e5 kompensere lokale virksomheter som har falt helt eller delvis utenfor de generelle kompensasjonsordningene. Kommunene har betydelig frihet til \u00e5 tilpasse hva slags virksomheter de kan st\u00f8tte, avhengig av den lokale situasjonen. I brevet fra KMD forutsettes det at kommunenes st\u00f8tte til virksomheter m\u00e5 v\u00e6re i samsvar med regelverket for offentlig st\u00f8tte. Departementet har bist\u00e5tt kommunene med \u00e5 notifisere en ny ordning under Covid-19 rammeverket som kommunene kan benytte ved tildeling av kompensasjon til lokalt kriserammet n\u00e6ringsliv som f\u00f8lge av Covid-19. Ordningen ble godkjent av EFTAS overv\u00e5kingsorgan ESA i april, og benyttes av Bergen kommune. 1 Siden del 1 av den kommunale kompensasjonsordningen til lokale virksomheter i Bergen i 2021 er m\u00e5lrettet mot bransjene restaurant- og uteliv, reiseliv, treningssentre og kulturn\u00e6ring 1 , foresl\u00e5r byr\u00e5den at del 2 b\u00f8r iverksettes som en bredere \u00abventilordning\u00bb for lokale virksomheter som har falt helt eller delvis utenfor de statlige og kommunale kompensasjonsordningene. Dette vil v\u00e6re i tr\u00e5d med intensjonene som kommer til uttrykk i KMDs tilskuddsbrev og i bystyresak 104/21 Delegasjon av fullmakt til \u00e5 utforme og forvalte ny kompensasjonsordning til lokale virksomheter. Det vil \u00f3g ta hensyn til den lokale situasjonen hvor det er kriserammete virksomheter ogs\u00e5 i andre bransjer og n\u00e6ringskoder enn de som hittil er ivaretatt gjennom kommunens kompensasjonsordning. Ordningen vil v\u00e6re s\u00f8knadsbasert, og utbetaling av kompensasjon vil beregnes ut fra omsetningssvikt og \u00f8kte kostnader knyttet til koronarestriksjoner, korrigert for tidligere mottatt st\u00f8tte under koronakrisen (b\u00e5de statlig og kommunal). Ordningen beskrives n\u00e6rmere i saksfremstillingens kapittel 2 nedenfor. Virksomheter med forretningsadresse utenfor Bergen kommune; virksomheter innenfor kommunens egen regi eller eksterne rettssubjekter som er fullfinansiert eller f\u00e5r sine inntekter fastsatt av det offentlige; finanssektoren; id\u00e9elle og frivillige organisasjoner og virksomheter som p\u00e5 s\u00f8knadstidspunktet er under konkursbehandling eller under frivillig eller tvungen avvikling vil ikke kunne motta st\u00f8tte gjennom ordningen. Det m\u00e5 v\u00e6re minst en ansatt i virksomheten for at virksomheten skal kunne motta st\u00f8tte. Ordningen vil bli lyst ut som en \u00e5pen s\u00f8knadsordning og skal kunngj\u00f8res p\u00e5 Kommunetorget og p\u00e5 kommunens nettsider. Siden det er avsatt et fast bel\u00f8p til ordningen og det ikke er kjent hvor mange kvalifiserte s\u00f8kere dette bel\u00f8pet skal fordeles p\u00e5, m\u00e5 alle s\u00f8knader behandles samlet etter s\u00f8knadsfristens utl\u00f8p. Av hensyn til m\u00e5l om rask utbetaling vil det m\u00e5tte settes en relativt kort s\u00f8knadsfrist. Det m\u00e5 tas h\u00f8yde for at det ikke vil v\u00e6re nok midler i ordningen til \u00e5 kunne kompensere hele st\u00f8ttegrunnlaget for den enkelte virksomhet. Kompensasjonen vil derfor beregnes som en prosentandel av det beregnete st\u00f8ttegrunnlaget. Prosentandelen vil settes ut fra antall st\u00f8tteberettigete s\u00f8kere. \u00d8vre grense for st\u00f8ttebel\u00f8p som kan mottas gjennom denne ordningen settes til 200 000 kr. Minimumsbel\u00f8p settes i utgangspunktet p\u00e5 30 000 kr. Dersom kommunen mottar s\u00e5 mange s\u00f8knader at st\u00f8ttebel\u00f8p kommer under 30 000 for st\u00f8tteberettigete virksomheter, kan det bli aktuelt \u00e5 prioritere virksomheter som har falt helt utenfor eller har f\u00e5tt lite gjennom andre kompensasjonsordninger. Virksomheten m\u00e5 ha organisasjonsnummer registrert i Br\u00f8nn\u00f8ysundregistrene for \u00e5 kunne motta st\u00f8tte. Det utbetales ett tilskudd per organisasjonsnummer. I tilfelle f\u00e6rre s\u00f8knader enn det som forventes, b\u00f8r byr\u00e5den for finans, n\u00e6ring og eiendom gis fullmakt til \u00e5 overf\u00f8re evt. ubrukte midler mellom de ulike delene av den kommunale kompensasjonsordningen (del 1, del 2 og kommende deler, jf midler varslet i revidert nasjonalbudsjett). Bystyret har gitt byr\u00e5det fullmakt til \u00e5 forvalte disse midlene. Blant annet ser vi n\u00e5 at den st\u00f8rste tilskuddsposten fra del 1 av den kommunale kompensasjonsordningen i 2021, som ble vedtatt av byr\u00e5det i april i \u00e5r (byr\u00e5dssak 1126.1/21), vil ha igjen ubrukte midler grunnet f\u00e6rre innkomne s\u00f8knader enn det som p\u00e5 forh\u00e5nd var antatt. Disse midlene vil tilf\u00f8res kompensasjonsordningens del 2. Tilskuddene som betales ut til lokale virksomheter gjennom ordningen skal dekkes av statlig tilskudd som kommunen har mottatt til form\u00e5let. Ut over dette krever oppf\u00f8lging av saken administrative ressurser. Dette h\u00e5ndteres innenfor vedtatt budsjett. 1 Del 1 er under gjennomf\u00f8ring n\u00e5. 2 Byr\u00e5dens vurdering og anbefaling/konklusjon: Det overordnede form\u00e5let med tilskuddet fra staten er \u00e5 sette kommunene raskt i stand til \u00e5 avhjelpe situasjonen for lokale virksomheter som er s\u00e6rlig hardt rammet av lokale eller nasjonale smitteverntiltak. Siden den statlige tildelingen p\u00e5 78,58 millioner kr. ble prioritert m\u00e5lrettet mot de hardest rammede bransjene; restaurant- og utelivsbransjen, reiseliv, treningssentre, treningsvirksomheter som ikke faller inn under treningssenterkategorien samt kulturn\u00e6ring, foresl\u00e5s det at denne ordningen (kommunal kompensasjonsordning til lokale virksomheter del 2 2021) settes i verk som en \u00abventilordning\u00bb for lokale virksomheter som har falt helt eller delvis utenfor de statlige og kommunale kompensasjonsordningene. Ved utformingen av ordningen er det blant annet lagt vekt p\u00e5 innspill og kunnskap fremkommet i dialog med n\u00e6ringsdrivende og bransjeorganisasjoner og utredning/behandling av tidligere saker, jf s\u00e6rlig sak 104/21 med dr\u00f8fting og merknader. Det er ogs\u00e5 lagt vekt p\u00e5 \u00e5 hente inn erfaringer fra andre storbyer; s\u00e6rlig Oslo og Stavanger som begge har gjennomf\u00f8rt brede s\u00f8knadsordninger. Det er krevende \u00e5 finne en rettferdig modell som favner alle virksomheter som ikke er dekket av andre ordninger. Tilskuddsmidlene Bergen kommune har f\u00e5tt utbetalt fra KMD for \u00e5 utforme en kompensasjonsordning til lokale virksomheter vil uansett innretning ikke kunne dekke opp for de \u00f8konomiske konsekvensene pandemien har hatt for virksomhetene. Ambisjonen er likevel at tilskuddet for en del virksomheter skal kunne v\u00e6re en h\u00e5ndsrekning i en vanskelig periode. Byr\u00e5den anbefaler at byr\u00e5det vedtar ordningen som skisseres i denne saken. Vedtakskompetanse: Bystyrets vedtak i sak 144/21 Delegasjon av fullmakt til \u00e5 utforme og forvalte ny kompensasjonsordning til lokale virksomheter. Supplement til bystyresak 104/21. Byr\u00e5d for finans, n\u00e6ring og eiendom innstiller til byr\u00e5det \u00e5 fatte f\u00f8lgende vedtak: 1. Byr\u00e5det vedtar utforming av kommunal kompensasjonsordning til lokale virksomheter i Bergen 2021 \u2013 del 2 slik den er beskrevet i saken. 2. Byr\u00e5dsavdeling for finans, n\u00e6ring og eiendom gis fullmakt til \u00e5 administrere og konkretisere ordningen i tr\u00e5d med sakens premisser. Herunder gis byr\u00e5dsavdelingen fullmakt til \u00e5 behandle klager som f\u00f8rsteinstans. 3. Byr\u00e5den for finans, n\u00e6ring og eiendom gis fullmakt til \u00e5 overf\u00f8re ubrukte midler mellom de ulike delordningene i den kommunale kompensasjonsordningen for lokale virksomheter, som en balansert saldering, forutsatt at dette ikke bryter med KMDs f\u00f8ringer for anvendelse av midlene. 4. Melding om vedtak sendes Bystyrets kontor. Dato: 1. juni 2021 Erlend Horn Byr\u00e5d for finans, n\u00e6ring og eiendom Dokumentet er godkjent elektronisk. Vedlegg: Statsbudsjett 2021- Tilskuddsbrev kommunal kompensasjonsordning til lokale virksomheter datert 15. april 2021 3 Saksframstilling: 1. Innledning I denne saken foresl\u00e5r byr\u00e5den for finans n\u00e6ring og eiendom hvordan byr\u00e5det p\u00e5 fullmakt fra bystyret, gitt i bystyresak 144/21 Delegasjon av fullmakt til \u00e5 utforme og forvalte ny kompensasjonsordning til lokale virksomheter. Supplement til bystyresak 104/21, skal disponere del 2 av det statlige tilskuddet til kommunal kompensasjonsordning til lokale virksomheter. For Bergen kommunes del utgj\u00f8r dette 44,334 mill. kr. Tilsagnsbrev fra Kommunal- og moderniseringsdepartementet (KMD), datert 15. april 2021, f\u00f8lger vedlagt. Brevet redegj\u00f8r for form\u00e5let for den statlige bevilgningen samt de krav og f\u00f8ringer som gjelder for kommunenes anvendelse av midlene. F\u00f8ringene er de samme som for den f\u00f8rste utbetalingen av tilskuddsmidler vedtatt gjennom Stortingets behandling av Prop 79 S (2020-2021). Av tilsagnsbrevet g\u00e5r det frem at M\u00e5let med tilskuddet er \u00e5 sette kommunene raskt i stand til \u00e5 avhjelpe situasjonen for lokale virksomheter som er s\u00e6rlig hardt rammet av lokale eller nasjonale smitteverntiltak. Ordningen skal ogs\u00e5 fungere som en kommunal ventilordning, for \u00e5 kompensere lokale virksomheter som har falt helt eller delvis utenfor de generelle kompensasjonsordningene. Kommunene skal bruke midlene p\u00e5 tiltak for lokale virksomheter som er rammet av strenge smitteverntiltak. Dette gjelder s\u00e6rlig st\u00f8tte som kompenserer lokale virksomheters kostnader eller tap som f\u00f8lge av smitteverntiltak og nedstegning, st\u00f8tte til virksomheter innenfor reiselivs-, arrangements- og serveringsn\u00e6ringene, og andre virksomheter som av ulike grunner faller utenfor generelle kompensasjonsordninger. Det kan ogs\u00e5 gis st\u00f8tte til destinasjonsselskaper og andre fellestiltak for reiselivet, samt autoriserte bes\u00f8kssentre for natur og verdensarv, som p\u00e5 grunn av pandemien har stor omsetningssvikt i 2020/2021. Kommunene har betydelig frihet til \u00e5 tilpasse hva slags virksomheter de kan st\u00f8tte, avhengig av den lokale situasjonen. Midler fra denne tildelingen, som ikke er gitt som tilsagn innen 01.11. 2021, skal tilbakebetales til KMD. Kommunen skal sende sluttrapport til KMD om bruken av midlene innen 31.12.21. I brevet fra KMD forutsettes det at kommunenes st\u00f8tte til virksomheter m\u00e5 v\u00e6re i samsvar med regelverket for offentlig st\u00f8tte. Departementet har bist\u00e5tt kommunene med \u00e5 notifisere en ny ordning under Covid-19 rammeverket som kommunene kan benytte ved tildeling av kompensasjon til lokalt kriserammet n\u00e6ringsliv som f\u00f8lge av Covid-19. Ordningen ble godkjent av EFTAS overv\u00e5kingsorgan ESA i april. Bergen kommune vil benytte denne, og benytter den ogs\u00e5 ved gjennomf\u00f8ring av kompensasjonsordningen del 1 som ble vedtatt av byr\u00e5det den 22. april (byr\u00e5dssak 1126.1/21). Kommunen m\u00e5 ved bruk av midlene p\u00e5se at kommunelovens og forvaltningslovens bestemmelser blir overholdt. 2. Utforming av Kommunal kompensasjonsordning til lokale virksomheter i Bergen 2021 - del 2. Siden del 1 av kommunal kompensasjonsordning til lokale virksomheter i Bergen 2021 (statlig tildeling p\u00e5 78,58 mill. kr.) ble prioritert m\u00e5lrettet mot de hardest rammede bransjene, 4 herunder restaurant- og utelivsbransjen 2, reiseliv, treningssentre, treningsvirksomheter som ikke faller inn under treningssenterkategorien samt kulturn\u00e6ring, foresl\u00e5r byr\u00e5den at del 2 av kommunal kompensasjonsordning til lokale virksomheter 2021 (statlig tilskudd p\u00e5 44,338 mill. kr.) utformes og settes i verk som en \u00abventilordning\u00bb for lokale virksomheter som har falt helt eller delvis utenfor andre kompensasjonsordninger. Dette vil v\u00e6re i tr\u00e5d med intensjonene som kommer til uttrykk i KMDs tilskuddsbrev og i bystyresak 104/21. Det vil \u00f3g ta hensyn til den lokale situasjonen hvor det er kriserammete virksomheter i andre bransjer og n\u00e6ringskoder enn de som er ivaretatt gjennom kommunens kompensasjonsordninger til n\u00e5. M\u00e5lgruppe for ordningen M\u00e5lgruppe for kompensasjonsordningens del 2 er lokale virksomheter i Bergen som har hatt koronarelatert omsetningssvikt og/eller \u00f8kte kostnader, og som har falt helt eller delvis utenfor andre kompensasjonsordninger. Dette kan v\u00e6re virksomheter som har falt helt eller delvis utenfor de generelle statlige kompensasjonsordningene fordi virksomheten ble opprettet etter 1.mars 2020; virksomheten ikke m\u00f8ter krav til statlig kompensasjonsordning om minst 30 % omsetningsfall eller virksomheten hadde negativt \u00e5rsresultat i 2019. S\u00f8ker m\u00e5 v\u00e6re en kommersiell virksomhet og ha forretningsadresse i Bergen. Virksomheter med forretningsadresse utenfor Bergen kommune; virksomheter innenfor kommunens egen regi eller eksterne rettssubjekter som er fullfinansiert eller f\u00e5r sine inntekter fastsatt av det offentlige; finanssektoren; id\u00e9elle og frivillige organisasjoner og virksomheter som p\u00e5 s\u00f8knadstidspunktet er under konkursbehandling eller under frivillig eller tvungen avvikling vil ikke kunne motta st\u00f8tte gjennom ordningen. Det m\u00e5 v\u00e6re minst en ansatt i virksomheten for at virksomheten skal kunne motta st\u00f8tte gjennom ordningen. Unntak er enkeltpersonforetak hvor inntekten fra foretaket er innehaverens hovedinntektskilde.3 Utforming og utlysning Ordningen vil bli lyst ut som en \u00e5pen s\u00f8knadsordning og dette skal kunngj\u00f8res p\u00e5 Kommunetorget og p\u00e5 kommunens nettsider. Siden det er avsatt et fast bel\u00f8p til ordningen (44.334 mill. kr.) og det ikke er kjent hvor mange kvalifiserte s\u00f8kere dette bel\u00f8pet skal fordeles p\u00e5, m\u00e5 alle s\u00f8knader behandles samlet etter s\u00f8knadsfristens utl\u00f8p. Av hensyn til m\u00e5l om rask utbetaling vil det m\u00e5tte settes en relativt kort s\u00f8knadsfrist. Det legges vekt p\u00e5 at s\u00f8knadsskjema skal v\u00e6re enkelt \u00e5 besvare, og at s\u00f8knadsadministrasjon og utbetaling skal kunne skje s\u00e5 raskt som mulig. Byr\u00e5den legger opp til at ordningen skal lyses ut p\u00e5 denne siden av sommerferien. Byr\u00e5den legger opp til at s\u00f8knadsprosedyren b\u00f8r v\u00e6re s\u00e5 enkel som mulig og krav til dokumentasjon m\u00e5 balanseres opp mot dette. S\u00f8kerne skal informeres om at det kan bli gjennomf\u00f8rt kontrolltiltak. 2 Restaurant- og utelivsbransjen fikk ogs\u00e5 st\u00f8tte fra kommunen ved utbetaling av likviditetsst\u00f8tte vedtatt i byr\u00e5dssak 1355/20 Fordeling av ekstra statlig tilskudd som kompensasjon til en kriserammet restaurant- og utelivsbransje i Bergen (jf. ogs\u00e5 bystyrets vedtak i sak 394/20 Delegasjon av fullmakt til \u00e5 fordele ekstra statlig tilskudd som kompensasjon til en kriserammet restaurant- og utelivsbransje i Bergen under koronakrisen desember 2020). 3 Inntekt fra foretaket anses som hovedinntektskilde n\u00e5r denne inntekten utgjorde minst 50 prosent av innehavers personinntekt enten i 2019 eller i januar og februar 2020. 5 For \u00e5 kunne motta kompensasjon m\u00e5 s\u00f8ker bekrefte at virksomheten \u2022 Er indirekte eller direkte ber\u00f8rt av strenge smittevernstiltak \u2022 Er en kommersiell virksomhet \u2022 Har minst \u00e9n ansatt \u2022 Har forretningsadresse i Bergen kommune \u2022 Er skattepliktig til Norge \u2022 Ikke er under konkursbehandling \u2022 Har betalt skatter, avgifter og forskuddstrekk forfalt f\u00f8r 29. februar 2020 \u2022 F\u00f8lger relevante lovbestemmelser knyttet til l\u00f8nn Virksomheten m\u00e5 videre oppgi hvor mye den har mottatt i offentlig st\u00f8tte under koronakrisen og hvilken type st\u00f8tte dette er. I s\u00f8knadsskjema stilles det sp\u00f8rsm\u00e5l om \u00e5rsaken til at virksomheten har falt utenfor generelle statlige kompensasjonsordninger, virksomhetens omsetningssvikt som f\u00f8lge av smittevernstiltak og \u00f8kte kostnader som f\u00f8lge av smittevernstiltak i perioden 01.03.20 \u2013 01.03.21. 4 Denne informasjonen vil bli benyttet til \u00e5 beregne st\u00f8ttegrunnlaget som danner utgangspunktet for st\u00f8tten som utbetales. Om beregning av st\u00f8tten St\u00f8ttegrunnlag beregnes av den innrapporterte omsetningssvikten og de \u00f8kte kostnadene, minus det virksomheten eventuelt har f\u00e5tt i tidligere tildelinger fra andre kompensasjonsordninger. Det forventes ikke \u00e5 v\u00e6re nok midler i ordningen til \u00e5 kunne kompensere hele st\u00f8ttegrunnlaget for den enkelte virksomhet. Kompensasjonen vil derfor beregnes som en prosentandel av det beregnete st\u00f8ttegrunnlaget. Prosentandelen vil settes ut fra antall st\u00f8tteberettigete s\u00f8kere. \u00d8vre grense for st\u00f8ttebel\u00f8p som kan mottas gjennom denne ordningen settes til 200 000 kr. Minimumsbel\u00f8p settes i utgangspunktet p\u00e5 30 000 kr. Dersom kommunen mottar s\u00e5 mange s\u00f8knader at st\u00f8ttebel\u00f8p kommer under 30 000 for st\u00f8tteberettigete virksomheter, kan det bli aktuelt \u00e5 prioritere virksomheter som har falt helt utenfor eller f\u00e5tt lite gjennom andre kompensasjonsordninger. Virksomheten m\u00e5 ha organisasjonsnummer registrert i Br\u00f8nn\u00f8ysundregistrene for \u00e5 kunne motta st\u00f8tte. Det utbetales ett tilskudd per organisasjonsnummer. Byr\u00e5den foresl\u00e5r at administrasjonen i Byr\u00e5dsavdeling for finans, n\u00e6ring og eiendom gis fullmakt til \u00e5 administrere tilskuddsordningen i tr\u00e5d med de her angitte prinsipper, herunder \u00e5 avklare/utforme ytterligere detaljer, gjennomf\u00f8re eventuelle n\u00f8dvendige justeringer i det som her er angitt for \u00e5 f\u00e5 ordningen til \u00e5 virke i tr\u00e5d med intensjonene, samt \u00e5 forest\u00e5 klagebehandling i f\u00f8rste instans. Den kommunale klagenemnden er klageinstans. 3. \u00d8konomiske og administrative konsekvenser av saken Tilskuddene som betales ut til lokale virksomheter gjennom denne ordningen skal dekkes av statlig tilskudd som kommunen har mottatt til form\u00e5let. Ut over dette krever oppf\u00f8lging av saken administrative ressurser. Dette h\u00e5ndteres innenfor vedtatt budsjett. I tilfelle f\u00e6rre s\u00f8knader enn det som forventes, b\u00f8r byr\u00e5den for finans, n\u00e6ring og eiendom gis fullmakt til \u00e5 overf\u00f8re evt. ubrukte midler mellom de ulike delene av kommunens kompensasjonsordning (del 1, del 2 og kommende deler, jf. midler varslet i revidert 4 \u00d8kte kostnader kan for eksempel v\u00e6re knyttet til permitteringer, smittevern, tapt varelager eller liknende. 6 nasjonalbudsjett). Bystyret har gitt byr\u00e5det fullmakt til \u00e5 forvalte disse midlene. Blant annet ser vi n\u00e5 at den st\u00f8rste tilskuddsposten fra del 1 av den kommunale kompensasjonsordningen i 2021, som ble vedtatt av byr\u00e5det i april i \u00e5r (byr\u00e5dssak 1126.1/21), vil ha igjen ubrukte midler grunnet f\u00e6rre innkomne s\u00f8knader enn det som p\u00e5 forh\u00e5nd var antatt. Disse midlene vil tilf\u00f8res kompensasjonsordningens del 2. 7 "
}