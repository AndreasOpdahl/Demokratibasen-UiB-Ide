{
  "dokument_id": "11072ecd-ff73-5b94-910c-51114ea7d4ae",
  "doc_type": "case_attachment",
  "kommune": 4601,
  "tittel": "Birdlife Norge - tilleggssnotat fuglearter",
  "url": "https://bergen.kommune.no/politikere-utvalg/api/fil/bk360/11807234/Birdlife-Norge-tilleggssnotat-fuglearter",
  "tekst": "Lydoverv\u00e5king av nattaktive fuglearter ved BirdLife Norge - notat 2023-12 Birkelandskrysset i Bergen sommeren 2023 \u00a9 BirdLife Norge E-post: post@birdlife.no Rapport til: Statsforvalteren i Vestland Publikasjonstype: Digitalt dokument (pdf) N\u00f8kkelord: \u00e5kerrikse, lydoverv\u00e5king, overv\u00e5king, kartlegging Anbefalt referanse: Falkenberg, F. 2023. Lydoverv\u00e5king av nattaktive fuglearter ved Birkelandskrysset i Bergen sommeren 2023. BirdLife Norge-notat 2023-12. 2 s. 1. Innledning Et lite restareal av kulturmark like nord\u00f8st for Birkelandkrysset i Bergen kommune har ved tre anledninger i juni og juli i perioden 2010-2020 hatt bes\u00f8k av territoriehevdende \u00e5kerrikser. \u00c5kerrikse er en meget vanskelig art \u00e5 p\u00e5vise som hekkefugl, og sikker hekking har heller ikke blitt p\u00e5vist p\u00e5 lokaliteten. Siden lokaliteten er regulert til form\u00e5l som ikke er heldige for \u00e5kerriksa, ble alle nettene i sesongen 2023 dokumentert med lydopptak. Dette notatet sammenfatter resultatene. 2. Metode BirdLife Norge og Statsforvalteren i Vestland plasserte en lydopptaker (Wildlife Acoustics Song Meter Mini) sentralt i enga (\u00d8293791, N6689542 Sone 32) der \u00e5kerriksehannene har v\u00e6rt territorielle ved Birkelandskrysset tidligere. Opptakeren ble programmert til \u00e5 ta opp lyd i fire timer fra midnatt hver natt i perioden fra 26. mai til 7. august 2023, til sammen 296 timer med lydopptak. Lydfilene har blitt gjennomg\u00e5tt manuelt i programmet Audacity (versjon 3.0.4). Et utvalg av netter med spesielt gode forhold har blitt grundigere gjennomg\u00e5tt for \u00e5 se p\u00e5 hele artsutvalget p\u00e5 lokaliteten. 3. Resultater Siden datagrunnlaget utelukkende er hentet fra lydopptakene, som bare ble gjort nattestid, er utvalget arter betydelig mindre enn hva lokaliteten egentlig huser. Skal man kartlegge omr\u00e5dets fugleartsdiversitet p\u00e5 en komplett m\u00e5te, m\u00e5 unders\u00f8kelser ogs\u00e5 utf\u00f8res i perioden fra kl. 04:00-23.59. Omr\u00e5dets plassering gj\u00f8r at lokaliteten er ekstremt utsatt for trafikkst\u00f8y. Spesielt i perioden fra midnatt til kl. 02:00 ble mange av opptakene langt p\u00e5 vei ubrukelige. Det samme gjelder netter med mye nedb\u00f8r. Materialet anses riktignok som beskrivende og rimelig komplett i forhold til artene som lever i n\u00e6romr\u00e5det \u2013 og er aktive om natten. BirdLife Norge \u2013 notat 2022-x 3.1. \u00c5kerrikse Det ble ikke p\u00e5vist \u00e5kerrikse ved hjelp av lydoverv\u00e5king i perioden fra 26. mai til 7. august 2023. 3.2. Andre arter Lokaliteten innehar en rekke kvaliteter som gj\u00f8r at mange arter trives. Det ble p\u00e5vist flere f\u00e5tallige hekkefuglarter for Bergen, blant annet enkeltbekkasin, gulsanger og buskskvett. Tabell 1 viser en oversikt over artene som ble p\u00e5vist, status p\u00e5 r\u00f8dlista og vurdering av arten som hekkefugl i omr\u00e5det. Tabell 1. Arter p\u00e5vist ved Birkelandskrysset i Bergen i perioden 26. mai til 7. august 2023. Lydopptak er gjort daglig fra kl. 00:00 til 04:00 i perioden. Art R\u00f8dlistestatus Hekkefugl i n\u00e6romr\u00e5det Tjeld NT (n\u00e6r truet) Mulig Rugde - Trolig Enkeltbekkasin - Trolig Strandsnipe - Mulig Skogsnipe - - Fiskem\u00e5ke VU (s\u00e5rbar) Trolig Sildem\u00e5ke - Mulig Kattugle - Trolig Kr\u00e5ke - Mulig Kj\u00f8ttmeis - Trolig Gulsanger - Mulig Munk - Trolig Tornsanger - Trolig Gjerdesmett - Trolig M\u00e5ltrost - Trolig R\u00f8dvingetrost - Trolig Svarttrost - Trolig Gr\u00e5trost - Trolig R\u00f8dstrupe - Trolig Buskskvett - Trolig Bokfink - Mulig Side 2 "
}