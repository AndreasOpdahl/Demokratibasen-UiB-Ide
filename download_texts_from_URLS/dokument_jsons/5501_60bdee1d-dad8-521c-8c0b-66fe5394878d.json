{
  "dokument_id": "60bdee1d-dad8-521c-8c0b-66fe5394878d",
  "doc_type": "case_attachment",
  "kommune": 5501,
  "tittel": "3 Planbestemmelser",
  "url": "https://innsyn.tromso.kommune.no/application/getMoteDokument?dokid=2001676128",
  "tekst": "Vedlegg 1918-3 Troms\u00f8 kommune Datert: 15.03.2024 Vedtatt av kommunestyret: Vedtatt endret: Reguleringsplan for Troms\u00f8 n\u00e6ringspark - Ramfjordmoen Reguleringsbestemmelser Detaljregulering PlanID: 1918 Saksnummer: 1. Planens hensikt Hensikten med planarbeidet er \u00e5 tilrettelegge og klargj\u00f8re rammene for etablering og utvikling av arealer for n\u00e6ringsvirksomhet innenfor planomr\u00e5det. Tilh\u00f8rende infrastruktur i form av VAO-l\u00f8sninger og trafikale forhold i og utenfor planomr\u00e5det er videre sentral tematikk for planforslaget. Troms\u00f8 Industripark AS \u00f8nsker \u00e5 etablere et industriomr\u00e5de inneholdende industriform\u00e5l og logistikk- /lagervirksomhet innenfor eiendommen. Dette i henhold til gjeldende overordnete planer (kommuneplanens arealdel og kommunedelplan for Ramfjord). 2. Fellesbestemmelser for hele planomr\u00e5det 2.1 Dokumentasjonskrav (\u00a7 12-7 nr. 12) I medhold av plan- og bygningslovens \u00a7 12-7 gis f\u00f8lgende fellesbestemmelser: S\u00f8knad om rammetillatelse 2.1.1 Ved s\u00f8knad om rammetillatelse for ny bebyggelse, skal det dokumenteres at rimelige skj\u00f8nnhetshensyn er tatt. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. 2.1.2 Ved s\u00f8knad om rammetillatelse for ny bebyggelse innenfor omr\u00e5det, skal det dokumenters at det er tatt hensyn til bakenforliggende radar-systemer og eventuell forstyrrelse av andre radiofrekvenskilder som opererer i samme frekvensb\u00e5nd. Dokumentasjonen skal vise forholdet til plassering, utforming og materialvalg p\u00e5 nye bygninger og eventuell filtrering av ledningsbundet st\u00f8y p\u00e5 spenningskilder. Ved installasjon av radiosystemer som har radiofrekvenssendere innen frekvensb\u00e5ndene 1-56 MHz skal installasjonene v\u00e6re i tr\u00e5d med presenterte tiltak i foreliggende rapport Utredning elektromagnetisk st\u00f8y - SINTEF, vedlegg 1918-11, datert 30.06.2022. 2.1.3 Ved s\u00f8knad om rammetillatelse for ny bebyggelse skal det vedlegges uteromsplan for aktuelt byggeomr\u00e5de og tilgrensende andel av planomr\u00e5dets fellesarealer i m\u00e5lestokk 1:200. Uteromsplanen skal vise bebyggelse og anlegg i sammenheng med adkomstsituasjoner, terrengforhold og- behandling, avfallsh\u00e5ndtering, sn\u00f8depot, overvannsh\u00e5ndtering, flomveier, parkeringsplasser, sykkelparkering, oppstillingsplass for utrykningskj\u00f8ret\u00f8y samt adkomst og oppstilling for varemottak. Utomhusplanen skal utarbeides med utgangspunkt i planens vedlagte utomhusplan, datert 14.02.2024. 2.1.4 Ved s\u00f8knad om rammetillatelse skal akseptert VAO-rammeplan, akseptbrev og stemplede VA-tegninger vedlegges s\u00f8knaden. S\u00f8knad om igangsettingstillatelse 2.1.5 Ved s\u00f8knad om igangsettingstillatelse skal det foreligge dokumentasjon p\u00e5 godkjente planer for vann- og avl\u00f8psl\u00f8sninger. De tekniske planene skal utarbeides p\u00e5 bakgrunn av planens vedlagte rammeplan for VAO, datert 12.10.2022, godkjent av Troms\u00f8 kommune. Godkjennelsesmyndighet er Troms\u00f8 kommune, Vann og avl\u00f8p. 2.1.6 Det skal ved s\u00f8knad om igangsettingstillatelse for tiltak innenfor planomr\u00e5det som omhandler tilf\u00f8ring eller forflytning av masser dokumentere at massene er rene og ikke medf\u00f8rer en risiko for forurensing i grunnen. 2.1.7 Ved s\u00f8knad om igangsettelsestillatelse for tiltak som medf\u00f8rer inngrep i grunnen skal det v\u00e6re gjennomf\u00f8rt en representativ milj\u00f8teknisk grunnunders\u00f8kelse, samt utarbeidet en tiltaksplan for h\u00e5ndtering av massene ved p\u00e5vist forurensning. 2.1.8 Det skal ved s\u00f8knad om igangsettingstillatelse for tiltak innenfor planomr\u00e5det dokumenteres behovet for tilf\u00f8ring og utkj\u00f8ring av masser. 2.1.9 Ved s\u00f8knad om igangsettingstillatelse for skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge- og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen, skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T-1442. 2.1.10 Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg, skal det ved s\u00f8knad om igangsettingstillatelse til tiltak legges ved dokumentasjon for at tekniske detaljplaner er godkjent av kommunens ansvarlige fagorgan. 2.1.11 Ved s\u00f8knad om igangsettelsestillatelse skal det dokumenteres at sumst\u00f8y for planomr\u00e5det ikke f\u00f8rer til overskridelse av st\u00f8ykrav jf. 2.2.3. 2.1.12 Ved s\u00f8knad om igangsettingstillatelse for BKB2-3 skal det dokumenteres, at overvannsh\u00e5ndteringen ikke medf\u00f8rer \u00f8kt forurenset utslipp til tilgrensende vassdrag. S\u00f8knad om midlertidig brukstillatelse og ferdigattest 2.1.13 Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur skal det ved s\u00f8knad om midlertidig brukstillatelse og ferdigattest legges ved overtakelsesprotokoll som er signert kommunens ansvarlige fagorgan. 2.1.14 Ved s\u00f8knad om midlertidig brukstillatelse og ferdigattest skal godkjent VA- ferdigmelding, vedlegges s\u00f8knaden. 2.2 \u00d8vrige fellesbestemmelser 2.2.1 Offentlig samferdselsanlegg, teknisk infrastruktur og gr\u00f8nnstruktur Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med til enhver tid gjeldende kommunaltekniske normer, herunder for veger og gr\u00f8ntanlegg, vann- og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje iht. kommunalteknisk norm. Slik utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. (\u00a7 12-7 nr. 4) 2.2.2 Vann, avl\u00f8p og overvann Tekniske detaljplaner for vann, avl\u00f8p og overvann skal utarbeides i tr\u00e5d med VAO \u2013 rammeplan, datert 12.10.2022 og akseptbrev til VAO-rammeplan. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan og endring av reguleringsplan. (\u00a7 12-7 nr. 4). Det tillates etablering av offentlig teknisk infrastruktur over eller under bakken innenfor arealer avsatt til offentlig samferdsel eller gr\u00f8ntstruktur. 2.2.3 St\u00f8y \u2022 Eksisterende bygninger med st\u00f8yf\u00f8lsomt bruksform\u00e5l, som kan p\u00e5virkes av utbyggingen skal beskyttes slik at hver boenhet for st\u00f8y under er Lden= 55dBA p\u00e5 en privat uteplass. Innend\u00f8rs st\u00f8y i oppholds- og soverom skal ikke overstige d\u00f8gnekvivalen niv\u00e5 (Lekv24t) = 30dBA og maksimalt niv\u00e5 i soverom om natten (kl. 23-07) skal ikke overstige (LmaksF) 45dBA, jf. NA 8175 klasse C. \u2022 Sumst\u00f8y fra hele planomr\u00e5det skal tilfredsstille retningslinjer for st\u00f8y, T-1442. 3. Bestemmelser til arealform\u00e5l 3.1 Bebyggelse og anlegg (\u00a7 12-5 nr. 1) 3.1.1 Kombinert bebyggelse og anlegg \u2013 industri og lager, sosikode 1826 (BKB1-3) a) Den totale BRA for BKB1-3 kan fordeles mellom de 3 byggeomr\u00e5dene. Bruksareal beregnes uten tillegg for tenkte plan. b) Det tillates anleggelse av interne kj\u00f8reveg gjennom byggegrenser og over byggegrenser mot felles veger. c) Det tillates overflateparkering og utvendig lagring innenfor angitte byggegrenser. d) Det skal etableres sykkelparkering. Sykkelparkering skal etableres innend\u00f8rs og n\u00e6rt inngang. e) Det skal etableres trafikksikre gangarealer innenfor byggeomr\u00e5dene. Trafikksikre gangforbindelser skal knytte byggeomr\u00e5dene sammen med adkomst til kollektivholdeplasser. f) Planomr\u00e5det skal utvikles med BKB1 som f\u00f8rste byggetrinn. g) Vegetasjon i buffersonen fra byggegrense mot fylkesvei og i annen veggrunn skal bevares. h) Bebyggelse skal deles opp i flere volum med varierende byggeh\u00f8yde. i) Tekniske anlegg og tekniske rom skal ikke overstige angitt byggeh\u00f8yde. 3.2 Samferdselsanlegg og teknisk infrastruktur (\u00a7 12-5 nr. 2) 3.2.2 Kj\u00f8reveg \u2013 felles, f_SKV2-6 (sosikode 2010) a) f_SKV3 skal fungere som flomveg jf. VAO-rammeplan b) f_SKV5 - f_SKV6 skal fungere som hovedvannskille/flomsikring og opparbeides etter f\u00f8ringer angitt i vedlagte VAO-rammeplan og detaljtegning Z110, datert 12.10.2022. 4. Bestemmelser til hensynssoner / bestemmelsesomr\u00e5der 4.1 Sikringssone H140 a) Innenfor frisiktsoner er det ikke tillatt med vegetasjon, murer, gjerder eller lignende h\u00f8yere enn 0,5 m over tilst\u00f8tende veiers niv\u00e5. 4.2 Hensynssone 570 \u2013 Bevaring kulturmilj\u00f8 a) Tiltak innenfor sonene skal avstemmes med bestemmelser tilknyttet overlappende b\u00e5ndleggingssone. 4.3 Hensynssone 730 \u2013 B\u00e5ndlegging etter lov om kulturminner a) Arealet er omfattet av b\u00e5ndlegging etter lov om kulturminner. 5. Rekkef\u00f8lgebestemmelser 5.1 F\u00f8r igangsettingstillatelse Det kan ikke gis igangsettingstillatelse for tiltak innenfor planomr\u00e5det f\u00f8r: a) Kj\u00f8reveg (o_SKV1), kollektivholdeplass/kantstopp (o_SKH4) er ferdig opparbeidet. Krysset skal utformes med dr\u00e5pe\u00f8y, som vist i plankartet. b) Det foreligger tekniske detaljplaner stemplet og signert av gjeldende fagorgan. Tekniske detaljplaner skal v\u00e6re basert p\u00e5 endelig VAO-rammeplan. Avvik mellom tekniske detaljplaner og VAO-rammeplan kan utl\u00f8se behov for revisjon og ny behandling av revidert VAO-rammeplan c) Igangsettingstillatelse for tiltak innenfor planomr\u00e5det kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. Det kan ikke gis igangsettingstillatelse for tiltak innenfor planomr\u00e5det f\u00f8r: a) Tilstrekkelig vannforsyning frem til planomr\u00e5det er etablert b) Tilstrekkelig slokkevann er etablert c) Det kan ikke gis igangsettingstillatelse for privat VAO-infrastruktur innenfor planomr\u00e5det f\u00f8r det foreligger godkjent VA-s\u00f8knad. 5.2 F\u00f8r bebyggelse tas i bruk Det kan ikke gis midlertidig brukstillatelse eller ferdigattest for tiltak innenfor planomr\u00e5det f\u00f8r: a) Teknisk infrastruktur, som skal overtas til kommunal drift og vedlikehold, er godkjent og overtatt. b) det foreligger godkjent VA-ferdigmelding fra gjeldende fagorgan for privat VAO- infrastruktur/private tilkoblinger til offentlig nett. c) Tilfredsstillende flomsikring for respektive byggetiltak er etablert. Flomvei og hovedvannskiller skal opparbeides etter f\u00f8ringer angitt i vedlagte VAO-rammeplan og detaljtegning Z110, datert 12.10.2022. Det kan ikke gis midlertidig brukstillatelse eller ferdigattest for tiltak innenfor BKB1 f\u00f8r: d) adkomstveier og internveier med flomsikringstiltak, f_SKV3-4, er opparbeidet. e) Fortau f_SF2-3 og gangadkomst, som kan vinterdriftes, frem til den enkelte virksomhet er opparbeidet f) Det kan ikke gis midlertidig brukstillatelse eller ferdigattest for tiltak innenfor planomr\u00e5det som samlet sett gir en totalutnyttelse innenfor planomr\u00e5det over 50 000 kvm BRA f\u00f8r fortau f_SF1 er opparbeidet. Det kan ikke gis midlertidig brukstillatelse eller ferdigattest for tiltak innenfor BKB2 f\u00f8r: g) Fortau f_SF4 og gangadkomst som kan vinterdriftes frem til den enkelte virksomhet er opparbeidet. h) Interne kj\u00f8reveger f_SKV5-6 er opparbeidet. Det kan ikke gis midlertidig brukstillatelse eller ferdigattest for tiltak innenfor BKB3 f\u00f8r: i) Adkomst fra f_SKV4 eller fra deler av f_SKV6 er opparbeidet. j) Fortau f_SF4 og gangadkomst som kan vinterdriftes frem til den enkelte virksomhet er opparbeidet. Dokumenter som gis juridisk virkning gjennom henvisning i bestemmelsene F\u00f8lgende dokumenter i planmaterialet er gitt juridisk virkning gjennom henvisning i planens bestemmelser - VAO-rammeplan med flomvurderinger, datert 12.10.22. "
}