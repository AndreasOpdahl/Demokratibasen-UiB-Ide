{
  "dokument_id": "84f49fc4-9b84-58b3-973a-8fe67c33c3e7",
  "doc_type": "case_presentation",
  "kommune": 4601,
  "tittel": "Statusmelding 2024 for allmennlegetjenesten, Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten",
  "url": "https://bergen.kommune.no/politikere-utvalg/api/fil/bk360/12437961/Framstilling-Statusmelding-2024-for-allmennlegetjenesten-Bergen-legevakt-Miljorettet-helsevern-Frisklivssentralen-Smittevernkontoret-Senter-for-migrasjonshelse-og-Fengselshelsetjenesten",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/113293-1 Statusmelding 2024 for allmennlegetjenesten, Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten Hva saken gjelder: Denne statusmeldingen gir en orientering til bystyret om status for allmennlegetjenesten, Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten for 2024. Byr\u00e5dets vurdering og anbefaling/konklusjon: Bergen kommune st\u00e5r, i likhet med resten av kommune-Norge, overfor store utfordringer i helse- og omsorgstjenestene. Samtidig som vi blir flere eldre med behov for helsehjelp, blir vi ogs\u00e5 stadig f\u00e6rre yrkesaktive som kan l\u00f8se innbyggernes behov for tjenester. Dette krever at vi jobber og organiserer oss p\u00e5 nye m\u00e5ter. Byr\u00e5dets m\u00e5l er \u00e5 sikre at alle f\u00e5r n\u00f8dvendige allmennlegetjenester av god kvalitet til rett tid. Antall fastleger i Bergen kommune \u00f8ker, og tiltak p\u00e5 lokalt og nasjonalt niv\u00e5 for \u00e5 rekruttere og beholde fastleger ser ut til \u00e5 gi positiv effekt. I l\u00f8pet av 2024 har det blitt 13 flere fastlegehjemler i Bergen kommune. Samtidig ser vi en utvikling i retning av at flere fastleger velger \u00e5 ha f\u00e6rre pasienter p\u00e5 listene sine. Dette betyr at den samlede kapasiteten i fastlegeordningen for ledige plasser, fortsatt er begrenset. Per 1. januar 2025 stod 25 404 personer p\u00e5 venteliste for fastlege. Av disse hadde 19 303 allerede plass p\u00e5 en fastlegeliste i kommunen, men \u00f8nsket \u00e5 bytte fastlege. De \u00f8vrige 6101 personene p\u00e5 ventelisten hadde fastlege i en annen kommune. Per 1.1.2025 var det ingen uten fastlege i Bergen. I januar 2024 mottok Bergen kommune forvaltningsrevisjonsrapport av Bergen legevakt. Form\u00e5let var \u00e5 unders\u00f8ke om Bergen legevakt er organisert p\u00e5 en hensiktsmessig m\u00e5te for \u00e5 sikre befolkningen et forsvarlig tilbud om \u00f8yeblikkelig hjelp, samt om Bergen kommune har en tilfredsstillende internkontroll med tjenesten. Det var ogs\u00e5 et form\u00e5l \u00e5 unders\u00f8ke om Bergen kommune har tilfredsstillende system og rutiner for \u00e5 forebygge og h\u00e5ndtere vold og trusler mot ansatte ved legevakten. Byr\u00e5dets overordnede vurdering av forvaltningsrevisjonens funn, konklusjoner og anbefalte tiltak, var at de samsvarer godt med kommunens egen kunnskap og kvalitets- og utviklingsarbeid som p\u00e5g\u00e5r ved Bergen legevakt. Rapportens anbefalinger, og hvilke forbedringstiltak legevakten har igangsatt basert p\u00e5 anbefalingene, gjennomg\u00e5s i saksfremstillingen (s. 5). Byr\u00e5det vil sikre at det systematiske og m\u00e5lrettede kvalitetsarbeidet fortsetter og videreutvikles, med m\u00e5l om at Bergen legevakt p\u00e5 best mulig m\u00e5te ivaretar innbyggernes behov for \u00f8yeblikkelig hjelp som fastlegen ikke kan hjelpe med. Legevaktsentralen er en del av den medisinske n\u00f8dmeldetjenesten. N\u00e5r innbyggere trenger \u00f8yeblikkelig hjelp ved akutt sykdom, kan de ringe legevaktsentralen p\u00e5 116 117 for raskt svar. Legevaktsentralen har et forskriftsfestet krav om \u00e5 \u00abinnrette systemet for mottak av 1 telefonhenvendelser slik at 80 prosent av alle henvendelser normalt kan besvares innen to minutter\u00bb1. M\u00e5loppn\u00e5elsen ved legevaktsentralen i 2024 er p\u00e5 48%. De fleste storbyer sliter med \u00e5 n\u00e5 m\u00e5let i perioder med h\u00f8y aktivitet2. Legevakten arbeider med flere tiltak for \u00e5 \u00f8ke svarprosenten. Et av tiltakene er \u00e5 sertifisere flere operat\u00f8rer (sykepleiere) til legevaktsentralen, og ta i bruk nye og st\u00f8rre lokaler til legevaktsentralen. Det er ogs\u00e5 iverksatt tiltak for \u00e5 redusere un\u00f8dvendige henvendelser til legevaktsentralen, ved \u00e5 informere i media om korrekt bruk av legevakten. Fengselshelsetjenesten drives av Bergen kommune med s\u00e6rskilt tilskudd fra staten. Behovene for innsatte i Bergen har endret seg over tid og mange innsatte har n\u00e5 et st\u00f8rre behov for helse- og omsorgtjenester enn tidligere. Det statlige tilskuddet som skal finansiere tjenesten, er imidlertid ikke justert i takt med at behovet for n\u00f8dvendige helse- og omsorgstjenester i fengslene har \u00f8kt. Kommunen har derfor v\u00e6rt n\u00f8dt til \u00e5 omdisponere midler fra andre omr\u00e5der for \u00e5 sikre gode nok helse- og omsorgstjenester til innsatte. Byr\u00e5det arbeider aktivt med \u00e5 f\u00e5 staten til \u00e5 anerkjenne sitt finansieringsansvar for tjenesten. I 2024 har det blitt lagt ned en omfattende innsats i allmennlegetjenesten, Bergen legevakt, Milj\u00f8rettet helsevern, Frisklivssentralen, Smittevernkontoret, Senter for migrasjonshelse og Fengselshelsetjenesten for \u00e5 sikre at innbyggerne i Bergen f\u00e5r helsehjelp og trygghet n\u00e5r de trenger det. Samtidig har det blitt gjennomf\u00f8rt innovative prosjekter og kontinuerlig forbedring av arbeidsmetodene. Eksempler p\u00e5 det er prosjektet FRONESIS, som arbeider for \u00e5 \u00f8ke antallet praksisplasser og forbedre veiledningen for medisinstudenter p\u00e5 fastlegekontorene. Milj\u00f8rettet helsevern har et forbedringsprosjekt for internkontroll i grunnskolen og Senter for migrasjonshelse har prosjektet PEIL-forsk, som utvikler et lavterskeltilbud for psykisk helsehjelp til mennesker med fluktbakgrunn. Begrunnelse for framleggelse til bystyret: Reglement for byr\u00e5det, vedtatt av Bergen bystyre i sak 463/24 i m\u00f8te 27. november 2024, sier i punkt 4.1 om jevnlig informasjon, \u00abByr\u00e5det skal jevnlig informere bystyrets organer om: a) sitt arbeid innenfor de omr\u00e5der hvor byr\u00e5det er delegert beslutningsmyndighet. c) oppn\u00e5dde resultater og avvik p\u00e5 m\u00e5l, strategier og tjenesteproduksjon. d) status p\u00e5 oppf\u00f8lging/iverksetting av vedtak fattet i bystyrets organer.\u00bb Byr\u00e5det innstiller til bystyret \u00e5 fatte f\u00f8lgende vedtak: Bystyret tar \u00abStatusrapport for allmennlegetjenesten, Bergen legevakt, Milj\u00f8rettet helsevern, Smittevernkontoret, Frisklivssentralen, Senter for migrasjonshelse og Fengselshelsetjenesten 2024\u00bb til orientering. Dato: 22. april 2025 Christine B. Meyer Marte Joan Monstad Byr\u00e5dsleder Byr\u00e5d for eldre, helse og omsorg Dokumentet er godkjent elektronisk. 1 Forskrift om krav til og organisering av kommunal legevaktordning, ambulansetjeneste, medisinsk n\u00f8dmeldetjeneste mv. (akuttmedisinforskriften) 2 Oslo legevakt 34 %, Trondheim legevakt 43 %, Stavanger legevakt 65 % og Troms\u00f8 legevakt 64% 2 Innhold 1.Viktig arbeid i tjenestene i 2024 .............................................................................................4 1.1. Allmennlegetjenesten .....................................................................................................4 1.1.2 Utviklingsarbeid i allmennlegetjenesten ...................................................................5 1.2 Bergen legevakt ..............................................................................................................5 1.2.1 Legevaktsentralen ....................................................................................................6 1.2.2 Legebil ......................................................................................................................6 1.2.4 Livskrisehjelpen ........................................................................................................6 1.2.5 Legevaktstjeneste for sykehjem og palliative hjemmeboende .................................7 1.2.6 Overgrepsmottaket ...................................................................................................7 1.3 Milj\u00f8rettet helsevern ........................................................................................................7 1.3.1 Utviklingsarbeid i Milj\u00f8rettet helsevern .....................................................................8 1.4 Frisklivssentralen ............................................................................................................8 1.5 Smittevernkontoret ..........................................................................................................9 1.5.1 Tuberkulosekontroll og smittesporing .......................................................................9 1.5.2 Vaksinering og vaksineforsyning ..............................................................................9 1.6 Senter for migrasjonshelse .............................................................................................9 1.6.1 Helsekartlegging og legetjenester ..........................................................................10 1.6.2. Utviklingsarbeid i SEMI..........................................................................................10 1.6.3 Tilskuddss\u00f8knader .................................................................................................10 1.7 Fengselshelsetjenesten ................................................................................................11 1.7.1 Finansiering av tjenesten........................................................................................11 2. Bemanning i tjenestene ......................................................................................................11 2.1 Sykefrav\u00e6r ....................................................................................................................12 3. Avvik og u\u00f8nskede hendelser.............................................................................................12 3 Saksframstilling: 1.Viktig arbeid i tjenestene i 2024 1.1. Allmennlegetjenesten Bergen kommune f\u00e5r stadig flere fastleger. Figur 1 under viser at antall fastlegehjemler har \u00f8kt fra 256 til 272 siste tre \u00e5r. Per desember 2024 er det ni ledige fastlegehjemler, fem f\u00e6rre enn p\u00e5 samme tid i 2023. De ledige hjemlene betjenes av vikarer. Figur 1 Antall fastlegehjemler i Bergen kommune de tre siste \u00e5rene. For \u00e5 forbedre kapasiteten i fastlegeordningen har Bergen kommune hatt en lokal tiltakspakke for \u00e5 rekruttere og beholde fastleger siden 2021. For 2025 er tiltakspakken p\u00e5 10 millioner kroner, og den evalueres \u00e5rlig sammen med tillitsvalgte for fastleger for \u00e5 v\u00e6re mest mulig treffsikker. I 2024 ble det i tillegg vedtatt en strategi for fastlegeordningen for perioden 2024-2028. Strategien beskriver hvilke grep som skal prioriteres i de n\u00e6rmeste \u00e5rene for \u00e5 s\u00f8rge for en b\u00e6rekraftig fastlegeordning. Flere av de nyetablerte fastlegene \u00f8nsker kortere pasientlister enn sine forgjengere. Dette f\u00f8rer til at det fortsatt er f\u00e5 ledige plasser p\u00e5 fastlegenes lister. Per 1. januar 2025 stod 25 404 personer p\u00e5 venteliste for fastlege. Av disse hadde 19 303 allerede plass p\u00e5 en fastlegeliste i kommunen, men \u00f8nsket \u00e5 bytte fastlege. De \u00f8vrige 6101 personene p\u00e5 ventelisten hadde fastlege i en annen kommune. Per 1. januar 2025 var ingen uten fastlege i Bergen, og listeledigheten var p\u00e5 0,16 prosent. Figur 2 nedenfor viser gjennomsnittlig listelengde de siste tre \u00e5rene. Figur 2 Gjennomsnittlig lengde p\u00e5 fastlegelister de tre siste \u00e5rene 4 Bergen kommune har sv\u00e6rt god rekruttering til allmennleger i spesialisering (ALIS). Ved utgangen av 2024 var det 130 ALIS p\u00e5 ulike l\u00e6ringsarenaer i kommunen. Flere ALIS bidrar til at det blir flere fastleger. 1.1.2 Utviklingsarbeid i allmennlegetjenesten Prosjektet FRONESIS arbeider med \u00e5 f\u00e5 flere praksisplasser og bedre veiledning for medisinstudenter p\u00e5 fastlegekontorene. FRONESIS har utvikle masteremnet \u00abPraksisrettleiarutdanning i allmennmedisin\u00bb, PRAM620. V\u00e5ren 2024 ble det godkjent som et emne p\u00e5 10 studiepoeng ved UiB. God veiledning av medisinstudenter vil p\u00e5 sikt bidra til \u00e5 rekruttere flere fastleger. 1.2 Bergen legevakt Bergen legevakt driftes med fast ansatte leger p\u00e5 hverdager p\u00e5 dagtid. P\u00e5 kveld, natt og helg driftes legevakten med fastleger som har vaktplikt. Bydelslegevaktene i \u00c5sane, Fana og Loddefjord er \u00e5pne p\u00e5 kveldene, i helgene og p\u00e5 helligdager, og driftes av fastleger med vaktplikt. I tillegg er det et betydelig antall leger som frivillig tar vakter i alle fire legevaktene. I 2024 var det 91 725 stedlige konsultasjoner p\u00e5 Bergen legevakt, inkludert bydelslegevaktene. Det er en svak nedgang fra 2023, hvor det ble registrert 92 063 konsultasjoner3. Bergen legevakt er samlokalisert med Helse Bergen sin skadepoliklinikk. Bergen legevakt hadde i 2024 et merforbruk p\u00e5 13,8 mill., etter at de fikk en budsjettmessig styrking p\u00e5 10 mill. i revidert budsjett. I desember 2023 og januar 2024 gjennomf\u00f8rte Deloitte en forvaltningsrevisjon av Bergen legevakt. Form\u00e5let var \u00e5 unders\u00f8ke om Bergen legevakt er organisert p\u00e5 en hensiktsmessig m\u00e5te for \u00e5 sikre befolkningen et forsvarlig tilbud om \u00f8yeblikkelig hjelp, samt om Bergen kommune har en tilfredsstillende internkontroll med tjenesten. Det var ogs\u00e5 et form\u00e5l \u00e5 unders\u00f8ke om Bergen kommune har tilfredsstillende system og rutiner for \u00e5 forebygge og h\u00e5ndtere vold og trusler mot ansatte ved legevakten. I januar 2024 fikk kommunen oversendt forvaltningsrapporten. Den beskriver sentrale funn og gir anbefalinger til tiltak. Sentrale funn i rapporten var: \u2022 Legevaktsentralen klarer ikke innrette systemet for mottak av telefonhenvendelser slik at 80 prosent av alle henvendelser normalt kan besvares innen to minutter. \u2022 Det mangler styringsdata om hvor lenge pasienter m\u00e5 vente p\u00e5 legevakten \u2022 Det finnes svakheter i legevaktens internkontroll \u2022 Det finnes svakheter i organiseringen som kan inneb\u00e6re risiko for kvalitet \u2022 Det er ikke gode nok system for \u00e5 forebygge og h\u00e5ndtere vold og trusler mot ansatte Anbefalingene oppsummeres i \u00e5tte punkter. Bergen legevakt har fulgt anbefalingene med ulike tiltak. Rapporten kan leses i sin helhet her: Oppf\u00f8lging av forvaltningsrevisjon av Bergen legevakt. 3 Beregningsm\u00e5ten for antall konsultasjoner i denne meldingen er ny. Tallene i fjor\u00e5rets melding ble beregnet etter gammel metode, ved \u00e5 telle antall regningskort. Ny metode baserer seg p\u00e5 \u00e5 telle antall timeavtaler. Antall konsultasjoner for 2023 kan dermed ikke sammenlignes med tall som blir oppgitt i fjor\u00e5rets statusmelding. 5 1.2.1 Legevaktsentralen Bergen legevakt har ordningen \"Ring f\u00f8rst\" hvor pasienter ringer til legevaktsentralen f\u00f8r de kommer p\u00e5 legevakten. Legevaktsentralen er en del av den medisinske n\u00f8dmeldetjenesten. N\u00e5r innbyggere trenger \u00f8yeblikkelig hjelp ved sykdom som ikke medf\u00f8rer akutt fare for liv og helse, kan de ringe legevaktsentralen p\u00e5 116 117 for raskt svar. Tall fra Helsedirektoratet viser at legevaktsentralen mottok 159 320 samtaler i 2024. Som figur 3 under viser, er det en nedgang fra de to siste \u00e5rene. Figur 3 Antall samtaler legevaktsentralen har mottatt de tre siste \u00e5rene Det er et forskriftsfestet krav om \u00e5 innrette systemet for mottak av telefonhenvendelser slik at 80 prosent av alle henvendelser normalt kan besvares innen to minutter. Bergen Legevakt har enn\u00e5 ikke n\u00e5dd m\u00e5let, men har \u00f8kt svarprosenten fra 40% i 2022 til 48% i 2023. If\u00f8lge Helsedirektoratet ligger svarprosenten i 2024 fortsatt p\u00e5 48%. Det er h\u00f8yere enn Oslo legevakt (34%) og Trondheim legevakt (43%), men lavere enn legevaktene i Stavanger (65%) og Troms\u00f8 (64%). Legevakten arbeider med ulike tiltak for \u00e5 \u00f8ke svarprosenten. Et av tiltakene er \u00e5 sertifisere flere operat\u00f8rer (sykepleiere) til legevaktsentralen, og ta i bruk nye og st\u00f8rre lokaler til legevaktsentralen. Det er ogs\u00e5 iverksatt tiltak for \u00e5 redusere un\u00f8dvendige henvendelser til legevaktsentralen, ved \u00e5 informere i media om korrekt bruk av legevakten. Legevaktsentralen bruker ogs\u00e5 videokonsultasjoner som et hjelpemiddel til \u00e5 vurdere og prioritere henvendelser. Bruken av videokonsultasjoner har \u00f8kt fra 6739 i 2023, til 8439 i 2024. 1.2.2 Legebil Legebil er en del av en nasjonal ordning bestem i akuttmedisinforskriften. N\u00e5r det er behov for sykebes\u00f8k eller utrykning av lege til akutt syke eller skadde, skjer dette fra Bergen legevakt med legebil. Legebiltjenesten rykker ut hele d\u00f8gnet p\u00e5 oppdrag som utl\u00f8ser umiddelbar hjelp og p\u00e5 oppdrag som kan v\u00e6re alvorlige tilstander. Legevaktsentralen og akuttmedisinsk kommunikasjonssentral (AMK) fordeler oppdrag etter alvorlighetsgrad. Legebilen har hatt cirka 15 oppdrag per d\u00f8gn i 2024, i alt 5402, mot 7130 oppdrag i 20234. 1.2.4 Livskrisehjelpen Livskrisehjelpen er Bergen kommunes tilbud til mennesker i akutte livskriser. Ved alvorlige livshendelser, tilbyr Livskrisehjelpen samtale, r\u00e5dgivning og hjelp til selvhjelp. I 2024 hadde Livskrisehjelpen 3265 konsultasjoner. Det er noe f\u00e6rre enn i 2023, hvor de hadde 3630 konsultasjoner. 4 Beregningsm\u00e5ten for antall oppdrag i denne meldingen er ny. Tallene i fjor\u00e5rets melding ble beregnet etter gammel metode, ved \u00e5 telle takster fra legebil og palliativ- og eldremedisinsk legevakt (PELV) 6 1.2.5 Legevaktstjeneste for sykehjem og palliative hjemmeboende Et eget vaktlag med sykehjemsleger betjener Legevakttjeneste for sykehjem og palliative hjemmeboende. Tjenesten har som hovedoppgave \u00e5 betjene sykehjemmene med legetjenester utenom ordin\u00e6r arbeidstid og p\u00e5 dag/kveld i helgene. I 2024 hadde de 2926 oppdrag. Det er en liten nedgang fra 2023, hvor de hadde 3111 oppdrag. 1.2.6 Overgrepsmottaket Overgrepsmottaket ved Bergen legevakt drives p\u00e5 vegne av Helse Bergen og gir bistand til personer som er utsatt for seksuelle overgrep. Mottaket tilbyr akutt medisinsk og rettsmedisinsk unders\u00f8kelse, og videre psykososial oppf\u00f8lging. Figur 4 Antall pasienter p\u00e5 overgrepsmottaket de tre siste \u00e5rene S\u00f8ylediagrammet over gir en oversikt over antall pasienter mottatt ved overgrepsmottaket de siste tre \u00e5rene. Tallene viser en nedgang i antall pasienter fra 230 i 2022 og 2023, til 207 pasienter i 2024. 1.3 Milj\u00f8rettet helsevern Milj\u00f8rettet helsevern er et forvaltningsorgan som jobber for \u00e5 fremme befolkningens helse, og beskytte mot faktorer som har negativ innvirkning p\u00e5 helsen. Avdelingen er delegert myndighet til \u00e5 f\u00f8re tilsyn og fatte vedtak etter flere lover og forskrifter innen fagfeltet milj\u00f8rettet helsevern p\u00e5 tre hovedomr\u00e5der: \u2022 I barnehage og skole \u2022 I milj\u00f8et \u2022 I virksomheter Tabell 1 viser en oversikt over tilsyn gjennomf\u00f8rt av Milj\u00f8rettet helsevern i Bergen kommune i 2024. Kategori Antall tilsyn Skoler og barnehager 78 (stedlige) Kj\u00f8let\u00e5rn 8 Fris\u00f8r-, hudpleie-, tatovering- og hulltakingsvirksomheter 27 Hygienesertifikat for skip 138 Sv\u00f8mmebasseng, boblebad, flytetanker og frittst\u00e5ende 33 badstuer Piercing og tatoveringsvirksomheter 24 Hudpleiervirksomheter 3 7 Hospits, asylmottak 2 Tabell 1 Oversikt over tilsyn gjennomf\u00f8rt 2024 I tillegg til egen kommune utf\u00f8rer avdelingen tjenester i milj\u00f8rettet helsevern for fem omegnskommuner; Bj\u00f8rnafjorden, \u00d8ygarden, Vaksdal, Oster\u00f8y og Austevoll. Milj\u00f8rettet helsevern informerer n\u00e6rmere om sitt arbeid i \u00e5rsmeldinger. Sammen med Statens Vegvesen og Vestland fylkeskommune, har Bergen kommune ansvar for \u00e5 overv\u00e5ke luftkvaliteten i Bergen. Resultatene av m\u00e5lingene presenteres i en egen rapport; Bergen kommune- \u00e5rsrapporter luftkvalitet. 1.3.1 Utviklingsarbeid i Milj\u00f8rettet helsevern \u2022 I 2024 har avdelingen hatt et tilsynsprosjekt med internkontroll i grunnskolen. Totalt leverte 67 skoler i de seks kommunene egenerkl\u00e6ring om skolens internkontroll. Resultatene av unders\u00f8kelsen ble deretter sendt videre til skoleeierne (kommunale eller private), som har ansvaret for \u00e5 rette opp eventuelle avvik i sine skoler. Dette prosjektet vil samlet sett \u00f8ke bevisstheten blant skoler og skoleeiere om kravene til internkontrollsystemet, og bidra til utviklingen av gode systemer. Dette vil ogs\u00e5 lette tilsynsarbeidet. \u2022 Avdeling for milj\u00f8rettet helsevern bidrar inn i et forskningsprosjekt \u00abInnovative sensor networks and citizen empowerment for urban sustainable mobility and clean air\u00bb (Urbanity). Dette er et prosjekt i regi av Norsk institutt for luftforskning, der Kristiansand, Oslo og Bergen kommune deltar. Prosjektet varer til og med 2025. 1.4 Frisklivssentralen Frisklivssentralen er et tverrfaglig kompetansesenter i helsefremmende og forebyggende arbeid. Det er en lavterskeltjeneste og krever ingen henvisning fra fastlegen. Frisklivssentralen har hatt flere tilbud innen forebyggende og helsefremmende arbeid. Tabell 2 under viser aktiviteter i 2024. Aktivitet Antall Frisklivs- og mestringssenteret - antall 877 individuelle oppf\u00f8lginger de siste 12 m\u00e5neder Frisklivs- og mestringssenteret - antall 280 kurstimer de siste 12 m\u00e5neder Frisklivs- og mestringssenteret - antall 710 (Sterk og st\u00f8dig) treningstimer de siste 12 m\u00e5neder 105 (Kraftfull) Hjemmebes\u00f8k hos eldre over 80 \u00e5r 590 Treningstimer med \u00abFinn formen\u00bb 234 Pakkeforl\u00f8p kreft 45 Tabell 2 Oversikt over aktiviteter i Frisklivssentralen 2024 Kommunen st\u00e5r i en utfordrende \u00f8konomisk situasjon og det er igangsatt arbeid med strukturtiltak, omstilling og endringer p\u00e5 en rekke omr\u00e5der. I desember 2024 ble det besluttet \u00e5 redusere aktiviteten i Frisklivsentralen. Basistilbudet bestod av ulike kurs for livsstilsendring og mestring av fysisk og psykiske helseutfordringer. 8 Frisklivssentralen i Bergen har ogs\u00e5 v\u00e6rt Helsedirektoratets utviklingssentral i Vestland siden 2016.5 Tjenestene forebyggende hjemmebes\u00f8k, kreftkoordinator, trening for kreftrammede som er ferdig med behandling, og r\u00e5dgivning for h\u00f8rselshemmede og d\u00f8vblinde er ikke ber\u00f8rt av reduksjonen. 1.5 Smittevernkontoret Smittevernkontoret har i samarbeid med smittevernoverlegen, et byomfattende ansvar for \u00e5 overv\u00e5ke, forebygge og h\u00e5ndtere alvorlige epidemiske sykdommer. Kontoret er ogs\u00e5 ansvarlig for beredskap ved epidemier. 1.5.1 Tuberkulosekontroll og smittesporing Alle flyktninger og asyls\u00f8kere m\u00e5 gjennomg\u00e5 en gratis tuberkuloseunders\u00f8kelse. Tilreisende fra land med h\u00f8y forekomst av tuberkulose skal ogs\u00e5 til kontroll dersom de skal v\u00e6re i Norge i tre m\u00e5neder eller mer. I 2024 har Smittevernkontorets gjennomf\u00f8rt 983 tuberkuloseunders\u00f8kelser. Det er betydelig f\u00e6rre enn i 2023, da de gjennomf\u00f8rte 6150 unders\u00f8kelser. \u00c5rsaken til nedgangen henger sammen med at f\u00e6rre flyktninger har kommet til Bergen. Av alle som ble testet i 2024, ble 27 personer behandlet for latent tuberkulose og 7 for aktiv tuberkulose. 1.5.2 Vaksinering og vaksineforsyning Smittevernkontoret utf\u00f8rer vaksinering av ulike grupper ansatte i Bergen kommune. H\u00f8sten 2024 gjennomf\u00f8rte kontoret massevaksinering av barnehageansatte mot kikhoste. Det ble satt 2222 vaksinedoser. I tillegg ble det gitt 204 hepatitt B-vaksiner6. Smittevernkontoret tilbyr ogs\u00e5 vaksine til byens innbyggere. H\u00f8sten 2024 kunne innbygger forh\u00e5ndsbestille time eller benytte Drop-in vaksinering mot influensa og korona for de over 65 \u00e5r. I l\u00f8pet av h\u00f8stm\u00e5nedene ble det satt 2069 influensavaksiner, 3702 koronavaksiner og 258 pneumokokkvaksiner. Smittevernkontoret koordinerer vaksineforsyning i nasjonale vaksinasjonsprogrammer, som meningokokkvaksiner til elever i videreg\u00e5ende skole, sesonginfluensavaksine og koronavaksine. Det ble bestilt, pakket og distribuert 49 539 vaksiner i 2024. Det er cirka samme antall som de to foreg\u00e5ende \u00e5rene. 1.6 Senter for migrasjonshelse Senter for migrasjonshelse (SEMI) er et kompetansesenter som tilbyr helsetjenester til asyls\u00f8kere, flyktninger og deres familier. SEMI har som m\u00e5l \u00e5 identifisere behandlingsbehov tidlig, tilby forebyggende behandling og samarbeide med andre kommunale tjenester for \u00e5 sikre best mulig helse for m\u00e5lgruppen. Bergen kommune mottok f\u00e6rre flyktninger 2024 enn i 2023. I 2023 ankom over 6000 flyktninger til mottaksenheten p\u00e5 Flesland, for registrering og p\u00e5vente av \u00e5 f\u00e5 en mottaksplass i Bergen eller i annen kommune. Mottaksenheten hvor SEMI hadde en sentral 5 Utviklingssentraler bidrar til erfaringsutveksling, nettverks- og kompetansebygging, kvalitet og videreutvikling av kommunale frisklivs-, l\u00e6rings-, og mestringstilbud regionalt og nasjonalt. 6 Dette inkluderer ogs\u00e5 vaksiner satt i oppf\u00f8lging av ansatte som har f\u00e5tt stikkskader p\u00e5 arbeid. 9 rolle, var kun et midlertidig tilbud og er n\u00e5 avviklet. Ved utgangen av 2023 var 1032 flykninger bosatt i Bergen. I 2024 ble det gjort vedtak bosette 1000 flyktinger i Bergen. I l\u00f8pet av \u00e5ret klarte kommunen \u00e5 bosette totalt 891 flyktninger. Av disse hadde 762 f\u00e5tt innvilget kollektiv beskyttelse, og 30 var enslige mindre\u00e5rige flyktninger. For \u00e5 tilpasse driften etter behovet, har SEMI redusert antall \u00e5rsverk i 2024. 1.6.1 Helsekartlegging og legetjenester 2024 har SEMI til sammen hatt cirka 43 000 pasientkontakter. Det er en liten \u00f8kning sammenlignet med 2023. 858 flyktninger har gjennomf\u00f8rt helsekartlegging i 2024. Per 31.12.2024. var det rundt 200 som stod p\u00e5 venteliste for kartlegging. Krigen i Ukraina har f\u00f8rt til en \u00f8kning i antall flyktninger med omfattende behov for helsetjenester og koordinering. Det stiller st\u00f8rre krav til tverrfaglig samhandling med andre kommunale tjenester, spesialisthelsetjenester, Utlendingsdirektoratet (UDI) og Integrerings- og mangfoldsdirektoratet (IMDi) \u2013 b\u00e5de i mottaksfasen og etter bosetting. I 2024 h\u00e5ndterte SEMI 134 saker som krevde langvarig og tverrfaglig oppf\u00f8lging. SEMI tilbyr ogs\u00e5: \u2022 Kartlegging og stabiliserende samtaler til personer i m\u00e5lgruppen med psykiske helseutfordringer. \u2022 Fysioterapeutene tilbyr kartlegging av enkelte flyktninger og jobber tverrfaglig for \u00e5 st\u00f8tte helseteamet i kartlegging og oppf\u00f8lging. \u2022 Gruppetilbud som bassengtrening med fysioterapeut \u2022 Livsmestringskurs til deltakere i introduksjonsprogrammet 1.6.2. Utviklingsarbeid i SEMI SEMI jobber aktivt med undervisning og utviklings- og innovasjonsprosjekter. I 2024 hadde senteret fire p\u00e5g\u00e5ende prosjekter: 1. Persons with Refugee Education Project - Interprofessional - PREP-IP. Dette prosjektet setter s\u00f8kelyset p\u00e5 tverrfaglig samarbeid for \u00e5 utvikle nye perspektiver innen migrasjonshelse. Et samarbeid med blant annet H\u00f8gskulen p\u00e5 Vestlandet (HVL). 2. PEIL-Forsk utvikler Problem Management Plus (PM+) til norske systemer. Metodikken tilbyr lavterskel psykisk helsehjelp. Personer med flyktningbakgrunn bidrar til \u00e5 st\u00f8tte de i m\u00e5lgruppen som opplever psykiske helseutfordringer. 3. Desentraliserte kurs i migrasjonshelse for kommunalt ansatte. Et samarbeid med HVL 4. Ledelse for inkludering og mangfold i offentlig sektor, har m\u00e5l om \u00e5 styrke kompetansen i ledelse av ansatte og m\u00e5lgrupper med ulik nasjonal, kulturell og verdimessig bakgrunn. 1.6.3 Tilskuddss\u00f8knader SEMI har ansvar for \u00e5 koordinere og sende s\u00f8knader om \u00f8konomisk refusjon for ekstraordin\u00e6re utgifter knyttet til bosetting av flyktninger med alvorlige helseutfordringer og/eller atferdsvansker. SEMI tilbyr st\u00f8tte til kommunale tjenester for \u00e5 sikre iverksettelse av tiltak og gi grundig veiledning om tilskuddsordninger. 10 I 2024 s\u00f8kte SEMI om omtrent 37 millioner kroner i statlig tilskudd, og fikk innvilget omtrent 28 millioner kroner. S\u00f8knadsprosessen krever mye dokumentasjon. Enkelte s\u00f8knader har blitt avsl\u00e5tt p\u00e5 grunn av endringer i kriteriene fra IMDi. I 2024 fikk seks s\u00f8knader avslag og seks s\u00f8knader delvis avslag, med en samlet avsl\u00e5tt sum p\u00e5 kr 7,4 millioner kroner. I slutten av et \u00e5r vil det v\u00e6re s\u00f8knader som fortsatt er under behandling, og som derfor ikke er medregnet i \u00e5rets tall. I 2024 tilsvarte det 1,6 millioner kroner. 1.7 Fengselshelsetjenesten Fengselshelsetjenesten drives av Bergen kommune med tilskudd fra staten. Bergen kommune har ansvar for \u00e5 gi helsetjenester til innsatte i Bergen og Bj\u00f8rgvin fengsel. Bergen fengsel er et h\u00f8ysikkerhetsfengsel med maksimal kapasitet p\u00e5 221 innsatte. Bj\u00f8rgvin fengsel er et lavsikkerhetsfengsel hvor det er plass til 90 innsatte. I tillegg er \u00e9n av to nasjonale ungdomsenheter lokalisert i Bj\u00f8rgvin fengsel, med fire plasser til innsatte mellom 15 og 18 \u00e5r. I 2024 var det til sammen 709 innsettelser i de tre enhetene. Hovedfokuset til Fengselshelsetjenesten i 2024 var forebyggende- og helsefremmende arbeid. I tillegg har det v\u00e6rt et \u00f8kt s\u00f8kelys p\u00e5 kvinnehelse. Tjenesten har, i samarbeid med kriminalomsorgen, lagt vekt p\u00e5 tilrettelegging av soningsforhold til innsatte med st\u00f8rre hjelpebehov. Forekomsten av rus- og psykiske lidelser blant innsatte i norske fengsler er h\u00f8yere enn i befolkningen ellers7. Samtidig er gjennomsnittsalderen til innsatte i norske fengsler \u00f8kende. Dette har medf\u00f8rt at statens tilskudd ikke lenger er tilstrekkelig til \u00e5 gi innsatte et forsvarlig tilbud. Staten har s\u00e5 langt avvist \u00e5 dekke kommunens merutgifter for \u00e5 sikre et forsvarlig tilbud til innsatte. 1.7.1 Finansiering av tjenesten Tilskuddet fra staten \u00f8kte med ca.1,5 millioner fra 2023 til 2024. For \u00e5 dekke et \u00f8kt behov for helse- og omsorgstjenester til innsatte, har kommunen likevel m\u00e5tte supplere det statlige tilskuddet med ca. 2,5 mill. i 2024. Bergen kommune har anmodet Helsedirektoratet om ytterligere styrking av tilskuddet for \u00e5 sikre n\u00f8dvendige \u00f8konomiske rammer, men har f\u00e5tt avslag da direktoratet mener at tilskuddet ikke er ment \u00e5 gi full dekning. Bergen kommune har p\u00e5pekt at direktoratet har endret praksis da tilskuddet tidligere har dekket kommunens utgifter og at det \u00e5 ikke justere bel\u00f8pet i tr\u00e5d med innsattes behov, ikke er i samsvar med statens finansieringsansvar. KS og flere kommuner har gitt tilbakemelding om dette i forbindelse med h\u00f8ring p\u00e5 revisjon av veilederen \u00abHelse- og omsorgstjenester til innsatte i fengsel\u00bb. 2. Bemanning i tjenestene Bemanningssituasjonen i helse- og omsorgstjenestene er som kjent krevende. Helsetjenestene melder om rekrutteringsutfordringer og at det er s\u00e6rlig vanskelig \u00e5 rekruttere sykepleiere med riktig kompetanse til legevaktsentralen. 7 Innsatte i fengsel skal sikres gode helsetjenester - regjeringen.no 11 2.1 Sykefrav\u00e6r Sykefrav\u00e6ret har \u00f8kt i hele landet etter pandemien, ogs\u00e5 blant Bergen kommune sine medarbeidere. Tjenestene som er omtalt i denne statusmeldingen er organisert i Etat for helsetjenester. Figur 5 under viser gjennomsnittlig sykefrav\u00e6r i prosent i Etat for helsetjenester de siste tre \u00e5rene, og illustrerer en \u00e5rlig \u00f8kning. Figur 5 Gjennomsnittlig sykefrav\u00e6r i prosent i Etat for helsetjenester i perioden 2022-2024 Tjenestene bruker overtid og vikarer for \u00e5 l\u00f8se bemanningssituasjonen. I 2023 var det en reduksjon i vikarbruk sammenlignet med 2022. I 2024 har det v\u00e6rt en \u00f8kning i bruk av vikarer opp til samme niv\u00e5 som i 2022. Tallene for 2024 viser at tjenestene brukte 15 121 overtidstimer, en \u00f8kning p\u00e5 29 %. Bruken av overtidstimer kostet 7,9 millioner, en \u00f8kning p\u00e5 9 % fra 2023. For \u00e5 snu utviklingen i sykefrav\u00e6r har etaten over tid arbeidet systematisk med \"En bra dag p\u00e5 jobb\", et verkt\u00f8y for \u00e5 skape et godt arbeidsmilj\u00f8. Videre arbeider enhetene med \u00e5 utarbeide tiltak i planer for n\u00e6rv\u00e6r og ledere har kontinuerlig oppf\u00f8lging av sykemeldte. 3. Avvik og u\u00f8nskede hendelser Form\u00e5let med avviksbehandling er \u00e5 identifisere problemer og forbedre tjenesten. Alle risikohendelser skal registreres i kommunens elektroniske kvalitetssystem (BkKvalitet). Dermed blir samtlige risikoer synliggjort i et felles system som er lett tilgjengelig for b\u00e5de etat og enheter. God meldekultur er en forutsetning for kontinuerlig forbedring av tjenestene. Ansatte oppfordres til \u00e5 b\u00e5de melde u\u00f8nskede hendelser og komme med forbedringsforslag. Etat for helsetjenester jobber aktivt med oppl\u00e6ring i \u00e5 melde avvik og f\u00f8lge opp avvik med riktige tiltak. 12 Tabell 3 Antall og type avvik i Etat for helsetjenester i perioden 2021-2024 Tabell 3 over viser at tallet p\u00e5 avvik har \u00f8kt fra 2023. Flest hendelser er meldt i f\u00f8lgende hovedkategorier: 1. Samhandling og kommunikasjon 2. Tjenester /tjenesteproduksjon 3. Legemiddelh\u00e5ndtering Av 750 meldinger, er det pr. i dag 262 meldinger som g\u00e5r under kategorien HMS. For \u00e5 forebygge at avviket skjer igjen, settes det inn tiltak. Tiltaket vil avhenge av \u00e5rsaken til avviket. 13 "
}