{
  "dokument_id": "e94237ee-9c6c-5c42-becc-f43666dee210",
  "doc_type": "case_attachment",
  "kommune": 4601,
  "tittel": "H\u00f8ringsinnspill -  Kriminalomsorgen Bergen fengsel",
  "url": "https://bergen.kommune.no/politikere-utvalg/api/fil/bk360/12634561/Horingsinnspill-Kriminalomsorgen-Bergen-fengsel",
  "tekst": " Kriminalomsorgen Bergen fengsel For \u00e5 hjelpe voldsutsatte m\u00e5 man hjelpe voldsut\u00f8ver! H\u00f8ringsinnspill til Bergen kommunes handlingsplan mot vold og overgrep i n\u00e6re relasjoner. Bergen fengsel, Seksjon fengselshelsetjenester og Kompetansesenter for sikkerheits-, fengsels- og rettspsykiatri ved Sandviken sykehus har sammen skrevet et h\u00f8ringsinnspill p\u00e5 Bergen kommunes h\u00f8ringsutkast. Vi kommer her med innspill til de tre hovedpunktene. 1) \u00abGodt forebyggende arbeid, herunder undervisning for barn, kunnskap blant unge, informasjon til foreldre, sikre tilgang til informasjon til innbyggere, ha oppdatert informasjon p\u00e5 nettsider og innf\u00f8re modellen TryggEst.\u00bb Bergen kommune m\u00e5 arrangere sinnemestringskurs! Vold i n\u00e6re relasjoner koster samfunnet enorme summer hvert \u00e5r. Rapporten \u00abSamfunnskostnader av vold i n\u00e6re relasjoner\u00bb dokumenterer offentlige utgifter p\u00e5 93 milliarder i 20211 som f\u00f8lge av vold i n\u00e6re relasjoner. Samtidig p\u00e5g\u00e5r en debatt om utgiftene til uf\u00f8retrygd. I 2023 ble det utbetalt 118 milliarder kroner2, mange av de uf\u00f8retrygdede er uf\u00f8re p\u00e5 grunn av helseproblemer knyttet til vold i n\u00e6re relasjoner. Her er det store summer og enorme menneskelige lidelser \u00e5 spare p\u00e5 forebygging. Kommunen tilbyr allerede lavterskeltilbud som \u00abRask psykisk helsehjelp\u00bb, der man kan motta behandling uten henvisning fra prim\u00e6rhelsetjenesten. Det er gjort store framskritt i tilgjengelighet av hjelp for mennesker med seksuell dragning mot barn (detfinneshjelp.no). Tilsvarende lavterskeltilbud for vurdering av voldsrisiko og hjelp til sinnemestring finnes imidlertid ikke i kommunal regi i Bergen kommune. Kort oppsummert m\u00e5 et lett tilgjengelig, gratis behandlingstilbud til alle, ikke eksklusivt for de med barn, etableres snarlig. De mange barrierer mot \u00e5 s\u00f8ke hjelp, slik som tilgjengelighet, stigma, skam, uoversiktelighet og kostnader, m\u00e5 fjernes. S\u00f8ker man p\u00e5 ordene \u00absinnemestring\u00bb eller \u00absinnemestringskurs\u00bb p\u00e5 Bergen kommune sine nettsider kommer det ingen treff. Politiet har hyppige utrykninger knyttet til vold i n\u00e6re relasjoner. Registreringer gjort i 1 https://www.regjeringen.no/no/aktuelt/ny-samfunnsokonomisk-analyse-av-kostandene-ved-vold-i- nare-relasjoner/id2965015/ 2 https://www.regjeringen.no/no/aktuelt/budsjett-pengene-i- folketrygden/id2930068/#:~:text=Totalt%20ansl%C3%A5s%20utgiftene%20til%20uf%C3%B8retryg d,mot%20363%20900%20i%202022. Stovner politidistrikt viste i 2018 at det i 28% av sakene der politiet ble varslet om voldsut\u00f8velse i n\u00e6re relasjoner ikke ble iverksatt tiltak i etterkant av disse utrykningene3, og at oppf\u00f8lgingen i de \u00f8vrige sakene prim\u00e6rt var kjennetegnet av midlertidige flyttinger; voldsutsatte ble flyttet til krisesenter eller familie eller voldsut\u00f8ver fikk kontakt/bes\u00f8ksforbud. Rutinemessig kontakt med hjelpeapparatet for \u00e5 iverksette behandling for ut\u00f8ver var ikke del av standardprosedyrene. Det b\u00f8r v\u00e6re en standardprosedyre at gjerningsperson blir henvist direkte fra politiet til kommunens lavterskeltilbud. Slik det er n\u00e5 kan man bli oppfordret til \u00e5 g\u00e5 et sinnemestringskurs, men tilbudene er ikke s\u00e5 tilgjengelige og lett \u00e5 finne som de b\u00f8r v\u00e6re. Mange ut\u00f8vere av vold i n\u00e6re relasjoner er yrkesaktive og fungerende i det \u00f8vrige samfunnslivet. Fokus p\u00e5 det samfunnsproblemet vold i n\u00e6re relasjoner utgj\u00f8r b\u00f8r inn det ordin\u00e6re arbeidslivet. 2) \u00abGod og sammenhengende bistand, gjennom langt bedre koordinering og samhandling mellom tjenestene og ved \u00e5 styrke krisesenteret. Bergen kommune skal vurdere et eget pakkeforl\u00f8p.\u00bb Pakkeforl\u00f8p til voldsut\u00f8ver! Bergen kommune foresl\u00e5r i sitt h\u00f8ringsutkast \u00e5 vurdere et pakkeforl\u00f8p for voldsutsatte. Det er viktig med et samordnet, forutsigbart og strukturert forl\u00f8p for voldsutsatte, og forslaget st\u00f8ttes helhjertet. Men, av tilsvarende betydning er det at voldsut\u00f8ver f\u00e5r et strukturert hjelpetilbud. Slik det er i dag er hjelpen til voldsut\u00f8ver tilfeldig eller tidvis frav\u00e6rende. Det offentlige, sivile hjelpeapparatet har ikke systematiske tiltak rettet mot selve \u00e5rsaken til vold i n\u00e6re relasjoner; ut\u00f8veren selv. I fengsel forteller mange innsatte d\u00f8mt for vold i n\u00e6re relasjoner at de ikke har f\u00e5tt tilbud om behandling for voldsproblemer f\u00f8r under soning. Det er ikke like lett \u00e5 f\u00f8le sympati med voldsut\u00f8ver som den voldsutsatte, og voldsut\u00f8ver blir ofte overlatt til seg selv. For mange er det vanskelig og skamfullt \u00e5 be om hjelp til problemet. \u00c5 mangle innsikt og en erkjennelse av at de selv m\u00e5 gj\u00f8re noe med aggresjonen sin forekommer hyppig. Mange bagatelliserer problemet eller skyver ansvaret p\u00e5 aggresjonen sin over p\u00e5 motparten. Dette er del av problembildet. Vi foresl\u00e5r derfor en noe mer \u00abautorit\u00e6r\u00bb holdning i hjelpeapparatet dersom et tilstrekkelig godt nok behandlingstilbud blir etablert. \u2013 Det finnes hjelp, og du b\u00f8r ta imot den. Det er en klar tidskomponent involvert i behandling av ut\u00f8verproblematikk. Motivasjonen til \u00e5 f\u00e5 hjelp er h\u00f8yest rett i etterkant av en voldshendelse eller et sinneutbrudd. Lange ventelister og manglende tilgjengelighet utgj\u00f8r ogs\u00e5 i et tidsperspektiv nok en barriere for \u00e5 s\u00f8ke behandling. Dersom voldsut\u00f8ver forblir ubehandlet, at\u201d roten\u201d av problemet fortsatt finnes, vil voldsut\u00f8ver kunne etablere seg i nye forhold hvor vold blir ut\u00f8vd p\u00e5 ny. Det er denne type sykluser som m\u00e5 brytes, og ubehandlet blir sannsynligheten for dette lav. 3 https://www.sciencedirect.com/science/article/abs/pii/S0020748920302819?via%3Dihub Erfaringer fra sinnemestringsbehandling i Bergen Fengsel er at voldsut\u00f8velse i n\u00e6re relasjoner er sammensatt, men at grunnleggende tema som vansker med emosjonsregulering, stressmestring og grensesetting g\u00e5r igjen. Dette er tema det finnes god behandling for. Dersom voldsut\u00f8ver forsetter \u00e5 bli\u201d umenneskeliggjort\u201d, vil det kunne stoppe dem i \u00e5 s\u00f8ke hjelp, og dermed fortsette \u00e5 ut\u00f8ve vold. Arbeid med ut\u00f8vere av vold i n\u00e6re relasjoner m\u00e5 v\u00e6re strukturert og tverretatlig. Rent terapeutisk behandles ofte denne type problematikk betre i grupper enn individuelt. Av etablert behandling i Norge eksisterer allerede behandling gitt av ATV samt sinnemestringsbehandling etter Br\u00f8set-modellen. Det mangler imidlertid systematikk, ressurser og en plan for implementering og tilgjengeliggj\u00f8ring av disse tilbudene. Vi vet at sinnemestring hjelper, men det forutsetter som tidligere nevnt tilgjengelighet, kunnskap om hjelpetilbudets eksistens og hvor man tar kontakt4 I tillegg til etablering av spesialiserte lavterskeltilbud b\u00f8r vold i n\u00e6re relasjoner tematiseres som del av behandlingskontakter for psykiske helsevansker og livsutfordringer i prim\u00e6rhelsetjenesten. Sp\u00f8rsm\u00e5l om h\u00e5ndtering av stress, irritasjon og sinne b\u00f8r inng\u00e5 som del av standardkartlegginger ved denne type konsultasjoner. Dersom for eksempel fastleger eller helses\u00f8stre avdekker mulig vold i n\u00e6re relasjoner i sine konsultasjoner er de helt avhengige av \u00e5 ha et lett tilgjengelig tilbud \u00e5 vise til. Som tidligere nevnt; dette b\u00f8r v\u00e6re gratis og ha kort ventetid. I Bergen fengsel erfarer vi at de fleste med sinneproblematikk/voldsproblematikk har en underliggende psykisk vanske eller lidelse som depresjon eller angstlidelser. De aller fleste har selv v\u00e6rt utsatt for vold eller omsorgssvikt i oppveksten og tatt med seg konsekvensene av dette inn i voksen alder. Sinne kan v\u00e6re et symptom p\u00e5 depresjon, s\u00e6rlig hos menn. Sinne er ogs\u00e5 ofte med \u00e5 kamuflere andre f\u00f8lelser. I Bergen fengsel rapporterer jevnlig innsatte at de har fors\u00f8kt \u00e5 f\u00e5 hjelp, men har blitt avvist av hjelpeapparatet, ogs\u00e5 hos de tjenestene der man ikke trenger en formell henvisning. H\u00f8yrisiko-prosjektet i Trondheim I Trondheim har de god erfaring med et tverretatlig samarbeid - et h\u00f8yrisiko-team der kommunale tjenester, politiet og spesialisthelsetjenesten samarbeider i alvorlige saker. Bergen kommune b\u00f8r i samarbeid med politiet og spesialisthelsetjenesten danne et tilsvarende tverrfaglig samarbeid (https://sifer.no/wp-content/uploads/2020/12/Rapport-Hoyrisiko-fagutviklingsprosjekt- 2019.pdf). Hvor fortsetter hjelpen etter soning? Sinnemestringsvansker er et problem som b\u00f8r forebygges og behandles utenfor fengsel, nettopp for \u00e5 unng\u00e5 lidelse og straffereaksjoner som kunne v\u00e6rt unng\u00e5tt. Dersom fengsling allikevel blir utfallet fors\u00f8ker Bergen Fengsel \u00e5 jobbe systematisk med ut\u00f8vere av vold b\u00e5de i og utenfor n\u00e6re relasjoner. Det er et eget team som jobber spesifikt med voldsd\u00f8mte. Dette er tverrfaglig og teamet best\u00e5r av programbetjent og spesialisthelsetjenesten. Vi tilbyr et kort sinnemestringskurs til alle innsatte, men har ogs\u00e5 tilbud om et lengre sinnemestringsprogram basert p\u00e5 Br\u00f8setmodellen for dem med mer omfattende volds- og sinneproblemer. Noen innsatte er med i flere runder med kurs og program, og mange rapporterer et stort \u00f8nske om \u00e5 ta tak i atferden sin og f\u00e5 hjelp til \u00e5 endre seg. 4 https://www.sciencedirect.com/science/article/abs/pii/S0020748920302819?via%3Dihub Det er sv\u00e6rt nyttig med et tverrfaglig samarbeid for \u00e5 sikre at de som trenger det f\u00e5r planlagt videre oppf\u00f8lging etter l\u00f8slatelse n\u00e5r Kriminalomsorgens ansvar opph\u00f8rer. Fra voldsteamet i Bergen fengsel sitt perspektiv ser oppf\u00f8lgingen etter soning mangelfull ut. Vi kan hjelpe med kontakt med ATV og familievernkontor, men inklusjonskriterier og type oppf\u00f8lgingstilbud samsvarer ikke alltid med de problemer innsatte har. De som ikke har aktiv omsorg faller for eksempel utenfor m\u00e5lgruppen til ATV. Ikke alle vil oppfylle kriteriene for \u00e5 f\u00e5 hjelp hos spesialisthelsetjenesten. Da er det f\u00e5 tilbud igjen til en gruppe med et stort hjelpebehov. Den store majoriteten av v\u00e5re innsatte har d\u00e5rlig \u00f8konomi; privat oppf\u00f8lging er sjelden et alternativ. 3) Kompetanseutvikling i tjenestene, herunder kompetanse om b\u00e5de voldsutsatte og voldsut\u00f8veren. Kompetanseutviklingen skal skje i samarbeid med organisasjoner som ATV og NOK Bergen. Kompetanseutvikling og tverretatlig samarbeid. Kompetanseutvikling er helt n\u00f8dvendig og tverretatlig samarbeid mellom de som jobber med voldsutsatte og voldsut\u00f8ver er en forutsetning for \u00e5 lykkes. Vi m\u00e5 vite hva andre akt\u00f8rer gj\u00f8r og ha en god dialog slik at ansvarspulverisering ikke oppst\u00e5r og at forventninger ikke blir skj\u00f8vet over p\u00e5 andre. At et behandlingstilbud for vold i n\u00e6re relasjoner er klart organisatorisk forankret, med vide inklusjonskriterier, tydelige ansvarslinjer og forpliktelser er essensielt for \u00e5 lykkes med behandling av en utfordrende gruppe med utfordrende problematikk. Voldsteamet i Bergen fengsel foresl\u00e5r at det opprettes et samarbeidsnettverk for som oss som jobber med vold og aggresjonsproblematikk. Vi trenger \u00e5 bli kjent med hvordan man jobber med voldsd\u00f8mte i andre etater og organisasjoner utenfor fengsel slik at vi lettere kan sluse ut innsatte til riktig oppf\u00f8lging. Voldsteamet i Bergen fengsel: Kristine Petersen, programbetjent, \u00d8yvind Heen Ottesen fra Kompetansesenter for sikkerheits-, fengsels- og rettspsykiatri ved Sandviken sykehus, Mari Hestnes, Bodil Sandve Tvedt, Susanne Haugen og psykologstudent Glenn Fletcher fra seksjon fengselshelsetjenester, Helse Bergen "
}