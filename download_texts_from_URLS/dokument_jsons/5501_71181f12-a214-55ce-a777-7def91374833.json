{
  "dokument_id": "71181f12-a214-55ce-a777-7def91374833",
  "doc_type": "case_presentation",
  "kommune": 5501,
  "tittel": "Notat om vann- og avl\u00f8psgebyrene 2024",
  "url": "https://innsyn.tromso.kommune.no/application/getMoteDokument?dokid=2001589390",
  "tekst": "Arkivsaksnr. 24/01352-1 Saksbehandler Erlend Losnegaard Mevik Saksgang M\u00f8tedato Formannskapet 07.02.2024 Kommunestyret Notat om vann- og avl\u00f8psgebyrene 2024 Kommunedirekt\u00f8rens innstilling til vedtak: 1. Gebyret fra 2023 til 2024 for avl\u00f8p \u00f8kes med 3,5 % og for vann \u00f8kes det med 0 %. Mari Enoksen Hult Geir Andersen Konst. kommunedirekt\u00f8r Direkt\u00f8r for \u00f8konomi og finans 1 Hva saken gjelder Kommunestyret har bestilt et notat hvor administrasjon fikk i oppgave \u00e5 se p\u00e5 mulighetene og konsekvensene innenfor vann- og avl\u00f8psomr\u00e5det ved \u00e5 endre avskrivningsreglene, kalkulasjonsrenten eller andre m\u00e5ter for \u00e5 unng\u00e5 gebyr\u00f8kning i 2024. Store deler av dette notatet bygger p\u00e5 tilleggsnotat som ble lagt ved saken (156/23 Handlingsprogram for 2024- 2027), og inneholder kun ytterligere presisering og en oppdatering av renteutviklingen. I vedtatt Handlingsprogram 2024-2027 er gebyr\u00f8kningen for b\u00e5de vann og avl\u00f8p 6%. I denne sak foresl\u00e5s det endringer i gebyrene for 2024. . Saksutredning Sammendrag Det er viktig at kommunestyret vedtar gebyrendringene for 2024 i februarm\u00f8te, slik at man f\u00e5r fakturert 1. termin. \u2022 Oppdatering av selvkostrenten 2024 Siden kommunedirekt\u00f8ren la frem handlings- og \u00f8konomiplan 2024-2027 har det skjedd mye p\u00e5 rentesiden. P\u00e5 det tidspunktet var anslaget for kalkylerenten for 2024 p\u00e5 4,60 %. Siden den tid har rentemarkedet falt, for s\u00e5 \u00e5 \u00f8ke igjen. 05.01.2024 var anslaget for 2024 p\u00e5 3,75 %, men har \u00f8kt igjen til 4,10 % (23.01.24). Ett alternativ er at kalkylerenten settes ned fra 4,60 % til 4,10 %, som gir en gebyr\u00f8kning fra 2023 til 2024 p\u00e5 3,5 % for avl\u00f8p og 0 % for vann. Risikoen ved \u00e5 gj\u00f8re det er at renten blir h\u00f8yere enn 4,1 % i 2024, og at man dermed f\u00e5r et underskudd for selvkost\u00f8konomien. Det vil gi et d\u00e5rligere \u00e5rsresultat for kommunen, og svekke kommunens likviditet. En ytterligere reduksjon av gebyrene vil kreve flere tiltak. Nedenfor er det skissert opp flere alternativer som kommunestyret kan ta stilling til. Kommunedirekt\u00f8ren anbefaler at man ikke reduserer gebyrene ytterligere ettersom det vil p\u00e5virke den skattefinansierte \u00f8konomien. For de aller fleste sammenlignbare kommuner har kommunestyrene vedtatt \u00f8kninger p\u00e5 mellom 15 % og 43 %. Det er viktig \u00e5 p\u00e5peke at Troms\u00f8 kommune ogs\u00e5 har de samme utfordringene som resten av landets kommuner, med blant annet vedlikeholdsetterslep og behov for store investeringer i n\u00e6r fremtid. Det er ogs\u00e5 viktig \u00e5 v\u00e6re klar over at for abonnementene vil en reduksjon i gebyret for avl\u00f8p fra 6 % til 0 % medf\u00f8re en reduksjon i gebyrene p\u00e5 289 kr pr. \u00e5r inkl. mva. for en gjennomsnittsbolig p\u00e5 120 kvadrat. For 2024 er antall terminer endret fra to til fire for \u00e5 lette p\u00e5 byrden. \u2022 Det er mulig \u00e5 endre dagens praksis ved avskrivningstiden. Konsekvensen vil v\u00e6re p\u00e5 den ene siden at gebyrene for abonnentene blir lavere, mens det p\u00e5 andre siden vil medf\u00f8re h\u00f8yere kostnader som den skattefinansierte \u00f8konomien m\u00e5 dekke. Det betyr at innbyggerne m\u00e5 betale prisen for lavere gebyrer. Endring av avskrivningsmetode vil v\u00e6re en praksisendring som ikke kan endres fra \u00e5r til \u00e5r. Konsekvensene vil v\u00e6re varig og kan ikke reverseres. For 2024 vil den skattefinansierte \u00f8konomien m\u00e5tte finne inndekning for 24 millioner kroner. Det vil ogs\u00e5 gi h\u00f8yere renteutgifter siden \u00e5rlig avskrivningsbel\u00f8p reduseres. Kommunedirekt\u00f8ren frar\u00e5der p\u00e5 sterkeste at man g\u00e5r for dette alternativet p\u00e5 n\u00e5v\u00e6rende tidspunkt. Vi er heller ikke kjent med at andre kommuner gj\u00f8r det p\u00e5 denne m\u00e5ten. \u2022 Endring av kalkulasjonsrente Det er ikke anledning til \u00e5 endre kalkulasjonsrenten jf. forskrift til selvkost \u00a7 5. avsnitt fire. Hvis man \u00f8nsker en selvkostrente som gjenspeiler kommunens renteniv\u00e5, s\u00e5 m\u00e5 man gj\u00f8re dette ved \u00e5 senke selvkostgraden (subsidiering). Grunn til at man gikk over til 5 \u00e5rs 2 swap skyldtes at renten var mindre volatil enn pengemarkedsrenten. Over tid ville renten v\u00e6re med stabil. Vi har lagt bak oss to \u00e5r med en veldig volatil rente, hvor vi har g\u00e5tt fra 3,4 % til 4,1 % p\u00e5 veldig kort tid. Fremover forventes et mer stabilt niv\u00e5. \u2022 Budsjettere med underskudd Det er fullt mulig \u00e5 ikke \u00f8ke gebyrene slik at de ikke \u00f8ker fra 2023 til 2024. Det kan man gj\u00f8re ved \u00e5 budsjettere med et underskudd (m\u00e5 dekkes inn i de neste fem \u00e5rene jf. Selvkostforskriftens \u00a7 8) istedenfor \u00e5 eksempelvis subsidiere vann- og avl\u00f8ps\u00f8konomien. Konsekvensen ved \u00e5 gj\u00f8re det er fremtidige abonnementer m\u00e5 dekke det, og det er en fare for at man m\u00e5 \u00f8ke gebyrene betydelig i l\u00f8pet av de neste fem \u00e5rene for \u00e5 sikre at man har nedbetalt underskuddet innen fem \u00e5r. \u2022 Oppdatering av selvkostrenten og subsidiering Selv om det kalkylerenten settes ned, vil det v\u00e6re behov for subsidiering for \u00e5 ikke m\u00e5tte \u00f8ke avl\u00f8psgebyret. For avl\u00f8p m\u00e5 det tilf\u00f8res 4,4 millioner kroner. 3 1.1. Kommunedirekt\u00f8rens anbefaling Vann og avl\u00f8p har i sine budsjetter for 2024 gjort en reduksjon i sine budsjetter for \u00e5 holde gebyrene p\u00e5 et s\u00e5 lavt niv\u00e5 som mulig. Dette er blant annet beskrevet i Gebyrlisten for 2024 i Handlingsplan 2024-2027. Vi velger ogs\u00e5 \u00e5 utsette diverse prosjekter, som eksempelvis \u00e5 redusere vanntapsprosenten, og vi forskyver en del vedlikeholdsoppgaver. Dette gj\u00f8r vi samtidig som vi \u00f8ker fokus p\u00e5 digitalisering, automatisering og effektiviseringstiltak for \u00e5 holde driftsbudsjettene p\u00e5 et minimum. I praksis betyr dette at vann og avl\u00f8p taper kj\u00f8pekraft, og f\u00f8lgelig m\u00e5 aktiviteten reduseres. Dette gj\u00f8r oss veldig \u00f8konomisk s\u00e5rbare for store hendelser som for eksempel st\u00f8rre vannlekkasjer, brudd p\u00e5 vannforsyningen og tilbakeslag p\u00e5 avl\u00f8psnettet. Konsekvenser av \u00e5 forskyve p\u00e5 vedlikeholdsoppgaver over tid er at senere utbedringer vil koste mer enn \u00e5 vedlikeholde disse i dag. Vedlikeholdsetterslep kan blant annet skade liv og eiendom ved st\u00f8rre vannledningsbrudd, svikt i vannbehandling, forurensning av ytre milj\u00f8 og skade p\u00e5 eiendom ved tilbakeslag i avl\u00f8psnettet. Selvkostrenten har redusert seg noe fra det opprinnelige forslaget p\u00e5 4,6 %, til n\u00e5v\u00e6rende prognose 4,10 %. \u00c5rsresultatet for vann (forel\u00f8pig prognose) i 2023 er betydelig bedre enn forventet, og har resultert i fondsmidler for 2024. Dette betyr at vi kan for 2024 unng\u00e5 gebyr\u00f8kning for selvkostomr\u00e5de vann ved \u00e5 budsjetter med 200 tusen i underskudd som dekkes av selvkostfond vann. For avl\u00f8p er situasjonen noe mer utfordrende, og kommunedirekt\u00f8ren anbefaler at man \u00f8ker avl\u00f8psgebyret med 3,5 %. Dette utgj\u00f8r 169 kroner i \u00e5ret inkl. mva. for en gjennomsnittsbolig p\u00e5 120 kvm (42,25 kr. inkl. mva. per termin). Tabell 1: Forkalkyle Vann og avl\u00f8p 2024 \u2013 Kommunedirekt\u00f8rens anbefaling 4 1.2. Subsidiering Forurensningsforskriftens \u00a7 16-1 sl\u00e5r fast at vann- og avl\u00f8psgebyrene ikke skal overstige kommunens \u00abn\u00f8dvendige kostnader\u00bb p\u00e5 henholdsvis vann- og avl\u00f8pssektoren. Forskriften stiller ikke krav om at vann- og avl\u00f8psgebyrene skal \u00abdekke alle\u00bb kostnader som faller inn under selvkost. Kommunen har alts\u00e5 anledning til \u00e5 ta inn mindre gebyrer enn full selvkost p\u00e5 vann- og avl\u00f8psomr\u00e5dene. Dette kalles \u00e5 redusere selvkostgraden (%). Et alternativ til punkt 1.1 Kommunedirekt\u00f8rens anbefaling kan v\u00e6re \u00e5 subsidiere selvkostomr\u00e5de avl\u00f8p med inntil 4,4 millioner for \u00e5 unng\u00e5 gebyr\u00f8kning i 2024 (tabell 2). Hvis man gj\u00f8r dette for 2024 vil man \u00abfryse\u00bb avl\u00f8psgebyret, og ha kontroll p\u00e5 hvor mye den skattefinansierte \u00f8konomien skal subsidiere selvkost\u00f8konomien. Skulle selvkostrenten falle og med det bli lavere enn 4,10 %, vil det ikke v\u00e6re n\u00f8dvendig \u00e5 overf\u00f8re s\u00e5 mye som 4,4 millioner kroner. Det b\u00f8r derfor i vedtakspunktet presiseres at subsidieringen er p\u00e5 inntil 4,4 millioner. Skulle selvkostrenten bli h\u00f8yere enn 4,10 %, s\u00e5 vil konsekvensen v\u00e6re at avl\u00f8p f\u00e5r et underskudd (etter subsidieringen) som m\u00e5 dekkes inn i l\u00f8pet av de neste fem \u00e5rene (selvkostforskriftens \u00a7 8). Et slikt vedtakspunkt sikrer at kommunen ikke binder seg til \u00e5 overf\u00f8re mer enn 4,4 millioner selv om resultatet skulle bli svakere. Tabell 2: Subsidiering av selvkostomr\u00e5de avl\u00f8p 5 1.3. Underskudd Et annet alternativ for \u00e5 unng\u00e5 gebyr\u00f8kning i 2024 kan v\u00e6re \u00e5 budsjettere med et underskudd p\u00e5 avl\u00f8p p\u00e5 4,5 millioner. Dette er ikke anbefalt ettersom underskuddet som oppsto i 2022 m\u00e5 tilbakef\u00f8res senest innen 2027 (selvkostforskriftens \u00a7 8). Det vil i tillegg svekke kommunens likviditet ettersom innbetalingene vil v\u00e6re lavere enn utbetalingene. Regnskapsmessig vil det ogs\u00e5 gi et d\u00e5rligere netto driftsresultat for kommunen, selv om det selvkostomr\u00e5det vil tilbakebetale det innen fem \u00e5r. For 2024 vil det svekkes \u00e5rsresultatet med 4,5 millioner kroner. Tabell 3: Budsjetter med underskudd p\u00e5 avl\u00f8p for \u00e5 unng\u00e5 gebyr\u00f8kning 6 1.4. Endring av avskrivningstid Selvkostforskriften \u00e5pner for at man enten kan avskrive anskaffelsene/investeringene etter selvkostforskriften eller kommuneloven. Det er alts\u00e5 fullt mulig \u00e5 endre dagens praksis for avskrivningstid jf. selvkostforskriften \u00a7 5 Avskrivningene skal foretas planmessig over den utnyttbare levetiden til det varige driftsmidlet. Den utnyttbare levetiden kan settes lik avskrivningsperioden i virksomhetens \u00e5rsregnskap Praksis Levetid Forskrift ledningsnett Levetiden settes lik 40 \u00e5r Forskrift om \u00f8konomiplan, avskrivningsperioden i \u00e5rsbudsjett, \u00e5rsregnskap og virksomhetens \u00e5rsregnskap (dagens \u00e5rsberetning for kommuner praksis) og fylkeskommuner mv. Selvkostforskriftens \u00a7 5 Avskrivningene skal foretas 100 \u00e5r Selvkostforskriften \u00a7 5 planmessig over den utnyttbare levetiden til det varige driftsmidlet Praksis i dag er at man legger til grunn avskrivningstiden i kommuneloven som har lavere levetid enn selvkostforskriften. Eksempelvis hvis man f\u00f8lger virksomhetens \u00e5rsregnskap (kommuneloven) vil ledningsnettet avskrives med 40 \u00e5r jf. forskrift om \u00f8konomiplan, \u00e5rsbudsjett, \u00e5rsregnskap og \u00e5rsberetning for kommuner og fylkeskommuner mv. \u00a7 3-4., bokstav d. Legger man til grunn selvkostforskriften vil man kunne benytte den utnyttbare levetiden som er vurdert til 100 \u00e5r i dette eksemplet. For abonnentene vil en endring av avskrivningstid inneb\u00e6re at gebyrene blir lavere, mens det for innbyggerne vil inneb\u00e6re en h\u00f8yere kostnad. Det skyldes at den skattefinansierte \u00f8konomien m\u00e5 dekke differansen jf. tabell 1. Konsekvensene ved \u00e5 endre metoden for avskrivningstid vil v\u00e6re at kommunekassen m\u00e5 dekke 24 millioner kroner \u00e5rlig (tabell 1), i mange ti\u00e5r. Det er ikke mulig \u00e5 si at levetiden skal settes til 80 \u00e5r for \u00e5 redusere belastningen p\u00e5 kommunekassen. Det er den utnyttbare levetiden som skal legge til grunn, og det er lagt til grunn Norsk Vann (bransjestandard) sine faglige vurderinger for ledningsnett. De vurderer ledningsnettet til \u00e5 ha en levetid p\u00e5 100 \u00e5r. Tabellen under viser hvordan det vil p\u00e5virke kommunekassen dersom kommunestyret vedtar \u00e5 endre dagens praksis. Tabell 4: Konsekvenser for kommunekassen ved \u00e5 endre praksis Levetid ledningsnett (\u00e5rlig) Selvkostkalkyle Kommuneregnskapet Levetid (\u00e5r) Renter (mill.) Avskrivninger (mill.) Levetid (\u00e5r) Avskrivninger (mill.) Differanse (mill.) 40 88 74 40 75 -1 80 91 54 40 75 -21 100 91 51 40 75 -24 En endring fra selvkostforskriften \u00a7 5 (dagens praksis) til virksomhetens \u00e5rsregnskap medf\u00f8rer at man kan endre avskrivningstiden for tidligere anskaffelser. Skulle man i ettertid finne p\u00e5 \u00e5 g\u00e5 tilbake til dagens praksis, vil man ikke kunne gj\u00f8re det for tidligere anskaffelser. Det er kun mulig for nye, og skyldes at det vil v\u00e6re til ugunst for abonnentene/innbyggerne. 7 Hvis kommunestyret vedtar \u00e5 endre praksis for avskrivninger vil det ikke v\u00e6re mulig \u00e5 reversere det jf. veilederen 8.2.2 Skifte til avskrivninger basert p\u00e5 avskrivningsperiodene i \u00e5rsregnskapet (\u00a7 5 tredje ledd andre punktum) Dersom kommunen skal g\u00e5 over fra avskrivninger etter \u00a7 5 tredje ledd f\u00f8rste punktum til avskrivningsperiodene i \u00e5rsregnskapet etter \u00a7 5 tredje ledd andre punktum, b\u00f8r dette som utgangspunkt kun innf\u00f8res for nye anskaffelser, slik at p\u00e5g\u00e5ende avskrivninger fortsetter etter opprinnelig avskrivningsplan. Dersom kommunen likevel vurderer \u00e5 endre p\u00e5g\u00e5ende avskrivningsplaner for driftsmidler som allerede er delvis avskrevet, m\u00e5 dette ikke gjennomf\u00f8res hvis virkningen av nedkortet avskrivningsperiode gir en urimelig \u00f8kning i gebyrene eller ikke samsvarer med generasjonsprinsippet. I s\u00e5 fall holdes p\u00e5g\u00e5ende avskrivninger uendret, s\u00e5 lenge avskrivningene bygger p\u00e5 en rimelig forventet levetid. Forutsatt at kommunestyret vedtar \u00e5 endre praksis, s\u00e5 kan man i utgangspunktet ikke endre praksis i ettertid for historiske anskaffelser. Det skyldes at det vil v\u00e6re til ugunst for abonnementene. Det er alts\u00e5 kun nye anskaffelser som man kan endre praksis for. Dersom kommunestyret vedtar \u00e5 endre dagens praksis, s\u00e5 vil det ha varige konsekvenser jf. tabell 4. Konklusjon Kommunedirekt\u00f8ren forsl\u00e5r \u00e5 \u00f8ke gebyret fra 2023 til 2024 for avl\u00f8p 3,5 %, mens for vann \u00f8kes det med 0 %. Vedtakskompetanse Kommunestyret Vedlegg 8 "
}