{
  "dokument_id": "e4c2f324-d6c7-5845-ac0f-48ed86120c27",
  "doc_type": "case_attachment",
  "kommune": 4601,
  "tittel": "Fagnotat, offentlig ettersyn - Bergenhus, Gnr. 168, Omr\u00e5dereguleringsplan for Kristiansholm, Sandvikstorget og Rosegrenden",
  "url": "https://bergen.kommune.no/politikere-utvalg/api/fil/bk360/9379789/Fagnotat-offentlig-ettersyn-Bergenhus-Gnr-168-Omradereguleringsplan-for-Kristiansholm-Sandvikstorget-og-Rosegrenden",
  "tekst": " Plan- og bygningsetaten REGULERINGSFORSLAG TIL Fagnotat OFFENTLIG ETTERSYN V\u00e5r referanse: PLAN-2022/20436-71 (tidligere saksnummer 201017014) Saksbehandler: Ann-Helen Nessen Dato: 07.11.2023 FORSLAG TIL OMR\u00c5DEREGULERING MED KONSEKVENSUTREDNING \u2013 OFFENTLIG ETTERSYN Bergenhus. Gnr. 168, Omr\u00e5dereguleringsplan for Kristiansholm, Sandvikstorget og Rosegrenden, arealplan-ID 61690000 Om planforslaget Saken gjelder forslag til offentlig omr\u00e5deregulering av Kristiansholm, Sandvikstorget og Rosegrenden, med detaljregulering av Neumanntomten. Omr\u00e5det ligger sentralt i Sandviken og tett p\u00e5 sentrum. Planomr\u00e5det omfatter 110 daa landareal og strekker seg fra Slaktehustomten i s\u00f8r til Ludebryggen ved Gjensidigeg\u00e5rden i nord, og omfatter Kristiansholm, Sandvikstorget, Rosegrenden og boligbebyggelsen opp mot Amalie Skrams vei. Planomr\u00e5det omfatter ogs\u00e5 170 daa sj\u00f8areal. Et planforslag var til offentlig ettersyn h\u00f8sten 2018. Mottatte merknader, uttalelser og medvirkningsprosesser medf\u00f8rte behov for vesentlige endringer i planforslaget, og det fremmes derfor et revidert forslag til omr\u00e5dereguleringsplan. Figur 1: Plangrense, oversiktskart Figur 2: Plangrense, ortofoto Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Planomr\u00e5det er i KPA 2018 avsatt til sentrumsform\u00e5l med sentrumskjerne (S12) rundt Sandvikstorget, og ellers til byfortettingssone. Omr\u00e5det inng\u00e5r i hensynssone for kulturmilj\u00f8 historisk sentrum med krav om at alle tiltak innenfor planomr\u00e5det skal ta hensyn til det samlede kulturmilj\u00f8et i Sandviken. Hensikten med planarbeidet er \u00e5 forsterke et lokalt sentrum i Sandviken med utgangspunkt i Sandvikstorget, bryte ned barrieren mot sj\u00f8en og legge til rette for allmenn tilgjengelighet til strandsonen. Verneverdige sj\u00f8boder, og bebyggelsen i grendene skal bevares som kulturmilj\u00f8. Figur 2: Illustrasjon som viser overordnede f\u00f8ringer for bystrukturen. Hovedgrepene i planforslaget er \u00e5 tilbakef\u00f8re Kristiansholm som holme med et nytt friomr\u00e5de tett p\u00e5 sj\u00f8en. Sandvikstorget styrkes som sentralt byrom og bindeledd mellom fjord og fjell og transformasjonsomr\u00e5det p\u00e5 Neumanntomten legger til rette for tett by med gode bokvaliteter og en tilgjengelig sj\u00f8front. Ny bebyggelse skal oppf\u00f8res med stort hensyn og respekt for kulturmilj\u00f8et. Nye torg, gater og forbindelse bygger videre og kobler seg p\u00e5 den eksisterende bystrukturen. Kvaliteter og utforming av fasader, f\u00f8rsteetasjer og kantsoner skal gi karakter og opplevelse til byrommene. Det er sikret variasjon i byggeh\u00f8ydene, som trappes ned mot sj\u00f8en i vest og mot kulturmilj\u00f8et i s\u00f8r. Volumene deles opp gjennom ulik bruk av farger og materialer, og gjennom spring i fasadene. Taklandskapet er variert med en overvekt av saltak og faseterte tak. Intensjoner og prinsipp for dette er vist i vedlagt formingsveileder. Saksnummer PLAN-2022/20436 Side 2 av 17 Ny bebyggelse vil inneholde boliger, barnehage, dagligvare, service og noe n\u00e6ring. For boligkvartalene er det lagt vekt p\u00e5 kvalitet i felles g\u00e5rdsrom, og i tilst\u00f8tende byrom. Langs Sj\u00f8gaten, Kystkulturallmenningen og torg er det krav om aktive fasader. Innenfor angitt utnyttelse viser planforslaget ca. 380 nye boenheter. Figur 3: Illustrasjon som oppsummerer grep for byliv i planforslaget. Kristiansholm (kalt Flygaren lokalt) tilbakef\u00f8res som holme, og skal opparbeides som offentlig friomr\u00e5de. Planforslaget \u00e5pner for at den eksisterende flyhangaren kan bevares og f\u00e5 ny bruk, i tillegg \u00e5pnes det for noe ny bebyggelse. Det anbefales \u00e5 gjennomf\u00f8re en plan- og designkonkurranse for \u00e5 fastsette funksjonsprogram og utforming av friomr\u00e5det. I sj\u00f8omr\u00e5dene legges det til rette for veteranb\u00e5thavn, gjestehavn og sm\u00e5b\u00e5thavn. I tilknytning til Kystkultursenteret og Fiskerimuseet legges det til rette for videref\u00f8ring av veteranb\u00e5thavn. Dette skal i hovedsak v\u00e6re en havn for fart\u00f8y av h\u00f8y antikvarisk verdi. Planen tilrettelegger for opprustning og noe utvidelse av eksisterende kaier. Gjestehavn kan anlegges i forlengelsen av friomr\u00e5det, og forutsettes \u00e5 ha allmenn tilgjengelighet. Eksisterende sm\u00e5b\u00e5thavn ved B\u00e5t Berge kan videref\u00f8res. Saksnummer PLAN-2022/20436 Side 3 av 17 Det er behov for skjerming av veteranb\u00e5thavn, nytt brannb\u00e5tnaust, og gjestehavn. Det tillates derfor etablert b\u00f8lgebrytere ved Kystkultursenteret, Ludebryggen og utenfor eksisterende molo p\u00e5 Kristiansholm. Det er satt krav om detaljregulering for to omr\u00e5der innenfor omr\u00e5dereguleringsplanen. Disse omr\u00e5dene er B\u00e5t Berge-tomten (KBA01) og bensinstasjontomten (SF02). B\u00e5t Berge- tomten har potensiale for transformasjon og er regulert til kombinert bebyggelse og anleggsform\u00e5l. Det er gitt unntak fra kravet om detaljregulering dersom tiltakene som oms\u00f8kes er tiltak som videref\u00f8rer dagens bruk av arealet. Bensinstasjontomten ligger i krysset Sj\u00f8gaten/Sandviksveien og er regulert til sentrumsform\u00e5l. De ligger st\u00f8yutsatt til og egner seg derfor trolig best til forretninger, tjenesteyting, kontor, hotell/overnatting og bevertning. For eksisterende bebyggelse innenfor planomr\u00e5det, er omr\u00e5dereguleringsplanen i hovedsak en verneplan for kulturmilj\u00f8et. Det er arbeidet tett med byantikvar for \u00e5 finne rett niv\u00e5 og gode bestemmelser for dette viktige kulturmilj\u00f8et. For Bergen Arkitektskole (BAS), er det satt krav om offentlig gjennomgang mellom Sandviksveien og sj\u00f8en. Det er \u00e5pnet for noe mer bebyggelse innenfor form\u00e5let (T1), ellers er det lagt opp til at aktivitetene her, skal fortsette som i dag. Planforslaget legger opp til strandpromenade p\u00e5 utsiden av dagens kaikant. Sandviksboder 14 er regulert revet i vedtatt reguleringsplan for bybanen fra sentrum til \u00c5sane, Hovedsykkelrute Festningkaien \u2013 Sandviksveien for \u00e5 kunne ivareta en god l\u00f8sning for alle trafikantgrupper. Omr\u00e5dereguleringen legger opp til at det kan etableres ny bebyggelse innenfor tomten hvor eksisterende bygg st\u00e5r i dag, tilpasset den nye vegl\u00f8sningen. Det p\u00e5g\u00e5r en omr\u00e5defredningssak for det sammenhengende sj\u00f8bodmilj\u00f8et som ligger her. Sandviksboder 14 er ikke omfattet av fredningen fordi den ikke er verneverdig. Ny bebyggelse, som skal settes opp s\u00e5 tett p\u00e5 nasjonalt viktige kulturmilj\u00f8, m\u00e5 ta stort hensyn til kulturmilj\u00f8et. St\u00f8rstedelen av den nye bebyggelsen skal v\u00e6re lavere og underordne seg de bakenforliggende sj\u00f8bodene, samtidig som det \u00e5pnes det for at deler kan v\u00e6re h\u00f8yere. Materialbruken skal tilpasses omgivelsene. Omr\u00e5dereguleringen overlapper nylig vedtatt detaljreguleringsplan for Hovedsykkelrute DSS (del av bybaneplanen mot \u00c5sane). Det har v\u00e6rt tett samarbeid mellom de to planene og Detaljreguleringsplanen for Hovedsykkelrute DSS videref\u00f8res i omr\u00e5dereguleringsplanen Plasseringen av bebyggelsen langs Sj\u00f8gaten (KBA og KBA11) avviker noe p\u00e5 de to plankartene, men grepet med tilbaketrukket bebyggelse er sikret i planbestemmelsene i omr\u00e5deplanen, jf. \u00a7\u00a7 4.2.2.5.a og 4.2.2.8.b. Saksnummer PLAN-2022/20436 Side 4 av 17 Planprosess og medvirkning Byr\u00e5det vedtok oppstart av planarbeid og offentlig ettersyn av planprogram i 2011. Planprogrammet ble fastsatt av byr\u00e5det 01.11.2012. I september 2018 ble planforslaget lagt ut til offentlig ettersyn. Det kom inn 95 private merknader og 20 offentlige uttalelser fra h\u00f8ringsinstanser. Disse er oppsummert i vedlagt merknadsskjema. Det ble fremmet fire innsigelser til planforslaget, en fra Vestland fylkeskommune om konsekvenser for kulturmilj\u00f8et, en fra Statens vegvesen om trafikksikkerhet og fremkommelighet og to fra Statsforvalter om strandsoneforvaltning og barn og unges interesser. Innspillene til planforslaget i 2018 handlet hovedsakelig om at det var for massivt og for h\u00f8yt. Etter 2018 er det arbeidet med et nytt og endret planforslag. Uttalelser og merknader fra h\u00f8ringsrunden, innspill i forbindelse med medvirkningsarbeid etter h\u00f8ringen i 2018, og samarbeid med ulike akt\u00f8rer, har v\u00e6rt et viktig grunnlag for utviklingen av det nye planforslaget. Hovedgrep i planforslaget fra 2018 som er beholdt: - Kristiansholm som friomr\u00e5de, reetablert holme og kanal - Den rekreasjons- og historiefortellende aksen fra S\u00f8ndre Allmenning over Sandvikstorget og ut til Kristiansholm - Vern av sj\u00f8bodene, grendene og eksisterende bebyggelse generelt De st\u00f8rste endringene gjelder Neumanntomten og er i hovedsak: - Endret struktur fra lukkede kvartal til tre st\u00f8rre utbyggingsfelt med \u00e5pne kvartaler som vender seg mot sj\u00f8en - St\u00f8rre variasjon i byggeh\u00f8yder - Utstikkere i nord er endret til et st\u00f8rre samlet utfyllingsomr\u00e5de med strandpromenade p\u00e5 utsiden - Lengre og tydeligere offentlig tilkomst til sj\u00f8 - Det sentrale torget er knyttet tettere p\u00e5 sj\u00f8en med forskyvning mot vest og en liten vik sentralt p\u00e5 Neumanntomten - Mer detaljerte krav til arkitektur og byform gjennom bestemmelser og formingsveileder - Fordelingen mellom bolig/n\u00e6ring I omr\u00e5dene utenfor Neumanntomten er det gjort f\u00f8lgende hovedendringer: - Satt detaljreguleringskrav p\u00e5 B\u00e5t Berge-tomten og bensinstasjonstomten - Sj\u00f8gaten og nordlige deler av Sandviksveien regulert likt som i vedtatt plan for bybanen - Vesentlig mindre byggeform\u00e5l p\u00e5 holmen, og mulig ny bruk og bevaring av Flyhangaren - \u00c5pnet for ny bebyggelsen ved Sandviksboder 12-14 - Lagt til rette for utvidet brannb\u00e5tnaust ved Ludebryggen Det sentrale byutviklingsomr\u00e5det i planforslaget er transformasjon av n\u00e6ringsareal knyttet til Neumann sin virksomhet. Samtidig med h\u00f8ring av planforslaget i 2018 ble tomten overtatt av Obos. Denne delen av planomr\u00e5det er detaljregulert i tett samarbeid med Obos og deres arkitekter. Saksnummer PLAN-2022/20436 Side 5 av 17 Viktige vurderinger i planforslaget Kulturmilj\u00f8 Hele planomr\u00e5det ligger innenfor hensynssone for kulturmilj\u00f8 H570_7, historisk sentrum. Planen sikrer bevaring og vern og gir tydelige f\u00f8ringer for eventuelle endringer i dette nasjonalt viktige kulturmilj\u00f8et. De delene av planomr\u00e5det som ikke er detaljregulert eller gitt plankrav, best\u00e5r i hovedsak av eldre og verneverdig boligbebyggelse. I omr\u00e5det ved Fiskerimuseet og Kystkultursenteret er flere av byggene midlertidig fredet. Det er igangsatt en omr\u00e5defredning som tar med seg hele sj\u00f8bodmilj\u00f8et her. Les mer om omr\u00e5defredningen i kapittel 3.4.1 i planbeskrivelsen. I grendene og de andre omr\u00e5dene \u00f8st for Sj\u00f8gaten er boligform\u00e5let i hovedsak videref\u00f8rt og det \u00e5pnes generelt ikke for store endringer i bebyggelsen. For sj\u00f8bodene har en valgt \u00e5 i hovedsak videref\u00f8re dagens bruk. I samr\u00e5d med kulturmyndighetene er det sikret at bruksendring av sj\u00f8boder fra n\u00e6ring til bolig ikke tillates. For de to omr\u00e5dene med krav om detaljregulering (SF02 og KBA01) er det \u00e5pnet for ny bebyggelse, med tydelige krav om at hensynet til kulturmilj\u00f8et vektes tungt. P\u00e5 bensinstasjonstomten (SF02) er det fleksible arealform\u00e5let, sentrumsform\u00e5l, benyttet. Innholdet i fremtidig bebyggelse her vil avhenge av muligheter for \u00e5 l\u00f8se st\u00f8yproblematikken, uteoppholdsareal m.m. P\u00e5 B\u00e5t Berge-tomten (KBA01) er det gitt krav om kobling mellom sj\u00f8 og Sandviksveien samt at omr\u00e5det foran verneverdig naust skal etableres som torg, hop eller en kombinasjon av disse to. Arealform\u00e5let er fleksibelt, og bebyggelsen kan inneholde b\u00e5de n\u00e6rings- og boligform\u00e5l. Ogs\u00e5 for transformasjonsomr\u00e5det p\u00e5 Neumanntomten er hensynet til kulturmilj\u00f8et sv\u00e6rt viktig. De formmessige og arkitektoniske prinsippene som bygningene er utformet etter, skal ha referanse til de omkringliggende historiske byggene og samtidig bidra med noe nytt og moderne. Omr\u00e5det er organisert i tre st\u00f8rre kvartal-strukturer med tilh\u00f8rende g\u00e5rdsrom. Kvartalene \u00e5pner seg mot sj\u00f8en og deles av gater, smau og snarveger p\u00e5 tvers av bebyggelsen. Det er lagt opp til stor variasjon b\u00e5de med tanke p\u00e5 h\u00f8yder, takform, material- og fargebruk. Utfylling Utfylling i sj\u00f8 er et komplekst tema som skaper interesse- og verdikonflikter. I tillegg til vurderinger knyttet til landskap og siktlinjer m\u00e5 diskusjonen om utfylling ogs\u00e5 inneholde vurderinger knyttet til kulturminner, naturmilj\u00f8, byutvikling og fortetting i sentrumsomr\u00e5der, bruk av sj\u00f8flaten og de sj\u00f8n\u00e6re omr\u00e5dene, gjennomf\u00f8ring og \u00f8konomi. Sandvikstorget er avsatt som sentrumskjerne/lokalsenter, i KPA2018 og omr\u00e5det skal utvikles med h\u00f8y tetthet og kvalitet, basert p\u00e5 stedets s\u00e6rpreg med varierte og sammenhengende byrom. Plangrepet legger opp til at Kristiansholm tilbakef\u00f8res til en frittliggende holme gjennom \u00e5 grave ut en kanal, og dermed fjerne deler av dagens landareal p\u00e5 Neumanntomten. Gjennom planarbeidet er det vurdert at mer byggeland gjennom utfylling gir et bedre plangrep, uten at det blir for tett og h\u00f8yt for det omkringliggende kulturmilj\u00f8et og landskapet. Ved \u00e5 fylle ut f\u00e5r en alts\u00e5 plass til flere boliger uten at konsekvensene for kulturmilj\u00f8et og landskapet blir for store. Saksnummer PLAN-2022/20436 Side 6 av 17 I sin helhet, gir plangrepet med utfylling, store verdier tilbake til byen i form av mer varierte gater og byrom, tett p\u00e5 sj\u00f8en. Mer landareal, i form av utfylling, gir b\u00e5de en lengre og mer finmasket og variert strandlinje. Utgravingen av kanalen og nye viker/hoper \u00f8ker mengden tilgjengelig sj\u00f8front ytterligere. Utfyllingen gir mulighet til b\u00e5de flere boliger, en urban boliggate med gode lokalklimatiske forhold som leder ut mot et stort friomr\u00e5de tett p\u00e5 sj\u00f8en og en offentlig tilgjengelig strandpromenade p\u00e5 utsiden av ny bebyggelse. Konsekvensvurderingene av landskap viser at utfyllingen reduserer opplevelsen av vannspeilet i bukten mellom Kristiansholm og M\u00e5seskj\u00e6ret og at den fra noen synsvinkler vil svekke Kristiansholm som fokuspunkt. Sj\u00f8frontstrategien sier at for prosjekter med spesielt h\u00f8y landskapsestetisk kvalitet som gir store verdier tilbake til byen, i form av spesielt tilgjengelighet og bo-/opplevelseskvalitet kan endringer av sj\u00f8flaten p\u00e5 lokalniv\u00e5 vurderes. Plan- og bygningsetaten vurderer at plangrepet, i sin helhet, gir store positive konsekvenser for byliv og tilgjengeligheten til sj\u00f8en. En utfordring knyttet til byutviklingsprosjekter tett p\u00e5 sj\u00f8en, er \u00e5 skape gode boforhold for de som skal etablere seg i omr\u00e5det, og samtidig legge til rette for attraktive og tydelig tilgjengelige byrom for allmennheten. Hvordan sj\u00f8fronten programmeres og sikres tilgjengelig for allmennheten har det v\u00e6rt arbeidet mye med i nytt planforslag. Bergensregionen har store mengder overskuddsmasser fra samferdselsprosjekter, f.eks. Bybanen. Massene kan dermed v\u00e6re kortreiste og brukes samfunnsnyttig innenfor dette planomr\u00e5det. En totalvurdering tilsier at ulempene og de negative konsekvensene utfyllingen har for landskap og for kulturmilj\u00f8 veies opp av hensyn til fortetting og sentrumsutvikling, bedre tilkomst til sj\u00f8 for allmennheten og bedre balanse i et gjennomf\u00f8ringsperspektiv. Eiendomsrett i sj\u00f8 er et komplisert juridisk sp\u00f8rsm\u00e5l, som skal jobbes videre med frem mot andregangsbehandling. Planforslaget tar ikke stilling til eiendomsforhold. Arkitektur og byform For \u00e5 sikre at intensjonene om h\u00f8y arkitektonisk kvalitet for transformasjonen av Neumanntomten blir ivaretatt er det laget en formingsveileder. Det er ogs\u00e5 gitt krav om at det skal foreligge formingsveileder eller tilsvarende dokument i forbindelse med detaljregulering, reetablering og oppgradering av alle gater og byrom innenfor planomr\u00e5det. Det er krav om aktive fasader som henvender seg mot Sj\u00f8gaten, Kystkulturallmenningen, torg og viktige plasser. Med \"aktiv fasade\" menes at fasaden gjenspeiler virksomheten innenfor, for eksempel med direkte innsyn til lokalene. Illustrasjonsplanen angir hvilke fasader det gjelder. Bomilj\u00f8 For \u00e5 forebygge ensomhet, gi \u00f8kt fleksibilitet og gi muligheter for flere \u00e5 bo i sentrale deler av byen, er det sikret et visst antall m2 dedikert til ulike fellesfunksjoner. Bestemmelsene sikrer at det settes av minst 1 m2 per bolig til innend\u00f8rs fellesareal for beboerne. De innend\u00f8rs fellesarealene skal kunne brukes til fellesaktiviteter, private arrangement, overnattingsfasiliteter for gjester o.l. og kan inneholde m\u00f8terom, arbeids-/kontorfellesskap, verksted, treningsrom, felleskj\u00f8kken, fellesvaskeri o.l. Saksnummer PLAN-2022/20436 Side 7 av 17 Det er lagt spesiell vekt p\u00e5 gode kvaliteter for barnefamilier p\u00e5 Neumanntomten. Dette er kvaliteter som inngang direkte fra gaten eller g\u00e5rdsrom, direkte tilgang til gode og trygge utearealer p\u00e5 terreng eller med terrengkontakt, tilstrekkelig og lett tilgjengelige bodarealer, parkering for sykler og barnevogner (i tillegg til bodareal), vaskerom, flere soverom og trafikksikkert n\u00e6rmilj\u00f8. Det er ogs\u00e5 regulert inn en barnehage i transformasjonsomr\u00e5det. Sammen med dagligvarebutikk og potensialet for andre forretninger og servicefunksjoner, n\u00e6rheten til sj\u00f8en og det store friomr\u00e5det like ved, vil omr\u00e5det v\u00e6re sv\u00e6rt attraktivt for et bredt utvalg av befolkningen, inkludert barnefamilier. Omr\u00e5det vil trolig f\u00e5 en noe homogen beboermasse. Det finnes per dags dato ikke virkemidler i plan- og bygningsloven for \u00e5 sikre variasjon i beboermasse. Grep som er gjort med tanke p\u00e5 deling og utl\u00e5nshybler kan \u00f8ke variasjonen noe. I tillegg er grepene for \u00e5 sikre at omr\u00e5det er tilgjengelig for allmennheten sv\u00e6rt viktige. B\u00e5de friomr\u00e5det p\u00e5 Kristiansholm og de offentlige arealene langs sj\u00f8fronten p\u00e5 Neumanntomten skal opparbeides slik at alle deler av befolkningen skal f\u00f8le seg velkommen. Barn og unge Neumanntomten og Kristiansholm er ikke i bruk av barn og unge i dag. Omr\u00e5dereguleringen legger opp til at det skal etableres byrom, oppholds- og aktivitetsmuligheter for alle aldersgrupper. Det sj\u00f8vendte friomr\u00e5det p\u00e5 Kristiansholm, med badeplass og aktivitetsomr\u00e5de vil v\u00e6re til berikelse for barn og unge i hele byen. Det er arbeidet spesielt mye med overgangene mellom offentlig og privat areal, for \u00e5 gj\u00f8re dette til et godt omr\u00e5de for b\u00e5de de som bes\u00f8ker og bruker omr\u00e5det og for de som skal bo her. Eksisterende omr\u00e5der for barn og unge opprettholdes, og planen legger til rette for en styrking av gr\u00f8ntstruktur og byrom. Sandvikstorget som i dag er parkeringsplass skal bli Sandvikens festplass, og gr\u00f8ntomr\u00e5det ved menighetshuset reguleres til park med mulighet for \u00e5 tilrettelegge for dyrkning, lek og ulike aktiviteter. Mobilitet Kristiansholm er sentralt lokalisert i Sandviken, med gangavstand inn til sentrumskjernen og et sv\u00e6rt godt kollektivtilbud. Dette er et omr\u00e5de med h\u00f8y andel g\u00e5ende, syklende og kollektivreisende. Planforslaget legger til rette for en funksjonsblandet tett by med b\u00e5de boliger, service, dagligvare og barnehage. Lav parkeringsdekning, god tilgang p\u00e5 sykkelparkering og stor grad av bildeling bygger opp under g\u00e5byen, gjennom \u00e5 gj\u00f8re det attraktivt og enkelt \u00e5 velge gange, sykkel eller kollektiv. Trafikk og parkering S\u00f8rlige deler av Sandviksveien er regulert til overordnet veiform\u00e5l og detaljering skal skje i forbindelse med fremtidig gateopprustningsprosjekt. Det er krav om utvidet medvirkning og fokus p\u00e5 \u00e5 bedre forholdene for myke trafikanter. I nordre del av Sandviksveien og Sj\u00f8gaten, videref\u00f8rer omr\u00e5dereguleringen vedtatt detaljreguleringsplan for bybanen fra sentrum til \u00c5sane, Hovedsykkelrute Festningkaien \u2013 Sandviksveien, nasjonal PlanID: 4601_65790000. Saksnummer PLAN-2022/20436 Side 8 av 17 Bilrestriktive tiltak bidrar, if\u00f8lge forskning og klimanorm Bergen, til reduksjon av direkte klimagassutslipp gjennom mindre bruk av privatbil samt indirekte reduksjoner gjennom f.eks. mindre arealbruk til veier og parkeringsplasser. For eksisterende bebyggelse har det v\u00e6rt gjennomf\u00f8rt parkeringsrestriktive tiltak knyttet til blant annet antall biler en husstand kan ha innenfor soneparkeringsordningen. Tall for boligsoneparkering i sone 8 (mellom Skuteviken og Munkebotn) fra august 2023, viser at det selges ca. 1000 boligsonekort og at det er ca. 1000 plasser tilgjengelig i sonen. Transformasjonsomr\u00e5det p\u00e5 Neumanntomten skal bidra til et b\u00e6rekraftig bymilj\u00f8 som inkluderer et h\u00f8yt antall boliger. Nullvekstm\u00e5let og planomr\u00e5dets sentrale lokalisering m\u00e5 legges til grunn. Et s\u00e6rdeles godt sykkel- og kollektivtilbud muliggj\u00f8r et h\u00f8yt ambisjonsniv\u00e5 for b\u00e6rekraftig mobilitet og en lav parkeringsdekning. Det er p\u00e5 grunnlag av dette satt parkeringsdekning for bolig p\u00e5 0,2 til 0,4 per 100 m2 BRA. Det er satt krav om at 30 % av parkeringsdekningen skal reserveres til bildelel\u00f8sninger. Det er forutsatt at en delebil erstatter 12 vanlige biler1. Tabellen under viser parkeringsdekning for Neumanntomten. * 30 % skal reserveres for delebil-l\u00f8sninger ** Deler av arealet skal sikre parkeringsareal for sykkelvogner HC-parkering p\u00e5 15 % skal beregnes ut fra totalkravet f\u00f8r fratrekket av plasser til delebilordning. Det er soneparkering i og rundt hele omr\u00e5dereguleringsplanen og areal/adresser vest for Sj\u00f8gaten og Sandviksveien inng\u00e5r ikke i disse sonene og vil ikke f\u00e5 rett til \u00e5 parkere her. Det medf\u00f8rer at den lave parkeringsdekningen ikke f\u00e5r konsekvenser for omkringliggende omr\u00e5der med \u00f8kning i press p\u00e5 soneparkering. For eksisterende boligbebyggelse uten s\u00e6rlig fortettingspotensial og for ny bebyggelse innenfor KBA14 er ikke satt krav til parkering. Ellers videref\u00f8rer omr\u00e5dereguleringen oppryddingsarbeidet knyttet til parkering langs med Sj\u00f8gaten, som er gjort i forbindelse med planarbeidet for hovedsykkelrute DSS. Varelevering Varelevering i nye utbyggingsomr\u00e5der i urbane str\u00f8k kan ofte v\u00e6re utfordrende. Valgt vareleveringsl\u00f8sning har b\u00e5de fordeler og ulemper som er vektet i planbeskrivelsen og i mobilitetsplanen. For Neumanntomten er det valgt en l\u00f8sning hvor vareleveringstras\u00e9en g\u00e5r inn i nord, over det interne torget og ut i s\u00f8r. Det er spesielt utkj\u00f8ringen i Sj\u00f8gaten som kan bli konfliktfylt. Det er vurdert at en kombinasjon av lav \u00c5DT og fokus p\u00e5 gode avb\u00f8tende tiltak 1 Forutsetningen er basert p\u00e5 nyere forskning som viser at en delebil erstatter mellom 10 og 15 biler. Bergen kommune - Ny rapport viser at \u00e9n delebil erstatter opptil 15 privatbiler i Bergen og Bildeling i Bergen - erfaringer og effekter - Transport\u00f8konomisk institutt (toi.no) Saksnummer PLAN-2022/20436 Side 9 av 17 som reduserer fart, styrer kj\u00f8rem\u00f8nsteret og gj\u00f8r situasjonen enkelt lesbar b\u00e5de for sj\u00e5f\u00f8r og for myke trafikanter. Totalt sett gir dette en akseptabel trafikksituasjon. Risiko og s\u00e5rbarhet Det er gjennomf\u00f8rt en risiko- og s\u00e5rbarhetsanalyse (ROS-analyse) i forbindelse med planarbeidet frem mot h\u00f8ringsrunden i 20182. De fire temaene 1) Skredfare, 2) Havniv\u00e5stigning, stormflo og b\u00f8lgep\u00e5virkning, 3) Vind/ekstremnedb\u00f8r og 4) Transport av farlig gods ble utredet og av disse fremsto planomr\u00e5det som moderat s\u00e5rbart for havniv\u00e5stigning, stormflo og b\u00f8lgep\u00e5virkning, og transport av farlig gods. Risikoanalysen av farlig gods viste akseptabel risiko. Det er i planarbeidet etter h\u00f8ringsrunde i 2018 gjort oppdaterte og mer detaljerte vurderinger p\u00e5 f\u00f8lgende tema: - Havnivastigning, stormflo og b\u00f8lgep\u00e5virkning3 - Vind4 - Ustabil grunn5 - Ekstremnedb\u00f8r og overvann6 - Veist\u00f8y7 og anleggsst\u00f8y8 Les mer om disse temaene i vedlagte rapporter og i planbeskrivelsen kapittel 5.17. Deler av planomr\u00e5det ligger innenfor omr\u00e5det Sandviken (Rosengrenden) i Helhetlig brannsikringsplan for den tette trehusbebyggelsen (rapport TTB 2015). Brannsmitteomr\u00e5det innenfor planomr\u00e5det er gitt hensynssone H390 og det er blant annet satt krav i bestemmelsene at plan for sikring mot brannsmitte skal ligge til grunn for tiltak som krever godkjenning etter plan- og bygningsloven. Teknisk infrastruktur Omr\u00e5dereguleringen har ikke klart \u00e5 forbedre renovasjonssituasjonen for eksisterende bebyggelse, les mer om dette i kapittel 5.8.5. i planbeskrivelsen. Vurderinger knyttet til etablering av R\u00f8dt bossnett er under utarbeiding og den uavklarte situasjonen har f\u00f8rt til at omr\u00e5deplanen m\u00e5 sikre tre ulike scenarioer for renovasjonsl\u00f8sning for transformasjonen p\u00e5 Neumann-tomten. Det er krav om at Neumanntomten tilrettelegges for p\u00e5kobling p\u00e5 et mulig fremtidig bossnett, det \u00e5pnes for en mulig midlertidig situasjon i p\u00e5vente av mulig fremtidig bossnett og det er foresl\u00e5tt en permanent l\u00f8sning dersom bossnett ikke etableres eller Neumanntomten ikke inkluderes i bossnettet. Et fremtidig bossnett i omr\u00e5det vil gi stor forbedring b\u00e5de med tanke p\u00e5 trafikksikkerhet, gateutforming og fremkommelighet for myke trafikanter. I tillegg vil det bedre brannsikkerhet i den tette trehusbebyggelsen og v\u00e6re med p\u00e5 \u00e5 begrense utbredelsen av skadedyr. For Neumanntomten vil et fremtidig bossnett gi mindre trafikk inn i omr\u00e5det og en vil unng\u00e5 kraning av bunnt\u00f8mte konteinere, dersom det etableres bossnett. 2 Risiko- og s\u00e5rbarhetsanalyse for Kristiansholm, Sandvikstorget, Rosegrenden \u2013 omr\u00e5dereguleringsplan med KU, Norconsult 06.02.2017. 3 Neumanntomten_ Notat b\u00f8lger og stormflo, datert 12.01.2021 4 Omr\u00e5deregulering Kristiansholm_CFD Vindanalyse, 18.01.2021 5 Neumanntomten_ Geotekniske vurderinger, datert 09.10.2020 6 Omr\u00e5deregulering Kristiansholm_Infrastrukturplan, datert 22.10.2021 7 Omr\u00e5deregulering Kristiansholm_St\u00f8yvurdering, datert 23.02.2021 8 Neumanntomten_St\u00f8yrapport bygge- og anleggsst\u00f8y, datert 05.05.2021 Saksnummer PLAN-2022/20436 Side 10 av 17 Les ogs\u00e5 om hvordan renovasjon kan p\u00e5virke utbyggingsrekkef\u00f8lge og tidsaspektet for transformasjonen p\u00e5 Neumanntomten under overskriften \u00abAvhengigheter for utviklingen av Neumanntomten\u00bb. Infrastrukturplanen som er laget i samarbeid med Bergen Vann viser eksisterende og fremtidige hovedsystemer for vann, avl\u00f8p og overvann ihht. VA-normens krav til VA- rammeplaner. Infrastrukturplanen viser de overordnede f\u00f8ringene for annen infrastruktur som renovasjon, fjernvarme m.m. i omr\u00e5det og etablerer grunnlaget for utarbeiding av detaljerte VA-rammeplaner/infrastrukturplaner for de enkelte reguleringsplanene innenfor omr\u00e5det. Det er satt krav om at infrastrukturplanen skal legges til grunn ved videre detaljprosjektering og fremtidige va-rammeplaner for omr\u00e5der med krav om detaljregulering. Infrastrukturplanen er i tillegg gitt juridisk virkning i bestemmelsene og f\u00f8ringer gitt i denne. Infrastrukturplanen skal fungere som en verkt\u00f8ykasse med mulige tiltak for \u00e5 h\u00e5ndtere fremtidige flomsituasjoner. Les mer i kapittel 3.4.1 i Infrastrukturplanen. Det er krav om at \u00e5pne overvannsl\u00f8sninger skal prioriteres og det er krav om at det sammen med rammes\u00f8knad leveres en plan for overvannsh\u00e5ndtering og flomsikringstiltak i tr\u00e5d med infrastrukturplan. Klima og milj\u00f8 Reduksjon av klimagassutslipp for utbyggingen av omr\u00e5det gjelder i hovedsak Neumanntomten og vil f\u00f8rst og fremst v\u00e6re knyttet til valg av lavutslippsl\u00f8sninger for energi i drift og krav til materialer. Det er laget en tidligfase klimagassberegning for Neumanntomten som viser at bruk av tre gir vesentlig mindre klimagassutslipp enn betong og st\u00e5l. Den st\u00f8rste forskjellen ligger i b\u00e6rende konstruksjoner og dekker. Det er derfor satt krav om at bebyggelsen skal ha b\u00e6rende konstruksjoner av tre eller materialer med tilsvarende eller lavere karbonfotavtrykk. Et viktig klimatiltak vil ogs\u00e5 v\u00e6re \u00e5 redusere byggenes netto energibehov og legge til rette for utnyttelse av fornybare, lavutslipps energikilder i planomr\u00e5det. Omr\u00e5det er innenfor konsesjonsomr\u00e5de for tilkobling til fjernvarme, men det b\u00f8r sees n\u00e6rmere p\u00e5 andre l\u00f8sninger f.eks. sj\u00f8varmepumpe. Det er lagt til rette for solfangere og solceller b\u00e5de p\u00e5 flate tak, skr\u00e5tak og i fasader. Det er satt krav om utslippsfri bygge- og anleggsfase er sikret i bestemmelsene, slik at dette kan h\u00e5ndteres n\u00e5r det er kommet en avklaring fra departementet. Saksnummer PLAN-2022/20436 Side 11 av 17 Planen har en tydelig prioritering av myke trafikanter og kollektiv, mens den legger til rette for redusert bilbruk. Det er gjort vurderinger og fylt ut klimaindikatorsett i tr\u00e5d med veileder for klimanorm i Bergen. Intensjoner og krav er videref\u00f8rt i bestemmelsene. Figur 4: Resultat - Klimaindikatorsett Naturmangfold Omr\u00e5dereguleringen setter strenge krav til tilrettelegging og forbedring av forholdene for naturmangfoldet under vann og i overgang mellom vann og land. Kunnskapsgrunnlaget, \u00a7 8 Kunnskapsgrunnlaget er basert p\u00e5 kartlegging og befaring utf\u00f8rt av sakkyndig \u00f8kolog, samt eksisterende informasjon, sammensatt av opplysninger fra nasjonale databaser og offentlige rapporter. Kravet til kunnskapsgrunnlaget skal st\u00e5 i et rimelig forhold til sakens karakter og risikoen for skade p\u00e5 naturmangfoldet. Fagetaten vurderer at kunnskapsgrunnlaget er tilstrekkelig. F\u00f8re-var-prinsippet, \u00a7 9 Mangel p\u00e5 kunnskap skal i utgangspunktet ikke brukes som begrunnelse for \u00e5 utsette eller unnlate \u00e5 treffe forvaltningstiltak. F\u00f8re-var-prinsippet brukes n\u00e5r man ikke har tilstrekkelig med kunnskap til \u00e5 vite hvilke virkninger beslutningen vil ha for naturmangfoldet. Plangrepet tar utgangspunkt i at dagens bebygde arealer skal utvikles for ny boligbebyggelse. Planen legger ogs\u00e5 opp til noe utfylling p\u00e5 nordsiden av dagens Neumanntomt. Det er vist til at en del av artsmangfoldet sannsynligvis er et resultat av omfattende menneskeskapte p\u00e5virkninger av de viktigste marine habitatene i omr\u00e5det. Utfyllingen vil n\u00f8dvendigvis medf\u00f8re skade p\u00e5 det naturmangfoldet som befinner seg der hvor utfyllingen plasseres. Men tydelige og strenge krav til \u00f8kologiske forbedringstiltak vist i \u00f8kologirapport datert 01.07.20219 og fulgt opp i planens bestemmelser vil f\u00f8re til reetablering og mulig forbedring av det \u00f8kologiske mangfoldet under vann. 9 Neumanntomten_ \u00d8kologirapport med tiltaksliste, datert 01.07.2021 Saksnummer PLAN-2022/20436 Side 12 av 17 I planens bestemmelser er det gitt krav om at det skal utarbeides en naturmangfoldsrapport for planlagte tiltak som redegj\u00f8r for hensynet til vegetasjon og livet under vann b\u00e5de i anleggsfasen og senere f\u00f8r tillatelse til tiltak for f\u00f8rste byggetrinn innenfor ny utbygging langs hele sj\u00f8linjen. Rapporten skal v\u00e6re veiledende for hvordan man tilrettelegger p\u00e5 best mulig m\u00e5te for reetablering og forbedret grunnlag for naturmangfoldet i overgang mellom kaikant og vann samt for livet under vann, jf. \u00a7 2.14.1. I forbindelse med rammes\u00f8knad skal det dokumenteres hvordan tiltaket legger til rette for en forbedring av det biologiske mangfoldet i utbyggingsomr\u00e5det. Dokumentasjonen skal inkludere snitt som viser overgangen mellom land og vann. Redegj\u00f8relsen skal ta utgangspunkt i \u00f8kologirapport datert 01.07.2021. \u00a7 4.2.1.11.h. Ogs\u00e5 utgraving av kanalen er gitt krav om tilrettelegging for biologisk mangfold under vann og i overgangen mellom vann og land, jf. \u00a7 4.5.4.5. Det er vurdert at planforslaget ikke medf\u00f8rer vesentlig skade p\u00e5 naturmangfoldet, og at f\u00f8re- var-prinsippet er tilstrekkelig ivaretatt. \u00d8kosystemtiln\u00e6rming og samlet belastning, \u00a7 10 Den samlede belastningen p\u00e5 et \u00f8kosystem skal vurderes. For \u00e5 vurdere konsekvenser p\u00e5 naturmilj\u00f8et, skal samvirke mellom ulike p\u00e5virkninger og prosjektets kumulative karakter i forhold til andre og gjennomf\u00f8rte og planlagte prosjekter vurderes. Den planlagte utbyggingen legger opp til utfylling i et sj\u00f8omr\u00e5de med et relativt rikt artsmangfold og vil ha p\u00e5virkning p\u00e5 dette. Omr\u00e5det p\u00e5 land er i bruk som n\u00e6ringsomr\u00e5de og har liten/ingen \u00f8kologisk verdi og nytt planforslag vil gi vesentlig bedre forhold enn dagens situasjon. Dette er svakt vurdert i den \u00f8kologiske rapporten, men med henblikk til andre saker i dette fjordsystemet er det vurdert at samlet belastning ikke har betydning for utfyllingssp\u00f8rsm\u00e5let. Det er likevel vurdert at det m\u00e5 gj\u00f8res grundigere vurderinger knyttet til dette f\u00f8r 2. gangs behandling. Kostnader ved milj\u00f8forringelse, \u00a7 11 Bestemmelsene har krav om at flate tak, som ikke skal benyttes til uteopphold skal v\u00e6re gr\u00f8nne tak. I tillegg er det satt krav om at gr\u00f8nne tak skal etableres med vekster som styrker biomangfoldet. Dette bidrar til \u00e5 redusere negative konsekvenser for naturmangfold. P\u00e5 land bidrar planforslaget til vesentlig bedre forhold for naturmangfoldet enn dagens situasjon. Kostnadene dekkes av utbygger ved utbygging av prosjektet. Milj\u00f8forsvarlige teknikker og driftsmetoder, \u00a7 12 Det er vurdert at krav om gr\u00f8nne tak, sammen med krav til beplantning som styrker biomangfoldet p\u00e5 gr\u00f8nne tak, bidrar til \u00e5 styrke naturmangfoldet. Gjennomf\u00f8rt kartlegging og et notat med konkrete \u00f8kologiske forbedringstiltak og tiltak knyttet til naturrestaurering10 er brukt som grunnlag til krav i planens bestemmelser og i utarbeidelsen av formingsveileder, jf. \u00a7 \u00a7 2.14.1, 4.2.1.11.h og 4.5.4.5, vedr. krav om oppdatert naturmangfoldsrapport, f\u00f8r det kan gis tillatelse til tiltak for f\u00f8rste byggetrinn. Videre er det satt krav om at massene som brukes til utfylling skal v\u00e6re rene og at det skal lages en tiltaksplan for \u00e5 hindre forurensing til sj\u00f8 i anleggsfasen og for raskest mulig 10 Neumanntomten_ \u00d8kologirapport med tiltaksliste, datert 01.07.2021 Saksnummer PLAN-2022/20436 Side 13 av 17 reetablering av marint liv p\u00e5 sj\u00f8bunnen, men utgangspunkt i enhver tids gjeldende retningslinje og veiledere for urbane sj\u00f8omr\u00e5der, jf. \u00a7 4.2.1.11.k. Sj\u00f8flyhavn Det har v\u00e6rt sj\u00f8flytrafikk fra Kristiansholm siden 1930-tallet og planforslaget legger til rette for fortsatt sj\u00f8flyaktivitet. Sj\u00f8flyvirksomheten m\u00e5 ikke komme i vesentlig konflikt med hverken fremtidig bruk av Kristiansholm som friomr\u00e5de eller den fremtidige boligbebyggelsen p\u00e5 Neumanntomten. Det er en forutsetning for fortsatt sj\u00f8flyaktivitet at st\u00f8yverdier knyttet til taksing til/fra konsesjonsomr\u00e5det for takeoff og landing ikke overstiger grenser for tillatt st\u00f8y i boligomr\u00e5der. Satsing p\u00e5 rutefly med elektriske sj\u00f8fly kan gi konflikt da dette genererer mer trafikk enn dagens trafikk. Gjennomf\u00f8ring Utbyggingsrekkef\u00f8lge Det er ikke satt krav til en spesifikk utbyggingsrekkef\u00f8lge for Neumanntomten, men det anses som sv\u00e6rt sannsynlig at transformasjonen startet med \u00e5 legge til rette for ekspansjon i sj\u00f8 og utgraving av kanalen i f\u00f8rste byggetrinn. Deretter vil trolig omr\u00e5det med parkeringsgarasje, KBA10-KBA12 inkludert g\u00e5rdsrom, f\u00f8lge som byggetrinn nr. 2 eller eventuelt samtidig. En ser for seg en videre rekkef\u00f8lge som f\u00f8rst g\u00e5r s\u00f8r, s\u00e5 vest og som ender i nord. Siste felt for utbygging vil v\u00e6re det utfylte arealet i nord. Utfylte masser m\u00e5 trolig f\u00e5 tid til \u00e5 \u00absette seg\u00bb og deler av arealet her m\u00e5 potensielt settes av til midlertidig renovasjon, les mer i kapittel 5.8.5. Utbygging av kan skje etappevis og det er \u00e5pnet for at uteoppholdsareal og parkering kan l\u00f8ses midlertidig i ulike byggefaser. Tilstrekkelig areal og trafikksikker tilkomst mellom boliger og uteoppholdsareal skal til enhver tid opprettholdes. Dokumentasjon om hvordan dette l\u00f8ses, skal f\u00f8lge s\u00f8knad om rammetillatelse, jf. \u00a7\u00a7 4.2.1.9.d og 4.2.1.11.d. Det er satt krav til at Kristiansholm til enhver tid skal v\u00e6re tilgjengelig for allmennheten. Unntak gjelder for kortere perioder, dersom det kan dokumenteres at dette er n\u00f8dvendig for utbygging av Neumanntomten. Avhengigheter for utviklingen av Neumanntomten Det er spesielt tre viktige avhengigheter for utbygging av Neumann-tomten. Disse tre avhengighetene kan i st\u00f8rre eller mindre grad p\u00e5virke rekkef\u00f8lgen p\u00e5 utbyggingen. 1) Utfyllingsmetode 2) Rundkj\u00f8ring og bestemmelsesomr\u00e5de # 7 3) Renovasjon \u2013 R\u00f8dt bossnett Utbyggingsrekkef\u00f8lgen kan avhenge av valg av type utfyllingsmetode da tradisjonell utfylling og ulike typer spunting, vil kreve lengre settingstid for massene, mens peling direkte i fast fjell, vil gi st\u00f8rre uavhengighet med tanke p\u00e5 rekkef\u00f8lge. St\u00f8ybelastning for naboer kan p\u00e5virke hvilke muligheter utbygger kan benytte seg av. Etablering av rundkj\u00f8ringen er en forutsetning for transformasjon av Neumann-tomten. Dersom transformasjonen p\u00e5 Neumann-tomten kommer til gjennomf\u00f8ring f\u00f8r hovedsykkelruten DSS, vil en m\u00e5tte etablere rundkj\u00f8ringen og gj\u00f8re tilpasninger til den Saksnummer PLAN-2022/20436 Side 14 av 17 eksisterende l\u00f8sningen p\u00e5 dette tidspunktet til den regulerte rundkj\u00f8ringen (Kapittel 5.8.9 i planbeskrivelsen). Dersom det vedtas at r\u00f8dt bossnett skal etableres, men dette ikke etableres f\u00f8r utbyggingen p\u00e5 Neumann-tomten starter, legger planen til rette for at det kan etableres en midlertidig l\u00f8sning. Dersom det vedtas \u00e5 ikke etablere bossnett i Sandviken, eller at Neumann-tomten ikke inkluderes i bossnettet, er det vist en permanent l\u00f8sning med nedgravde bunnt\u00f8mte konteinere, som er akseptabel. Ved etablering av en midlertidig l\u00f8sning vil et omr\u00e5de i nordlig del av Neumann-tomten m\u00e5tte reserveres til renovasjon frem til permanent l\u00f8sning er etablert. Rekkef\u00f8lgekrav KBA01 har krav om detaljregulering og vanlige rekkef\u00f8lgebestemmelser knyttet til at naturlig tilh\u00f8rende gater og uteareal skal h\u00e5ndteres i fremtidig detaljreguleringsplan. I omr\u00e5dereguleringsplanen er det satt rekkef\u00f8lgekrav for opparbeiding av strandpromenade langs KBA01og fremtidig kobling mellom Sandviksveien og strandpromenade. I tillegg er det satt rekkef\u00f8lgekrav om opparbeiding av torg/hop/badeplass mellom o_UNB og SH01. Rekkef\u00f8lgekravene m\u00e5 videref\u00f8res og detaljeres i fremtidig detaljreguleringsplan. SF02 har krav om detaljregulering og vanlige rekkef\u00f8lgebestemmelser knyttet til at naturlig tilh\u00f8rende gater og uteareal skal h\u00e5ndteres i fremtidig detaljreguleringsplan. Det er i omr\u00e5dereguleringsplanen satt rekkef\u00f8lgekrav for opparbeiding av o_GG20. For ny bebyggelse i Sandviksboder 14, KBA14, er det satt \u00absikret-krav\u00bb om opparbeiding av o_GT05. Et \u00absikret-krav\u00bb gir grunnlag for utbyggingsavtale for det aktuelle arealet. For Neumanntomten er det satt vanlige rekkef\u00f8lgebestemmelser knyttet til at naturlig tilh\u00f8rende gate- og byromsnett, strandpromenade, g\u00e5rdsrom m.m. sikres ferdigstilt sammen med tilh\u00f8rende bygg/byggeomr\u00e5der. I tillegg er det satt tre tyngre rekkef\u00f8lgekrav som sikret- krav. Hvor stor andel av disse utbygger av Neumanntomten skal b\u00e6re, m\u00e5 fastsettes i en utbyggingsavtale. De tre tyngre rekkef\u00f8lgekravene er rundkj\u00f8ring, kanalen mellom Neumann-tomten og Kristiansholm og opparbeiding av friomr\u00e5det p\u00e5 Kristiansholm. Les mer om dette i kapittel 5.18 om rekkef\u00f8lgebestemmelser. Midlertidighet For \u00e5 legge til rette for bruk av Kristiansholm s\u00e5 tidlig som mulig, er det i bestemmelsene \u00e5pnet for midlertidige tiltak innenfor friomr\u00e5det. Det er satt krav om at de midlertidige tiltakene skal v\u00e6re tilgjengelige for allmennheten og motivere til \u00f8kt bruk av omr\u00e5det. Det er gitt spesifikke krav til eventuelle midlertidige tiltak i \u00a7 4.2.1.10.a. Det er ogs\u00e5 sikret at en stor del av friomr\u00e5det til enhver tid skal v\u00e6re tilgjengelig for allmennheten, ogs\u00e5 gjennom byggeperioden for Neumanntomten, jf. \u00a7 4.2.1.11.e. Les mer i kapittel 5.2.2 om innhold og bruk av friomr\u00e5det. Videre prosess Oppgaver f\u00f8r sluttbehandling/vedtak: Saksnummer PLAN-2022/20436 Side 15 av 17 Klima og energi Det skal arbeides videre med l\u00f8sninger for egenprodusert energi innenfor Neumann-tomten spesielt og planomr\u00e5det generelt. For \u00e5 sikre gode nok f\u00f8ringer for materialbruk og energi for ny bebyggelse p\u00e5 Neumann- tomten m\u00e5 det arbeides mer i detalj med disse temaene frem til 2. gangs behandling. Sandviksboder 14 (KBA14) Det m\u00e5 arbeides videre med byantikvar og grunneier for \u00e5 sikre gode nok bestemmelser for dette arealet. Det skal utarbeides en formingsveileder. Medvirkning Planen legger opp til at det skal settes i gang en plan- og designkonkurranse i forbindelse med den offentlige h\u00f8ringsrunden og i perioden frem mot 2. gangs behandling. Det er krav om at prosessen frem mot endelig utforming og innhold p\u00e5 Kristiansholm/Flygaren, skal inneholde utstrakt medvirkning blant innbyggerne i Sandviken. Det skal v\u00e6re spesielt fokus p\u00e5 barn og unge. Naturmangfold Det m\u00e5 lages en oppdatert \u00f8kologisk rapport med henvisning til \u00a7 8-12 i Naturmangfaldslova. Eiendomsforhold - utfylling Det m\u00e5 ses n\u00e6rmere p\u00e5 eierforhold og utfordringer knyttet til dette p\u00e5 utfyllingstomten nord for Neumanntomten. Rekkef\u00f8lgekrav Det skal arbeides videre med rekkef\u00f8lgekrav for utviklingsomr\u00e5dene. det Forslag til vedtak: 1. I medhold av plan- og bygningsloven \u00a7 12-2 og 12-10, sendes f\u00f8lgende forslag til omr\u00e5deregulering p\u00e5 h\u00f8ring og legges ut til offentlig ettersyn: a. Omr\u00e5deregulering, Bergenhus Gnr. 168 Kristiansholm, Sandvikstorget og Rosegrenden, arealplan-ID 61690000 vist p\u00e5 plankart, datert 06.11.2023 b. Tilh\u00f8rende reguleringsbestemmelser, datert 06.11.2023 Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20436 Side 16 av 17 Vedlegg: Plankart datert 06.11.2023 Reguleringsbestemmelser datert 06.11.2023 Planbeskrivelse datert 06.11.2023 Illustrasjonsplan datert 06.11.2023 Bestemmelsesomr\u00e5der bygg- og anlegg datert 26.10.2023 Infrastrukturplan datert 22.10.2021 ROS-analyse datert 06.02.2017 CFD Vindanalyse datert 18.01.2021 St\u00f8yvurdering datert 23.02.2021 Marinarkeologiske registreringer datert 15.05.2020 Brannb\u00e5t samledok datert 30.10.2023 Merknadsskjema Om Neumanntomten: Neumanntomten_Formingsveileder datert 05.09.2023 Neumanntomten_Mobilitetsplan datert 08.07.2021 Neumanntomten_Situasjonssnitt datert 11.04.2023 Neumanntomten_VA-rammeplan datert 02.11.2021 Neumanntomten_VA-rammeplan tegninger datert 02.11.2021 Neumanntomten_Bergen Vann uttale VA-rammeplan datert 19.11.2021 Neumanntomten_Renovasjonsteknisk plan datert 20.10.2022 Neumanntomten_MUA-vurderinger datert 20.09.2023 Neumanntomten_Milj\u00f8geologiske vurderinger datert 07.10.2020 Neumanntomten_Geotekniske vurderinger datert 09.10.2020 Neumanntomten_Notat B\u00f8lger og stormflo datert 12.01.2021 Neumanntomten_Vannkvalitet kanal datert 15.04.2021 Neumanntomten_Klimagassberegninger datert 23.08.2023 Neumanntomten_St\u00f8yrapport bygge-og anleggsst\u00f8y datert 05.05.2021 Neumanntomten_Plassering nettstasjon datert 09.2023 Neumanntomten_Forholdet_til_kystkultursenteret datert 06.10.2022 Neumanntomten_\u00d8kologirapport_med_tiltaksliste datert 01.07.2021 Fullstendig dokumentoversikt og saksgang, se https://www.bergen.kommune.no/omkommunen/offentlig-innsyn/innsynplanogbyggesak Saksnr: PLAN-2022/20436 , Gammelt saksnummer: 201017014 Saksnummer PLAN-2022/20436 Side 17 av 17 "
}