{
  "dokument_id": "4ebc8c9c-fb3a-513e-8254-5ab22f7d270a",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001819448",
  "tekst": " Saksprotokoll Utvalg: Kommune- og byutviklingsutvalget Arkivsaknr. 19/01271 Saksbehandler Roy Fossum Behandlet av M\u00f8tedato Saknr 1 Kommune- og byutviklingsutvalget 29.08.2024 38/24 PLAN 1892 - BREIVIKNES HYTTEFELT. KLAGE P\u00c5 KOMMUNESTYRETS VEDTAK (SAK 111/22) Kommune- og byutviklingsutvalget har behandlet saken i m\u00f8te 29.08.2024 sak 38/24 M\u00f8tebehandling Matias Hogne Kjerstad (SV) foreslo: Alternativforslag St\u00f8ttet av: SV, R\u00f8dt, MDG, Hanne Stenvaag, Sigurd Salberg Pedersen Forslag: Klagen fra Boholm p\u00e5 kommunestyret sitt vedtak av plan 1892 detaljregulering Breiviknes hyttefelt tas til f\u00f8lge. Begrunnelse: Kommunestyret vedtak av 28. september 2022 er ikke i tr\u00e5d med de juridiske kravene som stilles i naturmangfoldsloven og plan- og bygningsloven. Det vises s\u00e6rlig til naturmangfoldsloven \u00a7 49. De negative effektene fra utbyggingen av 45 hytter/fritidsboliger p\u00e5 verneverdiene i Sandbukta naturreservat er omtalt, men det foreligger vesentlige mangler ved kartleggingene i forkant av vedtaket og vurderingene som ble foretatt i saksfremlegget som begrunner vedtaket. Manglene er av en slik art at vedtaket m\u00e5 ansees som ugyldig. Det vil oppst\u00e5 \u00f8kt slitasje p\u00e5 grunn av mer ferdsel og opphold i Sandbukta naturreservat, der det er registret s\u00e5rbar vegetasjon og r\u00f8dlistede/s\u00e5rbare fuglearter. I reservatet ligger det st\u00f8rste forekomsten av sandvoller i Troms fylke. \u00d8kt slitasje \u00f8ker faren for erosjon og irreversible endringer i reservatet. Da vedtaket ble truffet i 2022 var utredningene fra 2007. For eksempel var \u00abKU-vegetasjon/biologisk mangfold\u00bb datert 7. oktober 2007 og n\u00e6rmere 15 \u00e5r gammel. KU-en stammet ogs\u00e5 fra da hyttefeltet skulle v\u00e6re vesentlig st\u00f8rre. Argumentasjonen ved kommunestyrets vedtak av 28. september 2022 er preget av en fra det mer til det mindre vurdering. Det er ikke tilstrekkelig \u00e5 fastsl\u00e5 at konsekvensene for verneverdige verdier vil v\u00e6re mindre av 45 hytter/fritidsboliger enn det tidligere foresl\u00e5tte antallet hytter, 150 hytter/fritidsboliger, for \u00e5 vurdere om vilk\u00e5rene er oppfylt. Det er hvorvidt byggingen av de 45 hyttene/fritidsboligene var i tr\u00e5d med kravene som burde ha v\u00e6rt vurdert. Det vises ogs\u00e5 til at f\u00f8re var-prinsippet medf\u00f8rer at en beslutning m\u00e5 sikte p\u00e5 \u00e5 unng\u00e5 mulig vesentlig skade p\u00e5 naturmangfoldet og til at kravet om samlet p\u00e5virkning tar sikte p\u00e5 \u00e5 sikre at samvirke mellom tiltaket og ulike p\u00e5virkninger sitt kumulative karakter er vurdert. P\u00e5 grunn av de tidligere nevnte manglene, m\u00e5 ogs\u00e5 disse bestemmelsene v\u00e6re overtr\u00e5dt. Votering Voteringspunkt Alternativforslag Flertallet voterte mot: 7 (Ap, FrP, H, NBT, V) og 3 (MDG, R\u00f8dt, SV) stemte for Innstillingen ble vedtatt Kommune- og byutviklingsutvalgets vedtak 1 Klager p\u00e5 kommunestyret sitt vedtak av plan 1892 detaljregulering Breiviknes hyttefelt tas ikke til f\u00f8lge. Saken oversendes Statsforvalteren i Troms og Finnmark for endelig avgj\u00f8relse jf. plan og bygningsloven \u00a7 1-9 og forvaltningsloven \u00a7 33. 2 "
}