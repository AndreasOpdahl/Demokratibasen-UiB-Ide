{
  "dokument_id": "5b39189c-3059-5ab8-a4e3-7fc6b6868d01",
  "doc_type": "case_attachment",
  "kommune": 4601,
  "tittel": "Havnevirksomheten i Bergen kommune - \u00f8konomiforvaltning og oppsigelse av leieavtale 11.03.2025",
  "url": "https://bergen.kommune.no/politikere-utvalg/api/fil/bk360/12502251/Havnevirksomheten-i-Bergen-kommune-okonomiforvaltning-og-oppsigelse-av-leieavtale-11-03-2025",
  "tekst": "BERGEN KOMMUNE Postboks 7700 5020 BERGEN Deres ref V\u00e5r ref Arkiv nr Saksbehandler Dato 2017/04777 2021/5029-9 Ingvild Kragset 11.03.2025 Havnevirksomheten i Bergen kommune - \u00f8konomiforvaltning og oppsigelse av leieavtale Vi viser til tidligere kontakt og den p\u00e5g\u00e5ende prosessen med byutvikling i Bergen. I Bergen forvaltes det meste av havnevirksomhetens midler av kommunen selv. Midlene i havnevirksomheten \u2013 uansett om de disponeres av Bergen Havn AS eller kommunen - m\u00e5 forvaltes i tr\u00e5d med havne- og farvannsloven \u00a7 32. I mai 2021 forh\u00f8rte Bergen kommune seg med departementet om utdeling fra havnevirksomheten (kommunens ref. 2017/04777-74). Bakgrunnen for henvendelsen var at kommunen, gjennom utdeling, \u00f8nsket \u00e5 f\u00e5 l\u00f8st problemet med tilordning av eiendommer til henholdsvis \u00abbykassen\u00bb og \u00abhavnekassen\u00bb. Planen var at byr\u00e5det skulle forelegge en endelig avgj\u00f8relse om utdeling fra havnevirksomheten for bystyret. Departementet formidlet i svarbrev datert 1. juli 2021 at \u00ab[o]ppsummert kan det legges til grunn at dersom alle krav i \u00a7 32 er oppfylt, kan en utdeling foretas selv om ikke totalverdien til havneverdiene er fastsatt. Det avgj\u00f8rende er om st\u00f8rrelsen p\u00e5 de avsatte midler som blir igjen i havnevirksomheten er \u00abtilstrekkelige\u00bb som anvist i loven, og at de \u00f8vrige kravene for utdeling i \u00a7 32 er oppfylt.\u00bb Slik Kystverket forst\u00e5r det, har ikke bystyret i Bergen vedtatt noen utdeling fra havnevirksomheten enn\u00e5. Dette betyr i s\u00e5 fall at de eiendommene som tidligere var del av havnevirksomheten, eksempelvis p\u00e5 Dokken, fortsatt inng\u00e5r i havnevirksomheten (i den grad de ikke er solgt til markedspris). Avkastning og verdistigning p\u00e5 de samme eiendommene tilfaller havnevirksomheten. For eksempel tilfaller leieinntekter i den havnevirksomheten som kommunen driver i egen regi (eiendomsforvaltning), havnevirksomheten. Dersom arealer i havnevirksomheten selges i fremtiden, tilfaller salgsprisen havnevirksomheten. Kystverket er kjent med at Bergen kommune har sagt opp leieavtalen med Bergen Havn AS for kaiarealer p\u00e5 Dokken, Frieleneskai, M\u00f8hlenpriskai og Jekteviken Nord. I henhold til oppsigelsen m\u00e5 arealene v\u00e6re fraflyttet innen 1. januar 2028. Oppsigelsen i seg selv rokker ikke ved havnevirksomhetens \u00abeierskap\u00bb til arealer i disse omr\u00e5dene. Oppsigelsen stiller imidlertid Bergen Havn AS i en sv\u00e6rt vanskelig posisjon. At Sentral postadresse: Kystverket, postboks 1502, Telefon: 07847 Org.Nr.: 874783242 6025 \u00c5LESUND E-post: post@kystverket.no Bankgiro: 7694 05 06766 Internett: https://kystverket.no leieavtalen skulle bli sagt opp uten at alternativ, oppfinansiert havneinfrastruktur var p\u00e5 plass, kom uventet p\u00e5 havneselskapet. Oppsigelsen forringer Bergen Havn AS\u2019 muligheter til inntjening, og det er n\u00e5 h\u00f8yst usikkert hvor eksempelvis containertrafikk skal komme til/fra Bergen etter 2027. Ogs\u00e5 offshore supply-trafikk og cruise rammes, hvor s\u00e6rlig sistnevnte er avhengig av booking lang tid i forveien. Kommunen overlater videre forvaltning av arealene til selskapet Dokken Utvikling AS. Kystverket minner om at havnevirksomhetens midler for alle praktiske form\u00e5l skal brukes til \u00e5 ivareta havnevirksomheten, herunder hensynet til fremtidig kapitalbehov for forsvarlig drift og utvikling i tr\u00e5d med den strategien som er lagt for havnevirksomheten. Ivaretakelsen av havnevirksomheten kan skje gjennom operativ havnevirksomhet eller gjennom annen aktivitet som er verdiskapende for havnevirksomheten, eksempelvis utleie eller utvikling med sikte p\u00e5 \u00e5 oppn\u00e5 verdi\u00f8kning som tilfaller havnevirksomheten. Omstendighetene rundt oppsigelsen, mangelen p\u00e5 oppfinansierte erstatningsomr\u00e5der og den videre forvaltningen av de oppsagte arealene gir grunn til \u00e5 tro at den delen av havnemidlene som kommunen forvalter selv, ikke blir forvaltet i tr\u00e5d med lovgivers forutsetninger, dvs. med havnevirksomhetens behov for \u00f8yet. Det er ikke lenge til 1. januar 2028. Kommunen m\u00e5 snarest p\u00e5 banen og sikre at midlene i havnevirksomheten forvaltes i samsvar med lovgivers intensjoner. Dersom oppsigelsen av de nevnte arealene opprettholdes, m\u00e5 kommunen f\u00e5 p\u00e5 plass erstatningsarealer og frigi midler til n\u00f8dvendige investeringer. Vi ber om tilbakemelding p\u00e5 dette brevet innen 25. april 2025. Med hilsen Sven Martin T\u00f8nnessen Ingvild Kragset direkt\u00f8r transport, havn og farlei seniorr\u00e5dgiver Dokumentet er elektronisk godkjent og har derfor ikke h\u00e5ndskrevne underskrifter. Eksterne kopimottakere: BERGEN HAVN AS Postboks 6040 5892 BERGEN Side 2 "
}