{
  "dokument_id": "a603320b-6342-5995-a709-444e84f29310",
  "doc_type": "case_attachment",
  "kommune": 4601,
  "tittel": "Klage fra Statens Vegvesen datert 13.10.2023",
  "url": "https://bergen.kommune.no/politikere-utvalg/api/fil/bk360/9338474/Klage-fra-Statens-Vegvesen-datert-13-10-2023",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 21/224106-12 KLAGE-2023/14716- 13.10.2023 55516386 8 Klage p\u00e5 vedtak - Gnr. 208 bnr. 207 - Rollandslia - Bergen kommune Viser til underretning om vedtak i sakene 2023/14761, 2023/14921, 2023/14923 og 2023/14925 mottatt 25.09.2023. Statens vegvesen vil etter avtale med Bergen kommune kun skrive en klage som gjelder alle fire sakene. Om sakene Det er s\u00f8kt om dispensasjon fra parkeringskrav i reguleringsplan for p\u00e5bygg med en ny etasje og tilbygg/heishus i fire blokker, til sammen 30 nye boenheter. Statens vegvesen frar\u00e5det i uttale datert 24.05.2023 kommunen \u00e5 innvilge dispensasjon. Tiltaket ble avsl\u00e5tt i vedtak den 30.06.2023 da det etter Plan- og bygningsetatens vurdering ikke forel\u00e5 rettslig grunnlag for \u00e5 dispensere fra planbestemmelsene \u00a7\u00a7 2.10 og 6.1 sjette ledd i reguleringsplan arealplan-ID: 65870000, \u00c5SANE. GNR 208 BNR 207, ROLLAND BORETTSLAG, stadfestet 20.10.2020. Avslaget ble p\u00e5klaget av s\u00f8ker 07.07.2023. Klagen ble behandlet av byr\u00e5d for milj\u00f8 og byutvikling den 22.09.2023 og tatt til f\u00f8lge. Klage Etter forvaltningsloven \u00a7 28 og plan- og bygningsloven \u00a7 1-9 klager Statens vegvesen p\u00e5 at det gis dispensasjon fra planbestemmelsene \u00a7\u00a7 2.10 og 6.1 sjette ledd. Vi fikk melding om vedtaket 25.09.2023. Klagen er rettidig. Vedtaket ber\u00f8rer v\u00e5rt saksomr\u00e5de, vi har dermed klagerett etter plan- og bygningsloven \u00a7 1-9. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 Om dispensasjonsgrunnlaget Kommunen kan gi dispensasjon dersom vilk\u00e5rene i PBL \u00a7 19-2 er oppfylt: Vilk\u00e5r 1 Hensynet bak bestemmelsen det blir dispensert fra, eller hensynet i loven sin form\u00e5lsbestemmelse eller nasjonale eller regionale interesser m\u00e5 ikke bli vesentlig tilsidesatt. Vilk\u00e5r 2 Fordelene ved \u00e5 gi dispensasjon m\u00e5 v\u00e6re klart st\u00f8rre enn ulempene. Statens vegvesen vurderer det slik at de nevnte vilk\u00e5rene for dispensasjon ikke er oppfylt. Vi er av den oppfatning at det er mangler ved kommunen sin dispensasjonsvurdering. Reguleringsbestemmelsene det dispenseres fra er begrunnet ut ifra m\u00e5let om at veksten i persontransporten skal tas med gange- sykkel eller kollektiv, det s\u00e5kalte nullvekstm\u00e5let for privatbil. Begrunnelse for klage Statens vegvesens rolle i denne saken er som statlig fagmyndighet med sektoransvar innenfor vegtransport. Klima- og milj\u00f8vennlig utbyggingsm\u00f8nster, trafikksikkerhet og helhetlig bypolitikk er viktige tema i Statens vegvesen sitt ansvar som sektormyndighet for vegtransport. Statens vegvesen har rett til \u00e5 uttale seg i dispensasjonssaker som ber\u00f8rer v\u00e5rt myndighetsomr\u00e5de jf. pbl \u00a7 19-1. I uttale datert 24.05.2023 konkluderte vi slik: Statens vegvesen vil frar\u00e5de at det gis dispensasjon fra reguleringsbestemmelsene vedr\u00f8rende parkeringsdekning og overflateparkering, da dette vil stride med nasjonale, regionale og lokale m\u00e5l om reduksjon i personbiltrafikken og undergrave reguleringsplan som styringsverkt\u00f8y. Statens vegvesen mener at reguleringsplan arealplan-ID: 65870000, \u00c5SANE. GNR 208 BNR 207, ROLLAND BORETTSLAG, stadfestet 20.10.2020 er en god plan, vedtatt etter en grundig prosess og gode vurderinger. En fortetting ved \u00e5 bygge p\u00e5 lavblokker i sentrale omr\u00e5der kan p\u00e5 en god m\u00e5te st\u00f8tte oppunder m\u00e5let om nullvekst i privatbiltrafikken og vil v\u00e6re i tr\u00e5d med Statlige planretningslinjer for samordnet bolig-, areal- og transportplanlegging og byvekstavtalen mellom kommune, fylket og stat. Parkering er grundig vurdert i planarbeidet og parkeringskravene er satt etter politisk behandling. Rolland borettslag er sv\u00e6rt sentralt plassert i \u00c5sane bydel og har if\u00f8lge planbeskrivelse datert 31.01.2020: \u00abet godt utbygd gang- og sykkelvegsystem i omr\u00e5det. Myke trafikanter, barn og voksne, kan ferdes trygt utenfor biltrafikken, til barnehage og skole, til \u00c5sane senter og til busstopp og kollektivterminal (fremtidig Bybane).\u00bb Videre skrives det at: \u00abBorettslaget har et godt utviklet internt gang- og sykkelvegnett som er knyttet opp mot eksternt gangveg- og sykkelvegnett rundt borettslaget i alle retninger.\u00bb 3 Det er ogs\u00e5 verdt \u00e5 merke seg f\u00f8lgende fra planbeskrivelsen: \u00abRolland legesenter ligger like ved, ca. 250 meter gangavstand, avhengig av startpunkt for m\u00e5ling. N\u00e6rmeste dagligvarebutikk er Kiwi Rolland som ogs\u00e5 ligger ca. 250 meter unna.\u00bb Alt dette tilsier at omr\u00e5det er godt egnet for fortetting med lav parkeringsdekning, beboerne kan n\u00e5 viktige m\u00e5lpunkt uten bil. I byr\u00e5dens vurdering av fordeler og ulemper p\u00e5peker byr\u00e5den at det er en klar ulempe \u00e5 dispensere fra reguleringsplan av hensyn til den alder og aktualitet i tillegg til at \u00f8kt parkeringsdekning er av negativ betydning for nullvekstm\u00e5let. Disse ulempene ved dispensasjonen blir likevel tillagt sv\u00e6rt liten vekt i forhold til fordelene og byr\u00e5den konkluderer med at fordelene er klart st\u00f8rre enn ulempene. Statens vegvesen vil stille sp\u00f8rsm\u00e5l ved denne vektingen og mener at ulempene ikke tillegges nok vekt. I byvekstavtalen har Bergen kommune forpliktet seg til et nullvekstm\u00e5l der bruk av parkering er trukket fram som et viktig virkemiddel, dette mener vi skulle tilsi at ulempen ved \u00e5 legge opp til \u00f8kt biltrafikk ble vektet h\u00f8yere. I \u00e5rene som kommer vil vi forh\u00e5pentligvis se mange flere saker der det legges opp til fortetting i eksisterende borettslag, slik vi blant annet ser at det legges til rette for i omr\u00e5deplan for Fyllingsdalen. Problematikken rundt parkering vil gj\u00f8re seg gjeldende ogs\u00e5 i kommende saker. Statens vegvesen er av den oppfatning at en dispensasjon fra parkeringskrav i denne saken kan f\u00f8re til presedens og at kommunen derfor ikke kan stille strenge parkeringskrav i lignende saker. N\u00e5r det i byr\u00e5dens vurdering blir det vist til at (trafikk)\u00f8kningen samlet sett er beskjeden og ikke alene kan anses \u00e5 tilsidesette hensynene vesentlig, s\u00e5 mener vi at presedensvirkningen ikke er vurdert. Dersom denne praksisen blir fulgt opp i lignende saker vil trafikk\u00f8kningen v\u00e6re vesentlig. Det er i tillegg uheldig at det blir gitt signal om at reguleringsplaner som er vedtatt etter grundig vurdering av nullvekstm\u00e5let enkelt kan tilsidesettes gjennom dispensasjon like etter og at nullvekstm\u00e5let ikke blir tillagt vekt i vurderingen. Parkering som virkemiddel et ett av de mest effektive virkemidlene vi har for \u00e5 n\u00e5 nullvekstm\u00e5let, dette virkemiddelet kan kun tas i bruk ved ny utbygging. N\u00e5r parkeringsplasser f\u00f8rst er bygget og godkjent har ikke kommunen hjemmel til \u00e5 inndra disse. Det er derfor av stor betydning at kommunen er bevisst og legger opp til lav parkeringsdekning n\u00e5r det bygges nytt. N\u00e5r det gjennom dispensasjon i dette prosjektet legges opp til en sv\u00e6rt h\u00f8y parkeringsdekning sett ut ifra den sentrale plasseringen, s\u00e5 vil denne parkeringsdekningen v\u00e6re der for all framtid. Statens vegvesen mener at utbyggingen m\u00e5 sees i et lengre perspektiv der transporten skal skje ved gange, sykkel og kollektiv og at delebiler vil redusere behovet for egne parkeringsplasser. Utbyggingen med h\u00f8y parkeringsdekning vil favorisere privatbil og virke negativt p\u00e5 nullvekstm\u00e5let. I byr\u00e5dens vurdering av klagesaken st\u00e5r det at det er mellom 750 og 850 meter til n\u00e6rmeste bussholdeplass og at for mange eldre kan en slik avstand v\u00e6re en utfordring. If\u00f8lge planbeskrivelsen er det ca 800 meter gangavstand til \u00c5sane terminal, se illustrasjon under. 4 \u00c5sane terminal er et kollektivknutepunkt med et s\u00e6rdeles godt kollektivtilbud, i tillegg er det tre busstopp mye n\u00e6rmere borettslaget. Hverken busstoppet Rollandslia med halvtimes frekvens p\u00e5 linje 33 til \u00c5sane terminal, Bakarleitet som betjenes av servicelinje spesielt tilpasset eldre, eller holdeplassen Rollandkrysset som betjenes av 12 ulike bussruter er nevnt i byr\u00e5dens vurdering. Statens vegvesen vil derfor hevde at byr\u00e5dens vurdering er gjort p\u00e5 feilaktig grunnlag. Den reelle avstanden til kollektivtilbud er ikke 750 \u2013 850 meter, men godt under halvparten. Sett i lys av det gode tilbudet for g\u00e5ende i omr\u00e5det som det vises til i planbeskrivelsen vil det i liten grad v\u00e6re utfordrende \u00e5 benytte seg av buss, ogs\u00e5 for eldre. Oppsummering Statens vegvesen klager p\u00e5 vedtak om dispensasjon fra planbestemmelsene \u00a7\u00a7 2.10 og 6.1 sjette ledd i sakene i sakene 2023/14761, 2023/14921, 2023/14923 og 2023/14925 behandlet av byr\u00e5d for milj\u00f8 og byutvikling den 22.09.2023. Statens vegvesen vurderer det slik at vilk\u00e5rene for dispensasjon ikke er oppfylt. Vi er av den oppfatning at det er mangler ved kommunen sin dispensasjonsvurdering. Nullvekstm\u00e5let er helt klart hensynet bak bestemmelsen det dispenseres fra, likevel er ikke dette tillagt vekt i vurderingen. Tilgangen til kollektivtrafikk som legges til grunn i byr\u00e5dens vurdering stemmer ikke, noe som er en klar mangel i vurderingen. Transport vest Med hilsen Tone Margrethe Oppedal avdelingsdirekt\u00f8r Frode Moen Aarland seksjonssjef Dokumentet er godkjent elektronisk og har derfor ingen h\u00e5ndskrevne signaturer. 5 Kopi STATSFORVALTAREN I VESTLAND, Nj\u00f8savegen 2, 6863 LEIKANGER VESTLAND FYLKESKOMMUNE, Postboks 7900, 5020 BERGEN "
}