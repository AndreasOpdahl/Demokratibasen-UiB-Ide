{
  "dokument_id": "0bc41d21-4d42-5312-9f61-eb168528ab6b",
  "doc_type": "case_attachment",
  "kommune": 4601,
  "tittel": "Plan for kontrollutvalgets virksomhet 2025 - m\u00f8te- og aktivitetsplan",
  "url": "https://bergen.kommune.no/politikere-utvalg/api/fil/bk360/11803970/Plan-for-kontrollutvalgets-virksomhet-2025-mote-og-aktivitetsplan",
  "tekst": " V\u00e5r referanse: 2025/03653-4 Dato: 14. januar 2025 Plan for kontrollutvalgets virksomhet 2025 - m\u00f8te- og aktivitetsplan Foto: Nina Bl\u00e5gestad 1. Kontrollutvalgets ansvar Kontrollutvalget skal p\u00e5se at: \u2022 regnskapet til kommunen blir revidert p\u00e5 en forsvarlig m\u00e5te, og at det blir f\u00f8rt kontroll med den \u00f8konomiske forvaltningen p\u00e5g\u00e5r i samsvar med gjeldende forskrifter og vedtak (regnskapsrevisjon). \u2022 det blir gjennomf\u00f8rt forvaltningsrevisjon av virksomheten til kommunen og selskap kommunen har eierinteresser i. \u2022 det blir f\u00f8rt kontroll med forvaltningen av kommunen sine eierinteresser i selskap mv. (eierskapskontroll). \u2022 vedtak som bystyret fatter ved behandlingen av revisjonsrapporter, blir fulgt opp. Kontrollutvalget skal \u00e5rlig rapportere om virksomheten sin til bystyret. Rapporter fra regnskapsrevisor og rapporter om gjennomf\u00f8rte forvaltningsrevisjoner og eierskapskontroller skal rapporteres til bystyret kontinuerlig gjennom \u00e5ret, etter at de er behandlet i kontrollutvalget. I tillegg har kontrollutvalget ansvar for \u00e5 innstille til bystyret om: \u2022 budsjett for kontrollutvalget \u2022 plan for forvaltningsrevisjon \u2022 plan for eierskapskontroll \u2022 forvaltningsrevisjonsrapporter \u2022 rapporter innen eierskapskontroll \u2022 \u00e5rsmelding for kontrollutvalget \u2022 valg av revisjonsordning \u2022 valg av revisor \u2022 valg av sekretariatsordning De lovp\u00e5lagte kontrolloppgavene som kontrollutvalget ut\u00f8ver p\u00e5 vegne av bystyret, er regulert i kommuneloven kapittel 23 og reglement for kontrollutvalget 2024-2027. 2. Medlemmene i kontrollutvalget Medlemmer Varamedlemmer 1. Caroline Sandven Taule (H) - nestleder 10. Arent Kragh (H) 2. Karsten Henrik Sprenger (H) 11. Kari Johanne Odland (H) 3. Henrik Jorem (A) 12. May-Brit Nord\u00e5s (AP) 4. Torkil \u00c5mland (FrP) 13. Stig H\u00f8gholm (FrP) 5. Else Kathrine Nesmoen (MDG) 14. Robert Bergersen Skaar (MDG) 6. Trine Minken Amble (BL) 15. Edel Folkestad (BL) 7. Per-Arne Hvidsten Larsen (V) \u2013 leder 16. \u00c5sta \u00c5r\u00f8en (V) 8. Jan Berntsen (INP) 17. Sigurd Andre Sigurdsson (INP) 9. Hanne Indrehus (R) 18. Karina Indrearne (SV) Leder og nestleder i kontrollutvalget for perioden 2023-2027 er medlemmer av bystyret og tar seg av m\u00f8te- og taleretten til kontrollutvalget i bystyret n\u00e5r sakene til kontrollutvalget skal behandles, jf. kommuneloven \u00a7 23-2 andre ledd. Side 2 av 8 3. Samhandling mellom kontrollutvalget, revisor og sekretariatet 3.1. Kontrollutvalget Kontrollutvalget er p\u00e5lagt \u00e5 f\u00f8re tilsyn med arbeidet til revisor. Dette blir gjort gjennom regelmessige m\u00f8ter hvor revisor orienterer om sitt arbeid og skriftlige rapporteringer fra revisor. Sekretariatet er direkte underlagt kontrollutvalget og skal f\u00f8lge retningslinjer og p\u00e5legg som kontrollutvalget gir. 3.2. Revisor Revisor utf\u00f8rer kontrolloppgavene og arbeider ut fra bestillinger fra kontrollutvalget. Revisjonen utf\u00f8rer regnskapsrevisjon, forvaltningsrevisjon og eierskapskontroll i samsvar med lover, forskrifter og revisjonsstandarder. Revisor kan ogs\u00e5 gjennomf\u00f8re granskninger eller andre unders\u00f8kelser, om kontrollutvalget bestiller det. Siden 2012 har alle revisjonstjenestene til Bergen kommune v\u00e6rt konkurranseutsatte. 3.3. Sekretariatet Sekretariatet skal gi sekretariatstjenester som tilfredsstiller behovene til kontrollutvalget, jf. kommuneloven \u00a7 23-7. Sekretariatet skal v\u00e6re uavhengig av kommuneadministrasjonen og av dem som utf\u00f8rer revisjon for kommunen. Sekretariatet er kontrollutvalget sitt operative ledd. Det betyr at sekretariatet skal p\u00e5se at sakene som blir behandlet av utvalget er forsvarlig utgreie og at vedtaket til utvalget blir iverksatt. Sekretariatet har to fast ansatte. De er samlokalisert med bystyrets kontor og byombudet. 4. Mer om kontrollutvalgets ansvarsomr\u00e5de Kontrollutvalget er direkte underordnede bystyret. Kontrollutvalget skal f\u00f8re kontinuerlig tilsyn og kontroll med hele den kommunale forvaltningen p\u00e5 vegne av bystyret. 4.1. Regnskapsrevisjon Kontrollutvalget skal holde seg l\u00f8pende orientert om arbeidet til regnskapsrevisor og p\u00e5se at arbeidet p\u00e5g\u00e5r i samsvar med lover, forskrifter, god kommunal revisjonsskikk og avgj\u00f8relsene til kontrollutvalget og/eller avtaler med revisor. Kontrollutvalget skal p\u00e5se at \u00e5rsregnskapene til kommunen blir revidert p\u00e5 en forsvarlig m\u00e5te. Merknader fra revisor til \u00e5rsregnskapene skal f\u00f8lges opp av kontrollutvalget. Kontrollutvalget skal uttale seg om \u00e5rsregnskapet og \u00e5rsmeldingen til Bergen kommune f\u00f8r byr\u00e5det og bystyret behandler saken. Byr\u00e5det skal ha kopi av uttalelsen fra kontrollutvalget f\u00f8r det behandler saken. Bystyret vedtar \u00e5rsregnskapet og \u00e5rsmeldingen. 4.2. Forvaltningsrevisjon og eierskapskontroll Kontrollutvalget skal minst en gang i valgperioden, og senest innen utgangen av \u00e5ret etter at bystyret er konstituert, utarbeide en plan for eierskapskontroller og forvaltningsrevisjoner som skal gjennomf\u00f8res i perioden, jf. kommuneloven \u00a7\u00a7 23-3 og 23-4. Planen for forvaltningsrevisjoner skal dekke virksomheter kommunen driver selv og virksomheter som blir dreven av selskap kommunen har eierinteresser i. Planen for eierskapskontroller skal dekke dem som ut\u00f8ver kommune sine eierskapsinteresser i virksomheter kommunen har eierskap i. I samsvar med disse planene skal kontrollutvalget p\u00e5se at forvaltningsrevisjoner og eierskapskontroller blir: Side 3 av 8 \u2022 gjennomf\u00f8rt \u2022 behandlet i kontrollutvalget og bystyret \u2022 fulgt opp av byr\u00e5det, i tr\u00e5d med vedtakene til bystyret. 4.3. Orienteringer og virksomhetsbes\u00f8k For \u00e5 kunne f\u00f8re tilsyn med hele virksomheten til kommunen l\u00f8nner det seg for kontrollutvalget \u00e5 sette av tid til orienteringer fra byr\u00e5det om ulike saker, og \u00e5 bes\u00f8ke ulike kommunale virksomheter/arbeidsplasser. 4.4. H\u00e5ndtering av foresp\u00f8rsler fra innbyggere Kontrollutvalget er ikke et klageorgan, og har ikke avgj\u00f8relsesmyndighet i enkeltsaker. Det betyr at kontrollutvalget ikke kan behandle enkeltsaker. Vedtak i en enkeltsak kan likevel avdekke systemsvikt som kontrollutvalget kan vurdere \u00e5 se n\u00e6rmere p\u00e5. G\u00e5r kontrollutvalget videre med \u00e5 unders\u00f8ke om det er systemsvikt med utgangspunkt i en foresp\u00f8rsel, vil ikke innsender v\u00e6re part i kontrollutvalgssaken. Grunnen til det er at det ikke er selve enkeltsaken kontrollutvalget unders\u00f8ker, men hele systemet. Kontrollutvalget avgj\u00f8r selv hvorvidt de vil f\u00f8lge opp foresp\u00f8rsler fra innbyggere. Utvalget kan p\u00e5 eget initiativ vurdere om det er grunnlag for \u00e5 unders\u00f8ke om forvaltningen til kommunen f\u00f8lger lover, forskrifter og egne vedtak. I vurdering av foresp\u00f8rsler fra innbyggere f\u00f8lger kontrollutvalget anbefalingene i veilederen til FKT \u00abH\u00e5ndtering av henvendelser til kontrollutvalget\u00bb. 4. M\u00f8tedatoer M\u00f8tene til kontrollutvalget blir holdt p\u00e5 r\u00e5dhuset (eventuelt bystyresalen) og er \u00e5pne for alle. Videoopptak av m\u00f8tene blir str\u00f8mmet direkte og lagret p\u00e5 kommunen sin nettside. Selv om m\u00f8tene i utgangspunktet er \u00e5pne for alle, er det noen unntak. Kontrollutvalget skal lukke m\u00f8tet dersom taushetsbelagte opplysninger vil fremg\u00e5 i m\u00f8tet, eller det skal behandles en sak som gjelder en arbeidstaker sine tjenstlige forhold, jf. kommuneloven \u00a7 11-5 andre ledd. Kontrollutvalget kan lukke m\u00f8tet om hensyn til personvern krever det, tungtveiende offentlig interesser tilsier lukking eller det vil fremg\u00e5 opplysninger som kunne v\u00e6rt unntatt offentlig innsyn om de sto i et dokument, jf. kommuneloven \u00a7 11-5 tredje ledd. M\u00f8tet skal \u00e5pnes igjen s\u00e5 snart det ikke lenger er hjemmel for \u00e5 lukke m\u00f8tet. Lukking av m\u00f8tene til kontrollutvalget skal alltid v\u00e6re hjemlet i en lovparagraf og protokolleres. Kontrollutvalget hat vedtatt 11 m\u00f8tedatoer i 2025, jf. kontrollutvalgsm\u00f8te 24.09.2024 sak 95/24. \u2022 21. januar \u2022 11. februar \u2022 18. mars \u2022 23. april \u2022 20. mai \u2022 10. juni \u2022 26. august \u2022 16. september \u2022 14.oktober \u2022 11. november \u2022 9. desember Enkelte av medlemmene og sekretariatet deltar p\u00e5 faglige kurs og konferanser. I 2025 er f\u00f8lgende konferanser aktuelle for kontrollutvalget. Side 4 av 8 \u2022 29. januar \u2013 30. januar, Gardermoen: Kontrollutvalgskonferanse, arrangert av NKRF. \u2022 3. juni \u2013 4. juni, Gardermoen: Fagkonferansen, arrangert av FKT. \u2022 17. juni \u2013 18. juni, Bergen: NKRFs fagkonferanse 2025, arrangert av NKRF. Leder og nestleder av kontrollutvalget har faste m\u00f8ter med sekretariatet hver tirsdag, for planlegging og tilrettelegging av arbeidet til utvalget. 5. M\u00f8te- og aktivitetsplan 2025 Planen er forel\u00f8pig. Aktiviteter og m\u00f8ter i denne planen vil trolig bli endret. Saker til m\u00f8tene blir fordelt utover \u00e5ret etter en konkret vurdering. Saker som ikke er listet opp i planen: Godkjennelse av protokoll, saker til gjennomsyn/referatsaker, status saker i arbeid og oppf\u00f8lgingssaker. Saker som kan dukke opp i l\u00f8pet av \u00e5ret er heller ikke listet opp, som nye orienteringssaker, utredninger, granskninger, tilsynsrapporter fra Statsforvalteren m.m. Dato Aktivitet Merknader Hver tirsdag Planleggingsm\u00f8te M\u00f8te mellom leder, nestleder og sekretariatet. (utenom juli) Informasjonsutveksling, status i p\u00e5g\u00e5ende arbeid, planlegging av kommende m\u00f8ter og andre aktiviteter. Uke 2 og 3 Oppl\u00e6ring Obligatorisk kurs / oppl\u00e6ring for alle medlemmer og varamedlemmer i ny politisk m\u00f8teportal \u2013 Digdem 21. januar M\u00f8te Saker: - Forvaltningsrevisjon av sosiale tjenester - Orienteringssak - bes\u00f8k fra Arbeidstilsynet og byr\u00e5det - M\u00f8te- og aktivitetsplan 2025 - \u00c5rsrapport kontrollutvalget 2024 - Bestille prosjekter fra plan for forvaltningsrevisjoner og eierskapskontroller 2024-2028 29. \u2013 30. januar Konferanse Kontrollutvalgskonferanse p\u00e5 Gardermoen, arrangert av NKRF \u2013 sekretariatet deltar. 11. februar M\u00f8te - Forvaltningsrevisjon av forebygging av sykefrav\u00e6r - Bestille prosjekter fra plan for forvaltningsrevisjoner og eierskapskontroller 2024-2028 \u2013 dr\u00f8fting av prosjektplaner - Orienteringssak om status for skogsbilveier - Orienteringssak: Om avviklingen av Samfunnssikkerhetens hus og ivaretaking av anbefalingene fra fvl.rev. om beredskap Dato Aktivitet Merknader Side 5 av 8 18. mars M\u00f8te - Temadag: Eierskap, med faglig innlegg fra Deloitte v/ Birte Bj\u00f8rkelo Virksomhetsbes\u00f8k hos Eviny AS, Bergen Havn AS og HUSET Bergen. - Forvaltningsrevisjon av skolehelsetjenesten og helsestasjon for ungdom - Forvaltningsrevisjon av kommunens boligsosiale arbeid - Eierskapskontroll av Bergen Havn AS - Forvaltningsrevisjon av Bergen Havn AS - Bestille prosjekter fra plan for forvaltningsrevisjoner og eierskapskontroller 2025 \u2013 dr\u00f8fte og vedta prosjektplaner 23. april M\u00f8te Saker: - Forvaltningsrevisjon av kj\u00f8p og vedlikehold av eiendom - Forvaltningsrevisjon av oppf\u00f8lging av bekymringsfullt h\u00f8yt skolefrav\u00e6r - \u00c5rsregnskap og \u00e5rsmelding Bergen kommune 2024, uttalelse fra kontrollutvalget - Uttalelse fra forenklet etterlevelseskontroll - Revisor sin uavhengighetserkl\u00e6ring - Eventuelle nummererte brev1 20. mai M\u00f8te Saker: - Forvaltningsrevisjon av kommunens plansaksbehandling -Orienteringssak \u2013 invitere Mobbeombudet i Vestland og byr\u00e5d for skole 3. juni \u2013 4. juni Konferanse Fagkonferanse, Gardermoen, arrangert av FKT 10. juni M\u00f8te Saker: - Forvaltningsrevisjon av tjenestetilbudet for mennesker med kompliserte diagnoser og sammensatte lidelser - Eventuelle innspill fra kontrollutvalget til tertialrapportering 1/2025 - Kontrollutvalget sitt budsjettforslag for 2026 - Bes\u00f8k av byombudet 17. juni \u2013 18. Konferanse NKRFs fagkonferanse 2025, Bergen juni 26. august M\u00f8te Saker: - Behandling av forvaltningsrevisjonsrapport 16. september M\u00f8te Saker: - Behandling av forvaltningsrevisjonsrapport -Regnskapsrevisors revisjonsplan og risikovurdering for revisjonen 2024 -Forenklet etterlevelseskontroll med \u00f8konomiforvaltningen 2024 - risiko- og vesentlighetsvurdering 1 Revisor skal i \u00abnummerert brev\u00bb ta opp blant annet mislige handlinger og vesentlige feil og mangler med budsjett, regnskap og internkontroll, jf. kommuneloven \u00a7 24-7. Side 6 av 8 Dato Aktivitet Merknader 14. oktober M\u00f8te Saker: - M\u00f8teplan for kontrollutvalget 2026 - Behandling av forvaltningsrevisjonsrapport 11. november M\u00f8te Saker: - Interimsrevisjon 2025 - Regnskapsrevisor orienterer om revisjonsstrategi for regnskaps\u00e5ret 2025 - Eventuelle innspill fra kontrollutvalget til tertialrapportering 2/2025 - Behandling av forvaltningsrevisjonsrapport - Bestille prosjekter fra plan for forvaltningsrevisjoner og eierskapskontroller 2024 - 2028 9. desember M\u00f8te Saker: - Behandling av forvaltningsrevisjonsrapport -Virksomhetsbes\u00f8k / planlegging av virksomhetsbes\u00f8k Juleavslutning for utvalget etter m\u00f8te. 6. Kontrollvettreglene \u00ab1. Ta ikke fatt p\u00e5 kontrollarbeidet uten oppl\u00e6ring. Det er avgj\u00f8rende for et godt kontrollarbeid at medlemmene settes i stand til \u00e5 ut\u00f8ve sitt verv p\u00e5 en god m\u00e5te. Kommunestyret b\u00f8r s\u00f8rge for at det er tilstrekkelig budsjett til at kontrollutvalgsmedlemmene kan delta p\u00e5 kurs og konferanser. Siden kommunestyret har det overordnede kontrollansvaret, b\u00f8r det ogs\u00e5 gis en innf\u00f8ring i kommunal egenkontroll til alle folkevalgte i kommunen. 2. Meld fra til kommunestyret om hva kontrollutvalget planlegger \u00e5 gj\u00f8re. Planene for forvaltningsrevisjon og selskapskontroll skal vedtas av kommunestyret. I den forbindelse b\u00f8r kontrollutvalget fremlegge gjennomf\u00f8rt overordnet analyse for \u00e5 gi kommunestyret innsikt i hvilke risiko- og vesentlighetsvurderinger planene er tuftet p\u00e5. Utvalget b\u00f8r ogs\u00e5 be om mandat til \u00e5 endre planene ved behov. 3. Vis respekt for kommunens administrasjon og ansatte. Selv om kontrollutvalget har vide fullmakter til \u00e5 utf\u00f8re de unders\u00f8kelser som man mener er n\u00f8dvendig, er det viktig \u00e5 vise respekt for kommunens administrasjon og ansatte. Kontrollutvalget har ikke selv myndighet til \u00e5 p\u00e5legge administrasjonen tiltak. Kontrollutvalget og administrasjonen m\u00e5 begge bidra til et best mulig partnerskap i den kommunale egenkontrollen. Kontrollutvalget kan gjerne invitere r\u00e5dmannen til et m\u00f8te tidlig i valgperioden der rolleforst\u00e5else og kj\u00f8reregler for samhandling er p\u00e5 agendaen. 4. V\u00e6r rustet mot det som kommer. S\u00f8rg for \u00e5 ha en revisjonsordning og et sekretariat som ivaretar kontrollutvalget og kommunen p\u00e5 en god m\u00e5te. Avklar gjerne med sekretariatet og revisjonen hvilke forventninger utvalget har til bistand og samhandling. 5. Lytt til gode r\u00e5d. Ved utskiftninger i kontrollutvalget etter kommunevalg utgj\u00f8r sekretariatet i mange kommuner kontinuiteten i kontrollarbeidet. Sekretariatene har ogs\u00e5 typisk et regionalt nedslagsfelt med ansvar for flere kommuner, og besitter innsikt i hvordan kontrollarbeidet utf\u00f8res i sammenlignbare kommuner. Det kan derfor ofte v\u00e6re verdifullt \u00e5 r\u00e5df\u00f8re seg med Side 7 av 8 sekret\u00e6ren om hvordan saker b\u00f8r behandles. Ogs\u00e5 revisor har kompetanse om kommunal egenkontroll som kan v\u00e6re nyttig for utvalget. 6. Bruk overordnet risiko- og vesentlighetsanalyser som kart og kompass. En god overordnet analyse er en avgj\u00f8rende forutsetning for et godt kontrollarbeid, og analysen kan nyttiggj\u00f8res til langt flere kontrollaktiviteter enn \u00e5 utarbeide planer for forvaltningsrevisjon og selskapskontroll. Til tross for knappe ressurser, b\u00f8r kontrollutvalget prioritere dette arbeidet. Oppdater gjerne overordnet analyse og planene i l\u00f8pet av perioden for \u00e5 tilpasse arbeidet i utvalget til et eventuelt endret risikobilde. 7. G\u00e5 ikke alene. Kontrollutvalget er et kollegium, og enkeltrepresentanter b\u00f8r v\u00e6re varsomme med \u00e5 uttale seg p\u00e5 kontrollutvalgets vegne i media, eller p\u00e5 eget initiativ ta kontakt med administrasjonen. S\u00f8rg for at utvalget lager kj\u00f8reregler for hvem som uttaler seg p\u00e5 vegne av utvalget i ulike situasjoner, og hvordan dette b\u00f8r foreg\u00e5. 8. Vend i tide. Det er ingen skam \u00e5 ikke gjennomf\u00f8re en planlagt forvaltningsrevisjon eller avslutte en kontrollsak dersom for eksempel administrasjonen gir betryggende orienteringer som endrer risikobildet. 9. Spar p\u00e5 kreftene, men grav videre i sakene om n\u00f8dvendig. Kontrollutvalgene har ofte knappe ressurser selv om kontrollbehovet kan v\u00e6re stort. Kontrollutvalget m\u00e5 derfor gj\u00f8re en vurdering av hvilke saker man skal g\u00e5 inn i, hvilke kontrollaktiviteter som skal gjennomf\u00f8res og hvor mye ressurser som skal benyttes. Noen kontrollaktiviteter er mer ressurskrevende enn andre. I tilfeller der en er usikker p\u00e5 om en skal iverksette en revisjon, kan det v\u00e6re hensiktsmessig \u00e5 starte med en mindre kontroll (for eksempel ved at r\u00e5dmannen orienterer), f\u00f8r en setter i gang en mer omfattende kontroll i form av en forvaltningsrevisjon.2\u00bb 2 Kilde: Hvordan lykkes med kontrollutvalgets arbeid? \u2013 med erfaringer fra Nordland (2015), Fylkesmannen i Nordland (Hentet: 09.01.2025). Side 8 av 8 "
}