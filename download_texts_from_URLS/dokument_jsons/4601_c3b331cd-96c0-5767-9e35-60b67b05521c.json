{
  "dokument_id": "c3b331cd-96c0-5767-9e35-60b67b05521c",
  "doc_type": "case_attachment",
  "kommune": 4601,
  "tittel": "Fagnotat datert 14. februar 2025 - Skuteviksveien 1, Det G\u00e5r Bra Studio - S\u00f8knad om ny alminnelig skjenkebevilling for alkoholholdig drikk gruppe 1 og 2 inne og utend\u00f8rs frem til 30.09.2028",
  "url": "https://bergen.kommune.no/politikere-utvalg/api/fil/bk360/12116727/Fagnotat-datert-14-februar-2025-Skuteviksveien-1-Det-Gar-Bra-Studio-Soknad-om-ny-alminnelig-skjenkebevilling-for-alkoholholdig-drikk-gruppe-1-og-2-inne-og-utendors-frem-til-30-09-2028",
  "tekst": " cc_Virksomhet Til Fagnotat BNKI - stab V\u00e5r referanse: 2024/105994-11 Saksbehandler: Bent Eirik Lund\u00f8 Fra Dato: 17. februar 2025 Avsender Fagnotat datert 14. februar 2025 - Skuteviksveien 1, Det G\u00e5r Bra Studio - S\u00f8knad om ny alminnelig skjenkebevilling for alkoholholdig drikk gruppe 1 og 2 inne og utend\u00f8rs frem til 30.09.2028 Kontor for skjenkesaker har mottatt s\u00f8knad om ny alminnelig skjenkebevilling for alkoholholdig drikk gruppe 1 og 2 ved Det g\u00e5r Bra Studio, Skuteviksveien 1. Bevillingss\u00f8ker er Det G\u00e5r Bra Studio Line Hatleskog, org. nr. 822 892 922. Totalt oms\u00f8kt skjenkeareal er 42 m2. Stedet beskrives som et sted med liten eller ingen matomsetning. Anbefalt forslag fra Kontor for skjenkesaker A 1. S\u00f8knaden om ny alminnelig skjenkebevilling for alkoholholdig drikk gruppe 1 og 2 ved Det g\u00e5r Bra Studio, Skuteviksveien 1, innvilges. Bevillingshaver er Det G\u00e5r Bra Studio Line Hatleskog, org. nr. 822 892 922 2. Styrer for skjenkebevillingen er Line Magde Lunde Hatleskog, f. 16.01.96 Stedfortreder for styrer, Fritatt 3. Bevillingen er gitt til et sted med liten eller ingen matomsetning. Det er et vilk\u00e5r at det er gratis og lett tilgjengelig vann i lokalet til kunder for selvbetjening. Unntak fra krav om selvbetjening er serveringssteder som har bordservering. Det er ikke tillatt med musikk eller underholdning ved bruk av elektrisk anlegg/h\u00f8yttaler p\u00e5 uteserveringen etter kl. 22.00, likevel slik at lav bakgrunnsmusikk tillates dersom den ikke er til sjenanse for omgivelsene 4. Avdeling Areal Rom 1 25 m2 Rom 2 15 m2 Toalett 2 m2 Totalt 42 m2 B Bevillingen gis for bevillingsperioden frem til 30.09.2028. C Etter at det er fattet vedtak om f\u00f8rstegangstildeling av ny bevilling, m\u00e5 bevillingshaver, f\u00f8r bevillingsdokumentet blir utferdiget, og f\u00f8r bevillingen kan tas i bruk, sende inn f\u00f8lgende dokumentasjon til Kontor for skjenkesaker: 1 kopi av brukstillatelsen fra bygningsmyndighetene 2 kvittering fra Altinn p\u00e5 at oppstartskjema er innsendt til Mattilsynet 3 bevillingsgebyr m\u00e5 v\u00e6re betalt 4 kopi som viser at alle ansatte har lovlige arbeidskontrakter, og at det er tegnet yrkesskadeforsikring for alle ansatte. Alle ansatte skal registreres i arbeidstakerregisteret s\u00e5 snart som mulig, og senest en m\u00e5ned fra oppstart D S\u00f8ksm\u00e5l om gyldigheten av vedtaket eller krav om erstatning som f\u00f8lge av vedtaket, kan ikke reises f\u00f8r parten har nyttet sin adgang til \u00e5 klage over vedtaket, og klagen er avgjort av klageinstansen. I hht. bestemmelsen i forvaltningslovens \u00a7 27b kan s\u00f8ksm\u00e5l likevel reises n\u00e5r det har g\u00e5tt 6 m\u00e5neder fra klagen f\u00f8rste gang er fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksutredning: Bergen bystyre fattet i sak 378-20 vedtak om at byr\u00e5det skal ha avgj\u00f8relsesmyndigheten i saker som gjelder s\u00f8knader om nye skjenkebevillinger og s\u00f8knader om endringer i eksisterende bevillinger. Alkohollovens \u00a7 1 - 4 b sier at bevilling skal tildeles den for hvis regning virksomheten drives. Bevillingen skal alts\u00e5 gis til den juridiske enhet som har den direkte \u00f8konomiske interessen i, og ansvaret for salget eller skjenkingen av alkohol. Bevillingshaver og andre sentrale personer i virksomheten f.eks. eier, daglig leder eller en som f\u00e5r vesentlige inntekter fra virksomheten, m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 b. I tillegg m\u00e5 disse personer ha en uklanderlig vandel i forhold til skatte- og avgiftslovgivningen. Til hver bevilling skal det utpekes en styrer og en stedfortreder. Det er adgang til \u00e5 s\u00f8ke om at kravet om \u00e5 ha stedfortreder fravikes. For styrer og stedfortreder er det etter alkoholloven ikke s\u00e5 strenge vandelskrav som til eier mfl. Styrer og stedfortreder m\u00e5 ha utvist uklanderlig vandel i forhold til alkoholloven og andre lover som har sammenheng med alkohollovens form\u00e5l, alkohollovens \u00a7 1 - 7 c. Alkohollovens \u00a7 1 - 7 a lyder slik: \u201cVed vurderingen av om bevilling b\u00f8r gis, kan kommunen blant annet legge vekt p\u00e5 antallet salgs- og skjenkesteder, stedets karakter, beliggenhet, m\u00e5lgruppe, trafikk- og ordensmessige forhold, n\u00e6ringspolitiske hensyn og hensynet til lokalmilj\u00f8et for \u00f8vrig. Det kan ogs\u00e5 legges vekt p\u00e5 om bevillingss\u00f8ker og personer som nevnt i \u00a7 1-7b f\u00f8rste ledd er egnet til \u00e5 ha bevilling.\u201d Reglene om vandel og retningslinjer bidrar til at kommunen har f\u00e5tt eksemplifisert hvilke hensyn det er relevant \u00e5 legge vekt p\u00e5 i forbindelse med behandlingen av en s\u00f8knad om bevilling. Kommunen har ogs\u00e5 f\u00e5tt en mulighet til \u00e5 legge vekt p\u00e5 s\u00f8kers eller andre personers egnethet til \u00e5 drive n\u00e6ring gjennom at det ved vandelsvurderingen kan sees hen til om bevillingshaver og de impliserte partene tidligere har overholdt skatte-, avgifts- og regnskapslovgivningen. S\u00f8knader om nye salgs- og skjenkebevillinger blir rutinemessig oversendt h\u00f8ringsinstansene til uttalelse. S\u00f8knader om endringer i eksisterende bevillinger blir oversendt til politiet og sosialstyret. Etter hvert som beslutningsgrunnlaget blir klart i forhold til den enkelte s\u00f8knad, og saksbehandlerkapasiteten ved Kontor for skjenkesaker tillater det, blir sakene fremmet for byr\u00e5det til avgj\u00f8relse. S\u00f8knadene blir behandlet etter reglene i alkoholloven, retningslinjer vedtatt av Bergen bystyre 19.06.2024 og i tr\u00e5d med kommunal praksis. S\u00d8KER: Skjenkestedets navn: Det G\u00e5r Bra Studio S\u00f8knaden gjelder: Ny alminnelig skjenkebevilling for alkoholholdig drikk gruppe 1 og 2 Bevillingshaver: Det G\u00e5r Bra Studio Line Hatleskog, org. nr. 822 892 922 Type virksomhet: Sted med liten eller ingen matomsetning Styrer: Line Magde Lunde Hatleskog, f. 16.01.96 Stedfortreder for styrer: Fritatt Skjenkeareal: 2 rom +Wc 42 m2 Politiets uttalelse: Ingen merknader Sosialtjenestens uttalelse: Ingen spesielle merknader. S\u00f8ker skriver bl. a. f\u00f8lgende om driftskonseptet: \u00abDet G\u00e5r Bra Studio er en lavterskel kreativ m\u00f8teplass. Studioet arrangerer jevnlig h\u00e5ndverkskurs i Punch Needle, smykkeverksted, glassmalingsverksted og Strikk og drikk. I tillegg arrangeres det \u00e5rlig h\u00e5ndverksmarked for \u00e5 fremme lokale, kreative sm\u00e5bedrifter. Til arrangementene \u00f8nskes alle velkommen, med s\u00e6rlig fokus p\u00e5 unge i aldersgruppen 20-35 \u00e5r p\u00e5 kryss av samfunnet, enten man er dreven i h\u00e5ndverk fra f\u00f8r eller \u00f8nsker \u00e5 l\u00e6re seg noe nytt. I det store og hele er m\u00e5let \u00e5 senke skuldrene og ha det bra sammen. Det G\u00e5r Bra Studio har lokale i Skuteviksveien 1. Lokalet best\u00e5r av to store rom, kj\u00f8kken, bad og lager. Rommet er innredet med bord og stoler nok til 30 sitteplasser og arbeidsbenk. Lokalet ligger i f\u00f8rste etasje, har store gode vindusflater med lysinnslipp og to d\u00f8rer ut mot gateplan. Det G\u00e5r Bra Studio drives av Line Hatleskog som st\u00e5r som eier og daglig leder av enkeltpersonsforetaket. Bedriften har ingen ansatte.\u00bb Vurdering: I hht alkoholloven stilles det krav om at s\u00f8ker har uklanderlig vandel, oppfyller alkohollovens krav til bevillingshavere og at s\u00f8ker finnes egnet til \u00e5 inneha bevilling. Det er ingen momenter vedr\u00f8rende vandel i foreliggende s\u00f8knad som tilsier at alminnelig skjenkebevilling for alkoholholdig drikk gruppe 1 og 2 ikke kan tildeles i dette tilfellet. Foreliggende s\u00f8knad gjelder skjenkebevilling til et sted med liten eller ingen matomsetning. Retningslinjene inneholder f\u00f8lgende definisjon av sted med liten eller ingen matomsetning: \u00abMed \u00absteder med liten eller ingen matservering\u00bb menes puber, barer, diskotek e.l., som ikke faller inn under andre kategorier.\u00bb Praksis i Bergen har v\u00e6rt at nye bevillinger til steder med liten eller ingen matomsetning har blitt tildelt skjenkebevilling dersom ikke spesielle forhold har gjort at s\u00f8knaden b\u00f8r avsl\u00e5s. Kontor for skjenkesaker kan en ikke se at det foreligger noe som skulle tilsi at bevilling ikke kan innvilges i dette tilfellet. Det skal knyttes en kommentar til fritak for stedfortreder. Alkoholloven \u00a7 1-7 c sier bl.a. f\u00f8lgene om styrer og stedfortreder; \u00abDet skal oppnevnes en styrer og en stedfortreder for hver bevilling. Det kan gj\u00f8res unntak fra kravet om stedfortreder n\u00e5r det vil virke urimelig bl.a. av hensyn til salgs- eller skjenkestedets st\u00f8rrelse.\u00bb \u00abBl.a.\u00bb betyr at en ogs\u00e5 kan se hen til andre hensyn. I tillegg til skjenkeareal p\u00e5 42 m2 er s\u00f8ker alene om driften. Lett matservering og skjenking er ikke hoved beskjeftigelse i virksomheten, men et sekund\u00e6rt tilbud i forhold til det kreative og sosiale. Slik dette fremst\u00e5r vurderes det rimelig at kravet til stedfortreder fravikes. P\u00e5 bakgrunn av dette anbefaler Kontor for skjenkesaker at s\u00f8knaden om ny alminnelig skjenkebevilling for alkoholholdig drikk gruppe 1 og 2 ved Det g\u00e5r Bra Studio, Skuteviksveien 1, innvilges som oms\u00f8kt. Dette med bakgrunn i en konkret helhetsvurdering, herunder det totalkonsept som er skissert for virksomheten. Skjenkebevillingen gjelder for det driftskonsept som er oppgitt i s\u00f8knaden og som er godkjent. Med hilsen Kontor for skjenkesaker Terje Gjertsen Bent Eirik Lund\u00f8 leder spesialr\u00e5dgiver Dokumentet er godkjent elektronisk. "
}