{
  "dokument_id": "3fd484cb-a074-54ea-8fc2-2558c71a54fb",
  "doc_type": "case_attachment",
  "kommune": 4601,
  "tittel": "Klage over vedtak",
  "url": "https://bergen.kommune.no/politikere-utvalg/api/fil/bk360/9585950/Klage-over-vedtak",
  "tekst": "From: \"Frank Thomsen\" <frank.thomsen@live.com> Sent: Mon, 13 Nov 2023 00:00:12 +0100 To: \"Postmottak planogbygg\" <postmottak.planogbygg@bergen.kommune.no> Cc: \"Rune Larsen\" <larrune@gmail.com> Subject: Klage p\u00e5 vedtak: Rammetillatelse BYGG-2023/16428-12 Categories: Bl\u00e5 kategori Klage p\u00e5 vedtak: Rammetillatelse BYGG-2023/16428-12 Viser til ovenfornevnte rammetillatelse gitt 7 november 2023 og klager herved p\u00e5 vedtaket. Klagen er begrunnet i 3 forhold: \u2022 2.4 H\u00f8ydeplassering \u2022 2.5 Atkomst og avkj\u00f8rsel \u2022 2.6 Vannforsyning og avl\u00f8p Ad pkt 2.4, undertegnede har tidligere kommentert byggets h\u00f8yde med tanke p\u00e5 sjenerende innsyn samt tap av solforhold. S\u00f8ker er ikke enig i mine tidligere kommentarer, men det gj\u00f8r dem ikke mindre relevante. Det er jeg som skal leve med bygget p\u00e5 naboeiendommen, ikke s\u00f8ker som skal selge tomten videre. Fakta er at det er sv\u00e6rt begrenset med sol her allerede, rundt regnet midt april til oktober, endringer i solforhold vil derfor ha en sv\u00e6rt negativ effekt og kan ikke aksepteres. Det samme gjelder innsyn fra foresl\u00e5tte terrasse, igjen avfeies dette som en bagatell, men for oss som bruker denne plassen vil innsynet v\u00e6re en betydelig ulempe, grunnet plassering p\u00e5 terrasse og h\u00f8yde i terreng. St\u00e5r derfor fast med at bygget m\u00e5 senkes i terrenget slik at maks h\u00f8yde blir kote 29. Ad pkt 2.5, vedtaket det henvises til er g\u00e5tt ut p\u00e5 dato og kan f\u00f8lgelig ikke anses som gyldig. Det fremg\u00e5r ogs\u00e5 klart i vedtaket det henvises til. Dersom arbeidet med avkj\u00f8rselen ikke er satt i gang innen 3 \u00e5r etter tillatelse er gitt faller vedtaket bort jf. Vegloven \u00a740 fjerde ledd. Ad pkt 2.6, det foreligger i denne saken en avtale som s\u00f8ker har satt opp sammen med tidligere eier av 216/413 og eier av 216/564 som omhandler tilknytning til privat vannledning, dessverre er ikke denne avtalen signert av de 8 andre eierne av den private r\u00f8rledningen. S\u00f8ker, som er ansvarlig prosjekterende burde skaffet seg denne informasjonen da avtalen ble inng\u00e5tt med 2 av 10 eiere for 20 \u00e5r siden. S\u00f8ker har gjentatte ganger fors\u00f8kt \u00e5 f\u00e5 omgjort denne avtalen slik at han kan koble seg p\u00e5 den private r\u00f8rledningen, senest i 2021. Ogs\u00e5 denne gangen ble forslaget blankt avvist av samtlige 10 andelseiere. Hvordan s\u00f8ker da kan motta en forh\u00e5ndsuttalelse fra Bergen Vann i 2022 som indikerer at p\u00e5kobling kan skje er meg totalt uforst\u00e5ende. Her viser jeg ogs\u00e5 til sak 2020/45807-4 hvor Bergen Vann gir en klar instruks om at nevnte erkl\u00e6ring m\u00e5 signeres av alle de 10 andelseierne. S\u00f8ker viser igjen en sv\u00e6rt lettbent holdning til de kommentarer og faktiske hensyn som det m\u00e5 forventes at en ansvarlig prosjekterende forholder seg til. P\u00e5 bakgrunn av disse 3 punktene mener jeg at rammeavtalen m\u00e5 forkastes, da den inneholder graverende feil. Med vennlig hilsen Frank Thomsen 216/413 "
}