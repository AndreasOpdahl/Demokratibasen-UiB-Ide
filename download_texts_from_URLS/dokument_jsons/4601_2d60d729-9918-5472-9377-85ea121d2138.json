{
  "dokument_id": "2d60d729-9918-5472-9377-85ea121d2138",
  "doc_type": "case_attachment",
  "kommune": 4601,
  "tittel": "Bergen_kommune_gnr.39_bnr.179._Austre_Steinsvik_sen_1._Oppf_ring_av_tilbygg",
  "url": "https://bergen.kommune.no/politikere-utvalg/api/fil/bk360/9862264/Bergen-kommune-gnr-39-bnr-179-Austre-Steinsvik-sen-1-Oppf-ring-av-tilbygg",
  "tekst": " V\u00e5r dato: V\u00e5r ref: 15.12.2023 2023/15413 Deres dato: Deres ref: KLAGE-2023/11846 Olaf Brekke Saksbehandler, innvalgstelefon Austre Steinsvik\u00e5sen 3 Tonje Engstr\u00f6m, 5557 2152 5251 S\u00d8REIDGREND Bergen kommune gnr.39 bnr.179. Austre Steinsvik\u00e5sen 1. Oppf\u00f8ring av tilbygg Viser til oversendelse av klagesak fra Bergen kommune, mottatt hos Statsforvalteren i Vestland 11.10.2023, supplert 13.10.2023. Vedtak Statsforvalteren i Vestland stadfester Bergen kommune sitt vedtak av 14.01.2023 om tillatelse til oppf\u00f8ring av tilbygg, saksnummer BYGG-2022/17417. Sakens bakgrunn Tiltakshavere Silje Moberg og Ahmed Ameen har s\u00f8kt til Bergen kommune om en rekke tiltak i samlet s\u00f8knad. Bergen kommune har gitt delvis tillatelse, idet det er gitt tillatelse til tilbygg p\u00e5 ca. 50 m2 med tilh\u00f8rende svalgang, kjellerbod og platting i vedtak av 14.01.2023. I vedtak av 27.02.2023 ble det gitt avslag p\u00e5 delen av s\u00f8knad som gjaldt forst\u00f8tningsmur. Begge vedtakene er p\u00e5klaget av deg som nabo i brev innsendt 16.03.2023. I korte trekk viser du til at ditt nabosamtykke til \u00e5 plassere tilbygget 0 meter fra grensen var gitt under forutsetning av at hele tiltaket ble godkjent, inklusive forst\u00f8tningsmuren. Muren var helt avgj\u00f8rende for at du samtykket. I tillegg viser du til at kommunen ikke har gitt deg veiledning om muligheten for at kun deler av s\u00f8knaden kunne bli innvilget. Utvalg for klima, milj\u00f8 og byutvikling behandlet klagen i m\u00f8te av 05.10.2023 under sak 360/23. Ved enstemmig votering ble klagen ikke tatt til f\u00f8lge. Saken er sendt til Statsforvalteren for endelig avgj\u00f8relse. Vi har f\u00e5tt oversendt sakens dokumenter og finner saken tilstrekkelig opplyst, jf. forvaltningsloven (fvl.) \u00a7 33 siste ledd, jf. \u00a7 17. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste ledd. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Ved vurdering av det frie skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Hovedregelen om avstandsregler i plan- og bygningsloven (pbl.) f\u00f8lger av \u00a7 29-4 andre ledd: \u00abHvis ikke annet er bestemt i plan etter kapittel 11 eller 12, skal byggverk ha en avstand fra nabogrense som angitt i forskrift eller som minst svarer til byggverkets halve h\u00f8yde og ikke under 4 meter.\u00bb Dispensasjonskravene Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Plansituasjon Eiendommen omfattes av reguleringsplan BYGDA. GNR 39 BNR 1, STEINSVIK, plan nr. 30400000, vedtatt 10.03.1962 og er avsatt til arealform\u00e5l boliger (villamessig med v\u00e5ningshus) I kommuneplanens arealdel (KPA2018), vedtatt 19.06.2019 er eiendommen vist med arealform\u00e5l ytre fortettingssone \u2013 felt Y. Hensynssoner: Vei st\u00f8y \u2013 Gul & r\u00f8d sone Statsforvalterens vurdering Klagebehandlingen i det f\u00f8lgende gjelder kun tillatelsen til tilbygg. Klage p\u00e5 avslag p\u00e5 forst\u00f8tningsmur behandles i egen sak. Slik Statsforvalteren forst\u00e5r klagen p\u00e5 tillatelse p\u00e5 tilbygg, er hovedanf\u00f8rsel at samtykket til plassering av tilbygg i grensen ble gitt p\u00e5 forutsetning av at forst\u00f8tningsmur ogs\u00e5 ville bli godkjent. Vi oppfatter klagen som at du gj\u00f8r gjeldende at samtykket ikke er gyldig n\u00e5r det kun er gitt delvis innvilgelse. Videre oppfatter vi klagen slik at samtykket trekkes tilbake fordi kommunen har avsl\u00e5tt s\u00f8knad om forst\u00f8tningsmur. Side: 3/5 Fra hovedregelen som krever at bygninger plasseres minimum 4 meter fra eiendomsgrensen, er det gjort unntak blant annet i pbl. \u00a7 29-4 tredje ledd bokstav a. Det f\u00f8lger av denne at kommunen kan godkjenne at byggverk plasseres i nabogrense n\u00e5r eier av naboeiendommen har gitt skriftlig samtykke. Slik vi oppfatter klagen, er du i utgangspunktet enig at du har gitt skriftlig samtykke til at tilbygget kan plasseres i nabogrensen, og at vilk\u00e5rene i pbl. \u00a7 29-4 tredje ledd bokstav a er oppfylt. Du har gjort gjeldende at samtykket var gitt p\u00e5 vilk\u00e5r om at forst\u00f8tningsmur ble godkjent og oppf\u00f8rt. Det ble brukt samtykkeskjema hvor alternativ 2 ble krysset av. Det g\u00e5r fram av skjemaets standardtekst at det er vilk\u00e5r om at tiltak etableres brannteknisk p\u00e5 slik m\u00e5te at det ikke f\u00e5r konsekvenser for samtykkers mulighet til \u00e5 utbygge egen eiendom. I st\u00f8tteskriv sendt i revidert s\u00f8knad repeteres dette vilk\u00e5ret. Det er ogs\u00e5 sendt inn skriv datert 22.04.2022 som er en avtale mellom deg og tiltakshaverne. Avtalen tar for seg en rekke punkter som tiltakshaverne forplikter seg til \u00e5 etterkomme deriblant takvann, overflater, spilegjerde og sikring av vei. Dokumentet er en privatrettslig avtale som ikke legger f\u00f8ringer p\u00e5 kommunen. Slik den er utformet g\u00e5r det ikke frem at samtykke til plassering av tilbygg i nabogrensen, gis under forutsetning av at st\u00f8ttemur blir godkjent. Statsforvalteren kan etter dette ikke se at samtykket, slik det formelt st\u00e5r, ble gitt med forbehold om at st\u00f8ttemuren ogs\u00e5 ble godkjent. Dernest er sp\u00f8rsm\u00e5let om ditt \u00f8nske om \u00e5 trekke tilbake samtykket inneb\u00e6rer at unntaksregelen i pbl. \u00a7 29-4 tredje ledd ikke kan danne grunnlag for tillatelsen. I forarbeidene er det lagt til grunn at dersom et samtykke trekkes tilbake senere, er det et forhold som i utgangspunktet ikke vedkommer bygningsmyndighetene. Dette m\u00e5 derfor l\u00f8ses privat.1 Sp\u00f8rsm\u00e5let om tilbaketrekking har blitt behandlet av kommunal- og distriktsdepartementet i sak 2018/4018. Her legges det til grunn at vurderingen beror p\u00e5 om det forel\u00e5 samtykke p\u00e5 kommunens vedtakstidspunkt. Dersom samtykket er gitt p\u00e5 uriktige forutsetninger, vil saken kunne stille seg annerledes. Det er klart at gyldig samtykke forel\u00e5 p\u00e5 tidspunkt da kommunen fattet vedtak om delvis tillatelse. Vi kan ikke se at samtykket er gitt p\u00e5 uriktige forutsetninger i foreliggende sak. Med vekt p\u00e5 forarbeidsuttalelsen, finner vi ikke grunnlag for \u00e5 vektlegge \u00f8nsket om tilbaketrekking. Samtykket blir etter dette st\u00e5ende og unntaksbestemmelsen i pbl. \u00a7 29-4 tredje ledd f\u00e5r anvendelse. Vi stadfester derfor plasseringen slik den er godkjent av kommunen med plassering 0 meter fra eiendomsgrensen. Veiledningsplikt Forvaltningsloven oppstiller veiledningsplikt i \u00a7 11. I rettspraksis er det lagt til grunn at denne plikten er redusert p\u00e5 plan- og bygningslovens omr\u00e5de. Vi viser til at fra kommunens st\u00e5sted var det ingen ting som tilsa at du \u00f8nsket \u00e5 samtykke p\u00e5 n\u00e6rmere vilk\u00e5r om forst\u00f8tningsmur. Uten denne innsikten kunne ikke kommunen veilede deg om forholdet, s\u00e6rlig n\u00e5r det ikke var noen forutg\u00e5ende kontakt om dette. Vi kan derfor ikke se at det foreligger brudd p\u00e5 veiledningsplikten, jf. fvl. \u00a7 11. 1 Se Ot.prp.nr.45 (2007-2008) s. 231 Side: 4/5 Dispensasjon Klagen gjelder oms\u00f8kte plassering. Tilbygget kommer i konflikt med kravene til avstand til vei. Vi vurderer derfor om det er grunnlag for \u00e5 gi dispensasjon fra avstandskravet til vei i det f\u00f8lgende. Dispensasjon krever at hensynene bak bestemmelsen det dispenseres fra, eller hensynene i lovens form\u00e5lsbestemmelse, ikke blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. I tilfeller som her der reguleringsplan ikke viser byggegrense, regnes veilovens generelle byggegrense fra vedtakstidspunktet for reguleringsplan \u00e5 v\u00e6re inkorporert i reguleringsplanen. Gjeldende reguleringsplan ble vedtatt i 1972, og byggegrensen er derfor 7,5 meter fra veikant. Tilbygget er opplyst \u00e5 ha en avstand p\u00e5 7,74 meter fra veimidte. Vi legger til grunn at tiltaket ligger n\u00e6rmere enn 7,5 meter fra veikant og er avhengig av dispensasjon. Dispensasjon ber\u00f8rer ikke regionale eller nasjonale interesser. Sp\u00f8rsm\u00e5let i det f\u00f8lgende er om hensynene bak form\u00e5let med avstandskravet eller form\u00e5lsbestemmelsen i pbl. \u00a7 1-1 blir vesentlig tilsidesatt. Etter \u00a7 1-1 skal plan- og bygningsloven fremme b\u00e6rekraftig utvikling. Planlegging og vedtak skal sikre \u00e5penhet, forutsigbarhet og medvirkning for alle ber\u00f8rte interesser og myndigheter. Hensynet til barn og unges interesser og prinsipp om universell utforming, skal ivaretas. Det skal legges vekt p\u00e5 langsiktige l\u00f8sninger og konsekvenser for milj\u00f8 og samfunn skal beskrives. Hensynet bak avstandskravet fra vei er \u00e5 ivareta trafikksikkerhet, drift og vedlikehold av veien, arealbehov ved framtidig utbedring, og milj\u00f8et p\u00e5 eiendommene langs veien. Overskridelsen er liten. Grunnet topografien vil tilbygget ligge atskillig lavere i terrenget enn vegbanen. Det legges til grunn at den vil ha sv\u00e6rt liten p\u00e5virkning p\u00e5 siktforholdene. Heller ikke mulighet for vedlikehold og drift eller utbedring p\u00e5virkes nevneverdig av plasseringen. Ber\u00f8rt vegmyndighet har ikke gitt uttalelse som ber\u00f8rer sp\u00f8rsm\u00e5let om dispensasjon. Trafikksikkerheten er ivaretatt. Vi kan ikke se at tiltaket p\u00e5virker form\u00e5lene bak plan- og bygningsloven etter pbl. \u00a7 1-1. Hensynene bak bestemmelsen og form\u00e5lsbestemmelsen blir etter dette ikke vesentlig tilsidesatt ved dispensasjon fra avstandskravet fra vei, jf. pbl. \u00a7 19-2 annet ledd. Fordelene ved \u00e5 dispensere er at boligen sikres \u00f8kt areal slik at den f\u00e5r bedret funksjonalitet. Sett hen til at ulempene ved dispensasjon er sv\u00e6rt sm\u00e5, finner vi at fordelene ved \u00e5 dispensere klart er st\u00f8rre enn ulempene, jf. pbl. \u00a7 19-2 annet ledd andre setning. Vilk\u00e5rene for \u00e5 dispensere fra avstandskravet mot vei er etter dette oppfylt, jf. pbl. \u00a7 19-2 annet ledd. Avslutning Klagen har etter dette ikke f\u00f8rt frem. Statsforvalteren i Vestland stadfester Bergen kommune sitt vedtak av 14.01.2023 om tillatelse til oppf\u00f8ring av tilbygg p\u00e5 gbnr. 39/179. Side: 5/5 Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Anne Kjersti Sande Tonje Engstr\u00f6m fagdirekt\u00f8r r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Silje Moberg Austre Steinsvik\u00e5sen 1 5251 S\u00d8REIDGREND Ahmed Mohammed Ameen Austre Steinsvik\u00e5sen 1 5251 S\u00d8REIDGREND ADVISORWEST WAARDAL Storebotn 9B 5309 KLEPPEST\u00d8 "
}