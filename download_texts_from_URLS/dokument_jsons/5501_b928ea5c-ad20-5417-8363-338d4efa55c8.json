{
  "dokument_id": "b928ea5c-ad20-5417-8363-338d4efa55c8",
  "doc_type": "case_attachment",
  "kommune": 5501,
  "tittel": "8 Trafikknotat",
  "url": "https://innsyn.tromso.kommune.no/application/getMoteDokument?dokid=2001897973",
  "tekst": "NOTAT KUNDE / PROSJEKT PROSJEKTLEDER DATO Sandnes Utbygging AS Kjell Hermod Strandli 03.01.2024 Vestskogen PROSJEKTNUMMER UTARBEIDET AV KONTROLLERT AV 10224348 Hanne Finsveen og Britt Cristine Mathisen Marius Fagermo 1 (28) Sweco Norge AS MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 1 Sammendrag Sandnes utbygging AS \u00f8nsker \u00e5 regulere ca. 400 boenheter og ca. 350 parkeringsplasser, samt et omr\u00e5de avsatt til tjenesteyting i bydel Hamna i Troms\u00f8. Planomr\u00e5det ligger forholdsvis n\u00e6rt eksisterende boligomr\u00e5de, dagligvarebutikk, skole, barnehage og holdeplass. Bydelen Hamna ligger i dag for seg selv med begrenset tilknytning til andre bydeler. Det er imidlertid flere turveier gjennom marka som benyttes b\u00e5de til rekreasjon og arbeidsreiser. Langs Ringvegen er det etablert G/S-veg og fortau. Kollektivtilbudet er godt med tanke p\u00e5 antall avganger, men det kollektivreise mot sentrum tar vesentlig lengre tid enn med bil. \u00c5DT p\u00e5 Ringvegen forbi planomr\u00e5det er ca. 4200. Det har v\u00e6rt en nedgang i biltrafikk og \u00f8kning i sykkeltrafikk de siste \u00e5rene. Trafikkavviklingen fremst\u00e5r som god forbi planomr\u00e5det. Veinettet ved planomr\u00e5det er ikke spesielt ulykkes-utsatt. Adkomst er via regulert ny gate som knytter seg p\u00e5 Ringvegen. Biltrafikken ledes i stor grad inn i parkeringskjellere og det forventes gradvis lavere trafikk oppover i omr\u00e5det. Det er mulighet for store kj\u00f8ret\u00f8y \u00e5 kj\u00f8re gjennom omr\u00e5det uten \u00e5 rygge. Det er ogs\u00e5 en snuplass \u00f8verst i feltet. Utrykningskj\u00f8ret\u00f8y skal kunne n\u00e5 alle bygg i omr\u00e5det. Det planlegges for s\u00f8ppelsuganlegg. Det reguleres gangforbindelser nord/s\u00f8r og \u00f8st vest gjennom planomr\u00e5det, som gangadkomst til boligene og som snarvei gjennom omr\u00e5det. Heise kan ogs\u00e5 benyttes Ny biltrafikk generert av utbyggingen er beregnet til ca. 1000 turer pr d\u00f8gn i gjennomsnitt. Siden Ringvegen er forkj\u00f8rsregulert, p\u00e5virkes fremkommeligheten p\u00e5 Ringvegen lite av trafikk fra planomr\u00e5det. Utbyggingen vil gi flere kollektivreisende, som kan gi grunnlag for flere avganger, som igjen kan gi flere kollektivreisende. Gangavstanden til holdeplasser er ca. 10 minutter. Snarvei gjennom omr\u00e5det, best\u00e5ende av gangvei og tilgang til heis, vil korte ned gangavstanden til holdeplass og gj\u00f8r kollektivtilbudet mer tilgjengelig. En trapp ned mot skolen vil kunne bedre adkomsten til kollektiv og n\u00e6rmilj\u00f8senter. Rekkverk/h\u00e5ndlist og benker langs gangtras\u00e9 kan bidra til \u00e5 forenkle forseringen av bakker. El-sykkel / sykkel kan v\u00e6re aktuelt transportmiddel til Gi\u00e6verbukta, Breivika og sentrum. Med etablering av grusvei / tr\u00e5kket skil\u00f8ype s\u00f8rover fra planomr\u00e5det til Mortensnes vil Hamna generelt og planomr\u00e5det spesielt f\u00e5 bedre sykkeltras\u00e9 s\u00f8rover p\u00e5 Troms\u00f8ya. Bl.a. mot Langnes ungdomsskole. Planomr\u00e5de er i direkte tilknytning til Solneset skole og barnehage. Skolevei vil bli langs internvei til Solneset skole med lite motorisert trafikk (antatt 30 km/t), og sv\u00e6rt kort gangavstand til skolen. Langs Ringvegen er det etablert fortau og G/S-veg. Det gir et godt utgangspunkt for sikker skolevei. 2 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Innhold 1 Sammendrag 2 2 Innledning 4 3 Dagens situasjon 5 3.1 Planomr\u00e5det 5 3.2 Forhold for g\u00e5ende og syklende 5 3.3 Kollektiv 7 3.4 Trafikkmengder 9 3.4.1 Biltrafikk 9 3.4.2 Sykkeltrafikk 9 3.5 Trafikkavvikling 10 3.6 Trafikkulykker 11 4 Fremtidig situasjon 12 4.1 Planforslaget 12 4.2 Vegnett 13 4.3 Trafikkgenerering 14 4.3.1 Type omr\u00e5de 14 4.3.2 Trafikkberegning 15 4.4 Trafikkavvikling 17 4.5 Renovasjon 18 4.6 Kollektiv og gange 18 4.6.1 Kollektivtilbud 18 4.6.2 Gangadkomst til holdeplass 18 4.7 Sykling 19 4.8 Sikker skolevei 25 5 Oppsummering 26 6 Referanser 28 3 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 2 Innledning Sweco har p\u00e5 oppdrag fra Sandnes Utbygging AS vurdert dagens og framtidige trafikkforhold i forbindelse med planforslag for Vestskogen i bydel Hamna i Troms\u00f8. Planomr\u00e5det er vist under, med n\u00e6rmeste holdeplasser. Planlagt adkomst er via Ringvegen. Figur 1: Planomr\u00e5dets beliggenhet. Vei som er omtalt i trafikkanalysen i gult og planomr\u00e5det er grovt angitt i r\u00f8dt. Bussholdeplasser er markert med holdeplasskilt (kartkilde: norgeskart.no). 4 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 3 Dagens situasjon 3.1 Planomr\u00e5det Figur 2: Flyfoto som viser dagens situasjon. Planomr\u00e5det grovt angitt med hvit, stiplet linje (kilde: Forslag til reguleringsplan for Solneset) Planomr\u00e5det er i dag et skogsomr\u00e5de. I nord grenser planomr\u00e5det til Solneset skole og Solneset barnehage. Nord og nord\u00f8st for planomr\u00e5det er det boligfelt. I s\u00f8r og vest er det skog. Lengre s\u00f8rvest for omr\u00e5det er det boligomr\u00e5de. 3.2 Forhold for g\u00e5ende og syklende Det er G/S-veg i retning Langnes handelsomr\u00e5de vest for planomr\u00e5det. I \u00f8st er det fortau langs Ringvegen, som gir gode forhold for g\u00e5ende til skolen. \u00d8st for planomr\u00e5det er sykkell\u00f8sningen langs Ringvegen sykling i blandet trafikk. Det kan fungere godt n\u00e5r det er begrenset trafikk og lav fart. Trafikkmengden p\u00e5 Ringvegen er p\u00e5 grensen av at det er behov for sykkelfelt. Boliggatene er uten fortau. I boliggater med liten trafikk og fartsgrense p\u00e5 30 km/t, kan blanding 5 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx av g\u00e5ende og kj\u00f8rende fungere godt. Troms\u00f8 kommunes norm for veger, gater og plasser, har vegprofil A1 for adkomstveg som er blindveg eller sl\u00f8yfeveg. Figur 3: Eksisterende anlegg for g\u00e5ende og syklende i n\u00e6romr\u00e5det. Fortau markert med rosa og G/S-veg markert med lilla. Det er gangfelt over Ringvegen ved Solneset skole mot dagligvarebutikk i nord, og gangfelt ved holdeplassen Bergli. Gangfelt kan redusere ulykkesrisiko pr. fotgjenger med 22% og opph\u00f8yde gangfelt er effektive trafikksikkerhetstiltak (H\u00f8ye, 2019). Fartshumper og opph\u00f8yde gangfelt p\u00e5 Ringvegen fremst\u00e5r imidlertid som lave, som kan redusere effekten. Figur 4: Holdeplassen Solneset skole og gangfelt mellom skolen og dagligvarebutikk, sett \u00f8st\u00f8ver i bilde tatt i juni 2022, hentet fra Google Street View 6 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 3.3 Kollektiv N\u00e6rmeste holdeplass i luftlinje er ved Solneset skole. Holdeplassen betjenes av rutene 28 Sollig\u00e5rden-Hamna, X32 Hamna s\u00f8r-UNN/UiT og 550 Langnes skole. Det er 16 avganger fra holdeplassen i l\u00f8pet av en time i morgenrushet. Det er 10-minutters frekvens p\u00e5 ruta til sentrum (Troms Fylkestrafikk, 2023). Tabell 1: Avganger fra Solneset skole i morgenrush ukedag (Troms Fylkestrafikk, 2023) \u00d8stover: 7 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx N\u00e6rmeste holdeplass med fremtidig trinnfri adkomst fra planomr\u00e5det er Bergli, som ligger ved avkj\u00f8rsel fra Ringvegen mot planomr\u00e5det. Den betjenes av rute 28 og 550. Figur 5: Holdeplassenes plassering ift. planomr\u00e5det. Kartgrunnlag hentet fra Troms fylkeskommunes reiseplanlegger Kollektivtilbudet er alts\u00e5 godt med tanke p\u00e5 antall avganger. Reisetid med buss til sentrum og til UNN er ca. 20 minutter (Troms Fylkestrafikk, 2023)(maps.google.com). Det er dobbelt s\u00e5 lang tid som med bil, som gj\u00f8r kollektiv mindre konkurransedyktig. Om buss har inntil 1,5 x reisetiden med bil, kan det kalles et godt tilbud. Rute 28 har imidlertid kun 3 stopp mellom Bergli og Gi\u00e6verbukta kollektivknutepunkt, der en kan bytte til de aller fleste bybussrutene. 8 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 3.4 Trafikkmengder 3.4.1 Biltrafikk Det er ikke oppgitt trafikktall for Ringvegen i nasjonal vegdatabank (NVDB) i vegkart.no. Det er imidlertid et automatisk tellepunkt p\u00e5 Ringvegen, ca. 900 meter s\u00f8rvest fra planomr\u00e5det. Det er ingen kryss mellom dette og avkj\u00f8rsel til fremtidig adkomstvei til planomr\u00e5det, s\u00e5 det kan antas at registreringene er representative for trafikkmengden forbi planomr\u00e5det. Tellepunktet har v\u00e6rt i drift siden februar 2021. \u00c5rsd\u00f8gntrafikk (\u00c5DT) er gjennomsnittlig antall kj\u00f8ret\u00f8y pr. d\u00f8gn i l\u00f8pet av et \u00e5r, sammenlagt for begge retninger. \u00c5DT i 2021 er oppgitt \u00e5 v\u00e6re 5071 kj\u00f8ret\u00f8y og 4811 i 2022. Det har v\u00e6rt en ytterligere trafikknedgang p\u00e5 strekningen i 2023, til 4200 i \u00c5DT. Nedgangen fra 2022 til 2023 kan ha sammenheng med innf\u00f8ring av bompenger i Troms\u00f8. Figur 6: Registrerte kj\u00f8ret\u00f8y-passeringer I d\u00f8gnet ved tellepunkt p\u00e5 Ringvegen, sammenlagt for begge retninger. 2022 vises med bl\u00e5 s\u00f8yler og 2013 med gule s\u00f8yler. Det er nedgang fra 2022 til 2023 I samtlige registrerte m\u00e5neder Hentet fra trafikkdata.atlas.vegvesen.no. 3.4.2 Sykkeltrafikk Det automatiske trafikktellepunktet p\u00e5 Ringvegen vest for planomr\u00e5det registrerer ogs\u00e5 sykkeltrafikk. Registrert sykkeltrafikk er h\u00f8yest i sommerhalv\u00e5ret, utenom sommerferien. I juni 2022 ble det registrert et gjennomsnitt p\u00e5 211 syklister per dag p\u00e5 Ringvegen. Laveste sykkeltrafikkmengde var i januar, med gjennomsnittlig 39 syklister per dag p\u00e5 Ringvegen. Det har v\u00e6rt \u00f8kning i sykkeltrafikken fra 2022 til 2023. Det reelle antallet syklister kan v\u00e6re h\u00f8yere, da noen vil velge \u00e5 sykle p\u00e5 gang/sykkelveien mens andre vil velge \u00e5 sykle i kj\u00f8rebanen. 9 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Figur 7: Sykkelpasseringer p\u00e5 tellepunkt vest for planomr\u00e5det. Trafikkmengde i 2022 vist med bl\u00e5 s\u00f8yler og 2023 vist med gule s\u00f8yler. Hentet fra trafikkdata.atlas.vegvesen.no 3.5 Trafikkavvikling Google maps har en trafikkfunksjon basert p\u00e5 data fra mobiltelefoner. Denne viser forholdsvis god trafikkflyt p\u00e5 ettermiddagstid p\u00e5 hverdager, n\u00e5r det kan forventes flest venstresvingende til planomr\u00e5det. Google maps sin trafikkfunksjon viser urealistisk d\u00e5rlig trafikkflyt ved holdeplass, da det p\u00e5 en buss vil v\u00e6re mange mobiltelefoner og disse vil st\u00e5 i ro ved holdeplass. Det antas at det er bakgrunnen for at funksjonen viser litt lavere avviklingshastighet ved Solneset og Bergli 10 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx holdeplass noen ettermiddager: Figur 8: Typisk trafikkflyt forbi planomr\u00e5det (bak Solneset barnehage), ettermiddagstid p\u00e5 en hverdag (Google, 2023) Andre tidspunkt vises typisk trafikkflyt som rask. 3.6 Trafikkulykker NVDB viser ingen politiregistrerte trafikkulykker i omr\u00e5det i fem\u00e5rsperioden 2016-2022. I 2015 ble det registret to ulykker like \u00f8st for Solneset skole. Den ene som f\u00f8lge av en forbikj\u00f8ring, og den andre ulykken var en m\u00f8teulykke. Dataen gir ikke grunnlag for \u00e5 tro at veinettet ved planomr\u00e5det er spesielt ulykkes-utsatt. Underrapporteringen av fotgjenger- og sykkelulykker inneb\u00e6rer imidlertid en usikkerhet, da kun ca. 1 av 10 sykkelulykker og 1 av 60 fotgjengerulykker kommer med i statistikken. 11 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 4 Fremtidig situasjon 4.1 Planforslaget Forslag til detaljregulering \u00e5pner for etablering av 393 boenheter og ca. 350 parkeringsplasser, samt 1000 kvm avsatt til tjenesteyting. Parkering er hovedsakelig i parkeringskjellere. P P Tjenesteyting P Figur 9: Vegnett, bygninger i planforslaget. Plassering for og parkeringsanlegg er vist med 3 P\u2019er Planforslaget er vesentlig redusert i utstrekning sammenlignet med gjeldende omr\u00e5deregulering: 12 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Figur 10: Planforslag for omr\u00e5det, sammenlignet med omriss for omr\u00e5deplan. 4.2 Vegnett Adkomstvei knytter seg p\u00e5 h\u00f8yden og bredden p\u00e5 den delen av adkomstveien som er detaljregulert i plan 1834 Solneset felt A1-A2. Vegl\u00f8sningen i \u00f8vre del av omr\u00e5deplan 1571 er revidert i dette planforslaget. Plan 1571 har en ringveg p\u00e5 1,3km + 250m veg med 2 snuplasser. L\u00f8sningen baserer seg p\u00e5 at hele omr\u00e5det er \u00e5pent for kj\u00f8ring med privatbil. Den reviderte l\u00f8sningen har en komprimert vegl\u00f8sning. Biltrafikken ledes ellers i stor grad inn i felles parkeringskjellere i starten av feltet og midt i feltet. Det er ogs\u00e5 noe overflateparkering ved bygg for tjenesteyting. Planforslaget har kj\u00f8rbar vei i sl\u00f8yfe gjennom feltet. Dermed kan store kj\u00f8ret\u00f8y kj\u00f8re gjennom omr\u00e5det uten \u00e5 rygge. De \u00f8verste blokkene f\u00e5r kj\u00f8readkomst med snuplass som kan benyttes ved behov for \u00e5 kj\u00f8re st\u00f8rre kj\u00f8ret\u00f8y dit. Det reguleres gangforbindelser nord/s\u00f8r og \u00f8st vest gjennom planomr\u00e5det, som gangadkomst til boligene og som snarvei gjennom omr\u00e5det. Gangveien \u00f8st vest vil ogs\u00e5 v\u00e6re kj\u00f8rbar. Dermed er det mulig for driftskj\u00f8ret\u00f8y, n\u00f8detater, kommunale tjenester og ved inn/utflytting i boligene, \u00e5 n\u00e5 alle bygg i omr\u00e5det. Vegnettet \u00f8verst i planomr\u00e5det vil i stor grad kunne v\u00e6re bilfritt. 13 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 4.3 Trafikkgenerering 4.3.1 Type omr\u00e5de Det er registrert ca. 300 arbeidsplasser i Hamna. Servicetilbudet inkluderer skole, barnehager, og dagligvarebutikker. Befolkningstettheten ligger p\u00e5 1 til 112 per 100 m i dag. Det forutsettes derfor h\u00f8y tetthet. Figur 11: Antall arbeidsplasser i Hamna 14 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Figur 12: Dagens befolkningstetthet i Hamna https://tromso.maps.arcgis.com/apps/webappviewer/index.html?id=18754140fa3b4e1fbda304d5cb89f677 4.3.2 Trafikkberegning Erfaringstall for biltrafikkgenerering hentes fra PROSAM sin rapport Turproduksjon for boliger i Oslo og Akershus (PROSAM, 2006), samt Vegvesenets h\u00e5ndbok 713 Trafikkberegninger (Statens Vegvesen, 2014). Disse er basert p\u00e5 reisevaneunders\u00f8kelser og trafikktellinger. Omr\u00e5det vurderes \u00e5 v\u00e6re tilsvarende som omr\u00e5det mellom ring 2 og 3 i Oslo, hovedsakelig boligomr\u00e5de, med innslag av arbeidsplasser, handel og servicetilbud. Omr\u00e5det vurderes \u00e5 ha h\u00f8y tetthet, ut fra dagens befolkning og arbeidsplasser i Hamna. Det forventes noe h\u00f8yere tetthet ved ny bebyggelse. Det antas at antall beboere per boenhet er lik det nasjonale gjennomsnittet p\u00e5 2,11 beboere per boenhet (ssb.no). 15 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx For tjenesteyting benyttes genereringstall hentet fra Vegvesenets h\u00e5ndbok 713 Trafikkberegninger (Statens Vegvesen, 2014). Det benyttes genereringstall for kategori kontor, da det ikke foreligger for tjenesteyting. Variasjonsomr\u00e5det for post, bank, helse og offentlige kontorer er 6- 12 pr. 100 kvm. Vi velger h\u00f8yeste genereringstall for \u00e5 ta h\u00f8yde for usikkerhet. 1000 kvm tjenesteyting kan da generere 120 turer pr d\u00f8gn. Med disse forutsetningene beregnes en trafikkgenerering p\u00e5 1032 bilturer i ukedager. (sammenlagt ut og inn, inkludert bes\u00f8kende, leveringer o.l.). Tabell 2: Trafikk generert av nye boliger i planomr\u00e5det, for ukedager boenheter 393 beboere pr boenhet 2,11 beboere 829 genereringstall 2,3 trafikkgenerering 912 pr. person 1,1 Tabell 3: Trafikk generert av Tjenesteyting i planomr\u00e5det, for ukedager Kvm tjenesteyting 1000 genereringstall 12 trafikkgenerering 120 Det automatisk tellepunktet p\u00e5 Ringvegen viser bl.a. trafikkens variasjon gjennom uka. Ut fra 5 vanlige uker i 2022 og 2023 ser vi at trafikken i ukedagene er ca. 105% av gjennomsnittlig d\u00f8gntrafikk gjennom uka. Alts\u00e5 at gjennomsnittlig trafikk er 95% av trafikken p\u00e5 en ukedag. N\u00e5r vi regner YDT (trafikk i ukedager) om til \u00c5DT (gjennomsnittlig trafikk for hele uka) blir trafikkgenereringen 979. Ny trafikk generert av utbyggingen blir da ca. 1000 turer pr d\u00f8gn i gjennomsnitt. Det er usikkerhet knyttet til hva som vil bli etablert i omr\u00e5det regulert til tjenesteyting, og dermed hvilken trafikkgenerering den vil ha. Hvis det f.eks. blir barnehage vil trafikkgenerering ut av omr\u00e5de v\u00e6re begrenset dersom Den hovedsakelig benyttes av beboere i omr\u00e5det (som ved skolekrets). Da vil de som kj\u00f8rer bil til barnehagen v\u00e6re de som uansett kj\u00f8rer bil til jobb. Avstand fra bolig til parkeringskjeller vil bidra til \u00e5 redusere bilbruk p\u00e5 reiser i omr\u00e5det. Andre usikkerhetsmomenter er grad av tilrettelegging for kollektiv- og sykkeltrafikk i omr\u00e5det rundt, samt fremtidige restriksjoner for bilbruk i Troms\u00f8 (bompenger og parkeringsrestriksjoner). Dette vil p\u00e5virke reisemiddelvalg i omr\u00e5det. 16 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Figur 13: Omtrentlig forventet trafikkmengde i omr\u00e5det. Trafikken forventes \u00e5 gradvis reduseres oppover i feltet, etter passering av garasjer/m\u00e5lpunkter. Deler av vegnettet vil v\u00e6re enveisreguelert 4.4 Trafikkavvikling Trafikken generert av omr\u00e5det kan v\u00e6re en forholdsvis stor andel av trafikken p\u00e5 Ringvegen. Siden Ringvegen er forkj\u00f8rsregulert, vil trafikk fra planomr\u00e5det imidlertid f\u00e5 vikeplikt og dermed p\u00e5virke trafikkavviklingen minimalt. I et boligomr\u00e5de kan det godtas at trafikk ut fra omr\u00e5det m\u00e5 vente. Venstresvingende trafikk fra Ringvegen til planomr\u00e5det kan forsinke trafikken bak noe, men venstresvingende er trafikk fra Hamna. Trafikktellepunktet p\u00e5 Ringvegen viser at trafikken er st\u00f8rst i ettermiddagsrushet. Da er det mest trafikk fra Gi\u00e6verbukta og sentrum og mindre fra Hamna. Siden biltrafikken har g\u00e5tt ned de senere \u00e5r forventes det at det er ledig kapasitet i vegnettet. Dersom Troms\u00f8 oppfyller sitt nullvekstm\u00e5l for personbiltrafikken kan dette fortsette ogs\u00e5 i fremtiden. For \u00e5 ivareta trafikksikkerheten i krysset med ringvegen er det viktig med gode siktforhold og trafikksikkerhetstiltak i gangfelt. 17 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 4.5 Renovasjon Det planlegges for s\u00f8ppelsuganlegg. Det legges opp til at renovasjonsbil kan kj\u00f8re gjennom feltet uten \u00e5 snu/rygge. Dette vil bidra til bedre trafikksikkerhet. 4.6 Kollektiv og gange 4.6.1 Kollektivtilbud Omr\u00e5det har relativt hyppige avganger og direkte rute til kollektivknutepunktet i Gi\u00e6verbukta. Mot sentrum har kollektiv vesentlig lengre reisetid enn bil. Konkurranseforholdet for kollektivtrafikken kan bli bedre n\u00e5r kollektivfelt er etablert inn mot Gi\u00e6verbukta. Nylig innf\u00f8rte bompenger bidrar til \u00e5 endre konkurranseforholdet i bussens fav\u00f8r, slik at en kan f\u00e5 h\u00f8yere kollektivandel. Utbyggingen vil gi flere kollektivreisende fra holdeplassen Solneset skole og holdeplassen Bergli. Flere kollektivreisende kan gi grunnlag for flere avganger, som igjen kan gi flere kollektivreisende. Med nok kollektivpassasjerer kan det v\u00e6re at det ogs\u00e5 bli aktuelt for fylkeskommunen \u00e5 vurdere mer direkte bussrute fra Hamna mot sentrum. Ved god korrespondanse kan det ogs\u00e5 v\u00e6re aktuelt for passasjerer \u00e5 bytte i Gi\u00e6verbukta til mer direkte ruter til m\u00e5lpunkt. F.eks. til rute 42, som kj\u00f8rer direkte til sentrum gjennom tunellen, 4.6.2 Gangadkomst til holdeplass Akseptabel gangavstand til holdeplass kan v\u00e6re inntil 400- 500 m (Tenn\u00f8y, et al., 2021). Gangavstanden til holdeplasser er ca. 500 meter. If\u00f8lge Google Maps vil det tilsvare i underkant av 10 minutters gangtid. Snarvei gjennom omr\u00e5det, best\u00e5ende av gangvei og tilgang til heis, vil korte ned gangavstanden til holdeplass og dermed gj\u00f8r kollektivtilbudet mer aktuelt \u00e5 bruke for mange. Gangtrase\u2019 inntil 25 prosent lengre enn avstanden i luftlinje er akseptabelt, men forlengelse p\u00e5 over 30 prosent gj\u00f8r det lite attraktiv \u00e5 g\u00e5 (Hillnh\u00fctter, 2018). Direkte gangforbindelser til holdeplass og attraktive byrom rundt holdeplass kan gj\u00f8re det mer attraktivt \u00e5 g\u00e5 til holdeplass. Snarvei til holdeplass gj\u00f8r samtidig gange mer aktuell som transportform til skole og dagligvarehandel. For de som f\u00e5r relativt lang gangavstand til bilparkering fra bolig, kan kollektiv fremst\u00e5 som ekstra attraktivt n\u00e5r avstanden til holdeplass ikke er s\u00e5 lang. Hovedadkomst m\u00e5 v\u00e6re trillbar mtp. universell utforming. Det er imidlertid ingenting i veien for \u00e5 ha trapp som snarvei. En trapp ned mot skolen vil bedre adkomsten til kollektiv og n\u00e6rmilj\u00f8senter. For de som ikke bruker rullator, barnevogn etc, vil en trapp \u00f8ke tilgjengeligheten. Rekkverk/h\u00e5ndlist langs gangtras\u00e9 kan ogs\u00e5 bidra til \u00e5 forenkle forseringen av bakker, ved at en har noe \u00e5 st\u00f8tte seg til om en er ust\u00f8dig, eller holde fast i om det er glatt. Hvilemulighet underveis i gangforbindelsen, f.eks. benker hver 100 m, vil ogs\u00e5 \u00f8ke tilgjengeligheten og redusere barriereeffekt av avstand og stigning. Der hvilemulighet er i tilknytning til trillbar tras\u00e9 b\u00f8r det ogs\u00e5 v\u00e6re plass til oppstilling av barnevogn/rullestol/rullator 18 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx (Statens vegvesen, 2018). Hvileplasser vil samtidig kunne inng\u00e5 i attraktive byrom og tilrettelegge for opphold og folkeliv. Folkeliv gj\u00f8r det samtidig mer attraktivt \u00e5 g\u00e5. Belysning letter orientering og \u00f8ker trygghetsf\u00f8lelse. Belysning fra bakken er blendende og b\u00f8r unng\u00e5s, mens belysning i underkant av h\u00e5ndlist kan v\u00e6re en god l\u00f8sning for \u00e5 lette orienteringen. Folk er villige til \u00e5 g\u00e5 lengre til holdeplass om omr\u00e5det de g\u00e5r gjennom oppleves som attraktivt. I et omr\u00e5de som er attraktivt for fotgjengere kan en holdeplass betjene et tre ganger s\u00e5 stort omr\u00e5de (Hillnh\u00fctter, 2018) Figur 14: Attraktive omr\u00e5der \u00f8ker akseptabel gangavstand til holdeplass vesentlig (Hillnh\u00fctter, 2018) 4.7 Sykling Fra Hamna kan en med manuell sykkel komme til Langnes p\u00e5 15 minutt, Breivika p\u00e5 30 minutt og sentrum p\u00e5 40 minutt. 19 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Figur 15: aksjonsradius fra planomr\u00e5det med manuell sykkel (17 km/t snittfart). Hentet fra www.sykledit.no Med el-sykkel (eller god form/innsats) kan en n\u00e5 Gi\u00e6verbukta p\u00e5 10 minutter, Breivika p\u00e5 20 minutter, sentrum p\u00e5 30 minutter, og Tromsdalen/Eidkjosen p\u00e5 40 minutter. 20 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Figur 16: aksjonsradius fra planomr\u00e5det med el-sykkel (27 km/t snittfart). Hentet fra www.sykledit.no 21 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Sykkel kan v\u00e6re aktuelt transportmiddel for de som bor i Hamna og arbeider/studerer innenfor 30 min. sykkelavstand. Til Uit/UNN, Forskningsparken etc. i Breivika er det ogs\u00e5 mulig \u00e5 g\u00e5, sykle eller g\u00e5 p\u00e5 ski via marka. Til Uit/UNN kan en sykle fra planomr\u00e5det p\u00e5 16 minutter med el-sykkel. El-sykkel virker mest aktuelt, da det er en del stigning. Med tyverisikker og v\u00e6rbeskyttet sykkelparkering ved bolig og arbeidsplass blir sykling p\u00e5 arbeidsreiser mer aktuelt. Figur 17: Sykkelreise fra planomr\u00e5det til UiT/UNN. Hentet fra www.sykledit.no Gange, ski og sykling med el-sykkel/fatbike er aktuelle aktive transportformer p\u00e5 strekningen vinterstid. 22 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Figur 18: Strava Heatmap viser mye vinteraktivitet fra planomr\u00e5det gjennom marka, mot bl.a. Breivika. Ellers er sykkel aktuelt som transportmiddel til Gi\u00e6verbukta. Det er G/S-veg langs Ringvegen inn mot Gi\u00e6verbukta, der det er h\u00f8y tetthet av handel og arbeidsplasser. P\u00e5 korte strekninger kan el-(laste)sykkel v\u00e6re et alternativ til bil. Pr. i dag er det b\u00e5de ordin\u00e6re sykkelstativer og Sykkelskap p\u00e5 parkeringen p\u00e5 Jekta storsenter. Med elsykkel og sykkelskap er det gode forutsetninger for \u00e5 benytte sykkel som transportmiddel p\u00e5 arbeids/handelsreiser fra Hamna til Gi\u00e6verbukta. Med etablering av grusvei / tr\u00e5kket skil\u00f8ype s\u00f8rover fra planomr\u00e5det til Mortensnes vil Hamna generelt og planomr\u00e5det spesielt f\u00e5 bedre sykkeltras\u00e9 s\u00f8rover p\u00e5 Troms\u00f8ya. Adkomst til Winston Churchills vei gir direkte forbindelse til undergang under E8. Dramsvegen gir forbindelse mot Troms\u00f8badet, UiT/UNN, sentrum etc: 23 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx Figur 19: p\u00e5 20 minutter kan en sykle til Alfheim /Romssa arena langs eksisterende infrastruktur, fra der ny sti kommer inn til Mortensnes. google.com/maps 24 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 4.8 Sikker skolevei Planomr\u00e5de er i direkte tilknytning til Solneset skole som er en 1. \u2013 7. klasse- skole. N\u00e6rmeste barnehage ligger rett ved skolen. Skolevei vil bli langs internvei til Solneset skole med lite motorisert trafikk (antatt 30 km/t), og sv\u00e6rt kort gangavstand til skolen. Langs Ringvegen er det etablert fortau og G/S-veg. Det gir et godt utgangspunkt for sikker skolevei. Spesielt kryssingspunkter er viktig at f\u00e5r trafikksikker utforming. Omr\u00e5det tilh\u00f8rer skolekrets for Langnes ungdomsskole. Til ungdomsskolen er skolebuss eller gange/sykling via marka aktuelt. Begge deler fremst\u00e5r som trafikksikkert. Figur 20: skolekretser og skoler i omr\u00e5det. (Troms\u00f8 kommune, 2021) 25 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 5 Oppsummering Sandnes utbygging AS \u00f8nsker \u00e5 regulere ca. 400 boenheter og ca. 350 parkeringsplasser, samt et omr\u00e5de avsatt til tjenesteyting i bydel Hamna i Troms\u00f8. Omr\u00e5det er regulert til boligform\u00e5l og tjenesteyting, men er ubebygd. Planomr\u00e5det ligger forholdsvis n\u00e6rt eksisterende boligomr\u00e5de, dagligvarebutikk, skole, barnehage og holdeplass. Adkomst er via regulert ny gate som knytter seg p\u00e5 Ringvegen. Det er G/S-veg i retning Langnes handelsomr\u00e5de vest for planomr\u00e5det. I \u00f8st er det fortau langs Ringvegen til skolen. Det er opph\u00f8yd gangfelt ved holdeplass som reduserer ulykkesrisiko for fotgjengere. Bydelen Hamna ligger for seg selv med begrenset tilknytning til andre bydeler. Det er imidlertid flere turveier gjennom marka som benyttes b\u00e5de til rekreasjon og arbeidsreiser. Langs Ringvegen er det etablert G/S-veg og fortau. N\u00e6rmeste holdeplasser er Solneset skole og Bergli. Kollektivtilbudet er godt med tanke p\u00e5 antall avganger, men det kollektivreise mot sentrum tar vesentlig lengre tid enn med bil, \u00c5DT p\u00e5 Ringvegen forbi planomr\u00e5det er ca. 4200. Det har v\u00e6rt en nedgang i biltrafikk og \u00f8kning i sykkeltrafikk de siste \u00e5rene. Ny trafikk generert av utbyggingen er beregnet til ca. 1000 turer pr d\u00f8gn i gjennomsnitt. Trafikkavviklingen fremst\u00e5r som god forbi planomr\u00e5det. Det er registrert to ulykker like \u00f8st for Solneset skole, men veinettet ved planomr\u00e5det er ikke spesielt ulykkes-utsatt. Adkomstvei knytter seg p\u00e5 h\u00f8yden og bredden p\u00e5 den delen av adkomstveien som er detaljregulert i plan 1834 Solneset felt A1-A2. Biltrafikken ledes ellers i stor grad inn i parkeringskjellere og det forventes gradvis lavere trafikk oppover i omr\u00e5det. Det er mulighet for store kj\u00f8ret\u00f8y kj\u00f8re gjennom omr\u00e5det uten \u00e5 rygge. Det er ogs\u00e5 en snuplass \u00f8verst i feltet. Utrykningskj\u00f8ret\u00f8y skal kunne n\u00e5 alle bygg i omr\u00e5det. Det reguleres gangforbindelser nord/s\u00f8r og \u00f8st vest gjennom planomr\u00e5det, som gangadkomst til boligene og som snarvei gjennom omr\u00e5det. Ny biltrafikk generert av utbyggingen er beregnet til ca. 1000 turer pr d\u00f8gn i gjennomsnitt. Siden Ringvegen er forkj\u00f8rsregulert, trafikk fra planomr\u00e5det p\u00e5virke trafikken p\u00e5 Ringvegen lite. Det planlegges for s\u00f8ppelsuganlegg. Det legges opp til at renovasjonsbil kan kj\u00f8re gjennom feltet uten \u00e5 snu/rygge. Omr\u00e5det har relativt hyppige kollektivavganger og direkte rute til kollektivknutepunktet i Gi\u00e6verbukta. Utbyggingen vil gi flere kollektivreisende fra holdeplassene Solneset skole og Bergli, som igjen kan gi flere kollektivreisende. Gangavstanden til holdeplasser er ca. 10 minutter. Snarvei gjennom omr\u00e5det, best\u00e5ende av gangvei og tilgang til heis, vil korte ned gangavstanden til holdeplass og gj\u00f8r kollektivtilbudet mer tilgjengelig. En trapp ned mot skolen vil kunne bedre adkomsten til kollektiv og n\u00e6rmilj\u00f8senter. Rekkverk/h\u00e5ndlist og benker langs gangtras\u00e9 kan bidra til \u00e5 forenkle forseringen av bakker. Med elsykkel er Langnes, Breivika og sentrum innen sykkelavstand. Sti fra planomr\u00e5det til Mortensnes vil gi bedre gang/sykkeltras\u00e9 s\u00f8rover p\u00e5 Troms\u00f8ya. Bl.a. mot Langnes 26 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx ungdomsskole. Planomr\u00e5de er i direkte tilknytning til Solneset skole og barnehage. Skolevei vil bli langs internvei til Solneset skole med lite motorisert trafikk (antatt 30 km/t), og sv\u00e6rt kort gangavstand til skolen. Langs Ringvegen er det etablert fortau og G/S-veg. Det gir et godt utgangspunkt for sikker skolevei. 27 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx 6 Referanser Google, 2023. Google maps, trafikk. [Internett] Available at: https://www.google.com/maps/@69.6965147,18.9567819,902m/data=!3m1!1e3!5m1!1e1 [Funnet 31 1 2023]. Hillnh\u00fctter, H., 2018. G\u00e5ing til/fra holdeplasser. [Internett] Available at: https://www.tiltak.no/b-endre-transportmiddelfordeling/b-4-tilrettelegging- gange/gaing-til-fra-holdeplasser/ H\u00f8ye, A., 2019. Kryssingsmuligheter for fotgjengere. [Internett] Available at: https://www.tshandbok.no/del-2/3-trafikkregulering/doc663/ PROSAM, 2006. Rapport 137: Turproduksjon for boliger i Oslo og Akershus. [Internett] Available at: https://www.prosam.org/index.php?page=report&nr=137 Statens Vegvesen, 2014. H\u00e5ndbok V713 Trafikkberegninger. [Internett]. Statens vegvesen, 2018. H\u00e5ndbok V129 Universell utforming av veger og gater. [Internett] Available at: https://www.vegvesen.no/globalassets/fag/handboker/hb-v129-universell- utforming-av-veger-og-gater_2011.pdf Tenn\u00f8y, A. et al., 2021. Kollektivtransport og byutvikling - Hvordan styrke kollektivtrafikkens konkurransekraft versus bilens. [Internett] Available at: https://www.toi.no/publikasjoner/kollektivtransport-og-byutvikling-hvordan-styrke- kollektivtrafikkens-konkurransekraft-versus-bilens-i-sma-og-mellomstore-byer-article37275- 8.html Troms Fylkestrafikk, 2023. Reiseplanlegger. [Internett] Available at: https://fylkestrafikk.no/meny/planlegg-reisen/ruter-og- reisesok/reiseplanlegger/?from=Solneset%20skole%20(Troms%C3%B8)%20&dep1=1&time=1 0%3A34&date=19.1.2023&direction=1 Troms\u00f8 kommune, 2021. Skoler, barnehager og kretser. [Internett] Available at: https://tromso.maps.arcgis.com/home/item.html?id=0c8d68b0541040179c061886a2772a4c 28 (28) NOTAT 03.01.2024 MBC \\\\sweco.se\\no\\oppdrag\\tro\\32412\\10224348_solneset_infrastuktur_bonord\\000\\06 dokumenter\\09 trafikk-solneset\\10224348_solneset trafikknotat.docx "
}