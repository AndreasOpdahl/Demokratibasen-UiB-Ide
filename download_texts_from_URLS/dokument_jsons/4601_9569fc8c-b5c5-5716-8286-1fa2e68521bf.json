{
  "dokument_id": "9569fc8c-b5c5-5716-8286-1fa2e68521bf",
  "doc_type": "case_attachment",
  "kommune": 4601,
  "tittel": "Fagnotat -  oppkalling av byrom etter Reidar Olsen\n",
  "url": "https://bergen.kommune.no/politikere-utvalg/api/fil/bk360/12014036/Fagnotat-oppkalling-av-byrom-etter-Reidar-Olsen-",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: HENV-2024/17981-4 (Arbeidssted) Saksbehandler: John Ingvar Monsen Dato: 29.01.2025 Fra PBE Kart og oppm\u00e5ling Kart og matrikkel (Arbeidssted) FORSLAG OM \u00c5 HEDRE REIDAR OLSEN MED NAVN P\u00c5 GATE/BYROM I BERGEN. Representantene Chris J. K. R\u00f8dland, Karl Eidesund, Janne Gro Rasmussen og Erik Abrahamsen (H), Anne-Margrethe Bollmann (BL), Ann Jorunn Hillers\u00f8y, Didrik Lexau og Elin \u00c5dlandsvik (INP) har overlevert et representantforslag i bystyrets m\u00f8te 30.10.2024, om \u00e5 gi byrommet i krysningen mellom Sverres gate og H\u00e5konsgaten navnet Reidar Olsens plass, etter Reidar Olsen. Plan- og bygningsetaten vil ikke anbefale \u00e5 navngi plassen utenfor Konsertpaleet \u00abReidar Olsens plass\u00bb Saksutredning Bakgrunnen for forslaget er at Reidar Olsen var en av deltagerne i den s\u00e5kalte Sabotasjeorganisasjonen (SABORG). Han ble torturert til d\u00f8de i Gestapohuset. Etterp\u00e5 ble kroppen dumpet i en massegrav ved Tennebekken p\u00e5 Laksev\u00e5g. Olsen ble senere dekorert med Krigsmedaljen, Post Mortem og begravet p\u00e5 \u00e6reskirkeg\u00e5rden Solheim. P\u00e5 eget initiativ satte arbeidskollegaer av Reidar Olsen opp en minneplate p\u00e5 M\u00f8hlenpris etter krigen. Den ble flyttet da Bergen sporveier flyttet sin virksomhet til Mannsverk p\u00e5 1950-tallet. Etter initiativ fra LO ble platen senere flyttet til gr\u00e5steinsmuren bak Bergen kino i 2013, der den fortsatt henger. Det er ogs\u00e5 satt opp et minnesmerke utenfor Gestapohuset som hedrer de som ble torturert av Gestapo 1940-45. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Bilde 1: Den foresl\u00e5tte plassen i krysset H\u00e5konsgaten og Sverres gate Bilde 2 Minneplakett Bilde 3 Minnesmerke i Veiten Demokratisk medborgerskap Man kan si at menneskene som drev motstandsarbeid under 2. verdenskrig hadde en demokratisk beredskap som de brukte i kampen mot det udemokratiske nazistiske styringssettet som eliminerte den norske rettsstaten. Det er ikke tvil om at motstandsarbeidet Reidar Olsen og mange andre gjorde for SABORG var viktig for Norge. Arbeidet ble utf\u00f8rt uten tanke for seg selv, men for felleskapets beste, noe som for noen endte med tap av eget liv. Saksnummer HENV-2024/17981 Side 2 av 3 Minnesmerker Det er sv\u00e6rt viktig at disse personene ikke blir glemt. I tillegg til personer i ulike organisasjoner lik SABORG, ble ogs\u00e5 \u00abvanlige\u00bb borgere drept i krigshandlinger i Bergen. I stedet for \u00e5 hedre enkeltpersoner, er mange av disse hedret ved ulike former for plaketter/bautaer/monument, samt begravet p\u00e5 \u00e6reskirkeg\u00e5rden p\u00e5 Solheim. Det \u00e5 hedre \u00e9n enkelt person med navn p\u00e5 gate/byrom er noe som sjelden skjer. Dette p\u00e5 grunn av at det kan virke uheldig ovenfor etterlatte for alle de andre som mistet livet i krigshandlinger. I noen f\u00e5 tilfeller er en slik heder likevel gitt, da p\u00e5 bakgrunn av flere momenter. Et eksempel p\u00e5 dette er Nancy Land\u00e5s. Hun fikk et offentlig torg oppkalt etter seg p\u00e5 Land\u00e5s i 2023. Et av momentene for dette var n\u00e6rheten mellom hjemmet hennes og torget. Vedtaket var ogs\u00e5 i tr\u00e5d med kommunens vedtatte praksis med \u00e5 benytte hovedsakelig kvinnenavn for \u00e5 kompensere for en historisk skjevfordelt praksis. Momentet om n\u00e6rhet til hjemmet ble ogs\u00e5 brukt i saken om Leif Larsen (2017), Shetlands-Larsen, i Fyllingsdalen. Reidar Olsen og familien bodde under krigen p\u00e5 adressen Nedre Blekeveien 3, men fordi han var forfulgt av det tyske sikkerhetspolitiet bodde han ogs\u00e5 flere andre steder. Nedre Blekeveien ligger i grensen mellom str\u00f8kene St\u00f8len og Fjellet, forholdsvis langt unna str\u00f8ket Engen. Vi mener derfor at plaketten som LO fikk flyttet, er en heder p\u00e5 lik linje med de andre minnesmerkene vi har over falne, og Plan- og bygningsetaten vil dermed ikke anbefale \u00e5 navngi plassen utenfor Konsertpaleet \u00abReidar Olsens plass\u00bb. Det foresl\u00e5tte byrommet, se vedlagte kartutsnitt, er ellers egnet til denne type form\u00e5l. Med hilsen Plan- og bygningsetaten Gjertrud Hansen Kst. Avdelingssjef Tarje Iversen Wanvik Direkt\u00f8r Vedlegg: Kartutsnitt Dette dokumentet er godkjent elektronisk Saksnummer HENV-2024/17981 Side 3 av 3 "
}