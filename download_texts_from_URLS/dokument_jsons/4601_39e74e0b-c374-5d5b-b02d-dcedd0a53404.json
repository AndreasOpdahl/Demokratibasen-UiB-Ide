{
  "dokument_id": "39e74e0b-c374-5d5b-b02d-dcedd0a53404",
  "doc_type": "case_minutes",
  "kommune": 4601,
  "tittel": "Saksprotokoll UFKN, 13112024, Sak 179/24, Revidering og fornyelse av Reglement for byr\u00e5det",
  "url": "https://bergen.kommune.no/politikere-utvalg/api/fil/bk360/11559943/Innstilling-vedtak-Revidering-og-fornyelse-av-Reglement-for-byradet",
  "tekst": "Revidering og fornyelse av Reglement for byr\u00e5det Utvalg for finans, kultur og n\u00e6ring hadde saken til orientering i m\u00f8tet 13.11.2024 sak 179/24: Utvalg for finans, kultur og n\u00e6ring tok saken til orientering. Forretningsutvalget innstiller til bystyret. Merknad Bystyret ber om at man i forbindelse med fremtidig rullering av fullmaktene til byr\u00e5det fremlegger saken slik at bystyrets medlemmer enkelt ser hva som er endringene fra tidligere reglement. Utvalg for finans, kultur og n\u00e6rings behandling F\u00f8lgende representanter tok ordet: Eira Vilde Martinsen Garrido (SV), Martin Virkesdal Jonsterhaug (FrP) Merknader fremsatt i utvalget: Martin Virkesdal Jonsterhaug (FrP) fremsatte p\u00e5 vegne av H, Frp og Sp f\u00f8lgende merknad: Bystyret ber om at man i forbindelse med fremtidig rullering av fullmaktene til byr\u00e5det fremlegger saken slik at bystyrets medlemmer enkelt ser hva som er endringene fra tidligere reglement. Eira Vilde Martinsen Garrido (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det om \u00e5 beholde reglementet for byr\u00e5det for punkt \u00a7 3-6 og beholde gjeldende formulering. Votering: Merknad fra H, Frp og Sp, fremsatt av Martin Virkesdal Jonsterhaug (FrP) ble tiltr\u00e5dt enstemmig. Merknad fra SV, fremsatt av Eira Vilde Martinsen Garrido (SV) fikk 6 stemmer (A, SV, MDG, V) Byr\u00e5det behandlet saken i m\u00f8tet 31.10.2024 sak 334/24 Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar Reglement for byr\u00e5det, sammenfattet i 5 kapitler med underpunkter, slik dette fremg\u00e5r i vedlegg til denne saken. "
}