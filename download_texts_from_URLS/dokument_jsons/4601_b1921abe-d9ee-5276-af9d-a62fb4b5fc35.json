{
  "dokument_id": "b1921abe-d9ee-5276-af9d-a62fb4b5fc35",
  "doc_type": "case_presentation",
  "kommune": 4601,
  "tittel": "Fana. Gnr 7, bnr 9 m.fl. Indre S\u00e6dal. Idrettshall. Reguleringsplan. Arealplan-ID 70470000. Sluttbehandling",
  "url": "https://bergen.kommune.no/politikere-utvalg/api/fil/bk360/12706250/Framstilling-Fana-Gnr-7-bnr-9-m-fl-Indre-Saedal-Idrettshall-Reguleringsplan-Arealplan-ID-70470000-Sluttbehandling",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2022/56744-103 Fana. Gnr 7, bnr 9 m.fl. Indre S\u00e6dal. Idrettshall. Reguleringsplan. Arealplan- ID 70470000. Sluttbehandling Hva saken gjelder: Plan- og bygningsetaten (PBE) fremmer et planforslag for detaljregulering av Indre S\u00e6dal i Fana bydel. Planforslagets hovedintensjon er \u00e5 tilrettelegge for idrettshall, n\u00e6rmilj\u00f8anlegg og flytting av regulerte boligfelt. Flere forhold fra gjeldende omr\u00e5deregulering (arealplan-ID: 62650000) videref\u00f8res, med noen endringer. Forslaget er utarbeidet av PBE, men baserer seg i stor grad p\u00e5 innspill og materiale innlevert av S\u00e6dalen Idrettslag og aktuelle grunneiere. Planomr\u00e5det ligger mellom Sandalsringen (fylkesvei Nye S\u00e6dalsveien) og S\u00e6dalen barneskole, og utgj\u00f8r om lag 58 daa (Figur 1). Figur 1: Bildet til venstre plassering av planomr\u00e5det sett i forhold til Bergensdalen. Bilde til h\u00f8yre viser planomr\u00e5det sin avgrensning i Indre S\u00e6dal. Fylkesveien Nye S\u00e6dalsveien ligger mot s\u00f8r, og S\u00e6dalen barneskole ligger mot nord\u00f8st. Planforslaget er en offentlig detaljregulering, og omfatter den nordlige delen av gjeldende omr\u00e5dereguleringsplan (arealplan-ID 62650000). Gjennom reguleringsprosessen er det vurdert alternativer for plassering av idrettshallen. Sentrale temaer i reguleringsprosessen har v\u00e6rt idrett, bolig, vassdrag og naturmilj\u00f8, landskap, trafikk, parkering, barn og unge, eiendomsforhold. Planforslaget omfattes ikke av forskrift om konsekvensutredning. 1 Bakgrunn Bakgrunn for oppstart av detaljreguleringsprosess for Idrettshall er bystyrets vedtak 24.06.20 i sak 209/20 av den offentlige omr\u00e5dereguleringen for Indre S\u00e6dal (arealplan ID 62650000). Omr\u00e5dereguleringen \u00e5pner for utbygging av nye boliger, et n\u00e6rmilj\u00f8anlegg og utvidelse av eksisterende fotballbane til en 11-er-bane. Hensynet til bevaring av elvedalen vest for Sandalselven og gr\u00f8nn \u00f8kologisk korridor langs elven var premissgivende for utforming for planen. I forbindelse med bystyrets vedtak 24.06.20 av omr\u00e5dereguleringsplanen, ble det samtidig vedtatt oppstart av nytt planarbeid med f\u00f8lgende f\u00f8ringer (vedtakspunkter fra saken): 3. Bystyret ber byr\u00e5det umiddelbart starte et planarbeid med m\u00e5lsetting om \u00e5 finne plass til en flerbrukshall i S\u00e6dalen, og foresl\u00e5 n\u00f8dvendige endringer i omr\u00e5deplanen for \u00e5 f\u00e5 dette til. 4. Bystyret ber s\u00e6rskilt om at en plassering i nordre del av o_BNA vurderes til idrettsform\u00e5l. 5. Bystyret ber ogs\u00e5 om at en vurderer \u00e5 omgj\u00f8re BKS10 til en del av aktivitetsparken og legger dette til arealet o_BNA. Som erstatning for BKS10 ber en om at den delen av gnr 7 bnr 9 som inng\u00e5r i LF5 vurderes regulert til boligform\u00e5l. Dette skal ikke medf\u00f8re \u00f8kning av areal til boligform\u00e5l i planen. Plankart og plangrensen til omr\u00e5dereguleringen for Indre S\u00e6dal er vist under (Figur 2). Figur 2: Venstre bilde viser utdrag av plankartet til omr\u00e5dereguleringen av Indre S\u00e6dal, vedtatt av bystyret 24.06.20. Utdraget viser kun nordre deler av plankartet, avgrenset av fylkesvei Nye S\u00e6dalsveien. H\u00f8yre bilde viser samlet plangrense for hele omr\u00e5dereguleringsplanen. Den 02.02.2021 oversendte PBE et fagnotat om oppstart av offentlig detaljregulering av ny idrettshall. Fagnotatet viste forslag til plangrense, og p\u00e5pekte at plassering av ny idrettshall forutsetter blant annet flytting av byfjellsgrensen. Byr\u00e5d for byutvikling vedtok den 23.02.2021 oppstart av reguleringsplan og ga samtidig f\u00f8ringer for det videre arbeidet. 2 Beskrivelse av planforslaget \u2013 Hovedinnhold- og endringer: Planforslagets hovedgrep er \u00e5 legge til rette for bygging av ny idrettshall, n\u00e6rmilj\u00f8anlegg og nytt boligfelt. Planforslaget er en endring av gjeldende omr\u00e5dereguleringsplan, som f\u00f8lge av bystyrets vedtak 24.06.20 (sak 209/20). De viktigste endringene er knyttet til plassering og st\u00f8rrelse av flere felt, blant annet ny idrettshall p\u00e5 felt IDR3, 11-bane p\u00e5 felt IDR1, 5-bane felt IDR2, n\u00e6rmilj\u00f8anlegg felt NMA, boligomr\u00e5der p\u00e5 felt BK og BF3, elven og kantsoner med flere felt NSV og o_GN, og veisystem. Planforslaget omfatter ogs\u00e5 endringer i rekkef\u00f8lgekrav og avb\u00f8tende tiltak av hensyn til milj\u00f8 og lokalsamfunn. Kort oppsummering av planforslaget og endringer omtales under, se planbeskrivelsen fra PBE datert 19.03.25 for utfyllende informasjon. Figur 3: Plankartet for forslag til detaljregulering av Indre S\u00e6dal idrettshall. Bildet til venstre viser forslag til plankart til h\u00f8ring og offentlig ettersyn i 2024. Bildet til h\u00f8yre viser planforslaget til sluttbehandling i 2025. Idrettsanlegg Planforslaget omfatter flere felt med arealform\u00e5l idrettsanlegg. Ny idrettshall foresl\u00e5s p\u00e5 felt IDR3, lokalisert p\u00e5 vestsiden av Sandalselven. Omr\u00e5det er delvis ubebygd og ligger innenfor byfjellsgrensen. I gjeldende omr\u00e5deregulering er omr\u00e5det regulert til n\u00e6rmilj\u00f8anlegg. I forbindelse med feltet foresl\u00e5s ogs\u00e5 endringer i veisystem og vassdrag. Den nye idrettshallen p\u00e5 felt IDR3 vil ha en grunnflate p\u00e5 om lag 2170 m2 og en utnyttelsesgrad med BRA p\u00e5 maksimal 3000 m2. Regulert gesimsh\u00f8yde ligger p\u00e5 kote +161,0, som tilsvarer en byggeh\u00f8yde mellom 10 og 11 meter over dagens terreng. Planen \u00e5pner for at hallen kan inneholde arealer for idrett med tilh\u00f8rende garderober, lagsdrift, fysioterapi og enkel servering/kiosk. Idrettshallen ligger i flomsonen til elven og inn i terrenget mot vest. Det er utarbeidet perspektiver som viser den nye idrettshallen med en \u00e5pen fasade med trekledning mot s\u00f8r, mens fasaden mot nord har metall/plateliknende kledning (Figur 4). 3 Figur 4: Bildet \u00f8verst viser fasadeoppriss av ny idrettshall sett fra s\u00f8r med hovedinngang. Bildet i midten viser perspektiv av ny idrettshall sett fra s\u00f8r\u00f8st, med parkeringsplasser til venstre og vassdraget til h\u00f8yre. Bildet nederst viser perspektiv av nytt idrettshall sett fra \u00f8st. Figur 5: Idrettshallens beliggenhet i landskapet og dalbunnen i Indre S\u00e6dal ved Sandalselven. 4 Felt IDR2 ligger rett nord for ny idrettshall og foresl\u00e5s til ball l\u00f8kke. Sammenlignet med gjeldende omr\u00e5deregulering, s\u00e5 er feltet redusert av hensyn til ny idrettshall, eksisterende l\u00f8e, og hensyn til turvei og elv. Deler av feltet er endret til n\u00e6rmilj\u00f8anlegg for skolen (felt NMA2) Felt IDR1 ligger p\u00e5 \u00f8stsiden av elva og s\u00f8r for skolen, og reguleres til 11-bane for fotball. 11- er banen for fotball er regulert i gjeldende omr\u00e5dereguleringsplan og videref\u00f8res. Bygging av banen er allerede godkjent utvidet i byggesak og arbeidet er igangsatt. Planforslaget regulerer en utvidelse av banen i samsvar med byggesak. Sammenlignet med gjeldende reguleringsplan, s\u00e5 er det gjort endringer i sikringssonen til vassdraget. Figur 6 6: Venstre bilde viser illustrasjonsplan datert 09.02.23 med forslag p\u00e5 ny boligbebebyggelse p\u00e5 felt BK og felt BF3. H\u00f8yre bilde viser situasjonsplan datert 19.03.2025 med forslag p\u00e5 ny idrettshall og n\u00e6rmilj\u00f8anlegg. Boligfelt Det foresl\u00e5s at boligfeltet i dalen (BKS10) fra gjeldende omr\u00e5deregulering utg\u00e5r, og erstattes gjennom regulering av nye arealer for boliger p\u00e5 felt BK og BF3. De nye feltene ligger h\u00f8yere i terrenget mot nordvest, og har adkomst fra kommunal vei Rinddalen og via felles privat vei. Det regulerte feltet BKS11 utg\u00e5r, og endres til uteareal UTE2 for felt BF2. P\u00e5 felt BF1 tillates nye boenheter. Bakgrunnen for endringer i boligfeltene er at den nye idrettshallen har en st\u00f8rrelse og foresl\u00e5tt plassering som er i konflikt med arealer avsatt til n\u00e6rmilj\u00f8anlegg i gjeldende omr\u00e5dereguleringsplan. P\u00e5 grunn av knappe arealer i den trange dalen, s\u00e5 foresl\u00e5s det at boligfeltet flyttes for \u00e5 frigj\u00f8re arealer. Den foresl\u00e5tte nye plasseringen p\u00e5 felt BK ligger innenfor byfjellsgrensen. Tomtene er bratte og heller nedover mot \u00f8st. Nye boliger p\u00e5 BK foresl\u00e5s som konsentrert sm\u00e5husbebyggelse (rekkehus) og tomteutnyttelsen er satt til %-BRA = 100%. Maksimal gesimsh\u00f8yde er foresl\u00e5tt til kote +190 moh for den ene rekken og til kote +196 moh for den andre rekken. Felt BF3 er i planforslaget avsatt til frittliggende sm\u00e5husbebyggelse med en tomteutnyttelse p\u00e5 % BRA = 70 % og maksimal gesimsh\u00f8yde til maksimal kote +196,5 moh. For ytterliggere opplysninger se egen planbeskrivelse for nye boligfelt, utarbeidet av grunneiere datert 12.01.23, og som f\u00f8lger vedlagt saken. 5 Figur 7: Bildet til venstre viser prinsippsnitt terreng med rekkehus p\u00e5 felt BK. Bildet til h\u00f8yre viser solforhold for BK og BF3 ved jevnd\u00f8gn kl.12 og kl. 15. Trafikkarealer og parkering Den regulerte avsettingsl\u00f8yfen ved barneskolen flyttes vestover. Det foresl\u00e5s ny snuhammer for lastebiler lokalisert s\u00f8r for den nye idrettshallen, og det foresl\u00e5s adkomst via ny bro over elven. Frem til den nye broen er etablert videref\u00f8res tosidig fortausl\u00f8sning fra gjeldende plan, mens resterende strekning frem til barneskolen endres til ensidig fortau p\u00e5 \u00f8stsiden av veien. Planforslaget legger opp til en ny turvei som f\u00f8lger elven fra s\u00f8r i planomr\u00e5det frem til fortau ved skolens nye avsettingssl\u00f8yfe. Det vil etableres en ny bro over elven for g\u00e5ende fra 11-banen til den nye hallen. Det er ikke planlagt flere bilparkeringsplasser enn det er i dag (om lag 50 plasser), men dagens parkeringsplass ved barnehagen kan utvides med om lag 20 nye plasser innenfor regulert areal SPP1 (omr\u00e5deregulering). Planforslaget legger til rette for 20 plasser ved idrettshallen, 60 plasser ved 11-er banen og 20 innend\u00f8rsplasser i felt KBA. Sykkelparkering ved skolen kommer i tillegg (Figur 8). Figur 8: Til venstre: Situasjonsplan til planforslaget viser utforming av n\u00e6rmilj\u00f8anlegg som friidrettspark. Nord for friidrettsparken: snusl\u00f8yfen og 2 HC p- plasser ved flerbrukshallens hovedinngang. Parkering \u00f8st for elven. Til h\u00f8yre: Utsnitt omr\u00e5deregulering: \u00d8vre parkeringsplass ved skole / barnehage beholdes uendret. Den er tilrettelagt for utvidelse (20 plasser) ift dagens situasjon. Planforslaget flytter snusl\u00f8yfen ved skolen noe vestover. 6 N\u00e6rmilj\u00f8anlegg Planforslaget omfatter to n\u00e6rmilj\u00f8anlegg. Felt o_NMA2 mot nord skal brukes som uteareal for skolen. Felt o_NMA1 mot s\u00f8r omfatter et stort nytt n\u00e6rmilj\u00f8anlegg. Illustrasjonsplanen viser n\u00e6rmilj\u00f8anlegget opparbeidet som kunststoffbelagt \u00abfriidrettspark\u00bb. Bl\u00e5gr\u00f8nne strukturer Vassdraget med kantsone er regulert som sammenhengende bl\u00e5gr\u00f8nn-struktur gjennom planomr\u00e5det fra nord til s\u00f8r. Elven foresl\u00e5s regulert med form\u00e5l naturomr\u00e5de i sj\u00f8 og vassdrag. Planforslaget \u00f8ker bredden av elvens kantsone og vegetasjonskorridor, sammenlignet med omr\u00e5dereguleringen som fastsetter minimum 3 meter. Korridoren langs elven reguleres med form\u00e5l naturomr\u00e5der og har varierende bredder. Planprosess og medvirkning Oppstart Oppstart av planarbeidet ble kunngjort 10.04.2021. Vurdering av tomtealternativer PBE har vurdert ulike alternativer for plassering av en flerbrukshall innenfor rammene gitt av bystyret. Samtlige alternativer ligger i de nordlige deler av omr\u00e5dereguleringsplanen fordi arealene i s\u00f8r er dype, flomutsatte myromr\u00e5der som ikke egner seg til byggegrunn. F\u00f8lgende alternative plasseringer er vurdert: \u2022 Mellom l\u00f8en og elven \u2022 I skr\u00e5ningen s\u00f8r for l\u00f8en \u2022 Under regulert 11-er bane \u2022 Ved p-plassen vest for barneskolen. Idrettslagets prioriterte plassering av idrettshallen er alternativet som ligger mellom l\u00f8en og elven. Dette alternativet ble valgt og lagt til grunn for utarbeidelse av planforslaget. Utforming av hallens volum, innhold og tomtevalg baserer seg p\u00e5 innspill fra det lokale idrettslaget og deres konsulenter. H\u00f8ring og offentlig ettersyn Byr\u00e5det fattet den 22.02.24 i sak 1030/24 vedtak om at planforslaget skal legges ut til offentlig ettersyn og h\u00f8ring. PBE la planforslaget ut til offentlig ettersyn og h\u00f8ring i perioden 23. mars til 7. mai 2024. Under h\u00f8ringsperioden ble det gjennomf\u00f8rt \u00e5pent informasjonsm\u00f8te p\u00e5 S\u00e6dalen skole 15. april 2024. Til h\u00f8ring og offentlig ettersyn s\u00e5 kom det inn 14 private merknader og 18 offentlige uttalelser. NVE fremmet innsigelse knyttet til flomfare og tekniske forhold. Merknader og uttalelser er oppsummert og kommentert i vedlagt merknadsskjema, under oppsummeres viktigste forhold: Offentlige uttalelser: \u2022 Flere st\u00f8tter idrettsform\u00e5let prinsipielt, men er kritiske til tomtevalget og trafikksituasjonen. \u2022 Statsforvalter og Fylkeskommunen st\u00f8tter behovet for idrettshall, uten \u00e5 kommentere tomtevalget. \u2022 Ulike vurderinger av flytting av boligfelt, men flere har en positiv totalvurdering. \u2022 Flere kommunale etater er kritiske til tomtevalget for hallen (byarkitekten, seksjon for n\u00e6ring og landbruk, byantikvaren, bymilj\u00f8etaten, helsevern). \u2022 Vegvesenet kommenterer ikke hallen direkte, men er kritisk til trafikksituasjonen. \u2022 BME som veieier st\u00f8tter utbedringen av gangveg GG2 7 \u2022 Flere st\u00f8tter flytting av snusl\u00f8yfen ved skolen. \u2022 NVE anbefaler flytting av hallen av hensyn til elva, og fremmet innsigelse knyttet til sikkerhet mot erosjon. Private merknader: \u2022 St\u00f8tte til idrettslaget sine initiativ, st\u00f8tte til behovet for utvidet hallkapasitet og lokaler for idrettslaget. \u2022 Flere advarsler mot trafikksituasjonen. \u2022 Noen er kritiske til det nye boligfeltet. \u2022 Aktuelle grunneiere og noen naboer er kritiske til veiendringer (ny vendesl\u00f8yfe og ny trase for gangveg GG2) og forslaget om nye trapper. \u2022 Noen naboer er kritiske til ulemper ved st\u00f8y og lys fra n\u00e6rmilj\u00f8anlegget. Endringer etter offentlig ettersyn Planforslaget er bearbeidet etter offentlig ettersyn for \u00e5 im\u00f8tekomme h\u00f8ringsinnspill. De viktigste endringene oppsummeres som: \u2022 11-banen er under bygging og er blitt et mindre tema i planforslaget. \u2022 Idrettshallen og anlegget rundt er bearbeidet. \u2022 L\u00f8en i felt KBA f\u00e5r nytt form\u00e5l fordi den overtas av idrettslaget. \u2022 Mindre justering av l\u00f8etomten, felt LA. \u2022 N\u00e6rmilj\u00f8anlegget: o Noen restriksjoner for \u00e5 redusere risiko for n\u00e6rmilj\u00f8ulemper o Reduksjon av arealet i s\u00f8r til fordel for natur o NMA3 utg\u00e5r (gjelder et lite felt s\u00f8r\u00f8st for hallen, mellom veien og elven) \u2022 Flom- og erosjonssikring er n\u00e6rmere vurdert og konkretisert \u2022 Flere endringer for turveien TV p\u00e5 hele strekningen \u2022 Resten av fortauet p\u00e5 vestsiden av veien KV2 utg\u00e5r \u2022 Boligfeltet f\u00e5r forbud mot hogst og anleggsarbeid i hekketid for fugl \u2022 Enkelte kvalitetskrav for trapper i omr\u00e5de #4 og #5 \u2022 Gangveien GG2 sin trase i nord er bearbeidet. \u2022 Liten omarbeiding av \u00f8vre snusl\u00f8yfe \u2022 Noen endringer av eierform \u2022 Kode for 3 verneverdige bygg er lagt inn i kartet \u2022 Presisering av krav til restaurering av utflytende veigrunn \u2022 Tillatelse for en ekstra boenhet p\u00e5 BF1 \u2022 Planomr\u00e5det er utvidet med felt LNF3 i nord. \u2022 Felt UTE1 er marginalt utvidet for \u00e5 omfatte en rest av gjeldende omr\u00e5deregulering (planID 62650000). \u2022 Det er gjort enkelte presiseringer av utnyttingsgrad og byggegrenser. \u2022 Felt AVG4 er utvidet. Forhold til overordnet plan Kommuneplanens arealdel \u2013 KPA2018 Planomr\u00e5det vest for elven er i KPA2018 i hovedsak avsatt til LNF-form\u00e5l samtidig som det ligger innenfor hensynssone H530_2 byfjellsgrensene. Planomr\u00e5det \u00f8st for elven omfatter arealer som i KPA2018 er avsatt til gr\u00f8nnstruktur og sone 4 \u2013 \u00f8vrige byggesone. Omr\u00e5det langs elven er omfattet av faresone H320_3 flomsone. 8 Hensynssone Sone 4: \u00d8vrige H5320_2 byggesone Byfjellsgrense Gr\u00f8nnstruktur LNF Faresone H320_3 flomsone Gr\u00f8nnstruktur Figur 9: Utsnitt av kommuneplanens arealdel 2018, KPA2018 har flere relevante bestemmelser for planforslaget. \u00a7 6 stiller krav om 50 meter byggegrenser langs gr\u00f8nnstruktur og LNF-omr\u00e5der. \u00a7 31.2 har krav knyttet til LNF-omr\u00e5der: \u00abVed plassering av nye tiltak skal det tas hensyn til landbruk, natur- og kulturmilj\u00f8, friluftsliv og landskap.\u00bb Det er flere bestemmelser knyttet til flomfare, blant annet \u00a7 33.8.1: \u00abNye tiltak skal oppf\u00f8res og plasseres med n\u00f8dvendig sikkerhet mot flom.\u00bb Planomr\u00e5det omfattes ogs\u00e5 av H530 Byfjellsgrense (bestemmelse med retningslinjer i KPA2018): \u00abInnenfor byfjellsgrensene skal naturkvaliteter og omr\u00e5dets verdi for friluftsliv, naturmangfold, kulturminner, landbruk og drikkevannforsyning ivaretas. De respektive forvaltningsplanene, sammen med kommuneplanens LNF-status for arealene, skal legges til grunn for arealforvaltning.\u00bb Reguleringsplaner Planomr\u00e5det omfattes i hovedsak av gjeldende omr\u00e5deregleringsplan for Indre S\u00e6dal, med arealplan-ID: 62650000. Se utdrag av plankart under tidligere avsnitt \u00abBakgrunn\u00bb. Arealet som foresl\u00e5s for ny idrettshall er i gjeldende omr\u00e5deregulering regulert til n\u00e6rmilj\u00f8anlegg o_BNA, tiltenkt egenorganisert og utend\u00f8rs aktivitet for barn og unge. Fagetatens vurdering og anbefaling: Plan- og bygningsetaten (PBE) har utarbeidet et fagnotat som f\u00f8lger vedlagt. Sentrale tema og problemstillinger i fagnotatet er kommentert av PBE, og omfatter blant annet trafikk og parkering, landskapstilpasning, naturmangfold, kulturmilj\u00f8 og vassdrag. Andre tema er vurdert til \u00e5 v\u00e6re tilfredsstillende belyst og l\u00f8st. Plan- og bygningsetaten anbefaler planforslaget vedtatt. Idrettshall 9 Etter PBE sin vurdering vil et bygningsvolum opp til 3000 m2 BRA som planforslaget \u00e5pner for, medf\u00f8re en nedbygging av dalbunnen med negative konsekvenser for elven, kulturmilj\u00f8et, naturmangfold og landskap. PBE er allikevel positiv til at volumet til idrettshallen er endret og arealbeslaget er noe redusert etter offentlig ettersyn. B\u00e5de idrettshallens BRA og BYA er redusert. Volumet er endret fra L-form til et rektangul\u00e6rt bygg. N\u00e6rmilj\u00f8anlegg o_NMA1 Omr\u00e5dereguleringen har f\u00f8ringer for et fremtidig n\u00e6rmilj\u00f8anlegg. Det skal v\u00e6re offentlig, prioritere egenorganisert aktivitet for alle aldersgrupper og dalbunnen skal holdes \u00e5pen. S\u00e6dalen idrettslag \u00f8nsker et n\u00e6rmilj\u00f8anlegg utformet som \u00abfriidrettspark\u00bb, som vist i vedlegg \u00abSituasjonsplan flerbrukshall og n\u00e6rmilj\u00f8anlegg\u00bb. Etter PBE sin vurdering er det viktig at ulemper for naboer i form av st\u00f8y og lys holdes s\u00e5 lavt som mulig og at s\u00e6rlig st\u00f8yende aktiviteter unng\u00e5s. Det b\u00f8r fastsettes stengetid og slokking av lys. PBE er kritisk til at anlegget utformes ensidig rettet mot idrett og organisert aktivitet. PBE vurderer at den foresl\u00e5tte utformingen av anlegget bryter med omr\u00e5dereguleringens premisser om at n\u00e6rmilj\u00f8anlegg skal prioritere egenorganiserte aktiviteter for alle aldersgrupper. Boligfelt BK/BF3 Figur 10: Illustrasjonsplan for nye boligfelt BK og BF3 (til sammen 9 enheter) og terrengprofiler P2, P3. Bystyrets punkt 5 i vedtaket av omr\u00e5dereguleringsplanen i 2020 er fulgt opp gjennom reguleringsprosessen. Det foresl\u00e5s at felt BKS10 (i omr\u00e5dereguleringen) flyttes til nytt felt BK og BF3, det vil si til en ny plassering lenger opp i terrenget ovenfor g\u00e5rdstun og gangvei. Utbyggingstomten er bratt og ligger innenfor byfjellsgrensen. Det \u00e5pnes for inntil 9 boenheter innenfor feltene til sammen. PBE opplyser at tilkomstvegen til felt BK m\u00e5 krysse over en nabotomt. Utbyggingen av feltet forutsetter derfor at det inng\u00e5s privatrettslige avtaler, eller at kommunen \u00e5pner for ekspropriasjon. Andre adkomstalternativer er vurdert, men vurderes \u00e5 ikke v\u00e6re realiserbare. PBE vurderer at flyttingen av boligfeltet har flere positive konsekvenser, fordi det bidrar til et mer gr\u00f8nt og \u00e5pent areal i dalbunnen. Dette bidrar til \u00e5 ivareta landskapet og kulturmilj\u00f8et. Naturmangfold og matjord Naturmangfold Det er utarbeidet en fagrapport om naturmangfold datert 04.10.2023, som f\u00f8lger vedlagt. Rapporten vurderer kunnskapsgrunnlaget etter nml \u00a7 8 som tilstrekkelig. F\u00f8re-vareprinsipp 10 etter nml \u00a7 9 vil v\u00e6re ivaretatt dersom avb\u00f8tende tiltak gjennomf\u00f8res. \u00d8kosystemets samlede belastning etter nml \u00a7 10 er vurdert, og rapporten konkluderer med at tiltaket ikke medf\u00f8rer stor belastning p\u00e5 viktige \u00f8kosystemer eller store naturverdier i et st\u00f8rre perspektiv. Utbyggingen kommer noe i konflikt med den bl\u00e5gr\u00f8nne korridoren, og derfor anbefales det en funksjonell buffersone p\u00e5 minimum 10 meter som avb\u00f8tende tiltak, samt tiltak mot spredning av fremmete skadelige arter og tiltak mot avrenning av partikler i vassdrag. Kostnadene ved milj\u00f8forringelsen skal b\u00e6res av tiltakshaver etter nml \u00a7 11, og rapporten vurderer at det ikke vil v\u00e6re urimelig at tiltakshaver skal bekoste avb\u00f8tende tiltak. Jf. nml \u00a7 12 Milj\u00f8forsvarlige teknikker og driftsmetoder forutsetter rapporten at tiltakshaver gjennomf\u00f8rer tilstrekkelige avb\u00f8tende tiltak og benytter milj\u00f8forsvarlige teknikker og driftsmetoder. Rapporten vurderer det som n\u00f8dvendig med avb\u00f8tende tiltak for \u00e5 kunne ivareta den \u00f8kologiske korridoren mellom Byfjellene og Rambj\u00f8ra/Nesttunvatnet. Det kreves en minste korridorbredde p\u00e5 10 meter for \u00e5 kunne ivareta en \u00f8kologisk korridor, og beplantning langs elven b\u00f8r v\u00e6re flersjiktet. Planforslagets bestemmelser \u00a7 3.3.2 setter krav om at arealet langs eleven (GN og o_GN) skal ha vegetasjon i flere sjikt. PBE vurderer at det viktigste avb\u00f8tende tiltaket med minst 10 meter bred korridor ikke ivaretas i planforslaget, og at planforslaget dermed bryter med prinsipper i naturmangfoldloven. Fagrapport for naturmangfold har ogs\u00e5 kartlagt og tatt stilling til nytt arealet for boligfeltene BK og BF3, som foresl\u00e5s i planforslaget. I utkanten av kartleggingsomr\u00e5det er det registrert en frisk edel\u00f8vskog C16, en naturtype som er kategorisert som n\u00e6rt truet p\u00e5 r\u00f8dliste for naturtyper 2018. Utbyggingsomr\u00e5det er avgrenset og ber\u00f8rer ikke de deler Figur 11: Naturmangfold: kartlegging- av kartleggingsomr\u00e5det der edell\u00f8vskog er registret. og influensomr\u00e5der Matjord Etter PBE sin vurdering er tema matjord forsvarlig ivaretatt. Arealene som er aktuelle for bygg og tiltak er masseutskiftet eller tilf\u00f8rt masser tidligere. Skr\u00e5ningen vest i dalen har preg av sl\u00e5ttemark og videref\u00f8res i planforslaget fordi boligfeltet er flyttet. Det mest verdifulle arealet med mest intakt markdekke ligger s\u00f8r for n\u00e6rmilj\u00f8anlegget og tilbakef\u00f8res til natur. Derfor er turveien lagt p\u00e5 vestsiden av dalen p\u00e5 denne strekningen. Kulturmilj\u00f8 og landskap Innenfor feltene KBA og LA ligger eksisterende l\u00f8er knyttet til g\u00e5rdstunet, disse ivaretas i planforslaget som \u00abbygg og kulturminner som skal bevares\u00bb. Ogs\u00e5 g\u00e5rdsveien V3 videref\u00f8res. L\u00f8en i felt KBA ved n\u00e6rmilj\u00f8anlegget o_NMA2 bevares, f\u00e5r nytt kombinert form\u00e5l og overtas av idrettslaget. Bygget i felt LA f\u00e5r form\u00e5l lager. PBE vurderer det som positivt at de bevaringsverdige bygninger i tilknytning til g\u00e5rden bevares og brukes. Kulturmilj\u00f8verdiene knyttet til det gr\u00f8nne, \u00e5pne landskapet i dalbunnen vil etter PBE sin vurdering p\u00e5virkes negativ gjennom etablering av et stort bygningsvolum (ny idrettshall) i den trange dalen. Kulturlandskapet vil endre karakter vesentlig. Samtidig vurderer PBE at flytting av boligfeltet vil v\u00e6re positivt fordi det vil bidra til bevaring av verdifullt kulturlandskap langs den gamle g\u00e5rdsveien. 11 Barn og unge Planomr\u00e5det er over tid blitt utviklet til et sentralt aktivitetsomr\u00e5de for barn og unge i S\u00e6dalen. Etter PBE sin vurdering vil en ny idrettshall og et nytt n\u00e6rmilj\u00f8anlegg i n\u00e6rhet av skole og barnehage uten tvil v\u00e6re et positivt tilskudd til fritidstilbudet for omr\u00e5dets barn og unge, s\u00e6rlig for de med interesse for idrett. PBE stiller samtidig sp\u00f8rsm\u00e5l ved at planforslaget i langt mindre grad legger til rette for andre ikke-idrettslige aktiviteter, egenorganisert lek, og uformelle sosiale m\u00f8ter for alle aldersgrupper. Trafikk og parkering: Planforslaget inneb\u00e6rer kun mindre endringer i veisituasjonen sammenlignet med omr\u00e5dereguleringsplanen. Regulert fortau p\u00e5 vestsiden av Nye S\u00e6dalsveien utg\u00e5r. PBE vurderer at turveien langs vestsiden av elven kan erstatte funksjonen til fortauet og vil samtidig ivareta hensynet til elven p\u00e5 en bedre m\u00e5te enn et fortau tett inntil vassdraget. Ut fra trafikkhetshensyn foresl\u00e5s det omlegging av nedre del av gangveien fra Rinddalen og endring av vendesl\u00f8yfe ved skolen, men det knyttes ikke rekkef\u00f8lgekrav til opparbeidelse. Endringen av vendemuligheten ved skolen vil v\u00e6re bra for skolens uteareal. Etter PBE sin vurdering er trafikksituasjonen krevende i dag. Den vil ikke forbedres i betydelig grad gjennom planforslaget. Planforslaget legger til rette for nye idrettsfunksjoner samtidig som det forutsettes at brukerne av idrettshallen og n\u00e6rmilj\u00f8anlegget vil g\u00e5, sykle eller benytte kollektivtransport. Planforslaget legger ogs\u00e5 til rette for en ny snarvei som senker terskelen for \u00e5 g\u00e5 fra boligomr\u00e5dene ved Rinddalen til viktige m\u00e5lpunkt som skole, idrettsanlegg n\u00e6rmilj\u00f8anlegg. PBE vurderer at tverrforbindelsen vil bli nyttig for et st\u00f8rre omland, bidrar til bedre trafikksikkerhet og bedre vilk\u00e5r for g\u00e5ende. Parkering Parkeringssituasjon endres ikke vesentlig sammenlignet med gjeldende omr\u00e5dereguleringsplan. I dag er det regulert 50 bilparkeringsplasser for biler fordelt p\u00e5 2 overflateparkeringsplasser. Dette kommer i tillegg til barnehagen sine parkeringsplasser. Planforslaget legger til rette for at den \u00f8vre parkeringsplassen kan utvides, slik at det gir plass til rundt 20 nye parkeringsplasser. Samtidig vil noen kantparkeringsplasser forsvinne. Idrettslaget mener at hallen ikke vil utl\u00f8se behov for \u00f8kt bilparkering. PBE frar\u00e5der \u00e5 \u00f8ke antall parkeringsplasser. Dette begrunnes med at det er knapt med egnet areal, samtidig som trafikksituasjonen kan bli forverret med flere biler inn i omr\u00e5det. Trafikksituasjonen er allerede krevende i dag med mange barn og unge som ferdes i omr\u00e5det p\u00e5 vei til skole eller trening. PBE vurderer at den foresl\u00e5tte sykkelparkeringen er tilstrekkelig og at det legges opp til en god standard. Ytterligere tiltak for milj\u00f8forbedring Gjennom reguleringsprosessen er det vurdert flere mulige avb\u00f8tende tiltak for n\u00e6romr\u00e5det og milj\u00f8, men som ikke st\u00f8ttes av idrettslaget og dermed ikke er innarbeidet i planforslaget. Dette omfatter f\u00f8lgende tiltak, hvorav tiltak 1 \u2013 3 vil ha st\u00f8rst effekt. Tiltak 1 forutsetter gjennomf\u00f8ring av begrenset h\u00f8ring, mens \u00f8vrige tiltak kan gjennomf\u00f8res uten ny h\u00f8ring. 1. Vurdering av alternativ plassering av idrettshall. PBE vurderer at en alternativ plassering mot s\u00f8rvest inn i terrenget vil gi st\u00f8rre avstand til elven, og dermed redusere konfliktpotensialet. 2. Reduksjon av arealet for n\u00e6rmilj\u00f8anlegg NMA1 s\u00f8r for idrettshall. 12 PBE vurderer at en reduksjon muliggj\u00f8r at turvei kan f\u00e5 st\u00f8rre avstand til elven, slik at \u00f8kologisk korridor kan utvides. 3. St\u00f8rre omfang av tiltak mot fremmedarter og restaurering av kantsoner langs elva. PBE vurderer at en utvidet restaurering av elvekanten vil ha stor effekt. 4. Ombygging av snusl\u00f8yfen ved skolen kan fremskyndes. 5. Tilbakef\u00f8ring av parkeringsplass i regulert gr\u00f8nnstruktur ved barnehagen. Oppsummering PBE vurderer at planforslaget svarer ut bestillinger fra bystyrets i sak 209/20 og at idrettslaget sine \u00f8nsker er vektlagt. Saken inneb\u00e6rer krevende prioriteringer mellom ulike samfunnshensyn. PBE oppsummerer f\u00f8lgende positive forhold ved planforslaget: \u2022 Behovet for ny idrettshall er godt underbygd. Tiltaket vil ha stor samfunnsnytte og har bred lokal st\u00f8tte. \u2022 Planforslaget viser at bygging av ny idrettshall er gjennomf\u00f8rbart p\u00e5 tomten. \u2022 En kombinasjon av ny idrettshall og det tidligere regulerte boligfeltet vil v\u00e6re sv\u00e6rt uheldig. Boligfelt b\u00f8r derfor flyttes. \u2022 \u00d8kologisk korridor langs elven styrkes sammenliknet med gjeldende reguleringsplan. \u2022 Planforslaget er tilstrekkelig opplyst og kan egengodkjennes av kommunen. PBE oppsummerer f\u00f8lgende negative konsekvenser: \u2022 Tomtevalget for idrettshallen er konfliktfylt, s\u00e6rlig i forhold til vassdrag, \u00f8kologisk korridor, landskap og kulturmilj\u00f8. Plasseringen bryter med premisser i enkelte sektorlover, forskrifter og kommunale styringsdokument. \u2022 Det er kun vurdert en forh\u00e5ndsbestemt tomt for idrettshallen. PBE vurderer at det sannsynligvis finnes alternativ plassering innenfor planomr\u00e5det med lavere konfliktniv\u00e5. \u2022 PBE vurderer at planforslaget vil medf\u00f8re en forverring av dagens krevende trafikksituasjon. Dette er negativt for n\u00e6romr\u00e5det til barneskolen, og vil v\u00e6re utfordrende \u00e5 h\u00e5ndtere med kun avb\u00f8tende tiltak. \u2022 Gjeldende reguleringsplan sine f\u00f8ringer om et n\u00e6rmilj\u00f8anlegg med tilbud for alle brukergrupper blir endret til et rent idrettsanlegg. \u2022 PBE vurderer at nytt boligfelt kan bli avhengig av kommunal tillatelse til privat ekspropriasjon av veggrunn for \u00e5 gjennomf\u00f8res. Anbefalt vedtak PBE anbefaler f\u00f8lgende vedtak: I medhold av plan- og bygningsloven \u00a7 12-12, vedtas f\u00f8lgende forslag til detaljregulering: a. Fana. Gnr 7 bnr 9 mfl., Indre S\u00e6dal, idrettshall. Arealplan-ID 70470000, vist p\u00e5 plankart sist datert 19.03.2025. b. Tilh\u00f8rende reguleringsbestemmelser, sist datert 19.03.2025. \u00d8konomiske konsekvenser: Planvedtaket i seg selv har ingen \u00f8konomiske konsekvenser for kommunen. I Idrettsplanen I \u00abIdrettsplanen 2023-2027 - rullering av anleggsdelen\u00bb kommer det frem at utviklingen av en ny idrettshall og idrettspark i S\u00e6dalen vurderes som positiv og at etableringen av 11-er banen i S\u00e6dalen prioriteres under forutsetning av at tiltakene realiseres som klubbeide anlegg. Det fremkommer videre at \u00abBergen kommune er positiv til \u00e5 bidra med \u00e5 dekke rekkef\u00f8lgekrav. Eventuelle \u00f8konomiske konsekvenser for Bergen kommune m\u00e5 avklares i egen sak p\u00e5 et senere tidspunkt. Tiltaket prioriteres. Midler for \u00e5 prosjektere og realisere rekkef\u00f8lgekrav m\u00e5 s\u00f8kes innarbeidet i fremtidige rulleringer av handlings- og 13 \u00f8konomiplaner.\u00bb Av H\u00d8P 2024-2027 kommer det frem at det gis et engangstilskudd til S\u00e6dalen IL p\u00e5 5 mill. for \u00e5 bidra til realisering av S\u00e6dalen idrettspark. M\u00f8te mellom byr\u00e5d for byutvikling, S\u00e6dalen IL m/konsulent og grunneier S\u00e6dalen IL ved P\u00e5l Hafstad Thorsen anmodet om et m\u00f8te med byr\u00e5d for byutvikling. M\u00f8tet ble avhold i Bergen r\u00e5dhus den 19.05.2025. M\u00f8teoppsummering og presentasjon som S\u00e6dalen IL viste til byr\u00e5den ligger vedlagt saken. S\u00e6dalen IL tok opp f\u00f8lgende p\u00e5 m\u00f8tet 19.05.2025: - Fremdrift: o S\u00e6dalen IL \u00f8nsker at saken kommer opp til politisk behandling snarest og ber byr\u00e5den om at detaljreguleringen fremmes til bystyre i junim\u00f8te for vedtak. - Gangstien langs elven: o I omr\u00e5det nord for planlagt idrettshall ligger en 5-er-kunstgressbane med minsteavstand 1 meter fra elven. Idrettslaget \u00f8nsker \u00e5 flytte gangstien langs elven (o_TV2) bak banen for \u00e5 unng\u00e5 konflikt med kunstgressbanen. - Rekkef\u00f8lgekrav: Rekkef\u00f8lgekravene oppleves som urimelig, kostbart og del un\u00f8dvendig. o Gangveien (o_TV 2) kommer i konflikt med kunstgressbanen og det bes \u00e5 frafalle rekkef\u00f8lgekravet. o Gangveien med trapp fra Rinddalen ned til adkomstomr\u00e5det for idrettshallen anses som un\u00f8dvendig og i liten grad landskapstilpasset. o Idrettslaget mener at rekkef\u00f8lgekravet knyttet til at \u00abnaturfaglig restaurering og opparbeiding av kantsona langs vassdraget p\u00e5 delstrekninger der tiltak mot flaum og erosjon har gitt fysiske inngrep\u00bb skal v\u00e6re gjennomf\u00f8rt for midlertidig brukstillatelse for idrettshall (IDR3) kan gis, er urimelig. Idrettslaget \u00f8nsker \u00e5 holde avstand fra eleven og la den ligge i mest mulig grad ur\u00f8rt og uten inngrep. Byr\u00e5den viste til at byr\u00e5dsavdelingen p\u00e5 tidspunktet for m\u00f8tet ikke hadde mottatt planforslaget med tilh\u00f8rende fagnotat fra PBE. Byr\u00e5dets vurdering og anbefaling/konklusjon: Byr\u00e5det er positiv til at det tilrettelegges for en flerbrukshall og et n\u00e6rmilj\u00f8anlegg i Indre S\u00e6dal like ved skolen. I Klosterhageerkl\u00e6ringen har byr\u00e5det gitt utrykk for at idrett og friluftsliv er viktig i et folkehelseperspektiv: det gir bedre helse, trivsel, opplevelser og mestring. \u00c5 delta i organisert aktivitet er inkluderende, skaper rammer og gir vennskap for livet. Ogs\u00e5 mange voksne og eldre driver med idrett. Derfor har byr\u00e5det ambisjon om \u00e5 tilrettelegge for fasiliteter og arenaer, slik at ogs\u00e5 denne gruppen kan fortsette \u00e5 v\u00e6re aktive. Byr\u00e5det er opptatt av et trygt oppvekstmilj\u00f8, og ser positivt p\u00e5 at planforslaget legger til rette for et tilbud som er bra for hele n\u00e6rmilj\u00f8et og spesielt for barn og unge. Byr\u00e5det har forpliktet seg i Klosterhageerkl\u00e6ringen til \u00e5 arbeide for god anleggsutvikling og samarbeide med idretten for \u00e5 utvikle varierte, fleksible og funksjonelle idrettsanlegg i alle bydelene. Planforslaget f\u00f8lger opp viktige ambisjoner i byr\u00e5dets politiske plattform. Byr\u00e5det vil ogs\u00e5 p\u00e5peke at det har p\u00e5g\u00e5tt en storstilt utbygging av boliger i S\u00e6dalen de siste 10-20 \u00e5rene. Det bor s\u00e6rlig mange barn og unge i omr\u00e5det, men det mangler sosial infrastruktur. Byr\u00e5det mener det er p\u00e5 tide at S\u00e6dalen IL f\u00e5r utvidet anleggskapasiteten i Indre S\u00e6dal, og byr\u00e5det bevilget derfor ogs\u00e5 5 mill. til \u00e5 dekke rekkef\u00f8lgekrav i sin tilleggsinnstilling til H\u00d8P 2024-2027. Planforslagets hovedintensjon er \u00e5 levere p\u00e5 bystyrets bestilling fra vedtaket av omr\u00e5dereguleringsplanen, som inneb\u00e6rer \u00e5 finne en egnet plassering for ny idrettshall. Behovet for \u00f8kt innend\u00f8rsareal for idrett er stort i S\u00e6dalen ettersom kapasiteten til skolens 14 flerbrukshall er sprengt. B\u00e5de n\u00e6rmilj\u00f8et og mange av h\u00f8ringsinstansene har fremhevet den store samfunnsmessige nytten av en ny flerbrukshall. Byr\u00e5det erkjenner samtidig at planforslaget utl\u00f8ser interesse- og arealkonflikter. Planforslaget utfordrer overordnete f\u00f8ringer og kommuneplanens arealdel (2018), s\u00e6rlig i forhold til byfjellsgrense og byggegrense mot vassdrag. Idrettsanlegget ligger innenfor hensynssone flom og utfordrer ogs\u00e5 hensyn til den \u00f8kologiske korridoren mellom byfjellene og fra Rambj\u00f8ra/Nesttunvatnet. Etter byr\u00e5dets vurdering balanserer planforslaget planlagt utbygging og bl\u00e5gr\u00f8nne interesser p\u00e5 en tilfredsstillende m\u00e5te. For byr\u00e5det er det viktig at n\u00e6rmilj\u00f8et i Indre S\u00e6dalen har en god sosial infrastruktur med et godt fritidstilbud som fremmer folkehelsen og som kommer s\u00e6rlig barn og unge til gode. Idrettshall Tomteutnyttelse og byggeh\u00f8yder Byr\u00e5det ser positivt p\u00e5 at S\u00e6dalen IL har fulgt opp f\u00f8ringer fra byr\u00e5det i forbindelse med vedtak om offentlig ettersyn. Arealbehovet for hallen er revurdert med m\u00e5l om \u00e5 redusere bygningsvolumet. Det foresl\u00e5s n\u00e5 et mindre volum p\u00e5 flerbrukshallen. Planforslaget \u00e5pner for en utnyttelsesgrad med BRA p\u00e5 3000 m2 mot tidligere forslag p\u00e5 5000 m2 ved offentlig ettersyn. Hallens fotavtrykk er tydelig redusert og volumet er endret fra L-form til et rektangul\u00e6rt bygg, mens byggeh\u00f8yden er det samme. Etter byr\u00e5dets vurdering gir endringene en betydelig bedre tilpasning til omgivelsene og mer plass for Sandalselven. Figur 12 12: Illustrasjon av idrettshallen med inngangsparti sett fra s\u00f8r \u00f8st. Arkitektur Byr\u00e5det \u00f8nsker \u00e5 skape en vakker by, og vil f\u00f8re en byutvikling som fremtidens generasjoner kan se tilbake p\u00e5 med stolthet. Det er derfor viktig \u00e5 legge st\u00f8rre vekt p\u00e5 kulturhistorisk og stedstilpasset arkitektur i nye byggeprosjekter som bidrar til \u00e5 bevare Bergens s\u00e6rpreg. Omr\u00e5det i Indre S\u00e6dalen best\u00e5r blant annet av eldre g\u00e5rdsbruk og gammelt kulturlandskap, ved siden av nyere boligbygg og skole. Det lokale s\u00e6rpreget b\u00f8r derfor vektlegges ved utforming av ny bebyggelse. Den nye idrettshallen vil ha store takflater, og bygget ligger sentralt i dalbunnen. Takflatene vil derfor v\u00e6re sv\u00e6rt synlig fra den h\u00f8yereliggende bebyggelsen. Byr\u00e5det ser at reguleringsbestemmelsene setter krav til vegetasjon p\u00e5 takflatene p\u00e5 idrettshallen. Vegetasjon p\u00e5 takflatene bidrar til \u00e5 dempe inntrykket av idrettsbygget med tanke p\u00e5 naboer og det omkringliggende landskapet og kulturmilj\u00f8et. Vegetasjon p\u00e5 de store takflatene er ogs\u00e5 et viktig avb\u00f8tende tiltak for overvannsh\u00e5ndtering og fordr\u00f8yning av vannvolum som gir redusert avrenning til vassdraget i nedb\u00f8rsperioder med flomrisiko. 15 Bestemmelsen \u00a7 3.1.6. bokstav c) punkt VI, i planforslaget \u00e5pner for at det ogs\u00e5 kan etableres anlegg for solenergi p\u00e5 taket. Byr\u00e5det ser at solenergianlegg p\u00e5 taket kan gi reduserte driftskostnader for idrettslaget med tanke p\u00e5 oppvarming av idrettshallen. Byr\u00e5det vurderer imidlertid at hensynet til det visuelle inntrykket av idrettshallen i dalbunnen, og hensynet til flomsituasjonen m\u00e5 veie tyngre. Byr\u00e5det mener derfor at bestemmelsen m\u00e5 tydeliggj\u00f8res (jf. vedtakspunkt 1.B.i). Planbestemmelsen \u00a7 3.1.6 bokstav c) punkt VI, 1, setning: \u00abDet skal etableres sedumtak og / eller anlegg for solenergi p\u00e5 hele eller tiln\u00e6rmet hele takflate\u00bb. Endres til: \u00abDet skal etableres vegetasjonstak p\u00e5 idrettshallen. Dersom det etableres anlegg for solenergi p\u00e5 takflaten skal resterende takflater s\u00e5 langt som mulig ha vegetasjonstak\u00bb. Planforslaget har krav om \u00e5pne fasader ved inngangssituasjonen mot s\u00f8r og \u00f8st, slik vist p\u00e5 illustrasjonen i figur 13. Vedlegg \u00abIdrettshallen \u2013 illustrasjoner og utfyllende informasjon\u00bb viser fasadematerialer. For inngangspartiets 2. etasje er fasadene foresl\u00e5tt med liggende trekledning eller platekledning, og mellom vinduene skal det v\u00e6re platekledning. Fasader p\u00e5 1. etasje skal ha st\u00e5ende trekledning. Figur 13: Idrettshallens fasade mot s\u00f8r med inngangspartiet. Venstre del av bildet viser bygninger tilh\u00f8rende g\u00e5rdstunet. Idrettshallens takfasade vil v\u00e6re godt synlig fra eksisterende bebyggelse og g\u00e5rdsbruk oppe i dalsiden mot vest. Byr\u00e5det er positivt til den foresl\u00e5tte utformingen og mener at den nye idrettshallen f\u00e5r gode arkitektoniske kvaliteter i samsvar med sin funksjon. Idrettshallen sine fasader mot 5-er banen mot nord og terrenget mot vest, fremst\u00e5r mer lukket og med f\u00e5 vinduer. Byr\u00e5det har forst\u00e5else for at denne delen av bygget vil ha en mer lukket fasade tilpasset funksjonelle behov og brukernes aktiviteter inne i hallen (Figur 13). Byr\u00e5det er ogs\u00e5 bekymret for at baksiden av bygget mot nord og vest kan oppleves utrygg p\u00e5 kveldstid og lignende, s\u00e6rlig da den nye turveien legges til nordsiden av idrettshallen med forbindelse oppover mot vest. Det er derfor positivt at bestemmelser har krav om kriminalitetsforebyggende tiltak p\u00e5 vestsiden av bygget. 16 Figur 13: Perspektiv viser den bakre fasaden til ny idrettshall mot nordvest. 5-er fotballbane vises til venstre p\u00e5 bildet, mens ny turvei og trapp opp terrenget viser til h\u00f8yre. BK og BF3 Byr\u00e5det stiller seg bak PBE sin anbefaling om \u00e5 flytte det regulerte boligfeltet (BK) for \u00e5 kunne ivareta b\u00e5de hensyn til landskapet og idrettsinteresser. Byggefeltet sin nye plassering utfordrer byfjellsgrensen, men vil samtidig bidra til at trafikken i Indre S\u00e6dal ikke \u00f8kes og det \u00e5pne kulturlandskapet med sl\u00e5ttemarken i dalen kan ivaretas i st\u00f8rre grad. Det er ikke utarbeidet detaljerte tegninger for rekkehusene, og bebyggelsen er kun fremstilt skjematisk i prinsippsnitt. Reguleringsbestemmelsene fastsetter for felt BK og BF3 pult- eller flattak med svak vinkel inntil 6 grader helling og mulighet for takterrasse. I felt BK tillates at inntil 50% av takflaten benyttes til terrasser. Det er ikke stilt krav om fasadematerial eller fargebruk i reguleringsbestemmelsene. Byr\u00e5det har forst\u00e5else for at det kan v\u00e6re n\u00f8dvendig \u00e5 etablere deler av uteoppholdsareal p\u00e5 taket n\u00e5r det bygges i krevende terreng med store niv\u00e5forskjell. Likevel er det \u00f8nskelig \u00e5 sikre en god stedstilpasning i valg av fasadematerial og fargebruk, og byr\u00e5det foresl\u00e5r derfor \u00e5 supplere reguleringsbestemmelsen og \u00a7 3.1.2 bokstav c) punkt IV og \u00a7 3.1.3 bokstav e): Planbestemmelsen \u00a7 3.1.2 bokstav c) punkt IV suppleres med: Fasadematerial skal i hovedsak v\u00e6re i tre. Det tillates ikke plate- eller metallkledning. Fargetonen i fasadene skal v\u00e6re avdempet og harmonere med omkringliggende natur i byfjellene. (jf vedtakspunkt 1.B.ii) Planbestemmelsen \u00a7 3.1.3 bokstav e) suppleres med: Fasadematerial skal i hovedsak v\u00e6re i tre. Det tillates ikke plate- eller metallkledning. Fargetonen i fasadene skal v\u00e6re avdempet og harmonere med omkringliggende natur i byfjellene. (jf vedtakspunkt 1.B.iii) Trafikk og parkering. Planforslaget foresl\u00e5r noen mindre endringer med tanke p\u00e5 veisituasjonen sammenlignet med omr\u00e5dereguleringsplanen. Den st\u00f8rste endringen er at regulert fortau p\u00e5 vestsiden av Nye S\u00e6dalsveien utg\u00e5r. Byr\u00e5det st\u00f8tter PBE sin vurdering at en sammenhengende turvei p\u00e5 vestsiden av elven kan erstatte funksjonen til det regulerte fortauet. Turveien er ogs\u00e5 mer trafikksikker og vil bidra til at hensynet til vassdrag ivaretas i st\u00f8rre grad enn et fortau tett inntil elven. Byr\u00e5det mener at turveien er et viktig element i planforslaget, som ivaretar b\u00e5de trafikksikkerhet og skaper trivsel i n\u00e6rmilj\u00f8et. Planforslaget vil ikke endre p\u00e5 dagens parkeringssituasjon vesentlig. I dag er det 50 plasser for biler fordelt p\u00e5 2 overflateparkeringsplasser. Omr\u00e5dereguleringen legger til rette for at en 17 av disse (som ligger i nord ved barnehagen) kan utvides noe, som vil gi om lag 20 nye parkeringsplasser. Samtidig vil noen av kantparkeringsplasser forsvinne. Ved den nye hallen etableres det 2 HC plasser. Byr\u00e5det \u00f8nsker i utgangspunktet en h\u00f8y parkeringsdekning ved idrettsanlegg, men ser at det er lite egnete arealer tilgjengelige. Opparbeiding av flere plasser kan v\u00e6re kostbart med tanke p\u00e5 bratt terreng, eller det kan g\u00e5 ut over arealer som skolen eller idrett \u00f8nsker \u00e5 disponere. Idrettslaget \u00f8nsker ikke flere parkeringsplasser og mener at den nye hallen ikke vil medf\u00f8re \u00f8kt behov for bilparkering. Byr\u00e5det ser ogs\u00e5 at trafikksituasjonen for myke trafikanter og s\u00e6rlig barn og unge kan bli forverret dersom flere biler f\u00f8res inn i omr\u00e5det. Det nye idretts- og n\u00e6rmilj\u00f8anlegget er i stor grad tiltenkt \u00e5 v\u00e6re et tilbud for n\u00e6rmilj\u00f8et og lokalbefolkningen. Byr\u00e5det legger til grunn at de fleste brukere vil kunne g\u00e5, ta sykkel eller eventuell kollektiv til det nye anlegget, og vurderer derfor at parkeringsl\u00f8sningen vil v\u00e6re tilfredsstillende. Den trafikale situasjonen er krevende i dag, og for byr\u00e5det er det viktig at barn og unge kan ferdes trygt p\u00e5 vei til skole, fritidsaktiviteter og trening. Klosterhagenerkl\u00e6ringen sier at byr\u00e5det vil sikre tryggere skoleveier. Byr\u00e5det viser ogs\u00e5 til at planforslaget legger til rette for snarveier og tverrforbindelser fra boligbebyggelsen i Rinddalen, samt etablering av en sammenhengende turvei langs elven som er separert fra motorisert trafikk. Sammen med god tilrettelegging for sykkelparkering, s\u00e5 vil planforslaget gj\u00f8re det mer attraktivt \u00e5 g\u00e5 eller sykle fremfor \u00e5 velge bil. N\u00e6rmilj\u00f8anlegg N\u00e6rmilj\u00f8anlegget er ikke detaljert, men kun vist i situasjonsplan. Byr\u00e5det ser at utforming av n\u00e6rmilj\u00f8anlegget ikke f\u00f8lger opp f\u00f8ringene i omr\u00e5dereguleringsplan: \u2022 Omr\u00e5det skal legges til rette for egenorganiserte aktiviteter for ulike aldersgrupper. \u2022 Opparbeiding skal skje etter en samlet landskapsplan for omr\u00e5det, jf. \u00a7 3.3. \u2022 Omr\u00e5det er del av en viktig overordnet bl\u00e5gr\u00f8nn forbindelse. \u2022 Opparbeiding av aktivitetsflater og n\u00f8dvendige terrenginngrep skal skje s\u00e5 sk\u00e5nsomt som mulig, og det bl\u00e5gr\u00f8nne preget skal v\u00e6re dominerende. \u2022 Tiltak i omr\u00e5det skal ha minst mulig tette flater, og skal ikke medf\u00f8re forverring av flomsituasjonen nedstr\u00f8m. Siden omr\u00e5dereguleringsplanen ble vedtatt i 2020 har det vokst frem et tydelig og aktivt idrettsmilj\u00f8 i S\u00e6dalen. Oppf\u00f8lging av omr\u00e5dereguleringsplanen har f\u00e5tt st\u00f8rre fokus p\u00e5 idrett, og planforslaget er derfor en videref\u00f8ring av denne utviklingen. Byr\u00e5det ser positivt p\u00e5 utviklingen, og \u00f8nsker derfor \u00e5 legge til rette for videre utvikling av idrettsrelaterte aktiviteter. Det er f\u00e5 tydelige innspill fra nabolaget som ettersp\u00f8r st\u00f8rre mangfold av aktiviteter. Omr\u00e5det har begrenset med arealer og selv om omr\u00e5deplanen opprinnelig la opp til et st\u00f8rre mangfold av aktiviteter s\u00e5 st\u00f8tter byr\u00e5det opparbeidingen av en \u00abfriplass\u00bb og den tydelige prioriteringen av idrett. Naturmangfold og matjord PBE vurderer planforslaget til \u00e5 ikke oppfylle prinsippene i naturmangfoldloven p\u00e5 alle punkt. S\u00e6rlig p\u00e5peker PBE at det mest vesentlige avb\u00f8tende tiltak, en 10 meter bred korridor langs elven ikke er sikret i planforslaget. Byr\u00e5det ser at PBE likevel anbefaler at planforslaget vedtas. Innsigelser til planforslaget er l\u00f8st, og kommunen kan dermed egengodkjenne planforslaget. KPA2018 bestemmelse \u00a7 6 stiller krav om 20 meter byggegrense mot vassdrag for omr\u00e5der for bebyggelse og anlegg utenfor byfortettingssonen og sentrumskjernen og 50 meter byggegrenser langs gr\u00f8nnstruktur og LNF-omr\u00e5der. Dette ble ikke ivaretatt i gjeldende omr\u00e5deregulering. Byr\u00e5det har merket seg at planforslaget sikrer kantsonen langs 18 Sandalselven bedre, og legger til rette for en bredere gr\u00f8nn korridor for vegetasjon enn det som er vedtatt i omr\u00e5dereguleringsplanen. Samtidig s\u00e5 er det usikkerhet hvorvidt bredden og kvaliteten p\u00e5 korridoren GN og o_GN langs elven oppfyller hensynene som naturmangfoldloven er ment \u00e5 ivareta. Byr\u00e5det vurderer det derfor som s\u00e6rlig viktig \u00e5 ikke svekke korridoren langs elven ytterligere, da dette kan bidra til konflikt med naturmangfoldloven og til \u00f8kt usikkerhet rundt videre realisering av reguleringsplanen. S\u00e6dalen IL sine innspill (m\u00f8te med byr\u00e5den dato 19.05.20). Byr\u00e5det ser at det i planforslaget er knyttet rekkef\u00f8lgekrav om opparbeiding av turvei mellom o_IDR2 (5-er-kunstgressbae) og elven. Turveien g\u00e5r fra fylkesveien i s\u00f8r helt til avsettingslomme ved skolen i nord. Den best\u00e5r av to strekninger (o_TV1 og o_TV2) og planens bestemmelser setter krav om at den nordlige delen m\u00e5 v\u00e6re opparbeidet f\u00f8r idrettshallen kan tas i bruk. Turveien ligger innenfor 10 meters buffersone langs elven og danner en sammenhengende og trivelig gangforbindelse opp til skolen som er separert fra motorisert trafikken. For byr\u00e5det er det viktig at det etableres gode gangforbindelser siden trafikksituasjonen i S\u00e6dalen er krevende. Turveien kan bidra til at flere vil g\u00e5 eller sykle mellom skolen, hjemmet og trening. Byr\u00e5det vektlegger trafikksikkerheten betydelig, og viser ogs\u00e5 til at tilrettelegging for gange og sykkel er bra i et folkehelseperspektiv. Byr\u00e5det har stor forst\u00e5else for at Idrettslagets \u00f8nsker \u00e5 beholde 5-er-banen slik den ligger i st\u00f8rst mulig grad. Banen m\u00e5 flyttes og reduseres b\u00e5de p\u00e5 grunn av plassering av idrettshallen og for \u00e5 oppn\u00e5 n\u00f8dvendig avstand til elven med kantvegetasjon. Byr\u00e5det legger merke til at naturmangfoldrapporten anbefaler avb\u00f8tende tiltak med et minst 10 meter bredt vegetasjonsbelte langs elven, for \u00e5 kunne ivareta prinsippene i naturmangfoldloven. Svekking av naturmangfold langs elvekanten inneb\u00e6rer en ikke ubetydelig prosessrisiko. Dersom form\u00e5l \u00abgr\u00f8nnstruktur\u00bb (lysegr\u00f8nn o_GN) langs elven endres til fordel av \u00abidrettsform\u00e5l\u00bb (o_IDR2) for \u00e5 sikre 5-er banen med dagens avstand til elven m\u00e5 plankartet endres. Det vil ogs\u00e5 p\u00e5virker Figur 14: Utdrag av plankartet. gangvegsystemet med turvei p\u00e5 vestsiden av elven. Selv Markert hvit: Beliggenhet av dagens 5-er bane om byr\u00e5det er enig med Idrettslaget at det er \u00f8nskelig \u00e5 opprettholde en 5-er bane p\u00e5 vestsiden av elven, kan byr\u00e5det ikke anbefale \u00e5 endre planforslaget p\u00e5 dette punktet med tanke p\u00e5 dilemmaer med naturmangfoldloven som utl\u00f8ser usikkerhet rundt fremdrift av realisering av reguleringsplanen. Byr\u00e5det forst\u00e5r at Idrettslaget og grunneieren ikke \u00f8nsker rekkef\u00f8lgekrav for opparbeiding av gangstier/trapp mot Rinddalen som ligger innenfor bestemmelsesomr\u00e5dene #3-5. Opparbeidelse av tverrforbindelser innen #3, #4 er knyttet til midlertidig brukstillatelse for boligfelt BK, og opparbeiding av trapp innen #5 er knyttet til midlertidig brukstillatelse til ny idrettshall. Byr\u00e5det er opptatt av at det etableres korte og gode gangadkomster fra tilliggende boligbebyggelse til skole og barnehage, men ogs\u00e5 til idrettsanlegget og n\u00e6rmilj\u00f8anlegget. Bilveier og fortau f\u00f8lger terrenget langs kotene, og stigningskrav gir lange og slake veiforbindelser i et kupert landskap. De foresl\u00e5tte gangforbindelsene p\u00e5 tvers av landskapet gir korte, raske og direkte snarveier, med tydelig prioritet og trygghet for myke trafikanter. 19 Omr\u00e5det best\u00e5r av flere viktige m\u00e5lpunkt med skole, idrettshall, ballbaner, barnehage, n\u00e6rmilj\u00f8anlegg, klubbhus med mer, og det vil v\u00e6re mye bevegelse mellom disse m\u00e5lpunkt. Det er derfor viktig at det etableres korte og trygge gangforbindelser, s\u00e6rlig for barn og unge i n\u00e6rmilj\u00f8et. Byr\u00e5det kjenner til at den trafikale situasjonen i omr\u00e5det er krevende, s\u00e6rlig for barn og unge som ferdes mye i omr\u00e5det. Byr\u00e5det mener derfor det er viktig \u00e5 sikre snarveien/tverrforbindelsen, slik planforslaget forutsetter. Den vil betjene et st\u00f8rre omland med boliger vest for planomr\u00e5det og f\u00f8rer rett til friidrettsplassen, inngangen til idrettshallen og broen til 11-er-banen. Erfaringsmessig oppst\u00e5r det stier / tr\u00e5kk der veien til m\u00e5lpunkt er kortest. Byr\u00e5det mener derfor en enkel tilrettelagt, landskapstilpasset tverrforbindelse er hensiktsmessig. Byr\u00e5det oppfatter at idrettslaget anser det som urimelig \u00e5 p\u00e5legge dem \u00e5 opparbeide arealer langs elven da anleggsprosjektet ikke vil ber\u00f8re elven. Byr\u00e5det ser at planforslagets krav til erosjonssikring og naturrestaurering gjelder kun for delstrekningen langs idrettshallen. Byr\u00e5det mener det er en tydelig sammenheng mellom utbyggingsprosjektet og kravet. Innsigelse fra NVE under offentlig ettersyn ble fremmet med bakgrunn i at et stort bygg som idrettshallen, krever permanent erosjonssikring. Etter byr\u00e5dets vurdering m\u00e5tte krav om milj\u00f8tilpasset erosjonssikring langs elven innarbeides p\u00e5 grunn av utbyggingsprosjektet og som grunnlag for at NVE kunne trekke innsigelsen. Byr\u00e5det ser derfor ingen mulighet til \u00e5 ta kravet ut av planen. Konklusjon Byr\u00e5det er positiv til planforslaget som st\u00f8tter godt opp under Klosterhageerkl\u00e6ringen sine ambisjoner om \u00e5 legge til rette for idrett. \u00c5 delta i organisert aktivitet som idrett er viktig i et folkehelseperspektiv og gir bedre helse, trivsel, opplevelser og mestring. Det er inkluderende, skaper rammer og gir vennskap. Byr\u00e5det er derfor glad for at det er funnet en god lokalisering av idrettshallen i dalbunnen og n\u00e6r skolen i samsvar med bystyrets vedtak i sak 209/20. Planforslaget im\u00f8tekommer ogs\u00e5 bystyrets \u00f8nske i samme sak om \u00e5 finne en ny plassering for boligfeltet og flytte det fra dalbunnen. Byr\u00e5det ser at det har vokst frem et tydelig \u00e5 aktivt idrettsmilj\u00f8 siden omr\u00e5dereguleringsplanen ble vedtatt i 2020. Derfor er det for byr\u00e5det naturlig at n\u00e6rmilj\u00f8anlegget som ligger s\u00f8r for den nye hallen vil ha fokus p\u00e5 idrettsfunksjoner. Parkeringsdekningen er etter byr\u00e5dets vurdering tilfredsstillende for en idrettshall som skal betjene n\u00e6rmilj\u00f8et. Det er trangt om areal i dalen, terrenget er dels krevende og det er vanskelig \u00e5 finne egnet areal for flere overflateparkeringsplasser. Ut fra hensyn til trafikksikkerheten er det ikke tilr\u00e5delig \u00e5 f\u00f8re flere biler inn i omr\u00e5det. Planforslaget legger opp til rikelig med sykkelparkering, til tverrforbindelser og en turvei som er separert fra motorisert trafikk. Dette bidrar til at flere kan g\u00e5 eller sykle mellom m\u00e5lpunkt skole, idrettshall, fotballbane og hjemme noe som vil \u00f8ke tryggheten s\u00e6rlig for barn og unge som beveger seg i omr\u00e5det. Byr\u00e5det mener at den gr\u00f8nne korridoren med kantvegetasjon langs elven er langt bedre ivaretatt i planforslaget enn i gjeldende omr\u00e5dereguleringsplan. Samtidig er det usikkerhet knyttet til om bredden og kvalitet i korridoren vil ivareta prinsippene i naturmangfoldloven fult ut. Korridoren b\u00f8r derfor ikke svekkes ytterligere da dette kan medf\u00f8re \u00f8kt risiko for at planforslaget ikke kan realiseres. Byr\u00e5det har stor forst\u00e5else for at Idrettslaget \u00f8nsker \u00e5 beholde dagens 5-er bane vest for elven. Samtidig ser byr\u00e5det at endring av form\u00e5l i planforslaget fra gr\u00f8nnstruktur til idrett langs elvekanten utl\u00f8ser dilemmaer med naturmangfoldloven som vil \u00f8ke prosessrisikoen. 20 Endring av form\u00e5l vil ogs\u00e5 inneb\u00e6re behov for ny h\u00f8ring og dermed forsinke fremdriften. Byr\u00e5det kan derfor ikke im\u00f8tekomme innspillet fra S\u00e6dalen IL p\u00e5 dette punktet. Byr\u00e5det \u00f8nsker at planforslaget sikrer en kvalitetsfull, stedstilpasset arkitektur og foresl\u00e5r derfor noen mindre endringer i reguleringsbestemmelsene. Begrunnelse for framleggelse til bystyret: I henhold til plan- og bygningslovens (2008) \u00a7 3-3, 2.ledd, ligger det til bystyre selv \u00e5 vedta reguleringsplan etter \u00a7 12-12. Utvalg for milj\u00f8 og byutvikling skal avgi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningslovens \u00a7\u00a7 12-12, vedtas f\u00f8lgende forslag til detaljregulering: A. Fana. Gnr 7. bnr 9. S\u00e6dal idrettshall. Reguleringsplan. Arealplan-ID 70470000 vist p\u00e5 plankart datert 19.03.2025. B. Med tilh\u00f8rende reguleringsbestemmelser datert 19.03.2025 med f\u00f8lgende endringer: i. Planbestemmelse \u00a7 3.1.6 bokstav c), punkt VI, 1. setning: Det skal etableres sedumtak og / eller anlegg for solenergi p\u00e5 hele eller tiln\u00e6rmet hele takflate. endres til: Det skal etableres vegetasjonstak p\u00e5 idrettshallen. Dersom det etableres anlegg for solenergi p\u00e5 takflaten skal resterende takflater s\u00e5 langt som mulig ha vegetasjonstak. ii. Planbestemmelse \u00a7 3.1.2 bokstav c) punkt IV Suppleres med: Fasadematerial skal i hovedsak v\u00e6re i tre. Det tillates ikke plate- eller metallkledning. Fargetonen i fasadene skal v\u00e6re avdempet og harmonere med omkringliggende natur i byfjellene. iii. Planbestemmelse \u00a7 3.1.3 bokstav e) punkt suppleres med. Fasadematerial skal i hovedsak v\u00e6re i tre. Det tillates ikke plate- eller metallkledning. Fargetonen i fasadene skal v\u00e6re avdempet og harmonere med omkringliggende natur i byfjellene. 2. Plandokumentene oppdateres i samsvar med bystyrets vedtak f\u00f8r kunngj\u00f8ringen. Dato: 26. mai 2025 Christine B. Meyer Eivind N\u00e6vdal-Bolstad Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 20.05.2025 med f\u00f8lgende vedlegg: - Plankart datert 19.03.2025 - Reguleringsbestemmelser datert 19.03.2025 - Planbeskrivelse datert 19.03.2025 21 - Merknadsskjema datert 19.03.2025 - Situasjonsplan flerbrukshall og n\u00e6rmilj\u00f8anlegg sist datert 19.03.2025 - ROS analyse datert 30.06.2025 - Flomfarevurdering versjon 2 datert 05.06.2024 - Skredfarevurdering datert 01.03.2019 - VA-rammeplan omr\u00e5dereguleringsplan datert 16.03.2018 - Vindanalyse datert 16.04.2021 - Fagrapport naturmangfold datert oktober 2023 Idrettshall IDR3 - Idrettshallen illustrasjoner og utfyllende informasjon - VA-rammeplan flerbrukshall datert 14.02.2025 Boligfelt BK/BF3 - Planbeskrivelse delfelt datert jan og mars 2023 - Illustrasjonsplan delfelt datert 09.02.2023 - Terrengprofiler delfelt datert 09.02.2025 - ROS-analyse delfelt datert 30.03.2023 - VAO-rammeplan delfelt datert 29.03.2023 - VAO-rammeplan delfelt kart datert 29.03.2023 M\u00f8te mellom byr\u00e5den og S\u00e6dalen IL 19.05.2025 \u2013 Oppsummering Reguleringsplan Indre S\u00e6dal \u2013 Presentasjon S\u00e6dalen IL 22 "
}