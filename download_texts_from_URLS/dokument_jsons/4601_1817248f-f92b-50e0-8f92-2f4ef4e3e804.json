{
  "dokument_id": "1817248f-f92b-50e0-8f92-2f4ef4e3e804",
  "doc_type": "case_minutes",
  "kommune": 4601,
  "tittel": "Saksprotokoll VALG, 18062024, Sak 2/24, Fastsetting av valgdag for stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10655895/Innstilling-vedtak-Fastsetting-av-valgdag-for-stortings-og-sametingsvalget-2025",
  "tekst": "Fastsetting av valgdag for stortings- og sametingsvalget 2025 Valgstyret behandlet saken i m\u00f8tet 18.06.2024 sak 2/24 og avga f\u00f8lgende innstilling: Stortings- og sametingsvalget 2025 avholdes mandag 8. september. Valgstyrets behandling Valgstyret \u00f8nsker et kostnadsoverslag p\u00e5 et to-dagers valg fremlagt f\u00f8r saken behandles i bystyret. F\u00f8lgende representanter tok ordet: Mikkel Gr\u00fcner (SV), Ole-Ansger Nepomuk Martini (V), Rune Bakervik (A), Thor Haakon Bakke (MDG), Thomas Modulv Flesland (Sp), Chris J\u00f8rgen Knudsen R\u00f8dland (H), Tom-Ove Koteng Monsen (Pp), Joel Ysteb\u00f8 (KrF), Mailiss Solheim-\u00c5kerblom (R). Forslag fremsatt i utvalget: Mikkel Gr\u00fcner (SV) fremsatte p\u00e5 vegne av SV f\u00f8lgende alternative forslag: \u00abStortings- og sametingsvalget 2025 avholdes s\u00f8ndag 7. og mandag 8. september.\u00bb Votering: Alternativt forslag fra SV fremsatt av Mikkel Gr\u00fcner (SV) fikk 3 stemmer (SV, MDG, R). Innstillingen ble tiltr\u00e5dt enstemmig. Forslag til vedtak: Forslaget og valgstyrets innstilling er likelydende. "
}