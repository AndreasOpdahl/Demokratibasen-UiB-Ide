{
  "dokument_id": "c12b9af3-b0f2-53d9-93b8-9cea2d493080",
  "doc_type": "case_presentation",
  "kommune": 4601,
  "tittel": "\u00c5sane brannstasjon. Ombygging. Gjennomf\u00f8ringsvedtak ",
  "url": "https://bergen.kommune.no/politikere-utvalg/api/fil/bk360/12168323/Framstilling-Asane-brannstasjon-Ombygging-Gjennomforingsvedtak-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2023/211165-3 \u00c5sane brannstasjon. Ombygging. Gjennomf\u00f8ringsvedtak Hva saken gjelder: Saken gjelder vedtak om gjennomf\u00f8ring av ombygging av \u00c5sane brannstasjon, for \u00e5 bl.a. etablere et n\u00f8dvendig skille mellom ren og uren sone. Fagetatens vurdering og anbefaling: Bakgrunn: \u00c5sane brannstasjon ble oppf\u00f8rt i 1982, og ble delvis ombygget i 2008. Etat for bygg og eiendom (EBE) sin avdeling for h\u00e5ndverk er i dag lokalisert p\u00e5 brannstasjonen, men skal i l\u00f8pet av 1. halv\u00e5r 2025 flytte til nye lokaler. For \u00e5 frigj\u00f8re plass til \u00e5 etablere skille mellom ren og uren sone i Arna brannstasjon og Hovedbrannstasjonen, skal enkelte funksjoner hos Bergen Brannvesen flyttes fra disse stasjonene til \u00c5sane brannstasjon. Ombyggingen omfatter etablering av ren og uren sone, samt tilpasninger i bygget til nye funksjoner. Behovet for skille mellom ren og uren sone: Feiere og mannskap i beredskap blir tidvis utsatt for eksponering av farlige stoffer. Omfattende forskning viser at brannfolk er betydelig mer utsatt for \u00e5 utvikle en rekke kreftsykdommer enn befolkningen generelt. Arbeidstilsynet stiller krav om ren og uren sone i brannstasjoner. Et fysisk skille mellom sonene skal hindre spredning av farlige stoffer p\u00e5 arbeidskl\u00e6r, utstyr og brannbiler inn i rene arbeidssoner i stasjonene. Dette medf\u00f8rer behov for ombygging av brannstasjoner av eldre dato, og tilrettelegging for \u00e5 tilpasse lokalene til kravet. 1 Prosjektbeskrivelse: Det skal gjennomf\u00f8res en innvendig ombygging av \u00c5sane brannstasjon p\u00e5 ca. 620 m2. Dette inneb\u00e6rer blant annet \u00e5 bygge garderober til ren og uren sone, tilpasse vinduer og ytterd\u00f8rer til ny planl\u00f8sning, rivning av b\u00e6revegger og legge ny bunnledning. Kontorlokaler som i dag er i bruk av EBE skal bygges om for \u00e5 tilpasses behovet til de nye funksjonene som flytter til stasjonen. Det skal installeres ny varmepumpe, el-kjel og vannb\u00e5ren varme. Brannstasjonen skal v\u00e6re i ordin\u00e6r drift i byggefasen. Etat for utbygging har gjennomf\u00f8rt et forprosjekt, og utarbeidelse av konkurransegrunnlaget p\u00e5g\u00e5r. Prosjektet skal gjennomf\u00f8res som en totalentreprise. Det er gitt rammetillatelse til tiltaket. \u00d8konomiske konsekvenser: Budsjettstatus: I gjeldende handlings- og \u00f8konomiplan (2025-28) inng\u00e5r midler til prosjektet i BUD1157 med 74,6 mill. Gjennomf\u00f8rt usikkerhetsanalyse viser at behovet for \u00c5sane brannstasjon er lavere enn dette, og det overskytende vil derfor bli foresl\u00e5tt tilbakef\u00f8rt til budsjettpost BUD1141 \u00abBrannstasjoner - Rehabilitering og nybygg\u00bb for \u00e5 dekke gjennomf\u00f8ringsfasen for skille mellom ren og uren sone i Hovedbrannstasjonen og brannstasjonene i Arna og Laksev\u00e5g. Kalkyle og estimater for investeringsprosjektet: Det er utarbeidet en kostnadskalkyle p\u00e5 basis av gjennomf\u00f8rt forprosjekt. Vedlagte kostnadsskjema viser den kalkyle som er lagt til grunn i saken. Entreprisekostnaden er kalkulert av Etat for utbygging sammen med r\u00e5dgivere, og bygger p\u00e5 tegninger, beskrivelser og rapporter som inng\u00e5r i ferdigstilt forprosjekt. Som underlag er det brukt norsk prisbok og erfaringstall. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat under 50 mill. er det ikke gjennomf\u00f8rt en ekstern usikkerhetsanalyse. Det ble gjennomf\u00f8rt en intern usikkerhetsanalyse den 30.10.2024. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs. der det er 85 % sannsynlig at prosjektets sluttkostnad vil havne innenfor rammen. Rapport fra usikkerhetsanalyse angir en forventet prosjektkostnad (P50) p\u00e5 44,7 mill., mens anbefalt total kostnadsramme (P85) er beregnet til 49,4 mill. Inkludert forventet l\u00f8nns- og prisstigning frem til ferdigstillelse er P85 ansl\u00e5tt til 50,5 mill. Driftskonsekvenser: Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen baserer seg p\u00e5 de rentesatsene som ligger til grunn i H\u00d8P 2025-2028 og gir f\u00f8lgelig bare et estimat p\u00e5 hva kapitalkostnadene vil bli. 2 Renter og avdrag oppsummert (bel\u00f8p i mill.) 2024-2027 2028 -> Sum Renter 4,6 16,5 21,1 Avdrag 4,3 39,6 43,9 Sum renter og avdrag 8,9 56,1 65,0 \u00d8kte driftskostnader hos bruker av bygg er beregnet \u00e5 utgj\u00f8re kr 340.000 per \u00e5r. Det er ingen endringer i utgifter til Forvaltning, drift, vedlikehold og utvikling (FDVU) hos byggforvalter, siden antall kvm er uendret. Byr\u00e5dets vurdering og anbefaling/konklusjon: Saken beskriver en ombygging og tilpasninger av lokalene som er n\u00f8dvendig for \u00e5 sikre de ansatte ved brannstasjonen forsvarlige og lovp\u00e5lagte arbeidsforhold. Byr\u00e5det anbefaler at tiltaket gjennomf\u00f8res slik saken beskriver. Begrunnelse for framleggelse til bystyret: Budsjettfullmaktenes pkt. 2.3 bokstav g) Gjennomf\u00f8ringsvedtak: Bystyret fatter vedtak om gjennomf\u00f8ring av investeringsprosjekt over 50 mill. kroner. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet BR050 \u00ab\u00c5sane brannstasjon ombygging\u00bb med en anbefalt total investeringsramme (P85) p\u00e5 50,5 millioner gjennomf\u00f8res. Styringsm\u00e5l (P50) fastsettes til 44,7 mill. kroner. 2. Investeringsramme p\u00e5 50,5 mill. som er innarbeidet i vedtatt handlings- og \u00f8konomiplan bevilges til prosjektet. Budsjettavsetning framg\u00e5r av f\u00f8lgende tabell: 3. Overskytende midler (24,1 mill.) vil i revidert budsjett 2025 bli foresl\u00e5tt tilbakef\u00f8rt til opprinnelig sekkepost \u00abBrannstasjoner \u2013 Rehabilitering og nybygg\u00bb slik at midlene kan omdisponeres og brukes til tilsvarende ombygginger. Dato: 18. mars 2025 Christine B. Meyer Byr\u00e5dsleder Dokumentet er godkjent elektronisk. Vedlegg: Fagnotat av 10. februar 2025 Kostnadsskjema F\u00f8lgeskjema 3 "
}