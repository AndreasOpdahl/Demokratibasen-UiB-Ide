{
  "dokument_id": "ecaa6cd2-5778-56e1-a51d-2820b7753ee3",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 455/24, Endring av statlig reguleringsplan for E16 og Vossebanen, Arna - Stanghelle, Planforslag til sluttbehandling. Arealplan-ID 71430000",
  "url": "https://bergen.kommune.no/politikere-utvalg/api/fil/bk360/11630666/Innstilling-vedtak-Endring-av-statlig-reguleringsplan-for-E16-og-Vossebanen-Arna-Stanghelle-Planforslag-til-sluttbehandling-Arealplan-ID-71430000",
  "tekst": "Endring av statlig reguleringsplan for E16 og Vossebanen, Arna - Stanghelle, Planforslag til sluttbehandling. Arealplan-ID 71430000 Bergen bystyre behandlet saken i m\u00f8tet 27.11.2024 sak 455/24 og fattet f\u00f8lgende vedtak: 1. I medhold av plan- og bygningsloven \u00a7\u00a7 12-12 f\u00f8rste ledd, jf. 12-14 f\u00f8rste ledd, vedtas f\u00f8lgende forslag til endring av reguleringsplan: a. E16 og Vossebanen, Arna \u2013 Stanghelle, endring av reguleringsplan for Romslo/Naustvika og Trengereid, arealplan-ID 71430000, vist p\u00e5 plankart sist datert 4.10.2024. b. Tilh\u00f8rende reguleringsbestemmelser, sist datert 08.10.2024. Bergen bystyres behandling F\u00f8lgende representanter tok ordet: Lise H\u00e6reid Rams\u00f8y (H), Lillian Blom (SV), Mailiss Solheim-\u00c5kerblom (R), Per Erik G\u00e5skjenn (KrF), Reidar Staalesen (A). Merknader fremsatt i bystyret: Lillian Blom (SV) fremsatte p\u00e5 vegne av SV f\u00f8lgende merknad: Den anbefalte l\u00f8sningen med firefelts veg som legges frem i planforslaget innbefatter relativt omfattende og arealkrevende kryssl\u00f8sninger b\u00e5de i Arna og p\u00e5 Trengereid. Det er ikke \u00e5penbart at det kreves 4-felts veg for \u00e5 ivareta tunnelsikkerheten p\u00e5 denne strekningen, men det vil gj\u00f8re nullvekstm\u00e5let vanskeligere \u00e5 n\u00e5. En 2-feltsveg vil produsere mindre masser som m\u00e5 deponeres, og krever mindre areal. Per Erik G\u00e5skjenn (KrF) fremsatte p\u00e5 vegne av KrF f\u00f8lgende merknad: Bunnen av Arnav\u00e5gen er forurenset, jamf\u00f8r blant annet Byfjordunders\u00f8kelsen fra 2021. Massene fra byggingen av ny E16 og bane kan v\u00e6re godt egnet til \u00e5 dekke til forurenset fjordbunn, men skal etter planen deponeres andre steder. Bystyret ber byr\u00e5det unders\u00f8ke muligheten for \u00e5 bruke masser fra samferdselsprosjektet til tildekking av bunnen i Arnav\u00e5gen. Votering: Innstillingen ble vedtatt enstemmig. Merknad fra SV, fremsatt av Lillian Blom (SV), fikk 17 stemmer (SV, MDG, V, R), og var dermed falt. Merknad fra KrF fremsatt av Per Erik G\u00e5skjenn (KrF), fikk 2 stemmer (KrF), og var dermed falt. Utvalg for milj\u00f8 og byutvikling behandlet saken i m\u00f8tet 14.11.2024 sak 385/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 31.10.2024 sak 311/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}