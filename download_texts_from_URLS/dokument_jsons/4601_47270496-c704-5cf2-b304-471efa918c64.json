{
  "dokument_id": "47270496-c704-5cf2-b304-471efa918c64",
  "doc_type": "case_presentation",
  "kommune": 4601,
  "tittel": "Klagesak. \u00c5sane gnr  216 bnr 1087 Furubotn. Klage p\u00e5 l\u00f8yve til oppf\u00f8ring av ny einebustad mm.",
  "url": "https://bergen.kommune.no/politikere-utvalg/api/fil/bk360/12597273/Framstilling-Klagesak-Asane-gnr-216-bnr-1087-Furubotn-Klage-pa-loyve-til-oppforing-av-ny-einebustad-mm-",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/113640-21 Klagesak. \u00c5sane gnr 216 bnr 1087 Furubotn. Klage p\u00e5 l\u00f8yve til oppf\u00f8ring av ny einebustad mm. Kva saka gjeld: Saka gjeld klage p\u00e5 vedtak datert 31.01.2025 der det vart gjeve l\u00f8yve til vesentlege terrenginngrep, oppf\u00f8ring av nye einebustad p\u00e5 194 m2 BRA og etablering av ny avk\u00f8yrsle fr\u00e5 kommunal veg. I vedtak vart det gjeve dispensasjon fr\u00e5 KPA 2018 \u00a7 3.1 Plankrav og \u00a7 6.1.1. Byggegrense langs sj\u00f8. Ansvarleg s\u00f8kjar er Larsen og Solheim AS og tiltakshavar er Dag Fosse. Vedtaket er klaga p\u00e5 av gjenbuar Rune og Vidar Larsen 03.02.2025 og fr\u00e5 nabo Frank Thomsen 14.02.2025. Ansvarleg s\u00f8kjar har kome med tilsvar til klagen. Eigedomen er ikkje regulert. I KPA 2018 er eigedomen vist som \u00f8vrig byggesone. Tiltaket er avhengig av dispensasjon fr\u00e5 KPA 2018 om plankrav og byggegrense langs sj\u00f8. Naudsynte dispensasjonar er s\u00f8kt om og godkjent, jf. plan- og bygningslova (pbl.) \u00a7\u00a7 19-1 og 19-2. Bymilj\u00f8etaten har i vedtak datert 11.desember 2023 godkjent avk\u00f8yrsle til eigedomen p\u00e5 vilk\u00e5r. Bergen Vann har i vedtak datert 16.12.2024 gjeve l\u00f8yve til tilknyting til privat leidningsnett, samt gitt oppdatert informasjon i epost 24.03.2025. Dokumentasjonen er vedlagt. Saka har ei lengre sakshistorikk. Tiltaket vart f\u00f8rst godkjent i vedtak om rammel\u00f8yve 07.11.2023. Vedtaket vart klaga p\u00e5, og Statsforvaltaren i Vestland oppheva vedtaket 12.08.2024, fordi krava i plan- og bygningslova (pbl) \u00a7 27-2 om avlaup ikkje var sikra. Bergen kommune gav 16.12.2024 l\u00f8yve til tilknyting til privat leidningsnett, jf. pbl. \u00a7 27-3. Nytt vedtak om rammel\u00f8yve vart fatta 20.12.2024. Dette vedtaket vart deretter gjort om i vedtak 31.01.2025, jf. forvaltningslova (fvl) \u00a7 35 bokstav c. Bakgrunnen for omgjering var at s\u00f8knad om dispensasjon fr\u00e5 KPA2018 \u00a7 6.1.1 ikkje var behandla. Det er vedtak av 31.01.2025 som er til klagebehandling. Klagen: Klagarane Larsen viser til at tiltaket medf\u00f8rer tap av to parkeringsplassar til Furubotn 49 p\u00e5 grunn av etablering av ny avk\u00f8yrsle fr\u00e5 kommunal veg. Sidan huset i Furubotn 49 vart bygd, har dei parkert i enden av det som opphavleg var ein privat veg, men som seinare er blitt del av ein kommunal veg. Det er ingen opplysningar i saka som viser korleis disse parkeringsplassane skal erstattast. Klagarane meiner at rammel\u00f8yvet er gjeve p\u00e5 feil grunnlag og m\u00e5 opphevast d\u00e5 vedtaket til avk\u00f8yrsle ikkje tek omsyn til parkeringsplassane som klagarane meiner dei har f\u00e5tt hevd p\u00e5 etter langvarig bruk. 1 Klagar Thomsen meiner at dispensasjonsvedtaket ikkje er godt nok grunngjeve og at det ikkje er klart at fordelane er st\u00f8rre enn ulempene. Det vert ogs\u00e5 argumentert med at tiltakshavar ikkje er sikra vasstilf\u00f8rsel, og det p\u00e5 bakgrunn av dette ikkje kan gjevast rammel\u00f8yve. N\u00e5r det gjeld plassering av bygget, ynskjer klagar at tiltaket vert senka i terrenget til maks h\u00f8gde kote 29, p\u00e5 grunn av at tiltaket vil p\u00e5verke soltilh\u00f8va negativt samt at tiltaket vil gje innsyn til terrasse. Det vert vist til klagene i sin heilskap. Ansvarleg s\u00f8kjar har kommentert klagene, og viser til at det er avtalt at det skal opparbeidast parkeringsplassar, som vist p\u00e5 kart p\u00e5 tinglyst erkl\u00e6ring av 12.09.2025. N\u00e5r det gjeld klagen fr\u00e5 Thomsen er naboulemper noko som allereie er vurdert i rammel\u00f8yvet, tilsvarande er dispensasjonsvurderinga. Vasstilf\u00f8rsel er sikra ved tinglyst erkl\u00e6ring av 12.09.2005, det er difor ikkje naudsynt med l\u00f8yve til \u00e5 kople seg p\u00e5 den privat leidningen. Fagetaten si vurdering og tilr\u00e5ding: Plan- og bygningsetaten som fagetat kan ikkje sj\u00e5 at det er nye opplysningar i klageomgangen som tilseier ei omgjering av vedtaket. N\u00e5r det gjeld erstatning av dei to private parkeringsplassane, er dette \u00e5 sj\u00e5 p\u00e5 som eit privatrettsleg tilh\u00f8ve, jf. pbl. \u00a7 21-6. N\u00e5r det gjeld vurdering av naboulemper og om vilk\u00e5ra for dispensasjon er oppfylt, viser fagetaten til rammel\u00f8yvet. Fagetaten legg vidare til grunn at vasstilf\u00f8rsel er sikra i medhald av \u00a7 27-3 og viser til f\u00f8rehandsfr\u00e5segn fr\u00e5 Bergen vann. Det vert vist til fagnotatet i sin heilskap. \u00d8konomiske konsekvensar: Ikkje aktuelt. Byr\u00e5det si vurdering og tilr\u00e5ding/konklusjon: Byr\u00e5det har vurdert klagene og resten av dokumentasjonen i saka, og er kome til at klagene ikkje vert tekne til f\u00f8lgje. N\u00e5r det gjelder parkeringsplassar som er nytta p\u00e5 kommunal grunn, er dette eit privatrettsleg tilh\u00f8ve, jf. pbl. \u00a7 21-6. Tiltakshavar har i sitt tilsvar til klagen opplyst at nye parkeringsplassar vert opparbeidd. N\u00e5r det gjeld argumentasjonen i klagen at tiltakshavar ikkje er vasstilf\u00f8rsel, er ikkje byr\u00e5det samd i dette. Det vert i den samanheng vist til opplysningar fr\u00e5 tiltakshavar og opplysningar fr\u00e5 Bergen vann datert 24.03.2025 at det er dokumentert tilstrekkeleg tilknyting til vassforsyning, slik at krava i pbl. \u00a7 27-1 er oppfylt. Eigedomen ligg i \u00f8vrig byggesone i KPA 2018, og det er soleis p\u00e5rekneleg at her kan kome utbygging av bustad. Byr\u00e5den kan ikkje sj\u00e5 at dei ulempene dette medf\u00f8rer for nabo er av ein slik karakter at det ikkje kan aksepterast. Det vert elles vist til vedtaket og grunngjevinga der. Byr\u00e5det tilr\u00e5r etter dette at l\u00f8yve datert 31.01.2025 vert oppretthalde. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, 6 2 med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd. Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: L\u00f8yve datert 31.01.2025 vert oppretthalde. Klagene vert ikkje tekne til f\u00f8lgje. Dato: 20. mai 2025 Christine B. Meyer Eivind N\u00e6vdal-Bolstad Byr\u00e5dsleiar Byr\u00e5d for byutvikling Dokumentet er godkjent elektronisk. Vedlegg: A. Notat fr\u00e5 fagetaten datert 14.03.2025 med vedlegg: 1. Situasjonskart 2. Flyfoto 3. Situasjonsplan 4. Klager med tilsvar 5. Vedtak om tillatelse 31.01.2025 6. Tegninger 7. Bymilj\u00f8etatens vedtak om avkj\u00f8rsel 8. Forh\u00e5ndsuttalelse fra Bergen Vann for privat VA-anlegg 9. Nabomerknader 10. S\u00f8knad 11. Solstudie 12. Dialog med Vestland Fylkeskommune 13. Statsforvalteren opphever tidligere gitt tillatelse B. Tilbakemelding fra Bergen Vann om sikret tilknytning til vann C. Tillatelse til tilknytning til privat vannledning 3 "
}