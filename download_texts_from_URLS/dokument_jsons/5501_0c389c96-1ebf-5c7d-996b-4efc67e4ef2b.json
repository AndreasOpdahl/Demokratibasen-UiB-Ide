{
  "dokument_id": "0c389c96-1ebf-5c7d-996b-4efc67e4ef2b",
  "doc_type": "case_attachment",
  "kommune": 5501,
  "tittel": "S\u00f8knad - OmM\u00f8blert AS",
  "url": "https://innsyn.tromso.kommune.no/application/getMoteDokument?dokid=2001795484",
  "tekst": "RF13.50 \u2013 www.regionalforvaltning.no S\u00f8knad S\u00f8knadsnr. 2024-0021 S\u00f8knads\u00e5r 2024 Arkivsak St\u00f8tteordning Fremtids- og n\u00e6ringsfondet - Generell s\u00f8knad 2024 Tilrettelegging for \u00f8kt ettersp\u00f8rsel og innflytelse p\u00e5 b\u00e6rekraftig og sirkul\u00e6r\u00f8konomisk Prosjektnavn omstilling Sammendrag av prosjektbeskrivelse Etter to \u00e5r med l\u00e6rerik oppstartsperiode, hvor markedsgrunnlaget har vist seg \u00e5 v\u00e6re sv\u00e6rt godt, ser vi behov for \u00e5 \u00f8ke kapasiteten for \u00e5 im\u00f8tekomme ettersp\u00f8rsel og maksimere det sirkul\u00e6r\u00f8konomiske potensiale i Troms\u00f8. Prosjektet skal \u00f8ke kvalitet og kapasitet, effektivisere prosess fra innhenting av m\u00f8bel til salg, redusere antall m\u00f8bler som sendes til s\u00f8ppeldeponi, forenkle framkommelighet og synlighet, bedre \u00e5pningstider, \u00f8ke kundevennlighet og gj\u00f8re det enda mer attraktivt \u00e5 ta gr\u00f8nne valg. Beskrivelse Kontaktopplysninger Funksjon Navn Adresse/poststed Mobil Prosjekteier OmM\u00f8blert AS Vestregata 36b 48184869 Org.nr:930911577 9008 TROMS\u00d8 ommoblert@gmail.com Antall \u00e5rsverk (heltid/deltid): 2/ 1 Kontakt - - - - Prosjektleder - - - - Prosjektbeskrivelse Beskriv hvordan prosjektet kommer Troms\u00f8samfunnet til gode Hei, -1 - RF13.50 \u2013 www.regionalforvaltning.no Takk til deg som leser denne litt for lange s\u00f8knaden med alt for mange tillate tegn, og som gir oss muligheten til \u00e5 gj\u00f8re Troms\u00f8 til en enda bedre plass \u00e5 leve. OmM\u00f8blert er en m\u00f8teplass for milj\u00f8bevisste kunder og prisbevisste m\u00f8bler, en virksomhet som kj\u00f8per / tar i mot (renser, fikser, fornyer) og selger pent brukt inventar. Vi \u00f8nsker \u00e5 fornye en utdatert, men dessverre fortsatt utbredt bruk- og kast-mentaliet, ved \u00e5 tilgjengeliggj\u00f8re og forenkle en mer b\u00e6rekraftig tankegang. Vi har som ambisjon \u00e5 v\u00e6re det f\u00f8rste og enkleste alternativet innbyggerne i Troms\u00f8 ser til ved salg og anskaffelse av m\u00f8bler. Da m\u00e5 det v\u00e6re lettvindt, trygt og \u00f8konomisk \u00e5 kj\u00f8pe brukt - og det vil dette prosjektet bist\u00e5 med. Prosjektets m\u00e5l er \u00e5 bidra til Troms\u00f8 sitt ambisi\u00f8se m\u00e5l om \u00e5 v\u00e6re en kliman\u00f8ytral kommune. Vi vil bidra til en gr\u00f8nnere omstilling/ tankegang til b\u00e5de innbyggerne i Troms\u00f8 og n\u00e6ringslivet, som kaster tonnevis av helt fine m\u00f8bler hvert eneste \u00e5r, m\u00f8bler som t\u00e5ler mange \u00e5r ti hos andre brukere, som derved unnlater \u00e5 kj\u00f8pe nytt. V\u00e5rt bidrag til sirkul\u00e6r \u00f8konomi vil \u00f8ke mulighetene til \u00e5 realisere m\u00e5l og ambisjoner presentert i \"Et b\u00e6rekraftig Troms\u00f8 2032\". Selv om denne st\u00f8tteordningen fokuserer p\u00e5 klimautfordringer og b\u00e6rekraft, vil jeg ta med at prosjektet ogs\u00e5 vil bidra med sosial b\u00e6rekraft. Innbyggerne i kommunen skal f\u00f8le seg like mye verdt og likestilt, og st\u00f8tte til dette prosjektet vil gi oss mulighet til \u00e5 ta inn flere i arbeidstrening, \u00f8ke kapasiteten og videreutvikle det tette og vellykkede samarbeidet med NAV. V\u00e5rt m\u00e5l er en bedrift hvor minst 50% ansatte kommer som f\u00f8lge av ei sosial samarbeidsordning. Vi sikter alts\u00e5 p\u00e5 et b\u00e6rekraftig perspektiv i tre dimensjoner; \u00f8konomisk b\u00e6rekraft, milj\u00f8messig og sosialt. Dette vil kunne gi stor verdiskaping for Troms\u00f8 kommune og alle de som bor her. V\u00e5r erfaring er at \u00f8kt kapasitet, kvalitet, kundevennlighet og effektivitet vil v\u00e6re et stort bidrag til \u00e5 n\u00e5 flere av delm\u00e5lene i Troms\u00f8 kommune sin samfunnsplan. Per i dag er ettersp\u00f8rselen langt h\u00f8yere enn v\u00e5r kapasitet, og vi m\u00e5 takke nei til flere, helt fine m\u00f8bler som dessverre sendes i s\u00f8pla. Vi ser et potensiale som \u00f8ker i takt med kunnskap og tilgjengelighet. Hadde vi hatt st\u00f8rre kapasitet, alts\u00e5 mer egnet lokale og kundeparkering, bedre logistikk, mer lagerplass, verksted med oppdatert utstyr, mer kundevennlig butikklokale, bedre framkommelighet, en mer synlig butikk og bedre \u00e5pningstider, s\u00e5 hadde vi virkelig kunne gjort en forskjell i klimasp\u00f8rsm\u00e5let i Troms\u00f8 og omegn. Kj\u00f8p av bruktm\u00f8bler er et av de viktigste tiltakene for \u00e5 dreie m\u00f8belbehovet over p\u00e5 en mer klima- og milj\u00f8vennlig ettersp\u00f8rsel. Den viktigste \u00e5rsaken til at brukte m\u00f8bler er milj\u00f8vennlige er fordi det reduserer behovet for ny m\u00f8belproduksjon og forlenger levetiden til m\u00f8bler som allerede er produsert og transportert. Redusere klimagassutslipp og/eller bidrar til \u00e5l\u00f8se klimautfordringer i n\u00e6ringslivet Her p\u00e5 OmM\u00f8blert er dette v\u00e5r store lidenskap. Vi \u00f8nsker \u00e5 redusere klimautslipp fra samfunnet, og har derfor satt oss ambisi\u00f8se m\u00e5l om \u00e5 endre et underkommunisert problem, nemlig m\u00f8belbransjen. For \u00e5 kunne ta tak i dette problemet m\u00e5 vi gj\u00f8re det enklere for deg og alle andre \u00e5 velge gjenbruk. Dette gjelder ogs\u00e5 n\u00e6ringslivet, hvor det i kommunen \u00e5rlig kastes alt for mye inventar. \u00d8kt kapasitet vil gj\u00f8re OmM\u00f8blert til en naturlig samarbeidspartner i m\u00f8te med nye milj\u00f8krav for bedrifter, og vi vil i st\u00f8rre grad enn i dag bidra til at ogs\u00e5 n\u00e6ringslivet ser verdien av \u00e5 innrede med brukte m\u00f8bler framfor bestilling av nytt. Men en slik omstilling tar tid, og det m\u00e5 v\u00e6re en seri\u00f8s akt\u00f8r som har noe \u00e5 tilby i en travel anskaffelsesprosess. - 2- RF13.50 \u2013 www.regionalforvaltning.no Vi jobber hver eneste dag med \u00e5 gj\u00f8re det enkelt, attraktivt, effektivt og trygt \u00e5 velge brukt framfor nytt. Slik sparer vi b\u00e5de penger og milj\u00f8. En vanlig person forbruker ca 65 kg m\u00f8bler hvert \u00e5r i Norge, og i EU kastes det rundt 10 millioner tonn m\u00f8bler \u00e5rlig. Da er det lett \u00e5 tenke seg at m\u00f8rketallene er store. Vi vil bidra til at Troms\u00f8 ikke drar opp disse dystre tallene, og mener at m\u00f8bler fortjener et st\u00f8rre klimafokus, noe dette prosjektet skal bidra til. Ha en klar positiv innvirkning p\u00e5 milj\u00f8vennlige endringer Dette prosjektet vil bidra til en bevissthet rundt sirkul\u00e6r \u00f8konomi blant privatpersoner og bedrifter i Troms\u00f8 kommune. Vi har allerede, med en bortgjemt butikk uten lys og varme, eller plass til noe annet enn \u00e5 stable i h\u00f8yden, bidratt til at hundrevis av sofa og \u00f8vrige m\u00f8bler, p\u00e5 vei til et s\u00f8ppeldeponi i n\u00e6rheten, fikk \u00e8n sjanse til, og n\u00e5 st\u00e5r som et stolt m\u00f8bel i sitt nye hjem. Prosjektet vil f\u00f8re til en bevissthet og nysgjerrighet, og samtidig \u00f8ke kunnskapen rundt bidraget hver enkelt har for milj\u00f8et ved kj\u00f8p av brukte m\u00f8bler. Det er der det starter, \u00e5 v\u00e6re bevisst. Det starter med \u00e5 gj\u00f8re folk bevisst slik at de har et forhold til de faktiske utslippene og de \u00f8konomiske og klimamessige besparelsene ved \u00e5 velge brukt. Et klimaregnskap forventes \u00e5 v\u00e6re p\u00e5 plass i l\u00f8pet av h\u00f8sten, og da vil det bli enda tydeligere hvor viktig og b\u00e6rekraftig denne m\u00e5ten \u00e5 handle m\u00f8bler p\u00e5 faktisk er. Det er rett og slett m\u00f8bler fra fortiden med omtanke for framtiden. Bidrar til en overgang fra line\u00e6r til sirkul\u00e6r \u00f8konomi I fare for \u00e5 gjenta meg selv, s\u00e5 pr\u00f8ver jeg en litt annen vinkling her, da jeg tror prosjektet svarer for seg selv p\u00e5 akkurat dette punktet. Troms\u00f8 er en studentby i stadig utvikling. Vi er i tillegg en mer og mer attraktiv by \u00e5 bosette seg for \u00f8vrige arbeidstakere, enten i forbindelse med jobb eller i s\u00f8ken etter nordlys, toppturer og sommersol. Vi skal gi alle, enten det er tilflytta studenter, eldre som skal flytte i mindre leilighet, utbyggere som m\u00f8blerer utleieleiligheter, familier som t\u00f8mmer d\u00f8dsbo, n\u00e6ringsliv som kvitter seg med helt fint inventar eller helt vanlige folk som er lei sofaen som ekskj\u00e6resten pleide \u00e5 kn\u00f8 i. OmM\u00f8blert skal v\u00e6re den enkle veien i Troms\u00f8 fra line\u00e6r til sirkul\u00e6r \u00f8konomi i m\u00f8belbransjen. Vi skal ta det ansvaret, vi skal v\u00e6re en del av det som gj\u00f8r Troms\u00f8 til en attraktiv by \u00e5 flytte til, \u00e5 bo i. Og da trenger vi hjelp. Hjelp til \u00e5 utvide et butikklokale p\u00e5 l\u00e5nt tid, og til \u00e5 gj\u00f8re det kult \u00e5 kj\u00f8pe brukt og til \u00e5 gj\u00f8re det mulig for folk i alle \u00f8konomiske situasjoner \u00e5 skaffe seg pent, brukte og verdige m\u00f8bler til sitt hjem. I Troms\u00f8. Vi skaper en m\u00f8teplass for milj\u00f8bevisste folk og m\u00f8bler for framtiden, med fine utstillinger av m\u00f8bler som folk kan f\u00e5 pr\u00f8vesitte over en hjertevarm kopp kaffe for \u00e5 gi de (m\u00f8blene alts\u00e5) et nytt liv. Aktiviteter Vi har flere aktiviteter som vil \u00f8ke kapasiteten til v\u00e5rt sirkul\u00e6r\u00f8konomiske prosjekt. 1. Mer egnede lokaler. Vi har per i dag et alt for lite lokale. M\u00f8bler stables i h\u00f8yden, og det er umulig \u00e5 snu seg mer enn \u00e8n gang inne p\u00e5 lageret f\u00f8r du er fanget. Vi har store logistikkutfordringer allerede, og tar inn flere m\u00f8bler enn vi har kapasitet til. Dessverre sender vi alt for mange m\u00f8bler til deponi (/brenning), rett og slett fordi vi ikke har nok plass. -3- RF13.50 \u2013 www.regionalforvaltning.no Per i dag har vi innredet en forlatt underetasje s\u00e5 godt vi kan. Vi har litt for mange sk\u00f8yteledninger og vi har hengt en provisorisk lyslenke i et tak uten takplater. Vi har ingen varme og avl\u00f8psr\u00f8r stikker ned fra taket. Det er nesten s\u00e5 vi kan ansl\u00e5 hensikten til bes\u00f8kende p\u00e5 toalettet i \u00f8veretasjen, uten at det er noe som skal utdypes i denne s\u00f8knaden. Det blir kaldt p\u00e5 vinteren, men vi har heldigvis s\u00e5 mye \u00e5 gj\u00f8re at svetten renner selv p\u00e5 de kaldeste dagene. Men det er ikke gode nok arbeidsforhold som er b\u00e6rekraftige slik bedriftens form\u00e5l sier vi skal v\u00e6re. Vi har lenge f\u00f8lt oss som en gj\u00f8kunge i lokalet vi er n\u00e5, og opplever at \u00f8vrige leietakere i bygget helst ikke vil ha kundebes\u00f8k i underetasjen. Vi f\u00e5r tilbakemeldinger p\u00e5 at vi m\u00e5 sette opp skillevegger i gangen mellom v\u00e5re to utstillingslokaler, slik at uvelkomne ikke tar seg videre inn og overnatter i trappeoppgangen, noe som antakelig var et problem flere ti\u00e5r tilbake? Andre sier at vi ikke f\u00e5r ha noe som helst i den mellomgangen, da det er en r\u00f8mningsvei. I tillegg er butikken vegg i vegg med et treningsanlegg, hvor det spilles musikk med bass som overd\u00f8ver lukten av fersk kaffe, nyrensa m\u00f8bler og sjelfulle omgivelser. Butikken er sentral, men bortgjemt. Selv v\u00e5re n\u00e6rmeste naboer finner ikke fram til den lille inngangsd\u00f8ra p\u00e5 det store bygget, til tross for gjennomtenkt beskrivelse: \"Skippergata 35-39, men ikke inngang fra Skippergata. Du m\u00e5 rundt p\u00e5 langsida mot fastlandet og midt i bakken vis-a-vis Otto Sverdrupsgate 7 finner du butikken\". Leiekontrakten er kun 3 m\u00e5neder, noe som ogs\u00e5 er begrensede p\u00e5 butikkens store ambisjoner for framtida. 2. Parkeringsplass Vi har kun tilgjengelig parkering p\u00e5 ettermiddag, noe som begrenser \u00e5pningstidene. Parkeringen har et stort skilt der det st\u00e5r \"kun for n\u00e6ringsdrivende\" og vi opplever frustrasjon fra kunder som ikke finner ut hvor de kan parkere - og dermed heller kj\u00f8rer m\u00f8blene til returstasjonen p\u00e5 Skatt\u00f8ra. Enklere framkommelighet, synlighet og kundeparkering (hele dagen) vil gi forn\u00f8yde kunder. 3. Inngangsport En egen port/ parkering til innkj\u00f8ring og henting av m\u00f8bler vil effektivisere prosessen ytterligere. Per i dag m\u00e5 b\u00e5de vi og kunder parkere midt p\u00e5 veien hver gang vi laster inn/ ut et m\u00f8bel, noe som kun bidrar til at parkeringsvaktene f\u00e5r mer \u00e5 gj\u00f8re p\u00e5 jobb. Det f\u00f8les i tillegg trafikkfarlig, da andre trafikanter m\u00e5 over i motsatt kj\u00f8refelt for \u00e5 komme seg forbi, like f\u00f8r et ekkelt kryss ved Seminarbakken. Vi trenger et lokale vi vi kan v\u00e6re stolt av. Hvor vi ikke f\u00f8ler oss motarbeidet. En butikk der tida kan brukes p\u00e5 \u00e5 berge pent brukte m\u00f8bler, og ikke til \u00e5 forklare beliggenhet og parkering til frustrerte kunder. Vi \u00f8nsker \u00e5 effektivisere prosessen fra innhenting av m\u00f8bel til salg, og gj\u00f8re det s\u00e5 enkelt og brukervennlig for kundene som mulig. 4. Tilleggslager / ekstra oppbevaringsplass Ofte m\u00f8ter vi kunder i en flyttefase, hvor det er \u00f8nskelig at vi henter alt av m\u00f8bler samlet. Samme situasjon for d\u00f8dsbo, hvor familier har nok \u00e5 tenke p\u00e5, og \u00f8nsker minst mulig logistikk rundt avhenting av inventaret. Vi kan v\u00e6re et tilbud her, men trenger en plass \u00e5 oppbevare m\u00f8bler midlertidig f\u00f8r vi f\u00e5r gjennomg\u00e5tt, inspisert og sortert inventaret. - 4- RF13.50 \u2013 www.regionalforvaltning.no I dag m\u00e5 vi v\u00e6re ekstremt selektive, og ofte sier vi nei til fine m\u00f8bler, kun fordi vi ikke har plass. Vi \u00f8nsker en s\u00e5 ryddig og fin butikk som mulig, og p\u00e5 lageret er det allerede stablet i h\u00f8yden. Et ekstra lager hadde gjort hverdagen enklere, for oss og kunder, og \u00f8kt antall m\u00f8bler vi kan berge fra brenning. 5. Veksted Vi har i dag for liten plass til at rensing og istandsetting kan foreg\u00e5 optimalt. Verkstedet er lokalisert p\u00e5 lageret, men vi trenger mer plass og godt nok utstyr til \u00e5 pusse/ fikse, rett og slett fikse m\u00f8bler vi f\u00e5r inn. Mer profesjonelt utstyr hadde hjulpet oss i kampen for et mer sirkul\u00e6r\u00f8konomisk samfunn. 6. Innredning av butikk N\u00e5r folk flest \u00e5pner butikk, s\u00e5 gj\u00f8res en jobb med lokalet i forkant. Det er laget en plan, logistikken er ivaretatt og en interi\u00f8rarkitekt har bidratt med innredningen. Det er ikke tilfelle hos oss, men er et stort \u00f8nske hvis vi f\u00e5r midler til dette prosjektet. Det vil gj\u00f8re helhetsinntrykket mye bedre, gj\u00f8re det attraktivt, og heve statusen til kj\u00f8p av brukt. Vi \u00f8nsker \u00e5 se ut som en m\u00f8belbutikk med hjemmekoselige, nordnorske milj\u00f8er. 7. Effektivisering av digitalt system. Kassesystem og arbeids-PC er flere ti\u00e5r gammelt og like tregt som denne s\u00f8knaden er lang \u00e5 lese. En oppdatering er langt p\u00e5 overtid. M\u00e5lgrupper Vi har som m\u00e5l \u00e5 n\u00e5 ut til absolutt alle i Troms\u00f8 og omegn. Vi skal gj\u00f8re Troms\u00f8 til en mer attraktiv by \u00e5 bli boende i, men ogs\u00e5 \u00e5 flytte til. Vi skal v\u00e6re et tilbud til folk i alle aldre, livssituasjon og bakgrunn. Troms\u00f8 er en by i stadig utvikling, og vi skal bidra til \u00e5 vise at Troms\u00f8 er p\u00e5 rett vei i kampen mot reduserte klimautslipp, og at vi tar denne kampen p\u00e5 alvor, sammen. Vi skal hjelpe studenten som flytter ensomt inn i en leilighet uten m\u00f8bler, eller et stort kollektiv med alt for liten sofa. Vi skal v\u00e6re et tilbud til utleier som \u00f8nsker \u00e5 leie ut med fine m\u00f8bler uten at et kostbart utleiemarked blir enda dyrere. Vi skal bist\u00e5 f\u00f8rstegangskj\u00f8pere \u00e5 m\u00f8blere rimelig, men fint i sitt nye hjem. Vi skal foresl\u00e5 m\u00f8bler til den usikre. Vi skal innrede kontoret til gr\u00fcnderen. Vi skal hente kontorstolen til den ryggplagede og viderebringe den til studenten med god helse. Vi skal bist\u00e5 familien som flyttet hit grunnet krig. Hente godstolen til den avd\u00f8de ektemannen og s\u00f8rge for at den (godstolen) f\u00e5r nytt liv og bist\u00e5r hverdagen til en annen ektemann. Vi skal gi gode tilbud til den \u00f8konomisk pressede familien. Og vi skal fortsatt bist\u00e5 med innb\u00e6ring og bortkj\u00f8ring til alle som ikke har egen bil, tilhenger, helse til \u00e5 b\u00e6re selv eller tilgjengelige slektninger eller venner. Vi skal gi alle, absolutt alle, muligheten til \u00e5 velge brukt framfor nytt. Fordi det er kult. Fordi det er rimelig. Fordi det er viktig. Fordi det er framtiden. Forankring Vi har ingen samarbeidspartnere til akkurat dette prosjektet, og har dermed forst\u00e5tt det slik at vi ikke skal skrive noe her. S\u00e5 det beklager jeg! Prosjektorganisering -5- RF13.50 \u2013 www.regionalforvaltning.no Samarbeidspartnere Vi har ingen samarbeidspartnere til akkurat dette prosjektet, og denne delen av s\u00f8knaden kan benyttes til \u00e5 hente seg en velfortjent kaffekopp! Tids-/milep\u00e6lsplan Startdato: 01.07.2024 Sluttdato: 31.12.2025 Milep\u00e6lsplan vedlagt s\u00f8knad: Nei 1. S\u00f8ke st\u00f8tte til prosjekt: F\u00f8r 15. juni 24 2. Tilleggslager: H\u00f8st 24. Dette blir det f\u00f8rste vi anskaffer, for \u00e5 raskest mulig kunne im\u00f8tekomme det \u00f8kte behovet og v\u00e6re forberedt n\u00e5r studenter kommer til byen allerede i h\u00f8st. Befaring av lager gj\u00f8res fortl\u00f8pende, og anskaffes med det samme midler er innvilget. 3. Verksted og utstyr: H\u00f8st 24/25. Fortl\u00f8pende prosess med planlegging og anskaffelse av n\u00f8dvendig utstyr. Vil v\u00e6re en viktig del av dette prosjektet, og gj\u00f8re oss mer profesjonell og p\u00e5litelig i m\u00f8te med brukte m\u00f8bler som skal gis \u00e8n sjanse til. 4. Innredning av butikk: H\u00f8st 24 / 25 Her vil vi starte med dagens butikk, men prioritere midler til \u00e5 innrede nytt lokale. F\u00e5r vi ikke innvilget st\u00f8tte til nye lokaler, vil vi bruke all st\u00f8tten til \u00e5 gj\u00f8re butikken vi har s\u00e5 innbydende som mulig ved hjelp av interi\u00f8rdesigner. 5. Hjelp til regnskap: H\u00f8st 24 Vil frigj\u00f8re mye tid og ta bort en stor frustrasjonskilde og motivasjonsdreper. 6. Fornye digitale systemer: H\u00f8st 24 Her er vi langt p\u00e5 overtid, og dette er n\u00f8dvendig \u00e5 oppgradere fortl\u00f8pende. 7. Skaffe mer egnede lokaler: Ila 2025. Fortl\u00f8pende prosess, her skal vi ta en n\u00f8ye vurdering som ivaretar alle punkter nevnt i prosjektet. Vi \u00f8nsker \u00e5 finne et \u00f8konomisk b\u00e6rekraftig lokale, med nok plass til \u00e5 ivareta \u00f8kt ettersp\u00f8rsel. Det skal v\u00e6re kundevennlig, tilgjengelig, innbydende og attraktivt og tilrettelagt for gode arbeidsforhold. 8/9. Parkeringsplass og inngangsport/ kj\u00f8report. Sammenfaller med punkt 7. Kostnad-/finansieringsplan -6- RF13.50 \u2013 www.regionalforvaltning.no Mottatt offentlig st\u00f8tte tidligere:Ja Jeg har en gang tidligere mottatt st\u00f8tte fra Framtids og N\u00e6ringsfondet i Troms\u00f8 Kommune. Dette har gitt \u00f8kt bevissthet i kommunen og jeg er helt sikker p\u00e5 at vi sammen bidrar positivt i m\u00f8te med Troms\u00f8 sine store klimaambisjoner. St\u00f8tten ble gitt i 2023 og var p\u00e5 375 000 kr. St\u00f8tten har bidratt til \u00f8kt synlighet i bybildet og samtidig gitt oss st\u00f8rre kapasitetsutfordringer enn vi hadde turt \u00e5 h\u00e5pe p\u00e5. Det er alts\u00e5 et enormt potensiale for sirkul\u00e6r \u00f8konomi i Troms\u00f8, og st\u00f8tten i fjor har gitt oss en markedsaksept og vist at befolkningen i Troms\u00f8 \u00f8nsker \u00e5 v\u00e6re med p\u00e5 kampen. Midlene har ogs\u00e5 gjort det mulig \u00e5 v\u00e6re en seri\u00f8s samarbeidsbedrift med NAV og lignende akt\u00f8rer, og midlene har gjort oss til en viktig brikke innen sosial b\u00e6rekraft i Troms\u00f8. I februar ble vi m\u00e5nedens bedrift i Ressurs Troms\u00f8, og vi skal fortsette denne viktige og meningsfulle jobben. Dette prosjektet vil gi oss enda mer frihet og kapasitet til \u00e5 ivareta og \u00f8ke dette tilbudet. Mottatt bagatellmessig st\u00f8tte de tre siste regnskaps\u00e5rene: Nei Kostnadsplan Tittel 2024 2025 2026 2027 2028 SUM Effektivisere digitale l\u00f8sninger (kasse, pc, GDPR) 30 000 30 000 60 000 Ekstra-lager til oppbevaring 40 000 120 000 160 000 Interi\u00f8rdesigner/ butikkinnredning + utstyr 30 000 45 000 75 000 Nye, mer egnede lokaler 400 000 400 000 Regnskapshjelp i overgangen til \u00f8kt kapasitet 30 000 30 000 Utstyr til lager/ verksted/ rep brukte m\u00f8bler 50 000 100 000 150 000 Verksted til rep av m\u00f8bler 30 000 65 000 95 000 Sum kostnad 210 000 760 000 970 000 Hei igjen! M\u00e5let med prosjektet er \u00e5 takle den \u00f8kte ettersp\u00f8rselen vi opplever, noe kun en effektivisering p\u00e5 flere plan kan bidra med. Derfor er arbeidsplassen sentral, og hvis vi kommer oss bort fra et midlertidig lokalet kan vi planlegge mer langsiktig. Vi trenger solide, digitale l\u00f8sninger som tar ned ventetid og frustrasjon blant kunder, det skal v\u00e6re enkelt \u00e5 gjenbruke m\u00f8bler. Selve butikklokalet har vi beregnet til rundt 360 000 kr per \u00e5r, spesielt hvis vi finner en utleieakt\u00f8r som ogs\u00e5 heier p\u00e5 gjenbruk og sosial b\u00e6rekraft. Kostnadene knyttet til lager og verksted er samlet inn i samtaler med diverse utleiere. Kostnader knyttet til utstyr p\u00e5 verksted (for reparasjon av varer) er hentet fra ulike byggevarekjeder. De st\u00f8rste kostnadene til verksted knytter seg til lagerleie, symaskin, pussemaskin, stiftemaskin, arbeidsbukk, verkt\u00f8ytralle, malingsspr\u00f8yte, -7- RF13.50 \u2013 www.regionalforvaltning.no stikksag, bordsag, skinnpleie og ulike tekstiler til omtrekking av m\u00f8bler. Interi\u00f8rdesigner og utstyr til \u00e5 gj\u00f8re butikken om fra et kjedelig lager til en kundevennlig butikk er hentet fra lokal interi\u00f8rdesignerer i Troms\u00f8. Her er arbeid inkludert, hvor vi p\u00e5regner noe egenarbeid. I m\u00f8te med en mer bevisst befolkning f\u00e5r vi stadig flere henvendelser, og vi trenger et effektivt, digitalt system som b\u00e5de er intuitivt og enkelt, men som ogs\u00e5 ivaretar nye, strengere GDPR-regler. Jobb-pc og kasse er over 15 \u00e5r gamle produkter, noe som forsinker alt av prosesser. M\u00f8te med strenge skattekrav gj\u00f8r beregning av mva sv\u00e6rt komplisert (at det er mva p\u00e5 brukte m\u00f8bler er en annen sak), og bistand til regnskapshjelp i overgangen fra liten bedrift til st\u00f8rre bedrift med stor samfunnsnytte, vil forenkle og framskynde prosessen. Mer detaljert kostnadsplan kan ettersendes p\u00e5 foresp\u00f8rsel. Vi gj\u00f8r oppmerksom p\u00e5 at all st\u00f8tte vil mottas med uendelig takknemlighet, dersom det er enkeltpunkter som faller utenfor kriterier for tilskudd. Finansieringsplan Tittel 2024 2025 2026 2027 2028 SUM *S\u00f8knadsbel\u00f8p 105 000 380 000 485 000 Egenkapital 75 000 300 000 375 000 Eget arbeid 30 000 80 000 110 000 Sum finansiering 210 000 760 000 970 000 Hei igjen. Vi har fors\u00f8kt \u00e5 lage en ryddig kostnadsplan og en finansieringsplan i henhold til kriteriene til n\u00e6ringsfondet, og mener vi skal ha en st\u00f8dig og solid plan framover dersom s\u00f8knaden blir innvilget. Siden jeg som regel benytter 1500 ord hvis jeg har 1500 ord tilgjengelig, s\u00e5 skal jeg pr\u00f8ve \u00e5 holde meg litt kort akkurat her. Mer detaljert og konkret kostnadsoverslag sendes gjerne p\u00e5 ettersp\u00f8rsel, og \u00f8vrige sp\u00f8rsm\u00e5l knyttet til s\u00f8knaden tas i mot med glede. Takk som leser alle disse ordene, og som vurderer denne s\u00f8knaden for en bedre framtid! Geografi 5501-Troms\u00f8, 5536-Lyngen, 5542-Skjerv\u00f8y Vedleggsliste Dokumentnavn Filst\u00f8rrelse Dato S\u00f8knad n\u00e6ringsfond 2024.pdf 58 674 - 14.06.2024 - -8- "
}