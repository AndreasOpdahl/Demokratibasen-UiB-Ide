{
  "dokument_id": "f6d4e061-c146-5774-aa06-a62bb5948b61",
  "doc_type": "case_presentation",
  "kommune": 5501,
  "tittel": "Gebyr for plan-, bygge- og geodatatjenester mv. \nEvaluering og oppdatering av forskriften.",
  "url": "https://innsyn.tromso.kommune.no/application/getMoteDokument?dokid=2001799163",
  "tekst": "Arkivsaksnr. 24/11735-4 Saksbehandler Jon Erling Solheim Saksgang M\u00f8tedato Kommune- og byutviklingsutvalget 29.08.2024 Formannskapet Kommunestyret 11.09.2024 Gebyr for plan-, bygge- og geodatatjenester mv. Evaluering og oppdatering av forskriften. Kommunedirekt\u00f8rens innstilling til vedtak: 1 Forslag til ny lokal forskrift om gebyrregulativ for behandling av plan-, bygge- og geodatatjenester mv. vedtas. 2 Forskriften gj\u00f8res gjeldende med virkning fra 01.01.2025. 3 Gjeldende Forskrift om gebyrregulativ for behandling av plan-, bygge- og geodatatjenester mv., Troms\u00f8 kommune, Troms og Finnmark (FOR-2023-02-22-312), oppheves med virkning fra 01.01.2025. 4 Gebyr for plansaksbehandling settes til 100% selvkost for arbeid og kostnader fram til vedtak om offentlig ettersyn. 5 Gebyr for oppm\u00e5lingsforretninger vedr arealoverf\u00f8ringer, grensejusteringer og klarlegging av grenser settes til 60% selvkost. 6 Gebyr for \u00f8vrige oppm\u00e5lingssaker og matrikkelf\u00f8ring settes til 100% selvkost. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Saken gjelder evaluering og oppdatering av gebyrforskriften for behandling av plan-, bygge- og geodatatjenester. Dette er tjenester som helt eller delvis skal finansieres etter selvkostprinsippet. Gjeldende forskrift hadde ikrafttredelse fra 10.04.2023. Kommunestyret ba om evaluering etter et \u00e5r. Saksutredning Dav\u00e6rende kommunal- og moderniseringsdepartementet (n\u00e5: Kommunal- og distriktdepartementet) gav ut en revidert veileder til selvkostforskriften i september 2021. Veilederen ga tydelige f\u00f8ringer til endringer i v\u00e5r lokale gebyrforskrift. Veilederen presiserte bl.a. at kryss-subsidiering mellom sakstyper ikke tillates. Videre hadde Statsforvalter de siste \u00e5rene hatt st\u00f8rre fokus p\u00e5 kommunens gebyrforskrift, og opphevet flere gebyrer blant annet fordi kommunen ikke kunne dokumentere ressursbruk i den aktuelle sakstypen. Dette gjaldt i hovedsak st\u00f8rre byggesaker, som oppf\u00f8ring av blokker og n\u00e6ringsbygg. Spesielt innenfor byggesaksbehandling ble det dermed gjort store endringer i forhold til kommunens tidligere gebyrforskrifter, b\u00e5de innholdsmessig og hvordan den er bygget opp. Gebyrforskrift ble vedtatt av kommunestyret 22.02.2023, ksak 13/23 Kommunestyrets vedtak: Forslaget til ny lokal forskrift gebyrregulativ for behandling av plan-, bygge- og geodatatjenester mv. vedtas, med f\u00f8lgende tillegg til punkt 4.1. i regulativet: \u2022 Gebyrer i punkt 4.2-4.5 i saker der tidsbruk avviker med mer enn 2 ganger normalfordeling for den enkelte sakstype, skal saksbehandlingen faktureres etter medg\u00e5tt tid. - Ved mindre tiltak som krever dispensasjon, gis det en begrunnet varsling allerede etter f\u00f8rste vurdering av s\u00f8knaden dersom det er sannsynlig at det vil p\u00e5l\u00f8pe fakturering av medg\u00e5tt tid. S\u00f8keren gis da anledning til \u00e5 trekke s\u00f8knaden uten kostnader. - Kommunestyret ber om at gebyrordningen evalueres ett \u00e5r etter ikrafttredelse. Evaluering b\u00f8r bla. omfatte evaluering av kostnadene knyttet til dispensasjoner for mindre tiltak i omr\u00e5der med utdaterte reguleringsplaner. Evaluering Administrasjonen har evaluert dagens gebyrforskrift, og ser behov for \u00e5 gj\u00f8re ganske store strukturelle endringer vedr behandling av byggesaker. F\u00f8rst og fremst for \u00e5 gj\u00f8re regulativet mer oversiktlig, b\u00e5de for publikum og saksbehandlere. For plansaksbehandling innf\u00f8res det et nytt gebyr: Gjennomgang av planinitiativ. Gebyrene for plansaksbehandling foresl\u00e5s endret fra 75% selvkost til 100% selvkost for arbeid og kostnader fram til vedtak om offentlig ettersyn. For oppm\u00e5lingssaker og matrikkelf\u00f8ringer innf\u00f8res det et skille mellom saker med sikre grenser og saker med usikre grenser. Det foresl\u00e5s ogs\u00e5 endring fra 75% selvkost til 60% selvkost for arealoverf\u00f8ringer, grensejusteringer og klarlegging av grenser. Og fra 75% selvkost til 100% selvkost for \u00f8vrige oppm\u00e5lingssaker og matrikkelf\u00f8ring. Den st\u00f8rste formelle endringen i forskriften er likevel at forskriften ikke lenger inneholder bel\u00f8p. Disse skal fastsettes av kommunestyret og som ogs\u00e5 vedtar fra n\u00e5r satsene skal gjelde. Dette vil normalt skje \u00e5rlig i forbindelse med budsjettbehandlingen slik som for kommunens \u00f8vrige 2 gebyr, og med virkning fra 1.januar i budsjett\u00e5ret. Forslag til satser fra administrasjonen til politikerne vil v\u00e6re basert p\u00e5 erfaringstall og tidsregistreringer. Ut over dette er det kun marginale endringer i forskriften. Det vises til vedlagte h\u00f8ringsnotat. Det er kommet et h\u00f8ringssvar, fra Statsforvalteren. Forslag til ny gebyrforskrift er spr\u00e5kmessig oppdatert og litt forenklet i etterkant av h\u00f8ringen. Dagens gebyrforskrift Da gjeldende gebyrforskrift ble vedtatt medf\u00f8rte dette store endringer vedr byggesaksgebyrene i forhold til kommunens tidligere gebyrforskrifter, b\u00e5de innholdsmessig og hvordan den er bygget opp. Det ble ogs\u00e5 gjort endringer i andre gebyromr\u00e5der, men i mindre omfang. Bakgrunnen for endringen var at det var kommet en ny veileder fra kommunal- og moderniseringsdepartementet, med presiseringer og avklaringer som fikk vesentlig betydning for utforming av gebyrforskrifter for bygge- og oppm\u00e5lingssaker. Videre hadde Statsforvalter de siste \u00e5rene hatt st\u00f8rre fokus p\u00e5 kommunens gebyrforskrift, og opphevet flere gebyrer blant annet fordi kommunen ikke kunne dokumentere ressursbruk i den aktuelle sakstypen. Dette gjaldt i hovedsak st\u00f8rre byggesaker, som oppf\u00f8ring av blokker og n\u00e6ringsbygg. Gebyrforskriften skal gjenspeile den faktiske saksbehandlingen og tidsbruken. Administrasjonen brukte derfor tidsregistrering i ulike s\u00f8knadstyper, for \u00e5 kunne beregne gjennomsnittlig tidsbruk for de ulike sakstypene i byggesaksbehandling. Med bakgrunn i tidsregistreringen utarbeidet administrasjonen en ny gebyrforskrift, med annen utforming enn tidligere gebyrforskrifter. Administrasjonen har n\u00e5 evaluert gjeldende gebyrforskrift. Erfaring med gebyrforskriften viser at innholdet er vanskelig tilgjengelig for b\u00e5de innbyggerne og saksbehandlerne som skal nyttiggj\u00f8re seg av den. Videre har vi siden vedtak av dagens gebyrforskrift fortsatt med tidsregistrering, og vi har i dag et bedre datagrunnlag for utforming av gebyr. Tidsregistreringen viser ogs\u00e5 at det er behov for \u00e5 redusere gebyr for noen sakstyper og \u00f8ke gebyr for andre sakstyper. Dette kommer vi tilbake til i forbindelse med fastsetting av gebyrbel\u00f8pene under budsjettbehandlingen. M\u00e5l for endring av gebyrforskriften vedr byggesaksbehandling Administrasjonen \u00f8nsker med endringen \u00e5 f\u00e5 en gebyrforskrift som er mer oversiktlig, og p\u00e5 den m\u00e5ten kan skape st\u00f8rre forutsigbarhet for de som sender s\u00f8knad om byggetiltak til kommunen. Erfaringsmessig vil ogs\u00e5 denne oppbygningen av gebyrforskriften v\u00e6re enklere i bruk for saksbehandlerne p\u00e5 enheten, og p\u00e5 den m\u00e5ten vil sannsynligheten for at det ilegges feil gebyr reduseres. Byggesaksbehandling skal i Troms\u00f8 kommune v\u00e6re 100 % selvkostfinansiert. Dette inneb\u00e6rer at gebyrinntekter skal dekke alle utgifter kommunen har med byggesaksbehandling. Per i dag er byggesaksbehandling ved enhet for byggesak underfinansiert. Tidsregistrering utf\u00f8rt etter vedtak av dagens forskrift viser ogs\u00e5 at ikke alle gebyr reflekterer gjennomsnittlig tidsbruk for enkelte sakstyper. M\u00e5let er derfor \u00e5 oppn\u00e5 full selvkostfinansiering av de oppgavene som i henhold til plan- og bygningsloven kan finansieres ved gebyr. Selv om vi mener foresl\u00e5tte endringer vil v\u00e6re en forbedring av dagens gebyrforskrift \u00f8nsker vi \u00e5 understreke at det vil kunne bli behov for \u00e5 gj\u00f8re senere justeringer p\u00e5 gebyrforskriften, fordi det kan v\u00e6re krevende for saksbehandlerne \u00e5 registrere riktig n\u00e5r de er innom mange saker hver dag. Etter hvert som man f\u00e5r erfaring med bruk av forskriften slik den foresl\u00e5s utformet, vil man ogs\u00e5 kunne se at det blir behov for \u00e5 gj\u00f8re st\u00f8rre eller mindre endringer. B\u00e5de p\u00e5 utforming/oppsett og p\u00e5 st\u00f8rrelse p\u00e5 gebyr. 3 Gebyr i henhold til st\u00f8rrelse p\u00e5 tiltak For noen s\u00f8knadstyper tar vi tilbake inndeling etter st\u00f8rrelse p\u00e5 areal. Dette gjelder boligbygninger og kombinert bolig/n\u00e6ring over 100 m2, hvor vi ser at det er sammenheng mellom tidsbruk og st\u00f8rrelse p\u00e5 tiltak. I tillegg har vi i mye st\u00f8rre grad delt gebyr inn i type tiltak. Dette medf\u00f8rer en rekke nye gebyrer som vi ikke har i dag. Eksempelvis gebyr for oppf\u00f8ring av industribygg, n\u00e6ringsbygg, kontor, undervisning, brygger/molo/kai, st\u00f8rre konstruksjoner og anlegg, vesentlig terrenginngrep, anlegg av vei/parkeringsplass og hovedombygging. Kostnader som f\u00f8lge av utdaterte reguleringsplaner Troms\u00f8 kommune har et stort omfang eldre og utdaterte reguleringsplaner. Dette medf\u00f8rer at det i sv\u00e6rt mange byggesaker blir behov for dispensasjon, som igjen gj\u00f8r det dyrere for innbyggere n\u00e5r de skal s\u00f8ke om byggetillatelse. Selv om dispensasjonen innvilges, stiller plan- og bygningsloven strenge krav til dispensasjonsbegrunnelsen. Skal vedtaket v\u00e6re gyldig m\u00e5 kommunen foreta en grundig vurdering og skrive en god begrunnelse for \u00e5 gi dispensasjon. Det samme gjelder saker hvor dispensasjon avsl\u00e5s. For \u00e5 illustrere omfanget godkjente Troms\u00f8 kommune omtrent 107 dispensasjonssaker i 2023, hvor tiltakshaver var en privatperson. Av disse var 45 dispensasjon fra LNFR-form\u00e5l i KPA og/eller byggeforbudet i 100-metterssonen i pbl. \u00a7 1-8. Resten var i hovedsak dispensasjoner fra eldre reguleringsplaner i boligomr\u00e5der. Dispensasjonene gjelder alt fra veranda til oppf\u00f8ring av enebolig eller tomannsbolig. Selv om planvask av alle eldre reguleringsplaner nok ikke hadde fjernet behov for dispensasjon, er det ikke tvil om at antallet dispensasjonssaker ville g\u00e5tt ned. Administrasjonen er klar p\u00e5 at dette er et grep som ville f\u00e5tt stor positiv virkning p\u00e5 byggesaksbehandlingen, i form av kortere saksbehandlingstid, lavere kostnader (og dermed gebyrer), samt p\u00e5 omd\u00f8mme og generell opplevelse av \u00e5 f\u00e5 saken sin behandlet av kommunen. Administrasjonen har utarbeidet et forslag til hvordan arbeidet med planvask kan organiseres, men mangler finansiering for \u00e5 kunne starte med arbeidet. Kommentar til h\u00f8ringssvar fra Statsforvalter vedr\u00f8rende \u00abatypiske saker\u00bb Ved utarbeidelse av ny gebyrforskrift har vi fors\u00f8kt \u00e5 ta hensyn til tilbakemelding vi har f\u00e5tt i gebyrsaker som har blitt opphevet av Statsforvalter. Statsforvalter viser i sin h\u00f8ringsuttalelse til reglene som gjelder for s\u00e5kalt \u00abatypiske saker\u00bb. Det vil si saker som klart overstiger selvkost, ved at gebyret er langt st\u00f8rre enn ressursbruken tilsvarer. Ved slike tilfeller skal kommunen av eget initiativ sette ned gebyret. Statsforvalter ettersp\u00f8r kommunens praksis n\u00e5r det gjelder slike saker, og sp\u00f8r om pkt. 2.5 i gebyrforskriften (s\u00f8knad om nedsettelse av gebyr n\u00e5r s\u00e6rlige grunner taler for dette) skal brukes til \u00e5 sette ned gebyr. Administrasjonen vil her klargj\u00f8re at v\u00e5r praksis er at vi p\u00e5 eget initiativ setter ned gebyr som klart overstiger selvkost. Vi mener det ikke er behov for en egen bestemmelse i gebyrforskriften for dette, da slike gebyr uansett ikke vil v\u00e6re lovlige. Dersom innbyggere \u00f8nsker lovligheten av gebyr pr\u00f8vd vurderer vi det uavhengig av n\u00e5r henvendelsen kom inn. Vi veileder ogs\u00e5 om denne muligheten dersom kunder tar kontakt ang\u00e5ende sitt gebyr. 4 Konklusjon Etter et \u00e5rs virkning av gjeldende gebyrforskrift foresl\u00e5s betydelig forenkling vedr byggesaksgebyrene. Plansaksbehandling frem til offentlig ettersyn foresl\u00e5s endret fra 75% til 100% selvkost. Gebyrsatsene tilh\u00f8rende forskriften vedtas separat av kommunestyret i forbindelse med budsjettbehandlingen. Vedtakskompetanse Kommunestyret Vedlegg Gebyrforskrift pr 01.07.2024 H\u00f8ringsbrev - forslag til ny forskrift for plan, bygge- og geodatatjenester med videre H\u00f8ringsnotat revidering av gebyrforskrift for plan- bygge og geodatatjenester mv 24_11735-3 H\u00f8ringssvar - forslag til ny forskrift for plan, bygge- og geodatatjenester med vid 1783415_2_1 Gebyrforskrift fra 01.01.2025 5 "
}