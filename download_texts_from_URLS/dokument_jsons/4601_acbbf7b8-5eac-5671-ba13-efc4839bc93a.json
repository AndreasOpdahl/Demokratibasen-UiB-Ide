{
  "dokument_id": "acbbf7b8-5eac-5671-ba13-efc4839bc93a",
  "doc_type": "case_presentation",
  "kommune": 4601,
  "tittel": "Kj\u00f8replan for bystyrets m\u00f8te 27. mai 2025",
  "url": "https://bergen.kommune.no/politikere-utvalg/api/fil/bk360/12610825/Framstilling-Kjoreplan-for-bystyrets-mote-27-mai-2025",
  "tekst": " Forretningsutvalget Saksframstilling V\u00e5r referanse: 2023/257830-115 Saksbehandler: \u00d8ivind Hauge St\u00f8le Kj\u00f8replan for bystyrets m\u00f8te 27. mai 2025 Hva saken gjelder: Vedlagt f\u00f8lger forslag til kj\u00f8replan og forel\u00f8pig sakskart for bystyrets m\u00f8te 27.05.2025. Det er p.t. 35 saker til behandling, foruten faste saker, totalt 38 saker. Dette inkluderer 16 representantforslag, hvorav 12 utsatt fra bystyrem\u00f8tet 29. april. Det er meldt inn 2 interpellasjoner. Det vil kunne komme endringer i forbindelse med utvalgsbehandling m.m. frem mot bystyrem\u00f8tet. Rekkef\u00f8lgen av saker er satt opp p\u00e5 vanlig m\u00e5te ved at saker som prim\u00e6rt gjelder kommunens egen virksomhet er foresl\u00e5tt f\u00f8rst p\u00e5 sakskartet. Bystyredirekt\u00f8ren viser til at det ble behandlet 25 saker i sist bystyrem\u00f8te, og at 13 saker m\u00e5tte utsettes. P\u00e5 denne bakgrunn anbefaler bystyredirekt\u00f8ren at m\u00f8testart 27. mai settes til kl. 10:00 for \u00e5 unng\u00e5 \u00e5 bygge opp ytterligere restanser til kommende m\u00f8ter. Forslaget er basert p\u00e5 f\u00f8lgende: Ved ordin\u00e6r m\u00f8testart kl. 12:00, er det 5 timer og 35 minutter tilgjengelig til behandling av ordin\u00e6re saker. I m\u00f8tet i april var dette som nevnt tilstrekkelig til \u00e5 behandle 25 saker. Basert p\u00e5 forh\u00e5ndsinntegnet talerliste og forslag/merknader, ansl\u00e5r bystyredirekt\u00f8ren at de 13 utsatte sakene fra sist m\u00f8te alene vil kreve om lag fire timer til debatt og votering. Selv om det m\u00e5 tas h\u00f8yde for at det er store forskjeller i tidsbruk fra sak til sak, vil det i utgangspunktet m\u00e5tte p\u00e5regnes at sakskartet til kommende m\u00f8te slik det ser ut p.t. vil kreve om lag 9 timers saksbehandlingstid (behandling av ordin\u00e6re saker). Ved oppstart kl. 10:00, er det 7 timer og 15 minutter tilgjengelig til behandling av ordin\u00e6re saker. Slik tidlig m\u00f8testart vil dermed sannsynligvis heller ikke v\u00e6re tilstrekkelig til \u00e5 komme gjennom sakslisten. Etter bystyredirekt\u00f8rens vurdering er det like fullt n\u00f8dvendig \u00e5 anbefale tiltak for \u00e5 styrke muligheten til \u00e5 komme ajour med saksbehandlingen f\u00f8r sommeren, eventuelt i kombinasjon med ytterligere tiltak til h\u00f8sten. Forslag til vedtak: Vedlagte kj\u00f8replan legges til grunn for avviklingen av bystyrets m\u00f8te 27. mai 2025 Dato: 6. mai 2025 Trine Pettersen Gr\u00f8nbech - bystyredirekt\u00f8r \u00d8ivind Hauge St\u00f8le - seksjonssjef Dokumentet er godkjent elektronisk. 1 Vedlegg: Kj\u00f8replan for bystyrets m\u00f8te 27.05.2025 Forel\u00f8pig sakskart bystyret 27.05.2025 2 "
}