{
  "dokument_id": "7cadf54c-fb35-508a-a8b3-1e25ead0644f",
  "doc_type": "case_presentation",
  "kommune": 4601,
  "tittel": "Oppnevning av styremedlemmer til Havbyen Bergen",
  "url": "https://bergen.kommune.no/politikere-utvalg/api/fil/bk360/10886238/Framstilling-Oppnevning-av-styremedlemmer-til-Havbyen-Bergen",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-138 Oppnevning av styremedlemmer til Havbyen Bergen Hva saken gjelder: Bystyret vedtok 24.11.2021 (sak 355/21) \u00e5 etablere Havbyen Bergen som et tre\u00e5rig prosjekt, og ba samtidig byr\u00e5det om \u00e5 komme tilbake til bystyret i l\u00f8pet av 2024 med en evaluering av prosjektet, inkludert en anbefaling om eventuell videref\u00f8ring. Bystyret behandlet byr\u00e5dets anbefaling om \u00e5 videref\u00f8re prosjektet One Ocean Havbyen Bergen for perioden 2025 til 2030 i bystyrets m\u00f8te 19. juni 2024 (sak 216/24). Prosjektet har til form\u00e5l \u00e5 lede an for et b\u00e6rekraftig hav, og form\u00e5let skal oppn\u00e5s gjennom \u00e5 fremme \u00f8kt samhandling, attraktivitet, b\u00e6rekraftig vekst og kompetanse i havn\u00e6ringene med Bergen som sentral drivkraft. Byr\u00e5det skal til \u00e5rsm\u00f8te, som skal gjennomf\u00f8res 28. august, melde til valgkomiteen hvem Bergen kommune innstiller som styremedlem. Bergen kommune er i dag representert i styret med n\u00e6ringsbyr\u00e5den. Vedtektenes \u00a7 9 lyder som f\u00f8lger: \u00a79 Styret Prosjektet har et styre p\u00e5 ni medlemmer. Styret er h\u00f8yeste myndighet mellom \u00e5rsm\u00f8tene. Styret skal holde m\u00f8te n\u00e5r styreleder, et eventuelt arbeidsutvalgsmedlem eller et flertall av styremedlemmene forlanger det. Vestland fylkeskommune og Bergen kommune fordeler vervene leder\u2010 og nestleder mellom seg. Til styret oppnevner Bergen kommune, Universitetet i Bergen og Vestland fylkeskommune sine egne representanter. Vervene som styreleder, styremedlem og personlig vara f\u00f8lger partner og ikke person. N\u00e5r styreleder er borte, har nestleder - ikke styreleders personlige vara \u2010 ansvar for \u00e5 lede styret. Styret skal: \u2022 Iverksette \u00e5rsm\u00f8tebestemmelser. \u2022 Administrere og f\u00f8re n\u00f8dvendig kontroll med prosjektets \u00f8konomi i henhold til gjeldende instrukser og bestemmelser. \u2022 Representere prosjektet utad. \u2022 Sikre at prosjekt One Ocean Havbyen Bergen er i stand til \u00e5 l\u00f8se oppgavene sine. \u2022 Ta avgj\u00f8relsen og gi avklaringer for det strategiske arbeidet i prosjektet. \u2022 Godkjenne nye deltakarer i prosjektet. \u2022 Godkjenne lederne av og mandat for arbeidsgrupper. Styret kan fatte vedtak n\u00e5r et flertall av styretsmedlemmer er til stede. Vedtak fattes med flertall av de avgitte stemmene. Ved likt stemmetall, har styreleder dobbelt stemme. Styret kan sette ned et eget arbeidsutvalg dersom de ser behov for det. 1 \u00d8konomiske konsekvenser: Ikke relevant for saken. Byr\u00e5dsleders vurdering og anbefaling/konklusjon: Bergen er en drivkraft i verdiskapingen og i den b\u00e6rekraftige omstillingen av n\u00e6ringslivet p\u00e5 Vestlandet. Byr\u00e5det vil at Bergen skal ta en lederrolle, og v\u00e6re en bidragsyter for styrket samarbeid mellom kommuner og fylker langs kysten, og skape st\u00f8rre arbeidsmarkedsregioner for \u00e5 sikre n\u00e6ringslivet godt tilfang av attraktiv arbeidskraft. One Ocean Havbyen Bergen er et viktig prosjekt som allerede har vist at det bidrar til at havhovedstaden Bergen, havregionen Vestland og havnasjonen Norge tar et globalt lederskap for en b\u00e6rekraftig utvikling av havet. Tilslutningen til prosjektet har \u00f8kt i hele perioden, fra 40 i 2022 og n\u00e5 n\u00e6rmere 80 i 2024. Bergen har en unik mulighet og en plikt til \u00e5 g\u00e5 foran, samle akt\u00f8rene, senke terskelen for samarbeid og rekruttere talenter til havn\u00e6ringene for \u00e5 skape nye l\u00f8sninger for regionen, nasjonen og ikke minst kommende generasjoner. Byr\u00e5dsleder foresl\u00e5r at Bergen kommune sine representanter i styret blir: Medlem: byr\u00e5dsleder Varamedlem: n\u00e6ringsbyr\u00e5den Vedtakskompetanse: Byr\u00e5dets fullmakter vedtatt av bystyret 16.12.2020 i sak 378/20 \u00a7 5-3 Valg av styremedlemmer i selskaper \u2013 herunder aksjeselskaper: \u00abByr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5det ivaretar kommunens interesser i andre rettssubjekt organisert som AS, IKS, gjensidige selskaper og pensjonskasser. Byr\u00e5det utpeker dessuten representanter til styrende organer i andre rettssubjekter som ikke er organisert som aksjeselskaper, s\u00e5 fremt det ikke er fastsatt at bystyret selv har denne myndigheten.\u00bb Det vises ogs\u00e5 til \u00a7 6 i Byr\u00e5dets fullmakter som kollegium: OPPNEVNING TIL STYRER, R\u00c5D OG UTVALG Byr\u00e5det selv oppnevner kommunens representanter i alle styrer, r\u00e5d og utvalg som legges innenfor byr\u00e5dets ansvarsomr\u00e5de. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5det foresl\u00e5r overfor valgkomiteen at byr\u00e5dsleder Christine B. Meyer oppnevnes som medlem med n\u00e6ringsbyr\u00e5d Reidar Digranes som varamedlem Dato: 6. august 2024 Christine B. Meyer Byr\u00e5dsleder Dokumentet er godkjent elektronisk. 2 "
}