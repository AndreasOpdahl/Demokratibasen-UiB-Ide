{
  "dokument_id": "f34dc0ac-9238-58c3-9f5d-2cf6335b8fbb",
  "doc_type": "case_attachment",
  "kommune": 4601,
  "tittel": "Gjeldende forskrift",
  "url": "https://bergen.kommune.no/politikere-utvalg/api/fil/bk360/10600612/Gjeldende-forskrift",
  "tekst": " V\u00e5r referanse: 2022/16817-15 Dato: 2. september 2022 Forskrift om feiing, kontroll av feiebehov, tilsyn med fyringsanlegg og brannforebyggende arbeid, samt om gebyr for feiing og tilsyn for Bergen kommune, Vestland Hjemmel: Fastsatt av Bergen bystyre xx.xx.2022 med hjemmel i LOV-2002-06-14-20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) \u00a7 28, 2. ledd, \u00a7 6, 3. ledd, \u00a7 11, \u00a7 13, 4. ledd og \u00a7 32, samt FOR-2015-12-17- 1710 om brannforebygging \u00a7 6 og \u00a7 17, FOR-2018-06-28-1060 om forbud mot bruk av mineralolje til oppvarming av boliger \u00a7 9. \u00a7 1 Form\u00e5l Forskriftens form\u00e5l er \u00e5 sikre at kommunens kostnader knyttet til feiing og tilsyn med fyringsanlegg for oppvarming av byggverk dekkes i tr\u00e5d med brann- og eksplosjonsvernlovens \u00a7 28, andre ledd Forskriften utdyper eiers plikter og kommunens ansvar for feiing, kontroll med feiebehov og tilsyn etter brann- og eksplosjonsvernloven og forskrift om brannforebygging. Forskriften skal styrke gjennomf\u00f8ringen av det brannforebyggende arbeidet i boliger, fritidsboliger og andre byggverk i samsvar med kartlagt risiko. Forskriften skal ogs\u00e5 bidra til at forbud mot bruk av mineralolje til oppvarming jf. FOR- 2018-06-28-1060 f\u00f8lges. \u00a7 2 Virkeomr\u00e5de Forskriften gjelder feiing, kontroll av feiebehov og tilsyn med fyringsanlegg for oppvarming av byggverk, samt gebyr for dette. Forskriften omfatter tilsyn med eiers og brukers plikter i boliger, fritidsboliger og andre byggverk i henhold til brann og eksplosjonsvernloven og forskrift om brannforebygging. Forskriften omfatter ogs\u00e5 tilsyn med forbud mot bruk av mineralolje til oppvarming. Forskriften gjelder i Bergen kommune. \u00a7 3 Definisjoner I forskriften skal f\u00f8lgende begreper forst\u00e5s slik: a. Eier: den som har grunnbokshjemmel til et byggverk med fyringsanlegg for oppvarming. b. Bruker: eieren selv eller den som har avtale med eieren om bruk av byggverket. c. Byggverk: bygninger, konstruksjoner og anlegg d. Feiing: rengj\u00f8ring av r\u00f8ykkanaler og uttak av sot. e. Bruksenhet: matrikkelregistrerte enheter i byggverk, herunder leiligheter, n\u00e6ringslokaler og lignende f. Fyringsanlegg: ildsted, sentralvarmekjele eller varmluftsaggregat der varme produseres for oppvarming av byggverk, ved forbrenning av fast, flytende eller gassformig brensel, inklusive r\u00f8ykkanal og matesystem for brensel. g. R\u00f8ykkanal: kanal for transport av r\u00f8ykgasser fra fyringsanleggets r\u00f8ykuttak til fri luft, herunder anbringer, r\u00f8ykr\u00f8r og skorstein. h. R\u00f8ykl\u00f8p - den vertikale delen av r\u00f8ykkanalen. Direct vent l\u00f8sninger inng\u00e5r ogs\u00e5. i. Aktivt r\u00f8ykl\u00f8p: ett eller flere ildsteder knyttet til r\u00f8ykl\u00f8pet. j. Skorstein (pipe): en skorstein kan best\u00e5 av flere r\u00f8ykl\u00f8p. k. Tilsyn: Inneb\u00e6rer kontroll av feiebehov og kontroll av at pliktene gitt i eller i medhold av brann- og eksplosjonsvernloven blir overholdt, og eventuell reaksjon. Tilsynet vil ogs\u00e5 omfatte tilsyn med at \u00abForbud mot fyring med mineralolje til oppvarming av bygninger\u00bb overholdes. l. Kartlagt risiko: kartlegging av sannsynlighet for brann og hvilke konsekvenser brann kan f\u00e5 for liv, helse, milj\u00f8 og materielle verdier. m. Brannforebygger: ny betegnelse for feier. n. Prosessanlegg: fyringsanlegg som brukes i en prosess, og ikke til oppvarming av byggverk. \u00a7 4 Plikt til \u00e5 betale gebyr Det innkreves gebyr etter forskriften inndelt i tilsynsgebyr som dekker kontroll med feiebehovet og tilsyn med fyringsanlegg, og feiegebyr som dekker gjennomf\u00f8rt feiing. Tilsynsgebyret faktureres eier av bruksenheten som har registrert ildsted. Feiegebyret faktureres eier(e) av r\u00f8ykl\u00f8pet. Gebyrene innkreves uavhengig av om fyringsanlegget er i regelmessig bruk eller ikke. Gebyrene innkreves selv om brannforebygger ikke har f\u00e5tt tilfredsstillende atkomst, og av den grunn ikke har utf\u00f8rt tilsyn og feiing. Gebyrplikten opph\u00f8rer ikke f\u00f8r melding om fjerning av alle ildsteder knyttet til r\u00f8ykl\u00f8pet er mottatt hos Bergen brannvesen. N\u00e5r meldingen er mottatt justeres bel\u00f8pet p\u00e5 neste terminfakturering. \u00a7 5 Gjennomf\u00f8ring av tilsyn Tilsyn omfatter kontroll av at fyringsanlegget er intakt, virker som forutsatt og er tilfredsstillende sikret mot brann og annen skade, samt at bestemmelser gitt i eller i medhold av brann- og eksplosjonsvernloven f\u00f8lges. Tilsyn omfatter ogs\u00e5 tilsyn med forbud mot fyring med mineralolje til oppvarming. Kontroll med feiebehovet gjennomf\u00f8res samtidig med tilsynet. Brannforebyggeren vurderer om det er behov for \u00e5 feie. Brannforebyggeren vurderer ogs\u00e5 om risikoen tilsier hyppigere eller sjeldnere kontroll med feiebehovet. Tilsyn gjennomf\u00f8res risikobasert (ut fra kartlagt risiko), og hyppighet fastsettes i tr\u00e5d med risikovurdering. Dersom det ved tilsynet avdekkes andre feil og mangler av betydning for brann- og personsikkerheten kan dette bemerkes i tilsynsrapporten, herunder mangler ved slokkeutstyr og brannvarsling, og fremkommelighet i r\u00f8mningsveier. Mulig ulovlig tiltak (ulovlig boenhet) rapporteres til plan- og bygningsmyndigheten. \u00a7 6 Gebyr for tilsyn med fyringsanlegg og kontroll av feiebehov Gebyret innkreves for alle bruksenheter (boenheter) med minst ett aktivt r\u00f8ykl\u00f8p til bruk for oppvarming. Gebyret faktureres \u00e5rlig per bruksenhet (boenhet) uavhengig av n\u00e5r tilsynet finner sted. Eier av bruksenheten (boenheten) er ansvarlig for gebyret. Side 2 av 4 Gebyrsatser beregnes til selvkost, og skal dekke kommunens kostnader knyttet til tilsyn med fyringsanlegg og kontroll av feiebehov, jf. kommuneloven \u00a7 15-1. Gebyret fastsettes av bystyret. Satsene justeres \u00e5rlig, og kunngj\u00f8res p\u00e5 kommunens nettsider. \u00a7 7. Unntak og fritak for gebyr for tilsyn med fyringsanlegg og kontroll av feiebehov Det gis fritak for tilsyn med fyringsanlegg og kontroll av feiebehov, samt for gebyr for tilsyn med fyringsanlegg og kontroll med feiebehov i f\u00f8lgende to tilfeller: a. Det er ikke montert ildsted p\u00e5 r\u00f8ykl\u00f8pet, eller alle ildsteder er frakoblet fysisk fra r\u00f8ykl\u00f8pet. Det skal gis melding om fjerning av ildsted, og kontroll eller dokumentasjon kan kreves. b. R\u00f8ykl\u00f8p som betjener prosessanlegg (for fremstilling av et produkt) omfattes ikke av tilsynet og er unntatt for gebyr. \u00a7 8 Gjennomf\u00f8ring av feiing Feiing utf\u00f8res utfra kartlagt feiebehov ved tilsyn med fyringsanlegg og kontroll av feiebehov iht. forskriftens \u00a7 4. Feiing av r\u00f8ykl\u00f8p, kanaler, ildsteder og fyringsanlegg kan ogs\u00e5 bestilles, og faktureres etter medg\u00e5tt tid. Feiing av r\u00f8ykl\u00f8p, kanaler, ildsteder og fyringsanlegg som er omfattet av unntaket i \u00a7 7b kan ogs\u00e5 bestilles, og faktureres etter medg\u00e5tt tid. \u00a7 9 Gebyr for feiing Gebyret beregnes etter medg\u00e5tt tid, og etter timepris. Gebyrsatsen beregnes til selvkost, og skal dekke kommunens kostnader knyttet til feiing. Gebyret fastsettes av bystyret. Satsene justeres \u00e5rlig, og kunngj\u00f8res p\u00e5 kommunens nettsider. Faktura for feiing utstedes n\u00e5r feiing er gjennomf\u00f8rt, og forfaller til betaling ved neste terminfakturering. Gebyret faktureres forholdsmessig til alle brukere av r\u00f8ykl\u00f8pet, det vil si de som har et ildsted knyttet til r\u00f8ykl\u00f8pet. \u00a7 10 Tilfredsstillende adkomst Eier m\u00e5 s\u00f8rge for tilfredsstillende og sikker adkomst slik at tilsyn og feiing av fyringsanlegget kan foretas uten at det er fare for skade p\u00e5 liv og helse. Dette omfatter regelmessig vedlikehold av taktrinn, stige, bro, feieplattform, mm. P\u00e5 skr\u00e5tak som har en helning og h\u00f8yde som gir fare for h\u00f8ye fall, m\u00e5 det s\u00f8rges for sikring opp til og p\u00e5 taket. Bestemmelser i eller i medhold av arbeidsmilj\u00f8loven, samt bransjestandard for feiing p\u00e5 tak vil v\u00e6re veiledende for sikkerhetsniv\u00e5et og tilfredsstillende adkomst. Side 3 av 4 \u00a7 11 Etablering av fyringsanlegg/ montering av nytt ildsted Eier av et byggverk skal melde fra til Bergen brannvesen n\u00e5r det er installert nytt ildsted, jf FOR-2015-12-17-1710 om brannforebygging. Dersom eier av byggverk unnlater \u00e5 melde installasjon av fyringsanlegg, kan kommunen kreve gebyr etterbetalt fra det tidspunkt installasjonen av fyringsanlegget ble utf\u00f8rt. \u00a7 12 Bortfall av feie- og tilsynsplikten Eier av byggverk skal melde fra til Bergen brannvesen n\u00e5r ildstedet fjernes. N\u00e5r alle ildsteder er fjernet bortfaller feie- og tilsynsplikten, samt gebyrer for dette. \u00a7 13 Ikrafttredelse Forskriften trer i kraft 01.01.2023 og erstatter tidligere gebyrordninger. FOR-2017-11-22-2408 om feie- og tilsynstjenester, Bergen kommune, Hordaland oppheves fra samme dato. Side 4 av 4 "
}