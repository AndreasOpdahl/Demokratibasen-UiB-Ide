{
  "dokument_id": "522222d6-1735-54e5-ab72-eed3675c98af",
  "doc_type": "case_attachment",
  "kommune": 4601,
  "tittel": "Klage p\u00e5 byr\u00e5dens vedtak datert 04.04.2024",
  "url": "https://bergen.kommune.no/politikere-utvalg/api/fil/bk360/10469935/Klage-pa-byradens-vedtak-datert-04-04-2024",
  "tekst": " Bergen kommune Plan- og bygningsetaten Postboks 7700 5020 Bergen Oslo, 04.04.24 Saksnummer: 2024A1013937 AA OV KLAGE P\u00c5 VEDTAK \u2013 GNR./BNR. 165/363 \u2013 SAK 2023/258245 Undertegnede representerer Giselda Di Giovanni, hjemmelshaver av Sliberget 1, 5004 Bergen (gnr./bnr. 165/534). P\u00e5 vegne av Di Giovanni inngis det med dette klage til vedtak oversendt Di Giovanni i brev datert 14.03.24. Fristen for \u00e5 klage er satt til 3 uker. Klagen er f\u00f8lgelig sendt inn rettidig. Klagen sendes for ordens skyld b\u00e5de per e-post og per ordin\u00e6r post til Bergen Kommune. 1 SAKENS BAKGRUNN Tiltakshaver \u00f8nsker \u00e5 bygge 2 nybygg p\u00e5 eiendommen gnr./bnr. 165/363 i Bergen kommune p\u00e5 hhv. 78 og 79 m2. Det s\u00f8kes dispensasjon fra regulert byggegrense mot vei, arealform\u00e5let i reguleringsplanen, plan- og bygningsloven (pbl.) \u00a7 29-4 om avstand til nabogrense og kommuneplanens arealdel \u00a7 3.1 om plankrav, jf. pbl. \u00a7 19-2. Tiltaket har tidligere f\u00e5tt avslag, men avslaget ble p\u00e5klaget og ble behandlet p\u00e5 nytt hos kommunen 12.03.24. Klagen ble der tatt til f\u00f8lge. Det klages med dette p\u00e5 vedtak fattet 12.03.24 i sak 2023/258245 . 2 KLAGE Det vises til tidligere innsendt klage i byggesaken fra Di Giovanni, men med noen tilf\u00f8yelser. 2.1 Krav til dispensasjon \u2013 pbl. \u00a7 19-2 Tiltakshaver har s\u00f8kt om og f\u00e5tt dispensasjon fra b\u00e5de byggegrense mot vei, reguleringsplanens arealform\u00e5l, avstand mot nabo og kommuneplanens arealdel. Klager stiller seg uforst\u00e5ende til at kommunen har innvilget dispensasjon i samtlige av disse punktene. Pbl. \u00a7 19-2 gir kommunen hjemmel til \u00e5 gi dispensasjon n\u00e5r f\u00f8lgende vilk\u00e5r i andre ledd, f\u00f8rste og andre punktum er oppfylt: HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Klager er ikke enig i at vilk\u00e5rene for \u00e5 gi dispensasjon er oppfylt i denne saken. 2.1.1 Plassering \u2013 avstand fra naboer \u2013 pbl. \u00a7 29-4 Det f\u00f8lger av pbl. \u00a7 29-4 f\u00f8rste ledd at \"Byggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen\". Av forarbeidene til bestemmelsen til planbygningsloven av 1985 \u00a7 70, som i all hovedsak er likelydende med n\u00e5gjeldende \u00a7 29-4, fremg\u00e5r det at: \"Slik \u00a7 70 nr 1 er formulert, vil en s\u00f8ker ikke uten videre ha krav p\u00e5 \u00e5 f\u00e5 godkjent sitt \u00f8nske om plassering og h\u00f8yde, men et avslag m\u00e5 v\u00e6re saklig motivert. Bestemmelsen forutsettes praktisert slik at byggherrens \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe bl.a. for naboene.\"(min utheving) I dette ligger at kommunen plikter \u00e5 tilse at ogs\u00e5 naboeiendommene beholder tilsvarende kvaliteter som den eiendom som skal (p\u00e5)bygges. I foreliggende tilfelle vil det oms\u00f8kte tiltaket f\u00f8re til betydelige ulemper for Di Giovannis eiendom. For det f\u00f8rste vil det medf\u00f8re betraktelig d\u00e5rligere b\u00e5de lys- og solforhold p\u00e5 eiendommen. Huset til Di Giovanni vil i praksis bli fullstendig bokset inn av de to nybyggene som tiltakshaver \u00f8nsker \u00e5 oppf\u00f8re. Di Giovanni har i dag sol og lys p\u00e5 to sider av sin bolig, som gj\u00f8r det lyst og trivelig p\u00e5 eiendommen. Dersom de to oms\u00f8kte byggene blir oppf\u00f8rt vil Di Giovanni miste alt dagslys og utsyn fra 1. etasje, og delvis ogs\u00e5 fra 2. og 3. etasje. Tiltakshaver p\u00e5st\u00e5r at p\u00e5virkningen vil bli liten, ettersom to av vinduene i f\u00f8rste etasje allerede er bak en tett levegg. Det er riktig at det er en tett levegg p\u00e5 denne siden av huset, men denne leveggen er betydelig lavere enn det oms\u00f8kte bygget vil bli, og er ikke til hinder for at sol og dagslys slipper inn disse vinduene. Dersom det oms\u00f8kte tiltaket bygges, vil s\u00e5 godt som alt dagslys og sol bli stengt ute fra f\u00f8rste etasje, og som f\u00f8lge av dette vil naturlig nok bokvaliteten forringes betydelig. F\u00f8rste etasje inneholder kvaliteter som gj\u00f8r at den er egnet som en egen boenhet og Di Giovanni har p\u00e5 sikt et \u00f8nske om at hennes bolig skal bli en generasjonsbolig hvor en generasjon kan bo i f\u00f8rste etasje og en annen generasjon kan bo i andre etasje. Dersom det oms\u00f8kte tiltaket gjennomf\u00f8res vil f\u00f8rste etasje bli et s\u00e6rdeles m\u00f8rkt og trist sted \u00e5 bo, og boligen vil ikke kunne benyttes som generasjonsbolig slik \u00f8nsket. Endelig vil naturlig nok verdien p\u00e5 Di Giovannis eiendom bli betydelig redusert ved gjennomf\u00f8ring av tiltaket. Dette vil si at tiltakets plassering og h\u00f8yde medf\u00f8rer betydelig ulempe for Di Giovannis eiendom, som taler for at kommunen ikke b\u00f8r tillate bebyggelse slik tiltakshaver har f\u00e5tt godkjent. HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo Videre har Di Giovanni ikke signert avstandserkl\u00e6ring for tiltaket, og tiltaket er avhengig av dispensasjon fra avstandskravet i pbl. \u00a7 29-4 annet ledd. Vendt mot det oms\u00f8kte tiltakets \u00abBolig 1\u00bb st\u00e5r det i dag en levegg tilh\u00f8rende Di Giovanni, og oppf\u00f8ring av tiltaket vil umuliggj\u00f8re utvendig vedlikehold av leveggen. Det stilles ogs\u00e5 sp\u00f8rsm\u00e5l ved hvordan tiltakshaver har tenkt seg at eget bygg skal vedlikeholdes utvendig inn mot Giovannis eiendom. Det vil ikke v\u00e6re kurant \u00e5 sette opp stilas for vedlikehold inne i det private, smale og lukkede g\u00e5rdsrommet mellom Giovannis hus og leveggen som vender mot \u00abBolig 1\u00bb. Videre kan en ikke se at det er fremlagt tilstrekkelig dokumentasjon p\u00e5 at brannsikkerheten er ivaretatt p\u00e5 tilfredsstillende m\u00e5te. Hensynet bak avstandskravet er blant annet for \u00e5 sikre lys, rom og utsikt samt muliggj\u00f8re vedlikehold. Som beskrevet over vil alle disse hensynene bli vesentlig tilsidesatt dersom de oms\u00f8kte bygningene blir oppf\u00f8rt. Selv om kommunen skulle komme til at hensynene bak bestemmelsen ikke blir vesentlig tilsidesatt, anf\u00f8res det av klager at en uansett ikke kan se at det er fremlagt noen fordeler som oppveier de store ulempene hun p\u00e5f\u00f8res. Tiltakshaver skriver at fordelen ved \u00e5 gjennomf\u00f8re tiltaket er at det vil tilf\u00f8re byen to boliger, men i realiteten vil det ogs\u00e5 fjerne en bolig fra omr\u00e5det da Di Giovanni ikke vil kunne benytte sin bolig som generasjonsbolig slik som tenkt. Ulempen ved \u00e5 tillate tiltaket er dermed klart st\u00f8rre enn fordelen, og det foreligger ikke adgang til \u00e5 gi dispensasjon. 2.1.2 Dispensasjon fra byggegrense mot kommunal vei og reguleringsplanens arealform\u00e5l Tiltakshaver har f\u00e5tt innvilget dispensasjon fra byggegrensen mot kommunal vei, stikk i strid med anbefalingen fra Bymilj\u00f8etaten. Videre har tiltakshaver f\u00e5tt dispensasjon fra reguleringsplanens arealform\u00e5l, som er gangvei/fortau. Dispensasjonsbestemmelsen i pbl. \u00a7 19-2 sitt rettslige innhold er utdypet i lovforarbeidene Ot.prp. nr. 32 (2007- 2008) p\u00e5 side 242. Ordlyden i bestemmelsen er blitt revidert siden lovens ikrafttredelse, men vurderingen som skal foretas etter dispensasjonsvilk\u00e5rene er i all hovedsak videref\u00f8rt (Prop. 169 L (2020- 2021) side 22 flg.). Fra forarbeidene siteres ogs\u00e5 f\u00f8lgende som s\u00e6rskilt gjelder ved dispensasjon fra planer: \u00abAvvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende beslutningsprosess og er vedtatt av kommunens \u00f8verste folkevalgte organ, kommunestyret. Planene omhandler dessuten konkrete forhold. Det skal ikke v\u00e6re en kurant sak \u00e5 fravike gjeldende plan. Dispensasjoner m\u00e5 heller ikke undergrave planene som informasjons- og beslutningsgrunnlag. Ut fra hensynet til offentlighet, samr\u00e5d og medvirkning i planprosessen, er det viktig at endringer i planer av betydning ikke skjer ved dispensasjoner, men behandles etter reglene om kommuneplanlegging og reguleringsplaner. Innstrammingen er likevel ikke til hinder for at det f.eks. dispenseres fra eldre planer som ikke er fullt utbygget, og der reguleringsbestemmelsene er til hinder eller direkte motvirker en hensiktsmessig utvikling av de gjenst\u00e5ende eiendommene.\u00bb Argumentet for \u00e5 f\u00e5 dispensasjon synes i stor grad \u00e5 v\u00e6re gjenoppbygging av bygg som tidligere sto p\u00e5 eiendommen. Som Bergen kommune helt riktig p\u00e5peker i sitt avslag om dispensasjon i vedtak fattet HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo 05.10.2023 gj\u00f8r ikke dettet hensynet seg lenger gjeldende. Omr\u00e5det er i stor grad forandret siden det sto bygninger p\u00e5 denne eiendommen, og byggene det n\u00e5 s\u00f8kes om \u00e5 oppf\u00f8re vil ikke v\u00e6re en kopi eller tiln\u00e6rmet kopi av byggene som tidligere sto her. S\u00e6rlig p\u00e5pekes det at det etter at bygningene gikk tapt i brannen har det blitt oppf\u00f8rt tre h\u00f8ye boligblokker samt et h\u00f8yt kontorbygg omkring Di Giovannis bolig som stenger for lys fra andre siden av boligen. Forholdene har dermed endret seg betydelig siden det tidligere sto bygg p\u00e5 den eiendommen det n\u00e5 \u00f8nskes \u00e5 utvikle. Videre er reguleringsplanen for omr\u00e5det vedtatt om lag 40 \u00e5r etter at bygningene brant, og det ble da gjort en vurdering av hva omr\u00e5det skulle benyttes til. Dette m\u00e5 tillegges stor vekt, og skal ikke v\u00e6re kurant \u00e5 se bort fra. Kommunen har allerede gjort en vurdering i prosessen med \u00e5 utforme eksisterende reguleringsplan om at dette omr\u00e5det ikke skulle benyttes til bebyggelse. I den forbindelse er det viktig \u00e5 p\u00e5peke at omr\u00e5dets naboer har stolt p\u00e5 at det ikke vil komme bygninger p\u00e5 dette omr\u00e5det. I og med at reguleringsplanens arealform\u00e5l er gangvei/fortau har det ikke v\u00e6rt p\u00e5regnelig for Di Giovanni eller andre naboer \u00e5 f\u00e5 to boliger plassert p\u00e5 sin naboeiendom. Naboene har lagt til grunn at omr\u00e5det vil bli v\u00e6rende uten bygninger, til bruk for opphold og ferdsel, slik at de er sikret sitt behov for lys og luft mellom bebyggelsen. I form\u00e5lsbestemmelsen til plan- og bygningsloven er det lagt vekt p\u00e5 at loven skal sikre \u00e5penhet, forutsigbarhet og medvirkning. S\u00e6rlig hensynet til forutsigbarhet og medvirkning blir vesentlig satt til side dersom vedtaket i denne saken blir st\u00e5ende. 2. OPPSUMMERING Det planlagte tiltaket vil tilgodese tiltakshaver p\u00e5 stor bekostning av omkringliggende naboer, herunder Di Giovanni. Begrunnelsen for vedtaket er mangelfull, og en kan ikke se at kommunen har gjort en grundig vurdering av de momenter som kreves for \u00e5 gi dispensasjon. I det f\u00f8rste avslaget fra kommunen blir begge dispensasjonsvilk\u00e5rene som f\u00f8lger av pbl. \u00a7 19-2 godt begrunnet for dispensasjonene som kreves for \u00e5 tillate tiltaket. I Byr\u00e5dets vurdering er det knapt vurdert om vilk\u00e5rene for \u00e5 gi dispensasjon er oppfylt eller ikke. P\u00e5 bakgrunn av dette anf\u00f8res det at vilk\u00e5rene for \u00e5 gi dispensasjon ikke er oppfylt, og at vedtaket m\u00e5 omgj\u00f8res. Alternativt at saken sendes tilbake til kommunen for ny behandling. Det tas forbehold om at ytterligere merknader kan ettersendes. Vennlig hilsen Benedicte Lund Reiten advokat MNA belu@help.no HELP Forsikring AS Kundeservice: 22 99 99 99 Postadresse: Bes\u00f8ksadresse: Org.nr. 981 877 888 post@help.no Postboks 1870 Vika Essendrops gate 3 www.help.no 0124 Oslo 0368 Oslo "
}