{
  "dokument_id": "f0f96997-b795-5662-b628-e2292de6168d",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 20.08.2024",
  "url": "https://bergen.kommune.no/politikere-utvalg/api/fil/bk360/11033902/Protokoll-radet-for-byforming-og-arkitektur-rba-20-08-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 20. aug. 2024 holdt r\u00e5det for byforming og arkitektur (RBA) m\u00f8te i Domkirkegaten 4. Til stede: Julia M. Frotveit Ann Kristin Ramstr\u00f8m Simon Dai Jon Martin Seternes Petter Bergerud Arne Smedsvig Forfall: Gudrun Molden Ragni Helweg Inhabilitet: Fra administrasjonen: \u00c5ge Vallestad M\u00f8teleder: Julia M. Frotveit Sekret\u00e6r: \u00c5ge Vallestad M\u00f8tet startet kl. 15:30 og ble hevet kl. 17:45. 1 Saksliste Saksnr. Arkivsak Sakstittel 34/24 2017/11808-338 Godkjenning av saksprotokoll 25.06.2024 - R\u00e5det for byforming og arkitektur 35/24 2017/11811-322 Grunngitte sp\u00f8rsm\u00e5l fra R\u00e5det for byforming og arkitektur 36/24 2022/56838-48 Fana, Gnr. 43, Bnr. 1118, Hardangervegen, Reguleringsplan 37/24 2024/112586-7 Frydenb\u00f8lien 6, rehabilitering og etterisolering av fasader 38/24 2023/210210-35 Bergen kommunes arkitektur- og byformingspris 2024 39/24 2017/11811-323 Eventuelt - R\u00e5det for byforming og arkitektur 2 34/24 Godkjenning av saksprotokoll 25.06.2024 - R\u00e5det for byforming og arkitektur Godkjent som fremlagt 35/24 Grunngitte sp\u00f8rsm\u00e5l fra R\u00e5det for byforming og arkitektur Vararepresentanten Arne Smedsvig kom med to grunngitte sp\u00f8rsm\u00e5l i m\u00f8tet rundt problemstillingen med parkerte biler p\u00e5 tog og plasser i Bergen. 1. Det vises til Vestre Murallmenning som er full av parkerte biler selv om Klostergarasjen som har inngang fr\u00e5 denne har en kapasitet p\u00e5 900 biler. Dette i motsetning til \u00d8stre Murallmenning som i dag anlagt som et mer parkmessig anlegg med trappearrangementer. Representanten siller derfor sp\u00f8rsm\u00e5l om det er mulig \u00e5 opparbeide et mer parkmessig anlegg p\u00e5 Veste Murallmenning uten parkerte biler i gaten p\u00e5 lik linje med Vestre Murallmenning. \u00d8stre Murallmenning Vestre Murallmenning 2. Selv om det er etablert beboerparkering under Skansedammen, er gatene som f\u00f8rer opp mot P-anlegget er fremdeles fulle av biler. Som et tiltak for \u00e5 forbedre bokvaliteten i omr\u00e5det kunne solsiden av gatene f\u00e5 et forbud mot gateparkering, der det kan anlegges et fortau p\u00e5 5 meter. Slik kan man f\u00e5 mer attraktive gater og torg i omr\u00e5det i tr\u00e5d med den f\u00f8rste byfornyelsen som fant sted i Sandviken p\u00e5 1990-tallet. De som bor n\u00e6r garasjeanlegget kan da f\u00e5r valg mellom P-plass i garasjen eller tilbud om flere delebiler i omr\u00e5det. 3 36/24 Fana, Gnr. 43, Bnr. 1118, Hardangervegen, Reguleringsplan R\u00e5det for byforming og arkitektur (RBA) behandlet saken i m\u00f8tet 20.08.2024 sak 36/24 og fattet f\u00f8lgende vedtak: Planforslaget inng\u00e5r i et omr\u00e5de som i utgangspunktet var gr\u00f8nt og frodig, men som i de senene \u00e5r har f\u00e5tt konsentrert industribebyggelse p\u00e5 begge sider av fylkesveien. Videre ligger det i et dalformet landskapsrom som vender mot \u00f8st. Det er positivt at plangrepet s\u00f8ker \u00e5 bevare gr\u00f8ntkorridoren gjennom omr\u00e5det, og ta hensyn til bekken i s\u00f8r. RBA st\u00f8tter Byarkitekten og Byplans omtale av fasadene og hvordan de b\u00f8r harmonere med omgivende og naturen. R\u00e5det oppfordrer til st\u00f8rre \u00e6rlighet i materialbruk, ikke bruk plater for \u00e5 skjule betongen. Kvalitetsambisjonene for fasadene b\u00f8r v\u00e6re h\u00f8ye og gi mer bestandige kvaliteter. De eksisterende industribyggene nord og s\u00f8r for planomr\u00e5det er utformet p\u00e5 en rasjonell m\u00e5te som gjenspeiler byggemetodene. Disse har ogs\u00e5 en gjennomg\u00e5ende horisontal utforming og som harmonere godt med terrenget. Det vertikale uttrykket som er vist i illustrasjonen av nybygget i planforslaget arbeider mot hovedformen fremst\u00e5r dermed med en mer tilfeldig i utforming. Av snittet gjennom terrenget fremg\u00e5r det at det planlegges for en gr\u00f8nn buffersone mot vei, o_AVG. Fylket har krav til at det skal sikres god sikt i forhold til vegetasjon i kantsonene til vei. Denne sonen fremst\u00e5r som meget smal, og av snittet ser man ogs\u00e5 at plasseringen av bygget medf\u00f8rer ogs\u00e5 en mur mot veien. Bygningsvolumet blir sv\u00e6rt fremtredende om det ligger s\u00e5 langt framme som vist. Om man ser byggets koteh\u00f8yder sammen med illustrasjonsplanen fremst\u00e5r bygningsvolumet som er 14 meter h\u00f8yt i realiteten som en 5 etasjer bygning sett fra veien, med en gesims som ligger 19 meter over denne. Ved \u00e5 flytte bygningsvolumet lenger inn i bakken, samt sl\u00f8yfe mesaninen-etasjen, kan man unng\u00e5r man denne h\u00f8ydevirkning. R\u00e5det understreker videre betydningen av at nybygg kan transformeres til annet bruk i fremtiden, noe som ogs\u00e5 er prinsipp 8 i Arkitektur +. Dette b\u00f8r arbeides videre med n\u00e5r det gjelder dekkeh\u00f8yder, valg av endringsdyktige konstruksjoner og utforming R\u00e5det \u00f8nsker at f\u00f8lgende punkter arbeides videre med: 4 \u2022 Bygningsvolumet b\u00f8r trekkes noe lenger inn i terrenget, slik at kantsonen o_AVG blir bredere, og kan opprettholdes som en buffersone mot veien. Dette vil gi en mulighet til \u00e5 f\u00e5 til en reell buffer med tanke p\u00e5 beplantning, samt redusere byggets h\u00f8ydevirkning og unng\u00e5 en mur mot veien. \u2022 Det b\u00f8r stilles krav om f\u00e5 plass til en trerekke foran bygget, som kan skjerme bebyggelse for st\u00f8y fra veien, og bidra til en reetablering av det gr\u00f8nne preget i omr\u00e5det. \u2022 R\u00e5det etterlyser videre flere snitt der det er betydelige terrenginngrep, samt snitt mot bekken der bygget ligger sv\u00e6rt tett p\u00e5. RBA kan ikke anbefale planforslaget som fremlagt. 37/24 Frydenb\u00f8lien 6, rehabilitering og etterisolering av fasader R\u00e5det for byforming og arkitektur (RBA) behandlet saken i m\u00f8tet 20.08.2024 sak 37/24 og fattet f\u00f8lgende vedtak: Bergen har en god representativ samling av stolt 70-talls arkitektur som i omr\u00e5dene Solheimsviken Slettebakken, Loddefjord, Mannsverk og Helleneset. Omr\u00e5det som oms\u00f8kte tiltak ligger i er sv\u00e6rt synlig fra Puddefjordsbroen, og derfor av betydning langt utover sitt umiddelbare n\u00e6romr\u00e5de. Oms\u00f8kte tiltak omfatter riving av alle eksisterende fasader, etterisolering og oppf\u00f8ring av nye fasader med nytt fasadeuttrykk p\u00e5 alle 5 blokkene i Munsterbekken borettslag. R\u00e5det har full forst\u00e5else for \u00f8nsket om \u00e5 f\u00e5 en mer energieffektiv bebyggelse, men dette b\u00f8r ogs\u00e5 balansers opp mot hensynet til \u00f8konomi, da dette ofte medf\u00f8rer en stor \u00f8kning i fellesutgifter ett opp mot et mer m\u00e5lrettet tiltak som utskiftning av vinduer, etterisolering av endevegger og tak kunne representere. I s\u00f8knaden heter det blant annet at n\u00e5v\u00e6rende utforming av blokkene er for lik. Det \u00e5 ha et helhetlig uttrykk er ikke n\u00f8dvendigvis negativt, Arbeiderboliger i Solheimsviken har det samme utrykket en av styrkene med omr\u00e5det er at det er gode arkitekter som tegnet arbeiderboliger med et rasjonelt uttrykk. 5 Ombyggingen medf\u00f8rer en utkraging av fasadene i et horisontalt b\u00e5ndm\u00f8nster som mellom annet vil medf\u00f8re reduksjon av lysinnslipp i boenhetene, samt tap av balkonger mot s\u00f8r. Vi vil legge til at dette er en opplysning som ikke er kommunisert ut med beboerne i borettslaget, og som b\u00f8r tas til etterretning i denne prosessen. Videre har de opprinnelige fasadene hadde en differensiering av fargebruk med m\u00f8rke farger nederst som fikk dem til \u00e5 fremst\u00e5 som lavere, og dermed redusere h\u00f8ydevirkningen. Der de eksisterende fasadene er ogs\u00e5 lesbare med hensyn til hvilke romfunksjoner som skjuler seg bak dem, fjerner de lange horisontale b\u00e5ndene fjerner inntrykket av at det er en samling av individer som bor der. Utformingen blir uniform, trekker inn dimensjoner som ikke kler byggene, kvalitetene p\u00e5 s\u00f8rfasadene g\u00e5r tapt, og balkongene som tilf\u00f8re en variasjon av fasadene er borte. De kontrastfylte fargene p\u00e5 de eksisterende fasadene byter videre volumene ned i flere bestanddeler, og eksisterende fargebruk reduserer h\u00f8ydevirkningen p\u00e5 bebyggelsen. RBA vil derfor oppfordre til \u00e5 se p\u00e5 fargebruk og kontrastvirkning som virkemidler p\u00e5 nytt. 6 R\u00e5det oppfordrer til at man henter opp farge- og materialbruk fra nabobebyggelsen, f\u00e5 et litt mer mykere uttrykk for \u00e5 samspille mer med omr\u00e5det rundt. Det oppfordres ogs\u00e5 \u00e5 vurdere naturmaterialer som tre eller stein der det kan brukes. Omr\u00e5det som oms\u00f8kte tiltak ligger i er sv\u00e6rt synlig fra Puddefjordsbroen, og derfor av betydning langt utover sitt umiddelbare n\u00e6romr\u00e5de. RBA ettersp\u00f8r om det er mulig \u00e5 ha en fasadeutforming som i st\u00f8rre gard ivaretar bydelens identitet, resten av omr\u00e5dets trehusbebyggelse. R\u00e5det kan ikke anbefale tiltaket som oms\u00f8kt 38/24 Bergen kommunes arkitektur- og byformingspris 2024 R\u00e5det for byforming og arkitektur (RBA) behandlet saken i m\u00f8tet 20.08.2024 sak 38/24 og fattet f\u00f8lgende vedtak: I tr\u00e5d med vedtak i sak nr. 32/24 legges til rette for k\u00e5ring av en publikumspris i forbindelse med utstillingen av Bergen kommunes arkitektur- og byformingspris. Denne k\u00e5res av publikum utfra de nominerte og utstilte prosjektene. Plansjene av de nominerte kandidatene, utstyres med QR-koder der man kan stemme p\u00e5 det forslaget man \u00f8nsker skal vinne Folkets arkitekturpris. Denne blir en egen kategori p\u00e5 lik linje med Hederlig omtale, og nevnes spesielt i prisutdelingen, men uten egen plakett. R\u00e5det oppfordrer til at det m\u00e5 v\u00e6re p\u00e5 plass et system for den digitale avstemmingen som sikrer at hvert telefonnummer blir registret, slik at man unng\u00e5r at man kan stemme mange ganger p\u00e5 samme kandidat. Fremdriftsplanen for Bergen kommunes arkitektur- og byformingspris 2024 godkjennes som fremlagt. 39/24 Eventuelt - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 20.08.2024 sak 39/24 og fattet f\u00f8lgende vedtak: RBA ettersp\u00f8r m\u00f8teplan for RBA 2. halv\u00e5r 2024. 7 "
}