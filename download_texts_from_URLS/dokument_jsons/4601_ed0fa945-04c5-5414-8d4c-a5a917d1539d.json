{
  "dokument_id": "ed0fa945-04c5-5414-8d4c-a5a917d1539d",
  "doc_type": "case_attachment",
  "kommune": 4601,
  "tittel": "Oppnevnelse av representantskapsmedlemmer/styremedlemmer i tre stiftelser ",
  "url": "https://bergen.kommune.no/politikere-utvalg/api/fil/bk360/12664873/Oppnevnelse-av-representantskapsmedlemmer-styremedlemmer-i-tre-stiftelser-",
  "tekst": " Byr\u00e5dsleders avdeling, stab Til Intern korrespondanse Bystyrets kontor V\u00e5r referanse: 2025/164795-1 Saksbehandler: Hilde Rasmussen Nilsen Fra Dato: 7. mai 2025 Byr\u00e5dsleders avdeling, stab Oppnevnelse av representantskapsmedlemmer/styremedlemmer i tre stiftelser Byr\u00e5dsleders avdeling er blitt gjort kjent med at de tre stiftelsene a) Stiftelsen Kulturhuset USF, b) Stiftinga Kystkultur no! og c) Stiftelsen Iskanten Ishall av forskjellige grunner ikke var inkludert i vedlegget \u00abStiftelser og legater pr. august 2023 \u2013 valgmyndighet bystyret\u00bb til bystyresaken Prinsipper for deltakelse i og oppnevning av kommunens representanter i styrer, r\u00e5d og utvalg - bystyreperioden 2023 \u2013 2027 som ble vedtatt av bystyret i m\u00f8tet 27.09.2023 sak 337/23. Det f\u00f8lger av prinsippene som ble vedtatt videref\u00f8rt i den over nevnte saken, bokstav b) at det er bystyret som skal oppnevne kommunens representanter til stiftelser (\u00abstyrer, r\u00e5d og utvalg utenfor Bergen kommunes organisasjon, hvor kommunen tradisjonelt har hatt viktige samfunnsinteresser \u00e5 ivareta. Eksempler p\u00e5 denne type organisasjoner er stiftelser\u00bb). Stiftelsen Kulturhuset USF og Stiftinga Kystultur no! Kommunens representant i representantskapet til Stiftelsen Kulturhuset USF og Stiftinga Kystkultur no! er ikke blitt valgt av bystyret slik det skulle ha v\u00e6rt gjort. F\u00f8r neste representantskapsm\u00f8te i disse to stiftelsene b\u00f8r dette rettes opp. Stiftelsen Kulturhuset USF har kalt inn til representantskapsm\u00f8te 19. mai 2025. Stiftelsen er orientert om at Bergen kommune ikke stiller med stemmeberettiget representant i \u00e5rets m\u00f8te, og at oppnevnelser i fortsettelsen vil gj\u00f8res av bystyret. Stiftinga Kystkultur no! har ikke satt dato for representantskapsm\u00f8te enn\u00e5. Stiftelsen Iskanten Ishall N\u00e5r det gjelder Stiftelsen Iskanten Ishall f\u00f8lger det av vedtektene punkt 5 at Bergen kommune oppnevner 2 styremedlemmer. Bystyret vedtok imidlertid i m\u00f8tet 28.11.2011 sak 261-11 at kommunen skulle avst\u00e5 fra \u00e5 oppnevne representanter i denne stiftelsens styre, og Bergen kommune har ikke hatt representasjon i stiftelsen etter det. Stiftelsens vedtekter er likevel ikke blitt endret. Bystyret b\u00f8r vurdere hvorvidt det er \u00f8nskelig og hensiktsmessig \u00e5 endre dette. Dersom man \u00f8nsker representasjon i stiftelsen, m\u00e5 det aktuelle punktet i bystyrets vedtak fra 2011 oppheves. Stiftelsen Iskanten Ishall har hatt sitt \u00e5rsm\u00f8te, men styreleder har opplyst at de kan kalle inn til et ekstraordin\u00e6rt \u00e5rsm\u00f8te for \u00e5 supplere styret med representanter fra Bergen kommune. Vi ber bystyrets kontor vurdere \u00e5 forberede en sak om dette til bystyret slik at valgsaken kan behandles i bystyrem\u00f8tet 27. mai 2025. Med hilsen Byr\u00e5dsleders avdeling, stab Richard Taule - seksjonssjef Hilde Rasmussen Nilsen - jurist Dokumentet er godkjent elektronisk. Vedlegg: - Vedtekter Stiftelsen Kulturhuset USF - Vedtekter Stiftinga Kystkultur no! - Vedtekter Stiftelsen Iskanten Ishall "
}