{
  "dokument_id": "d395e1b4-b1ff-55cc-b5e9-653d5059cb13",
  "doc_type": "case_attachment",
  "kommune": 4601,
  "tittel": "Redegj\u00f8relse for tidligere matrikkelstatus",
  "url": "https://bergen.kommune.no/politikere-utvalg/api/fil/bk360/9879397/Redegjorelse-for-tidligere-matrikkelstatus",
  "tekst": "Redegj\u00f8relse for tidligere matrikkelstatus \u2013 gnr. 108, bnr. 108 \u00abUnder deputasjonsinlegg i saken i g\u00e5r det fra tiltakshavers side opplyst at eiendommen hadde v\u00e6rt matrikulert som boligeiendom siden 1990-tallet. Men at matrikkef\u00f8ringen ble endret i oktober 2023 \u2013 slik at bygget i matrikkelen da ble oppf\u00f8rt som fritidsbolig (...)\u00bb Det bes om en redegj\u00f8relse for: 1. \u00abHvilke matrikkelstatus eiendommen har hatt historisk\u00bb 2. \u00abOm det stemmer at matrikkelstatus ble endret i oktober 2023 fra bolig til fritidsbolig\u00bb. Vi opplyser for ordens skyld kort om matrikkelen innledningsvis. Matrikkelen er, sammen med grunnboken, Norges eiendomsregister. Grunnboken er et rettsvernsregister. Det er ikke matrikkelen. Av forskjellige \u00e5rsaker, stort sett registertekniske \u00e5rsaker, kan det oppst\u00e5 overenskomster mellom grunnboken og matrikkelen. Matrikkelen skal da bringes i samsvar med grunnboken for \u00e5 sikre at matrikkelen er et \u00abeinsarta og p\u00e5litelig register (...) over alle faste eigedommar i landet\u00bb. Jf. matrl. \u00a7 1. Som det uttrykkes i NOU 1999 nr. 1 s. 19: \u00abEn sentral m\u00e5lsetting har v\u00e6rt \u00e5 utforme matrikkelen som parallell til grunnboka, slik at de to registrene til sammen danner hovedbestanddeler i et nasjonalt eiendomsinformasjons-system. Den elektroniske grunnboka skal prim\u00e6rt inneholde opplysninger som f\u00e5r rettsvern gjenom tinglysing. Matrik\u0002kelen skal ha informasjon om fysiske forhold og andre opplysninger som b\u00f8r anmerkes og gj\u00f8res tilgjengelig i et register, og som det ikke er n\u00f8dvendig eller mulig \u00e5 tinglyse. Matrikkelen f\u00e5r imidlertid ikke rettslig troverdighet p\u00e5 linje med grunnboka (...)\u00bb. Dagens matrikkel oppsto som f\u00f8lge av sammensl\u00e5ingen av flere tidligere eiendomsregistreingssystemer (GAB, DEK, MABYGG), de tidligere registrene hadde varierende kvalitet og f\u00f8ringspraksis. Data fra tidligere registeringer er elektronisk overf\u00f8rt til matrikkelen etter 2007. Matrikkelen skal reflektere de faktiske forholdene, mens er ikke i seg selv rettsskapende. Hvor det oppdages at matrikkelf\u00f8ringen for en eiendom ikke er i samsvar med de underliggende forhold skal den kommunale matrikkelmyndigheten rette opplysningen for \u00e5 heve kvaliteten p\u00e5 matrikkelen. Da eiendommen f\u00f8rst ble bebygget (1959) fantes det ikke noe enhetlig registreringssystem for bygninger, kun for grunneiendommer. \u00d8konomisk kartverk ble f\u00f8rst iverksatt i 1960, videref\u00f8rt som GAB-registeret fra 1980 f\u00f8r dagens matrikkelsystem ble innf\u00f8rt mellom 2007 og 2009. Rapportering til bygningsdelen av GAB ble f\u00f8rst innf\u00f8rt i 1983. P\u00e5 dette tidspunktet forel\u00e5 ingen kategori for fritidsboliger. Slike skulle registreres som \u00abannet enn bolig\u00bb. Kategorien \u00abFritidsbolig\u00bb ble f\u00f8rst innf\u00f8rt i 2005. 1. Historisk oversikt over eiendommens matrikkelstatus Matrikkelen inneholder registreringer for eiendommer, bygninger og adresser. Adresseopplysninger har ikke interesse for saken og kommenteres ikke videre - Eiendommen Eiendommen er opprettet som fritidseiendom den 04.11.1958. Denne har aldri hatt annen registrert bruk av grunn i matrikkelen enn dette. - Bygningene Eiendommen har 4 bygningsregisteringer: Vi legge til grunn at saken her gjelder den opprinnelige fritidsboligen p\u00e5 eiendommen. Denne er tidligere registrert med bygningstype 111 \u2013 Enebolig. Denne statusen er i oktober 23 oppdatert som f\u00f8lge av at kommunen ble gjort oppmerksom p\u00e5 feilregistreringen ifb. registrering av den gitte rammetillatelsen. Som det framg\u00e5r av f\u00f8ringsloggen i matrikkelen: Etter en kvalitetsheving er registreringen endret til boligtype 161 \u2013 Fritidsbolig. Tilbygget som meldingssaken fra 1999 retter seg mot har f\u00f8lgende registrering: Registreringsdato 01.01.0001 er en fiktiv dato. Denne registreringer er alts\u00e5 overf\u00f8rt fra tidligere registre ved opprettelse av den landsdekkende matrikkelen i 2007. Denne endringen har alltid v\u00e6rt kategorisert som \u00abannet som ikke er n\u00e6ring\u00bb. Denne n\u00e6ringskategorien benyttes for fritidsboliger jf. f\u00f8ringsinstruksen for matrikkelen pkt. 6.1.10 om bruksenhetstyper. Som nevnt over var ikke \u00abfritidsbolig\u00bb en registerenhet i matrikkelen f\u00f8r 2005, og vil f\u00f8lgelig ikke ha v\u00e6rt tilgjengelig som n\u00e6ringsgruppe ved bebyggelse av eiendommen, eller oppf\u00f8ring av tilbygg i 1999. Underlagsdokumentasjonen til f\u00f8ringen i 1958 er f\u00f8lgende: Det framst\u00e5r som at eiendommen, ved masseoverf\u00f8ringer av bygninger fra GAB til matrikkelen, har blitt st\u00e5ende med enhetstype bolig, hvor dette skulle v\u00e6rt enhetstype \u00abannet enn bolig\u00bb. Siden bygget er eldre enn GAB registeret eksisterte imidlertid ikke enhetstypen \u00abannet enn bolig\u00bb som registerkategori p\u00e5 registreringstidspunktet for eiendommen. Slike feilregistreringer er nok ikke helt uvanlige, dette er noe som kommunen retter fortl\u00f8pende opp i n\u00e5r det oppdages. "
}