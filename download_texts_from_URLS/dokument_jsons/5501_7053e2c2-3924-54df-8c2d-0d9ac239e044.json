{
  "dokument_id": "7053e2c2-3924-54df-8c2d-0d9ac239e044",
  "doc_type": "case_attachment",
  "kommune": 5501,
  "tittel": "VAO-rammeplan",
  "url": "https://innsyn.tromso.kommune.no/application/getMoteDokument?dokid=2001895239",
  "tekst": " Signert Troms\u00f8 kommune Beregnet til Troms\u00f8 kommune Dokument type Rapport Dato Mai, 2024 Fors\u00f8ket 12 VAO-rammeplan PUBLIC Fors\u00f8ket 12 VAO-rammeplan Oppdragsnavn Fors\u00f8ket 12 Prosjekt nr. 1350056939 Ramb\u00f8ll Versjon 3 L\u00f8kkeveien 115 Dato 03.05.2024 Postboks 1077 9503 Alta T +47 78 44 92 22 F +47 78 44 92 20 https://no.ramboll.com Revisjon 00 00 00 Versjon 01 02 03 Dato 24.01.2024 21.03.2024 03.05.2024 Utarbeidet av TUPH TUPH TUPH Kontrollert av JGT JGT JGT Godkjent av JGT JGT JGT Revisjon gjelder VAO-rammeplan til Endringer etter Inkl. ny kum for OV gjennomgang kommentarer fra for tilknytning kunde kommunalt anlegg + kostnadsoverslag. Ramb\u00f8ll Norge AS Doc ID / Versjon NO 915 251 293 MVA PUBLIC Ramb\u00f8ll \u2013 Fors\u00f8ket 12 Innholdsfortegnelse 1. Innledning og m\u00e5l 2 1.1 Bakgrunn 2 1.2 M\u00e5lsetting 2 2. Sammendrag/rammeplanens innvirkning p\u00e5 reguleringsplanen 3 3. Gjeldende reguleringsplan-/arealdisponering 4 4. Beskrivelse av form\u00e5let med omr\u00e5deregulerings- /detaljreguleringsplanen 5 5. Vannforsyning 7 5.1 Beskrivelse av eksisterende situasjon i planomr\u00e5det 7 5.2 L\u00f8sning for realisering av vannforsyning i omr\u00e5de- /detaljreguleringsplanen 7 5.2.1 Dimensjoneringskriteriene for vannforsyningen i planomr\u00e5det 7 5.2.2 Fastsettelse av slokkevannbehov 8 5.2.3 Vannforsyningssystemet - struktur og dimensjonering i planomr\u00e5det 9 6. Spillvann 11 6.1 Beskrivelse av eksisterende situasjon i planomr\u00e5det 11 6.2 L\u00f8sning for realisering av avl\u00f8psh\u00e5ndtering i omr\u00e5de- /detaljreguleringsplanen 11 6.2.1 Avl\u00f8psl\u00f8sning i laveste sone 11 6.2.2 Behov for kapasitets\u00f8kende tiltak i eksisterende kommunalt avl\u00f8pssystem 11 7. Overvannsh\u00e5ndtering 12 7.1 Beskrivelse av eksisterende situasjon i planomr\u00e5det 12 7.2 L\u00f8sning for realisering av overvannsh\u00e5ndtering i omr\u00e5de- /detaljreguleringsplanen 14 7.2.1 Dimensjoneringskriteriene for overvannssystemet i planomr\u00e5det 14 7.2.2 Overvannssystemet \u2013 struktur og dimensjonering i planomr\u00e5det 15 7.2.3 Behov for kapasitets\u00f8kende tiltak i eksisterende kommunalt overvannssystem 19 8. Flomveger 20 8.1 Beskrivelse av eksisterende situasjon i planomr\u00e5det 20 9. Kommunalt/privat grensesnitt for eierskap til VAO-infrastrukturen i planomr\u00e5det inklusiv flomveger 21 10. Kostnadsoverslag for opparbeidelse av VAO-infrastruktur inklusiv flomveger 21 11. Utbyggingsrekkef\u00f8lge for VAO-infrastruktur inklusiv flomveger 21 12. Referanser 22 Vedlegg Vedlegg 1 \u2013 Utregninger 23 Doc ID / Versjon 1/27 PUBLIC Ramb\u00f8ll \u2013 Fors\u00f8ket 12 1. Innledning og m\u00e5l 1.1 Bakgrunn Denne VAO-rammeplanen utarbeides i forbindelse med reguleringsarbeidet for Fors\u00f8ket 12, som skal omregulere dagens arealform\u00e5l forretning/industri til bolig. Det er krav om en VAO- -utredning for planomr\u00e5det, jf. pkt. 11.2.1. Vannforsynings-, avl\u00f8ps- og overvannsanlegg \u2013 VAO- anlegg i planbestemmelser for Kommuneplanens arealdel 2017-2026. Figur 1-1. Oversikt over plassering av planomr\u00e5det. Planomr\u00e5det er merket med svart. 1.2 M\u00e5lsetting Denne VAO-rammeplanen omfatter overordnet beskrivelse av tekniske l\u00f8sninger for VAO- anleggene for prosjektet Fors\u00f8ket 12. Dimensjoner p\u00e5 ledninger og beregninger oppgitt herunder er veiledende, og detaljprosjektering og beregninger m\u00e5 gjennomf\u00f8res i senere planfaser og f\u00f8r utf\u00f8relse. Den videre prosjekteringen skal gjennomf\u00f8res i tr\u00e5d med gjeldende VA-norm for Troms\u00f8 kommune. Doc ID / Versjon 2/27 PUBLIC Ramb\u00f8ll \u2013 Fors\u00f8ket 12 2. Sammendrag/rammeplanens innvirkning p\u00e5 reguleringsplanen Reguleringsplan med planid. 1950 \u00abDetaljregulering for Fors\u00f8ket 12\u00bb er i samsvar overordnede planer om flere boliger i sentrumsn\u00e6re omr\u00e5der. I \u00abkommunedelplan byutviklingsomr. Stakkevollvegen\u00bb med arealplanid. 5401_0253 er omr\u00e5det avsatt til boliger, og i KPA er eiendommene regulert til forretning og industri. Planen vil legge til rette for en boligblokk med 25 enheter i fem etasjer samt sokkeletasje til boder, sykler og ev. biler. Reguleringsform\u00e5let er i tr\u00e5d med tilst\u00f8tende eiendommer ned mot Stakkevollveien. F\u00f8lgende fremheves: Tilknytning til vann: Det ligger hovedvannledning med dimensjon 160 mm i b\u00e5de S\u00f8ren Zakariassens gate, Fors\u00f8ket og Erik Vangbergsgt. For planomr\u00e5det vil kravet til slokkevannskapasitet v\u00e6re opp mot 50 l/s. Kommunal vannledning har tilstrekkelig kapasitet for forsyningsvann og brannvann. Dette er bekreftet av Troms\u00f8 kommune, ved Seksjon vann og avl\u00f8p. Tilknytning til avl\u00f8p: Avl\u00f8psledninger i Fors\u00f8ket og S\u00f8ren Zakariassens gt. har en dimensjon p\u00e5 160 mm. Dimensjonerende spillvannsmengder er beregnet til ca. 2,2 l/s. Det er ikke behov for kapasitets\u00f8kende tiltak i eksisterende kommunalt avl\u00f8pssystem, ettersom den \u00f8kte avl\u00f8psmengden etter utbygging er minimal. Tilknytning til overvann: Det forutsettes at p\u00e5slipp til kommunalt nett ikke \u00f8kes i forhold til dagens situasjon. P\u00e5 NGUs l\u00f8smassekart er planomr\u00e5det klassifisert som fyllmasse (gr\u00e5 farge). L\u00f8smassens infiltrasjonsevne er ikke klassifisert. Det legges derfor ikke opp til infiltrasjon av overvann innenfor planomr\u00e5det, men fordr\u00f8yning f\u00f8r p\u00e5slipp til kommunalt nett. Legges det til grunn et p\u00e5slippskrav p\u00e5 2 l/s*daa blir utslippet i utgangspunktet mindre sammenlignet med dagens, da det ikke er sannsynlig at det er fordr\u00f8yning p\u00e5 tomta i dag. N\u00f8dvendig fordr\u00f8yningsvolum nord og s\u00f8r i planomr\u00e5det er beregnet til hhv. 6 og 16 m3. Fordr\u00f8yning i svales, alternativt i regnbed eller kombinasjon regnbed/svales. Dette avklares i detaljeringsfasen. Videre anlegges det (sandfangs)kum med strupet utl\u00f8p/mengderegulator i enden av regnbed/ svales for regulert p\u00e5slipp til kommunalt nett. For takvann anlegges det et lukket fordr\u00f8yningsmagasin p\u00e5 ca. 7m3, med regulert p\u00e5slipp til kommunalt nett. Avrenningsanalysen viser at det vil komme avrenning fra eksterne omr\u00e5der og inn i tiltaksomr\u00e5det (det som kommer fra vest). Det m\u00e5 gj\u00f8res tiltak for \u00e5 hindre skade p\u00e5 eiendommen, eksempelvis med lavbrekk p\u00e5 tomta med fall til eksisterende flomvei s\u00f8r i planomr\u00e5det, for \u00e5 f\u00f8re vannet trygt gjennom planomr\u00e5det og videre ut til sj\u00f8. Tiltaket har ikke stor innvirkning p\u00e5 eksisterende flomveier og medf\u00f8rer ikke \u00f8kte mengder. Ny situasjon \u00f8ker mengden av gr\u00f8nne omr\u00e5der, og vil derfor redusere avrenningen ift. dagens situasjon. Den videre prosjekteringen skal gjennomf\u00f8res i tr\u00e5d med gjeldende VA-norm for Troms\u00f8 kommune. Doc ID / Versjon 3/27 PUBLIC Ramb\u00f8ll \u2013 Fors\u00f8ket 12 3. Gjeldende reguleringsplan-/arealdisponering Gjeldende reguleringsplan for planomr\u00e5det er plan ID 504/1089 Reguleringsplan for Kullkransvingen. Planomr\u00e5det er regulert til forretning/industri, jf. Figur 3-1. Figur 3-1. planomr\u00e5de med gjeldende arealform\u00e5l. Kilde: Kommunekart.no. Planomr\u00e5det ligger like ved politistasjonen ved Stakkevollvegen, i midtre del av Troms\u00f8ya. Omr\u00e5det har gode gang- og sykkelforbindelser og turmuligheter med gangavstand til tur og skil\u00f8yper samt Prestvannet. Det er ogs\u00e5 gangavstand til Valhalla stadion samt god bussforbindelse til sentrum. Like ved planomr\u00e5det er det en stor lekeplass med ulike lekeapparater og ballspill. Planomr\u00e5det er i dag bebygd med b\u00e5de n\u00e6ring, inkludert seks boenheter, jf. Figur 3-2. Figur 3-2. Eksisterende situasjon ved planomr\u00e5det (r\u00f8d firkant). Doc ID / Versjon 4/27 PUBLIC Ramb\u00f8ll \u2013 Fors\u00f8ket 12 4. Beskrivelse av form\u00e5let med omr\u00e5deregulerings- /detaljreguleringsplanen Troms\u00f8 er velkjent som universitetsby og attraktiv turistdestinasjon. Dette gj\u00f8r noe med boligettersp\u00f8rselen i byen. Planomr\u00e5det omreguleres derfor til boligform\u00e5l. Ny detaljregulering legger opp til en oppf\u00f8ring av en ny leilighetsblokk med opptil fem etasjer, med ca. 25 nye boenheter, jf. Figur 4-1. Samtidig legger planen til rette for tilh\u00f8rende boder og parkeringsplasser i sokkeletasjen, adkomst og uteoppholdsarealer, jf. Figur 4-1 og Figur 4-2. Figur 4-1. Utkast av planlagt situasjon for Fors\u00f8ket 12 mottatt 07.03.2024. Kilde: Arkitektkontoret Amundsen AS. Doc ID / Versjon 5/27 PUBLIC Ramb\u00f8ll \u2013 Fors\u00f8ket 12 Figur 4-2. Kartutsnitt forel\u00f8pig situasjonsplan mottatt 07.03.2024. Kilde: Arkitektkontoret Amundsen AS. Doc ID / Versjon 6/27 PUBLIC Ramb\u00f8ll \u2013 Fors\u00f8ket 12 5. Vannforsyning 5.1 Beskrivelse av eksisterende situasjon i planomr\u00e5det Eksisterende byggverk i planomr\u00e5det er tilkoblet kommunalt VAO-anlegg langs Fors\u00f8ket, jf. Figur 5-1. Dagens bygg er tilknyttet kommunalt hovedvannledning DN160 PVC (sid.nr. 119278) med anboring (sid.nr.113396). Stikkledning (sid.nr. 119300) inn til dagens bygg er en PE 40 mm ledning. B\u00e5de kommunal ledning og privat stikkledning er fra 2010.. Figur 5-1. Oversikt over eksisterende kommunalt VAO-anlegg ved planomr\u00e5det. 5.2 L\u00f8sning for realisering av vannforsyning i omr\u00e5de-/detaljreguleringsplanen L\u00f8sningene herunder er basert p\u00e5 Troms\u00f8 kommunes VAO-veileder og VA-norm. 5.2.1 Dimensjoneringskriteriene for vannforsyningen i planomr\u00e5det Med bakgrunn i leilighetstyper og antall leiligheter, er belastning i planomr\u00e5det beregnet til 58 personekvivalenter (2,3 pe x 25 boenheter iht. veileder fra Troms\u00f8 kommune 2019). I henhold til Norsk Vann 193/2012, tabell 4.5.4 utgj\u00f8r dette et maksimalt vannforbruk p\u00e5 ca. 1,6 l/s, jf. Figur 5-2. Doc ID / Versjon 7/27 PUBLIC Ramb\u00f8ll \u2013 Fors\u00f8ket 12 Figur 5-2. Momentanforbruk ved f\u00e6rre enn 1000 personer tilknyttet. Kilde: Norsk Vann rapport 193/2012. Tabell 5-1. Dimensjoneringskriterier basert p\u00e5 kommunens VAO-veileder. Inngangsdata Mengde Pe pr. boenhet for blokkbebyggelse 2,3 pe Spesifikt forbruk pr. pe for husholdning 150 l/p*d D\u00f8gnfaktor fmaks=2,0-2,5 2,5 Timefaktor i maksimaltimen =kmaks ift. veileder 5,2 (basert p\u00e5 60 PE) Basert p\u00e5 dimensjonering etter kommunens veileder er maksimalt vannforbruk beregnet til ca. 1,3 l/s. Det er dermed sannsynlig at maksimalt forbruk ligger rundt 1,5 l/s. Dette m\u00e5 beregnes av RIV i detaljprosjektet. Det legges inn ny privat stikkledning med tilstrekkelig kapasitet. St\u00f8rrelsen p\u00e5 stikkledningen m\u00e5 vurderes n\u00e6rmere i samr\u00e5d med RIV i detaljfase basert p\u00e5 samtidighetsberegninger for vannforbruk. Det naturlige tilkoblingspunktet for planlagt tiltak er i Fors\u00f8ket med ny vannkum (kommunalt) for p\u00e5kobling til kommunal DN160, jf. 5.2.3 If\u00f8lge Arkitektkontoret Amundsen AS skal bygget bli sprinklet. Det m\u00e5 etableres en egen sprinkler/fordelingskum med uttak for sprinkler og forbruksvamnn iht. kommunens normtegning. Denne kobles p\u00e5 hovedledningen. 5.2.2 Fastsettelse av slokkevannbehov For krav til slokkevann angir TEK 17 \u00a7 11-17 f\u00f8lgende preaksepterte ytelseskrav til utend\u00f8rs vannforsyning: 1. Det regnes ikke med samtidig uttak av slokkevann til sprinkleranlegg og brannvesen. 2. I omr\u00e5der hvor brannvesenet ikke kan medbringe tilstrekkelig vann til slokking, m\u00e5 det v\u00e6re trykkvann eller \u00e5pen vannkilde. Tilstrekkelig mengde slokkevann m\u00e5 v\u00e6re lett tilgjengelig uavhengig av \u00e5rstiden. 3. Brannkum eller hydrant m\u00e5 plasseres innenfor 25-50 meter fra inngangen til hovedangrepsvei. Doc ID / Versjon 8/27 PUBLIC Ramb\u00f8ll \u2013 Fors\u00f8ket 12 4. Det m\u00e5 v\u00e6re tilstrekkelig antall brannkummer eller hydranter slik at alle deler av byggverket dekkes. 5. Slokkevannskapasiteten m\u00e5 v\u00e6re: a. Minst 1200 liter per minutt i sm\u00e5husbebyggelse b. Minst 3000 liter per minutt, fordelt p\u00e5 minst to uttak, i annen bebyggelse 6. \u00c5pne vannkilder m\u00e5 ha kapasitet for 1 times tapping. Sm\u00e5hus er i standarder definert som enebolig, to- til firemannsbolig, rekkehus, kjedehus og terrassehus til og med tre etasjer (NS 3457- 3:2013). Annen bebyggelse vil v\u00e6re barnehage, kontorer/n\u00e6ring og boligblokker. For planomr\u00e5det vil kravet til slokkevannskapasitet v\u00e6re opp mot Qslokkevann = 50 l/s. Dimensjonering av vann til sprinkleranlegg er ikke et kommunalt ansvar. Det p\u00e5legger den enkelte utbygger. If\u00f8lge TEK17 skal det ikke regnes samtidig uttak av slokkevann til eventuelt sprinkleranlegg og brannvesen. 5.2.3 Vannforsyningssystemet - struktur og dimensjonering i planomr\u00e5det Det b\u00f8r etableres ny vannkum for tilkobling til kommunalt nett ved innkj\u00f8ringen til planomr\u00e5det. Dette ogs\u00e5 med tanke p\u00e5 tilkobling av sprinkleranlegg og branndekning med en radius p\u00e5 25 m og 50 m. I dag er ikke planomr\u00e5det innenfor branndekningsomr\u00e5de, jf. Figur 5-3. Figur 5-3. Illustrert dekning brannkum med en radius p\u00e5 50 m. 5.2.4 Behov for kapasitets\u00f8kende tiltak i eksisterende kommunalt forsyningsnett Doc ID / Versjon 9/27 PUBLIC Ramb\u00f8ll \u2013 Fors\u00f8ket 12 Eksisterende kommunalt nett ved planomr\u00e5det best\u00e5r av et ringsystem med dimensjoner p\u00e5 DN150 mm (Roald Amundsens gate s\u00f8r for planomr\u00e5det) og DN160 mm (Fors\u00f8ket \u00f8st for planomr\u00e5det, S\u00f8ren Zakariassens gate nord i planomr\u00e5det og Erik Vangbergsgate vest for planomr\u00e5det). Et slik ringsystem klarer \u00e5 levere opp mot 50 l/s. Seksjon for vann og avl\u00f8p, v/ Cato Lind Eriksen, opplyser at det er tilstrekkelig kapasitet p\u00e5 r\u00f8rf\u00f8ringene i omr\u00e5det for slukke- og spillvann. Slukkevannskapasitet er 50 l/sek, og nye r\u00f8r ble lagt i 2005 (S\u00f8ren Zakasiassens gate), 2006 (Erik Vangbergsgate) og 2010 (Fors\u00f8ket). Det er ikke behov for kapasitets\u00f8kende tiltak i eksisterende kommunalt forsyningsnett, da det er god nok kapasitet p\u00e5 dagens forsyningsnett til \u00e5 h\u00e5ndtere bruk av sprinkel i nytt bygg. Eksisterende dimensjon p\u00e5 stikkledningen er DN40 mm. Dette kan v\u00e6re knapt. Dimensjonen p\u00e5 ledningen m\u00e5 vurderes av RIV i detaljfase basert p\u00e5 samtidighetsberegninger for vannforbruk. Doc ID / Versjon 10/27 PUBLIC Ramb\u00f8ll \u2013 Fors\u00f8ket 12 6. Spillvann 6.1 Beskrivelse av eksisterende situasjon i planomr\u00e5det Eksisterende byggverk i planomr\u00e5det er tilkoblet kommunalt VAO-anlegg langs Fors\u00f8ket, jf. Figur 5-1. Dagens bygg er tilknyttet kommunalt hovedledning (sid.nr. 119284) med p\u00e5koblingspunkt (sid.nr.113376). Kommunal spillvannslending har fall nordover. Stikkledning (sid.nr. 119301) inn til dagens bygg er en PVC 160 mm ledning. Anleggs\u00e5r er 2010. Det naturlige tilkoblingspunktet for planlagt tiltak er i Fors\u00f8ket med ny anboring/kum for p\u00e5kobling til kommunal DN160. Det legges inn ny privat stikkledning med tilstrekkelig kapasitet. Eventuelt behov for kum m\u00e5 vurderes n\u00e6rmere i detaljeringsfasen. 6.2 L\u00f8sning for realisering av avl\u00f8psh\u00e5ndtering i omr\u00e5de-/detaljreguleringsplanen VAO-veilederen til kommunen anbefaler \u00e5 legge til grunn en konstant innlekkasje Qinnlekking = 100 l/p\u00b7d. Eksisterende avl\u00f8psledninger er anlagt i 2010, i utgangspunktet kan det antas at innlekkasje p\u00e5 nye ledninger er lav (og tiln\u00e6rmet lik null). Dersom en tar med innlekkasjemengden gir dette en dimensjonerende spillvannsmengde p\u00e5 ca. 2,2 l/s (det legges til grunn de samme forutsetninger som ved beregning av forbruksvann, ref. Tabell 5-1). En selvfallsl\u00f8sning benyttes der det er naturlig fall fra eiendommer til kommunale ledninger, og hvor avl\u00f8psvannet kan f\u00f8res uten trykk. For planomr\u00e5det er det naturlig at spillvannet graviteres nord(\u00f8st) til eksisterende kommunal ledning langs Fors\u00f8ket. Utbyggingen utl\u00f8ser ikke krav til pumpestasjon. Det b\u00f8r eventuelt etablere stake- og spylekum for tilknytting til kommunalt nett. Dimensjonen p\u00e5 spillvannslendingen p\u00e5 DN160 mm opprettholdes. 6.2.1 Avl\u00f8psl\u00f8sning i laveste sone Per dags dato er det ikke avklart koten p\u00e5 gulvet til sokkeletasjen. Det tas utgangspunkt i ca. kote +10,5 m. Dette betyr at ingen deler av planomr\u00e5det ligger lavere enn kote +10. Det utl\u00f8ses derfor ikke krav om tiltak mot innlekking av sj\u00f8vann/tilbakeslagssikring. 6.2.2 Behov for kapasitets\u00f8kende tiltak i eksisterende kommunalt avl\u00f8pssystem Det er ikke behov for kapasitets\u00f8kende tiltak i eksisterende kommunalt avl\u00f8pssystem, ettersom den \u00f8kte avl\u00f8psmengden etter utbygging er minimal. Doc ID / Versjon 11/27 PUBLIC Ramb\u00f8ll \u2013 Fors\u00f8ket 12 7. Overvannsh\u00e5ndtering Tilf\u00f8rselen av overvann til det offentlige avl\u00f8psnettet skal minimeres, det vil si at overvannet h\u00e5ndteres \u00e5pent og lokalt s\u00e5 langt det lar seg gj\u00f8re. Overvannssystemet utformes og dimensjoneres med utgangspunkt i treleddstrategien for overvann. Den fysiske utformingen av arealene i planomr\u00e5det m\u00e5 ses n\u00e6rmere i detaljeringsfasen. 7.1 Beskrivelse av eksisterende situasjon i planomr\u00e5det Eksisterende byggverk i planomr\u00e5det er tilkoblet kommunalt VAO-anlegg langs Fors\u00f8ket, jf. Figur 5-1. Dagens bygg er tilknyttet kommunal hovedledning DN 200 PVC (sid.nr. 119281) med p\u00e5koblingspunkt (sid.nr.113395). Kommunal overvannsledning har fall nordover. Stikkledning (sid.nr. 119299) inn til dagens bygg er en PVC 200 mm ledning. Anleggs\u00e5r er 2010. Det naturlige tilkoblingspunktet for planlagt tiltak er i Fors\u00f8ket med ny kum for p\u00e5kobling til kommunal DN200. Det legges inn ny privat stikkledning med tilstrekkelig kapasitet. Videre anlegges det stakekum til utspyling/staking av den private avl\u00f8psledningen. Planomr\u00e5det er p\u00e5 ca. 1,6 da og best\u00e5r hovedsakelig av bebyggelse. Planomr\u00e5det ligger i direkte tilknytning til etablerte boligomr\u00e5der; frittliggende 2-4-mannsboliger i 2-3 etasjer med gr\u00f8nne lommer. Stokkevollvegen i \u00f8st best\u00e5r b\u00e5de av n\u00e6ringsbygg/forretninger med boliger. I enkelte omr\u00e5der er det ogs\u00e5 frittliggende boliger, jf. Figur 7-1. Figur 7-1. Ortofoto ved planomr\u00e5det (r\u00f8d linje). Doc ID / Versjon 12/27 PUBLIC Ramb\u00f8ll \u2013 Fors\u00f8ket 12 Planomr\u00e5det varierer fra kote +15 m i vest til kt. 10,5 m \u00f8st. Overvannet har derfor avrenning \u00f8stover, jf. Figur 7-2. Vannvei fra vest Figur 7-2. Avrenningsanalyse over planomr\u00e5det (r\u00f8d polygon) for eksisterende situasjon, med flomveier opp\u00e5 bakken, fallpil og avrenningsfelt (gr\u00f8nn polygon). Figur 7-2 viser at innad i planomr\u00e5det er det to avrenningsveier/vannveier med hvert sitt nedb\u00f8rfelt; nordlige nedb\u00f8rfelt og s\u00f8rlige nedb\u00f8rfelt. Dette har betydning i forhold til overvannsh\u00e5ndteringen i planomr\u00e5det. Som Figur 7-2 viser, kommer det avrenning fra eksterne omr\u00e5der/arealer og inn i tiltaksomr\u00e5det (det som kommer fra vest). Avrenningen som kommer inn i feltet har et areal p\u00e5 ca. 2,3 daa. Med hensyn til dette m\u00e5 det gj\u00f8res tiltak for \u00e5 hindre skade p\u00e5 eiendommen. Det vil v\u00e6re naturlig \u00e5 legge lavbrekk p\u00e5 tomta (flomvei/gr\u00f8ft) som leder vann til eksisterende flomvei s\u00f8r i planomr\u00e5det, slik at ved store nedb\u00f8rsmengder (200-\u00e5rsflom) vil vannet g\u00e5 trygt gjennom planomr\u00e5det (og videre ut til sj\u00f8 ved Stakkevollvegen 17). Dimensjonering av nytt tverrsnitt p\u00e5 flomvei er basert p\u00e5 normalstr\u00f8mning ved bruk av Mannings formel. Eksempel p\u00e5 flomveiprofil som vil h\u00e5ndtere dimensjonerende overvann (200- \u00e5rsflom+klima) er vist i Figur 7-3. Med ca. 50 \u2030 lengdefall og sidelening 1:3 vil vanndybden i flomveien/gr\u00f8ften for dimensjonerende vannmengde p\u00e5 ca. 0,07 m 3/s, v\u00e6re ca. 0,3 m (inkl. fribord p\u00e5 0,2 m). Bredden p\u00e5 bunnen av flomveien vil da v\u00e6re p\u00e5 ca. 0,5 m, toppbredden vil da v\u00e6re p\u00e5 ca. 1,1 m. Med fribord (sikkerhetsmargin) er toppbredden p\u00e5 ca. 2,3 m. Doc ID / Versjon 13/27 PUBLIC Ramb\u00f8ll \u2013 Fors\u00f8ket 12 Figur 7-3. Eksempel p\u00e5 tverrprofil/tverrsnitt for ny flomvei/gr\u00f8ft for trygg f\u00f8ring av vannet gjennom planomr\u00e5det. 7.2 L\u00f8sning for realisering av overvannsh\u00e5ndtering i omr\u00e5de-/detaljreguleringsplanen 7.2.1 Dimensjoneringskriteriene for overvannssystemet i planomr\u00e5det Dimensjonerende overvannsmengder er beregnet med bruk av rasjonell metode, med f\u00f8lgende forutsetninger: Qdim overvann (z=20 \u00e5r) = Nedb\u00f8rintensitet (l/s*ha) * avrenningskoeffisient * areal (ha) - Totalt tiltaksareal p\u00e5 tomt er ca. 1570 m2 - Avrenningsfaktor eksisterende situasjon = 0,81 (takflater = 0,9, asfalterte veier/omr\u00e5der = 0,85, Annet (grusbelagte arealer = 0,5) - Avrenningsfaktor ny situasjon = 0,56 (takflater = 0,9, asfalterte veier = 0,85, lekeplass =0,3, gress=0,3). For ny situasjon vil det v\u00e6re flere gr\u00f8nne omr\u00e5der (gressplen, uteomr\u00e5der) ift. eksisterende situasjon. - Klimafaktor =1,4. - Konsentrasjonstid = 5 minutter og nedb\u00f8rintensitet 180,5 l/s*ha. Tabell 7-1 gir en oversikt over dimensjonerende overvannsmengder for planomr\u00e5det. Doc ID / Versjon 14/27 PUBLIC Ramb\u00f8ll \u2013 Fors\u00f8ket 12 Tabell 7-1. Oppsummering av dimensjonerende overvannsmengder (20-\u00e5rs hendelse) for planomr\u00e5det, eksisterende og ny situasjon, med areal, avrenningskoeffisient og konsentrasjonstid. Eksisterende situasjon Ny situasjon Areal Avrennings- Konsen- Avrenning Avrennings- Konsen- Avrenning Avrenning koeffisient trasjonstid koeffisient trasjonstid med klima m2 - Minutter l/s - Minutter l/s l/s 1570 0,81 5 27 0,56 5 16 22 Beregningene av dimensjonerende overvannsmengder er vist i vedlegg. 7.2.2 Overvannssystemet \u2013 struktur og dimensjonering i planomr\u00e5det P\u00e5 NGUs l\u00f8smassekart er planomr\u00e5det klassifisert som fyllmasse (gr\u00e5 farge), jf. Figur 7-4. L\u00f8smassens infiltrasjonsevne er ikke klassifisert, jf. Figur 7-4. Det legges derfor ikke opp til infiltrasjon av overvann innenfor planomr\u00e5det, men fordr\u00f8yning. Fordr\u00f8yningen kan eksempelvis benytte svales, eventuelt regnbed med styrt videref\u00f8rt vannmengde mot kommunalt nett. For \u00e5 gj\u00f8re mer n\u00f8yaktige beregninger av infiltrasjonsl\u00f8sninger anbefales siktepr\u00f8ver av masser i detaljprosjekteringen. Det tas ut siktepr\u00f8ver i delomr\u00e5der som kan v\u00e6re s\u00e6rlig aktuelle for infiltrasjon av overvann fra tette flater. Figur 7-4. \u00d8verst: L\u00f8smassekart hentet fra Scalgo (kilde: NGU). Nederst: NGUs l\u00f8ssmassekart over planomr\u00e5det. Med fordr\u00f8yning menes at vannet bremses p\u00e5 sin vei fra oppsamlingspunktet til utslipps- eller p\u00e5slippspunktet (trinn to i tretrinnsstrategien). Ved store nedb\u00f8rsmengder kan areal avsettes for oversv\u00f8mmelser. Store mengder overvann kan holdes tilbake for \u00e5 forsinke og magasinere lokalt. Dette skal fortrinnsvis gj\u00f8res i \u00e5pne l\u00f8sninger (t\u00f8rre oversv\u00f8mmelsesomr\u00e5der), som for eksempel regnbed, kanaler/gr\u00f8fter, eller midlertidig oversv\u00f8mming av tilpassede forsenkningsomr\u00e5der. T\u00f8rre oversv\u00f8mmelsesomr\u00e5der er gode l\u00f8sninger for \u00e5 unng\u00e5 flomproblemer nedstr\u00f8ms, samt at det er et godt og billig alternativ til utbygging av avl\u00f8psnettet. T\u00f8rre oversv\u00f8mmelsesomr\u00e5der/forsenkninger slik som svales/regnbed kan best\u00e5 av et lag med vegetasjon, en permeabel fylling av Leca/filtermasse og om n\u00f8dvendig et drensr\u00f8r, jf. Figur 7-5. Videre anlegges det sandfangskum(mer) med overl\u00f8p/regulert p\u00e5slipp til kommunal nett. Doc ID / Versjon 15/27 PUBLIC Ramb\u00f8ll \u2013 Fors\u00f8ket 12 Figur 7-5. Eksempel p\u00e5 utforming av et \u00e5pent fordr\u00f8yningsanlegg for planomr\u00e5det. \u00d8verst: Kilde Ramboll. Nederst: Kilde Leca.no Ved ekstreme situasjoner der overl\u00f8pet ikke har nok kapasitet, vil overvannet videref\u00f8res p\u00e5 terrenget. Terrenget m\u00e5 derfor ha fall mot eksisterende flomveier. P\u00e5slippskrav til kommunalt nett I byomr\u00e5der med tradisjonelle overvannssystemer er det n\u00e6rmest blitt et krav til p\u00e5slippskontroll, der nye utbygginger m\u00e5 fordr\u00f8ye eller ivareta overvannet lokalt for ikke \u00e5 overbelaste overvannssystemet. Troms\u00f8 kommune har ikke et konkret p\u00e5slippskrav. If\u00f8lge VAO-veilederen skal det alltid utredes om p\u00e5slipp av overvann fra utbyggingsomr\u00e5det inn p\u00e5 eksisterende kommunalt ledningsnett, utl\u00f8ser behov for oppdimensjoneringstiltak i det kommunale fellessystemet/separate overvannssystemet. Eksisterende kommunalt overvannsnett langs Fors\u00f8ket er en DN200 mm PVC. Kum i s\u00f8r (sid. 116657) har en bunnh\u00f8yde p\u00e5 kt. +7,48 m, kum i nord (sid.110814) har en bunnh\u00f8yde p\u00e5 kt. +6,71 m. Ledningen mellom kummene (som planomr\u00e5det er knyttet til) har en lengde p\u00e5 ca. 134 m. Ledningen har et fall p\u00e5 ca. 85 promille, noe som gir en teoretisk kapasitet p\u00e5 ca. 126 l/s, jf. Figur 7-6. Doc ID / Versjon 16/27 PUBLIC Ramb\u00f8ll \u2013 Fors\u00f8ket 12 Figur 7-6. Teoretisk kapasitetsberegning av eksisterende kommunal overvannsnett langs Fors\u00f8ket. Det er usikkert hva som er tilkoblet eksisterende kommunalt overvannsnett. Ramb\u00f8ll har ikke grunnlag for \u00e5 beregne resterende kapasitet for eksisterende ledninger i omr\u00e5der utenfor tomten. Det b\u00f8r derfor etterstrebe slik at fremtidig p\u00e5slipp ikke blir st\u00f8rre enn dagens p\u00e5slippsmengde. Da Troms\u00f8 kommune ikke har konkrete krav p\u00e5 p\u00e5slippsmengde til kommunalt nett, er det sett p\u00e5 andre kommuner for \u00e5 f\u00e5 en pekepinn p\u00e5 hva p\u00e5slippskravet b\u00f8r v\u00e6re p\u00e5. Det er b\u00e5de hentet data fra Oslo kommune (Norges st\u00f8rste fagmilj\u00f8 innen VA) og erfaringsverdier fra Alta kommune. Begge kommunene har satt en \u00f8vre grense for p\u00e5slippsmengde til aktiv overvannsledning lik 2 l/s*daa for tiltaksareal lik planomr\u00e5dets. Figur 7-7 viser \u00f8vre p\u00e5slippskrav fra Oslo kommune. Basert p\u00e5 Oslo kommune og Alta kommunes praksis settes maksimum utslipp fra planomr\u00e5det lik ca. 2 l/s*daa til kommunal ledning DN200. N\u00f8dvendig fordr\u00f8yingsbehov for hele planomr\u00e5det er da beregnet til ca. 20 m3, jf. vedlegg. Doc ID / Versjon 17/27 PUBLIC Ramb\u00f8ll \u2013 Fors\u00f8ket 12 Figur 7-7. Grafisk fremstilling av \u00f8vre grense av p\u00e5slippmengde til aktiv overvannsledning, avhengig av ledningsdimensjon (indre dimensjon) og tiltaksareal. Kilde: Oslo kommune, 2017. N\u00f8dvendig fordr\u00f8yningsvolum nord i planomr\u00e5det Det er to lokale nedb\u00f8rfelt i planomr\u00e5det; nordlig nedb\u00f8rfelt med ca. 0,7 daa og det s\u00f8rlige med ca. 0,9 daa, jf. Figur 7-8. 0,7 daa 0,9 daa Figur 7-8. Oversikt over lokale nedb\u00f8rfelt i planomr\u00e5det, med avrenningslinjer for ny situasjon. Doc ID / Versjon 18/27 PUBLIC Ramb\u00f8ll \u2013 Fors\u00f8ket 12 Med et areal p\u00e5 ca. 0,7 daa og et p\u00e5slippskrav p\u00e5 2 l/s*daa = 1,4 l/s, er n\u00f8dvendig fordr\u00f8yningsvolum for det nordlige feltet beregnet til ca. 6 m3. Dette tilsvarer et forsenkningsomr\u00e5de p\u00e5 minimum 60 m2, og en h\u00f8yde p\u00e5 minimum 0,10 m. Det gr\u00f8nne arealet langs nordgrensen i planomr\u00e5det har et areal p\u00e5 ca. 60 m2 og kan brukes som fordr\u00f8yningsomr\u00e5de (ev. med terskel). Videre anlegges det sandfangskum for regulert p\u00e5slipp til kommunalt nett. N\u00f8dvendig fordr\u00f8yningsvolum s\u00f8r i planomr\u00e5det Med et areal p\u00e5 ca. 0,9 daa og et p\u00e5slippskrav p\u00e5 2 l/s*daa, er n\u00f8dvendig fordr\u00f8yningsvolum for det nordlige feltet beregnet til ca. 16 m3. N\u00e5r det gjelder takvann tar det utgangspunkt i innvendig taknedl\u00f8p. Det anlegges et lukket fordr\u00f8yningsanlegg i bygget med regulert p\u00e5slipp til kommunalt nett. Antas det at taket er p\u00e5 nesten halvparten av det arealet i s\u00f8r, dvs. ca. 430 m2, er n\u00f8dvendig fordr\u00f8yningsvolum p\u00e5 ca. 7,0 m3. Det kan eksempelvis anlegges et r\u00f8rmagasin p\u00e5 DN1200 mm, med en lengde p\u00e5 ca. 6 m, jf. VAO-situasjonsplanen. Ved uteoppholdsomr\u00e5det i s\u00f8r anlegges det regnbed/svales for \u00e5 fordr\u00f8ye resterende 9 m3. Anlegges det eksempelvis regnbed p\u00e5 ca. 90 m2 med en h\u00f8yde p\u00e5 ca. 0,1 m, vil forsenkningen klare \u00e5 fordr\u00f8ye ca. 9 m3 overvann. Ved enden av regnbed/svales anlegges det ogs\u00e5 en (sandfangs)kum med strupet utl\u00f8p/mengderegulator for regulert p\u00e5slipp til kommunalt nett. Utforming og design av regnbed/svales utf\u00f8res i detaljeringsfasen. 7.2.3 Behov for kapasitets\u00f8kende tiltak i eksisterende kommunalt overvannssystem Det er ikke behov for kapasitets\u00f8kende tiltak i eksisterende kommunalt avl\u00f8pssystem, da det ikke skal tilf\u00f8res mer overvann til eksisterende system etter utbygging. Legges det til grunn et p\u00e5slippskrav p\u00e5 2 l/s*daa blir utslippet i utgangspunktet mindre sammenlignet med dagens, da det ikke er sannsynlig at det er fordr\u00f8yning p\u00e5 tomta i dag. Doc ID / Versjon 19/27 PUBLIC Ramb\u00f8ll \u2013 Fors\u00f8ket 12 8. Flomveger 8.1 Beskrivelse av eksisterende situasjon i planomr\u00e5det Tiltaket har ikke stor innvirkning p\u00e5 eksisterende flomveier og medf\u00f8rer ikke \u00f8kte mengder. Flomveier for eksisterende situasjon er vist i Figur 8-1, mens Figur 8-2 viser flomveier for ny situasjon. R\u00f8d polygon i Figur 8-1 er prim\u00e6re flomveier. Det forutsetter at lavpunktene i planomr\u00e5det opprettholdes slik at avrenning fra tomten har fall mot de prim\u00e6re flomveiene. Dette sikrer at flomvannet vil komme seg trygt ut av planomr\u00e5det og ut til sj\u00f8. Figur 8-1. Flomveier for eksisterende situasjon. Planomr\u00e5det er grovt markert i gult. R\u00f8d polygon = prim\u00e6re flomveier. Kilde: Troms\u00f8 kommune. Figur 8-2. Flomveier for ny situasjon med situasjonsplan for tiltaket. Avrenning med tilsigsareal st\u00f8rre enn 150 m2. Doc ID / Versjon 20/27 PUBLIC Ramb\u00f8ll \u2013 Fors\u00f8ket 12 9. Kommunalt/privat grensesnitt for eierskap til VAO- infrastrukturen i planomr\u00e5det inklusiv flomveger I utgangspunktet skal all VAO-anlegg etableres som privat anlegg, bortsett fra tilknytningspunktene til kommunalt anlegg. Etablering av nytt VAO-anlegg skal utformes slik at kommunal VA-norm overholdes. 10. Kostnadsoverslag for opparbeidelse av VAO-infrastruktur inklusiv flomveger Kostnader ved opparbeidelse av VAO-infrastruktur som kommunen overtar omfatter to kummer som etableres langs Fors\u00f8ket, jf. Tabell 10-1: - En vannkum med tilknytning til boligblokken som ogs\u00e5 skal ha sprinkleruttak og slokkevann, og - En overvannskum for tilkobling av overvann fra planomr\u00e5det. Tabell 10-1. Kostnadsoverslag for anlegg som blir kommunalt. 11. Utbyggingsrekkef\u00f8lge for VAO-infrastruktur inklusiv flomveger Ved utbygging av planlagt bygg p\u00e5 tomt m\u00e5 all infrastruktur fra tilknytningspunkt til nytt bygg etableres. Slokkevann m\u00e5 v\u00e6re etablert f\u00f8r bygget gis brukstillatelse Doc ID / Versjon 21/27 PUBLIC Ramb\u00f8ll \u2013 Fors\u00f8ket 12 12. Referanser - Basal. IFS-kum. https://www.basal.no/produkter/ifs-kum - Leca.no. Gr\u00f8fter og svaler. https://www.leca.no/losninger/overvannshandtering/grofterog-svaler - Oslo kommune, 2017. Overvannsh\u00e5ndtering \u2013 en veileder for utbygger. Revidert: 25.01.2017, versjon 1.3. https://www.oslo.kommune.no/getfile.php/134069- 1486638143/Tjenester%20og%20tilbud/Plan%2C%20bygg%20og%20eiendom/Byggesak sveiledere%2C%20normer%20og%20skjemaer/Overvannsh%C3%A5ndtering%20- %20Veileder%20for%20utbygger.pdf Doc ID / Versjon 22/27 PUBLIC Ramb\u00f8ll \u2013 Fors\u00f8ket 12 Vedlegg 1 \u2013 Utregninger Doc ID / Versjon 23/27 PUBLIC Ramb\u00f8ll \u2013 Fors\u00f8ket 12 Doc ID / Versjon 24/27 PUBLIC Ramb\u00f8ll \u2013 Fors\u00f8ket 12 Doc ID / Versjon 25/27 PUBLIC Ramb\u00f8ll \u2013 Fors\u00f8ket 12 Doc ID / Versjon 26/27 PUBLIC Ramb\u00f8ll \u2013 Fors\u00f8ket 12 Doc ID / Versjon 27/27 PUBLIC "
}