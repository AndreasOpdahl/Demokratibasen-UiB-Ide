{
  "dokument_id": "952ebc74-62da-587d-824d-1f63661351ca",
  "doc_type": "case_presentation",
  "kommune": 4601,
  "tittel": "Ansettelse i \u00e5rem\u00e5lsstilling som kommunaldirekt\u00f8r for finans",
  "url": "https://bergen.kommune.no/politikere-utvalg/api/fil/bk360/11559084/Framstilling-Ansettelse-i-aremalsstilling-som-kommunaldirektor-for-finans",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/153131-4 Ansettelse i \u00e5rem\u00e5lsstilling som kommunaldirekt\u00f8r for finans Hva saken gjelder: Det skal ansettes ny kommunaldirekt\u00f8r ved byr\u00e5dsavdeling for finans etter at kommunaldirekt\u00f8r Tor Corneliussen er g\u00e5tt over i stilling som kommunaldirekt\u00f8r for byr\u00e5dsavdeling for byutvikling. Bystyret har i m\u00f8te 6. desember 2004 vedtatt at det i de \u00f8verste administrative stillingene i kommunen skal ansettes p\u00e5 \u00e5rem\u00e5l. \u00c5rem\u00e5lsperioden er p\u00e5 6 \u00e5r. Stillingen som kommunaldirekt\u00f8r for finans ble utlyst p\u00e5 Finn.no, i nettaviser og p\u00e5 sosiale medier, med s\u00f8knadsfrist 22. september. Grunnet et noe svakt s\u00f8kertilfang etter f\u00f8rste gangs utlysning, ble det besluttet \u00e5 lyse stillingen ut p\u00e5 nytt og da med s\u00f8knadsfrist 20. oktober. Rekrutteringsfirmaet Headvisor har bist\u00e5tt i ansettelsesprosessen. I tr\u00e5d med vanlig praksis i denne typen stillinger innstilles det kun en kandidat. Delta og Akademikerne har deltatt i ansettelsesprosessen og st\u00f8tter innstillingen. Utlysningsteksten og offentlig s\u00f8kerliste f\u00f8lger vedlagt. Byr\u00e5dsleders vurdering og anbefaling/konklusjon: Etter en samlet vurdering finner byr\u00e5dsleder \u00e5 innstille Kari Anita Syverud til stillingen som kommunaldirekt\u00f8r for finans. Vedtakskompetanse: Bergen kommunes personalreglement pkt. 3.1 Ansettelsesmyndighet, der det fremg\u00e5r at byr\u00e5det foretar ansettelse i denne type stilling. Byr\u00e5dsleder innstiller til byr\u00e5det \u00e5 fatte f\u00f8lgende vedtak: I stillingen som kommunaldirekt\u00f8r for finans ansettes Kari Anita Syverud Ansettelsen gjelder for en periode p\u00e5 6 \u00e5r. Forlengelse kan skje for maksimum ytterligere en 6-\u00e5rs periode Dato: 21. november 2024 1 Christine B. Meyer byr\u00e5dsleder Dokumentet er godkjent elektronisk. Vedlegg: Utlysningstekst Offentlig s\u00f8kerliste 2 "
}