{
  "dokument_id": "239342df-d834-5a58-afde-54a7d40ef345",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 36/25, Representantforslag fra Ingrid Nergaard Fjeldstad (V) og Mailiss Solheim-\u00c5kerblom (R) om deleb\u00e5ter",
  "url": "https://bergen.kommune.no/politikere-utvalg/api/fil/bk360/12050050/Innstilling-vedtak-Representantforslag-fra-Ingrid-Nergaard-Fjeldstad-V-og-Mailiss-Solheim-Akerblom-R-om-delebater",
  "tekst": "Representantforslag fra Ingrid Nergaard Fjeldstad (V) og Mailiss Solheim-\u00c5kerblom (R) om deleb\u00e5ter Bergen bystyre behandlet saken i m\u00f8tet 29.01.2025 sak 36/25 og fattet f\u00f8lgende vedtak: Bystyret er sv\u00e6rt positive til flere brygger og sm\u00e5b\u00e5tanlegg i Bergen kommune og mener det er positivt om private akt\u00f8rer p\u00e5 eget initiativ legger til rette for b\u00e5tdeling. Bergen bystyres behandling F\u00f8lgende representanter tok ordet: Ingrid Nergaard Fjeldstad (V), Rebekka Helle Stensb\u00f8 (H), Reidar Staalesen (A), Thor Haakon Bakke (MDG), Mailiss Solheim-\u00c5kerblom (R). Forslag fremsatt i bystyret: Ingrid Nergaard Fjeldstad (V) fremsatte p\u00e5 vegne av A, SV, MDG, V og R f\u00f8lgende alternative forslag i 3 punkt: 1. Bergen bystyret er positiv til at flere skal kunne ta del i friluftslivet p\u00e5 sj\u00f8, og ser verdien i \u00e5 gj\u00f8re sj\u00f8livet tilgjengelig for et bredere lag av befolkningen gjennom deleb\u00e5ter. 2. Bergen bystyre er positiv til \u00e5 stille areal til r\u00e5dighet der det er hensiktsmessig. 3. Bystyret er positiv til \u00e5 reservere deleb\u00e5tplasser i sm\u00e5b\u00e5thavner ved neste rullering KP. Thor Haakon Bakke (MDG) fremsatte p\u00e5 vegne av MDG f\u00f8lgende tilleggsforslag: Bystyret ber byr\u00e5det sikre lademuligheter for elb\u00e5ter i havnen i Store Lungeg\u00e5rdsvann. Votering: Alternativt forslag punkt 1 \u2013 3 fra A, SV, MDG, V og R fremsatt av Ingrid Nergaard Fjeldstad (V), fikk 32 stemmer (A, SV, MDG, V, R, KrF), og var dermed falt. Innstillingen ble vedtatt med 37 stemmer (H, FrP, BL, INP, KrF, Sp, PP). Tilleggsforslag fra MDG fremsatt av Thor Haakon Bakke (MDG), fikk 32 stemmer (A, SV, MDG, V, R, KrF), og var dermed falt. Utvalg for milj\u00f8 og byutvikling behandlet saken i m\u00f8tet 05.12.2024 sak 419/24 og avga f\u00f8lgende innstilling: Utvalgets innstilling er likelydende med bystyrets vedtak. Forslagsstillers forslag til vedtak: 1. Regulerer omr\u00e5der til b\u00e5tdeling n\u00e5r KPA rulleres. 2. Kartlegge eksisterende kaianlegg i kommunen og s\u00f8rge for bedre merking om tilgjengelighet for allmennheten. 3. Oppdatere oversikten til Bergen- og omland friluftsr\u00e5d med tilgjengelighet av deleb\u00e5ter og b\u00e5tplasser tilgjengelig for allmennheten. "
}