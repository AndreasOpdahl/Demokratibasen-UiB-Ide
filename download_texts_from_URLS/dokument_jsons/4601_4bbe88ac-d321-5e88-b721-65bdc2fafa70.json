{
  "dokument_id": "4bbe88ac-d321-5e88-b721-65bdc2fafa70",
  "doc_type": "case_attachment",
  "kommune": 4601,
  "tittel": "Stadfesting gnr 35 bnr 709 klagesak",
  "url": "https://bergen.kommune.no/politikere-utvalg/api/fil/bk360/9862271/Stadfesting-gnr-35-bnr-709-klagesak",
  "tekst": " V\u00e5r dato: V\u00e5r ref: 10.01.2024 2023/15989 Deres dato: Deres ref: 23.06.2023 Palvi Mech Saksbehandler, innvalgstelefon Sandslibakken 77 Stine Ross Ids\u00f8, 5764 3148 5253 SANDSLI Bergen kommune gnr. 35 bnr. 709, Sandslibakken 77. Tilbygg med samlet areal mindre enn 50 m2. Vi viser til oversending av klagesak fra Bergen kommune den 23.10.2023, og klage datert 23.06.2023. Vedtak Statsforvalteren stadfester Bergen kommune sitt vedtak datert 21.06.2023, saksnr. 2022/153981, om tillatelse til tilbygg p\u00e5 gbnr. 35/709, seksjonsnummer 3. Sakens bakgrunn Bergen kommune avslo den 19.09.2022 s\u00f8knad om tillatelse til tilbygg med begrunnelse i at tiltaket ikke oppfylte kravene til visuelle kvaliteter etter plan- og bygningsloven, kravene til uteoppholdsareal etter reguleringsplanen og at det manglet nabosamtykke/evt. dispensasjon for plassering av tiltaket n\u00e6rmere enn 4 meter fra nabogrense. Vedtaket ble p\u00e5klaget av Harris Advokatfirma AS v/advokatfullmektig Susanne Nyborg Bjelland den 10.10.2022 p\u00e5 vegne av tiltakshaver. Klagen ble behandlet av Bergen kommune v/Byr\u00e5d for klima, milj\u00f8 og byutvikling hvor det i vedtak datert 21.06.2023, saksnr. 2022/153981 ble gitt byggetillatelse p\u00e5 vilk\u00e5r og dispensasjon fra reguleringsplanbestemmelse om tillatt bebygd areal/minste uteoppholdsplass og regulert E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 byggegrense mot kommunal vei for oppf\u00f8ring av tilbygg p\u00e5 eiendom med gbnr. 35/709, seksjonsnr. 3.1 Du har som eier av seksjonsnr. 4 p\u00e5 tiltakseiendommen p\u00e5klaget vedtaket i e-post datert 23.06.2023. Du viser her til at du fastholder dine merknader til s\u00f8knaden. I nabomerknaden til s\u00f8knaden har du gjort gjeldende at endringene av tomannsboligen som f\u00f8lge av oms\u00f8kt tilbygg vil medf\u00f8re at totalutseendet til boligen vil fremst\u00e5 merkelig. Du har i din nabomerknad gitt i forbindelse med endring i klageomgangen vist til at tilbygget ogs\u00e5 vil sperre utsikt fra din seksjon. Klagen ble behandlet av Bergen kommune v/Utvalg for milj\u00f8 og byutvikling i m\u00f8te den 16.10.2023. Klagen ble ikke tatt til f\u00f8lge. Saken er oversendt til Statsforvalteren for endelig behandling. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste ledd. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Etter plan- og bygningsloven \u00a7 29-4 skal kommunen godkjenne et byggverks plassering. Det f\u00f8lger av plan- og bygningsloven \u00a7 29-2 at ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Regler om dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. 1 Se ogs\u00e5 vedtak av 18.08.2023, refnr. BYGG-2022/24474-10. Side: 3/6 Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er regulert til frittliggende sm\u00e5husbebyggelse i gjeldende reguleringsplan.2 Det f\u00f8lger av reguleringsplanbestemmelse \u00a7 2 bokstav d at: \u00abTillatt bebygd areal 33% av tomtens areal. Minste ute-oppholdsplass 500m\u00bb Videre f\u00f8lger det av reguleringsplanen at byggegrense mot kommunal vei er 12,5 meter fra veiens midtlinje. I kommuneplanen er eiendommen avsatt til bebyggelse og anlegg.3 Statsforvalterens vurdering Statsforvalteren finner at saken er tilstrekkelig opplyst til \u00e5 gj\u00f8re vedtak i saken, jf. forvaltningsloven \u00a7 33. Videre legger vi til grunn at du som nabo har klagerett, og at det er klaget til rett tid, jf. forvaltningsloven \u00a7\u00a7 28 og 29. Statsforvalteren oppfatter at saken i hovedtrekk reiser sp\u00f8rsm\u00e5l om det foreligger naboulemper som tilsier at kommunen ikke har hjemmel til \u00e5 godkjenne oms\u00f8kt tilbygg. Eventuelt om det foreligger forhold som tilsier at kommunen b\u00f8r kreve en alternativ plassering for tiltaket. Plan- og bygningsloven er en s\u00e5kalt \u00abja-lov\u00bb. Det vi si at hovedregelen ved behandling av byggesaker er at kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven. I dette tilfellet er tiltaket i strid med reguleringsplanbestemmelse \u00a7 2 om bokstav d, om krav til st\u00f8rrelse p\u00e5 uteoppholdsareal, og regulert byggegrense mot kommunal vei. Statsforvalteren kan for\u00f8vrig ikke se at oms\u00f8kt tiltak er i strid med kommuneplanen, reguleringsplanen eller bestemmelser i plan- og bygningsloven ellers. Det er for avvik fra avstandskravet til nabogrense etter pbl. \u00a7 29-4 andre ledd gitt samtykke til plassering av tiltaket n\u00e6rmere enn 4 meter fra den aktuelle nabo p\u00e5 gbnr. 35/442.4 N\u00e5r det gjelder visuelle kvaliteter for et byggetiltak er det p\u00e5 det rene at \u00a7 29-2 gir kommunen adgang til \u00e5 avsl\u00e5 en bygges\u00f8knad dersom tiltaket ikke oppfyller kravene til visuelle kvaliteter. Vurderingen er underlagt kommunens frie skj\u00f8nn. Det er kommunen som er best egnet til \u00e5 gj\u00f8re den skj\u00f8nnsmessige vurderingen basert p\u00e5 lokal byggeskikk og lokalpolitisk styring av de visuelle kvalitetene og utviklingen i kommunen.5 I dette tilfellet har kommunen v/Byr\u00e5den vurdert at tiltaket oppfyller kravene etter pbl. \u00a7 29-2: 2 PlanID. 4601_8080100, Ytrebygda. Gnr.35, S\u00f8reide/S\u00f8vik/Steinsvik, planomr\u00e5de 8, Regnbue\u00e5sen, vesentlig endring. I kraft fra 27.09.1993. 3 PlanID. 4601_65270000, Bergen. Kommuneplanens arealdel 2018-2030. I kraft fra 19.06.2019. 4 Se samtykke datert 26.04.2022. 5 Se Ot.prp.nr. 45 (2007-2008) pkt. 19.5.1. Side: 4/6 \u00abByr\u00e5den presiserer innledningsvis at det er s\u00e6rskilt viktig at tiltak p\u00e5 bebygd eiendom i st\u00f8rst mulig grad underordner seg eksisterende bebyggelse. Dette gj\u00f8r seg gjeldende med styrke der hvor det er tale om tiltak p\u00e5 tomannsboliger, rekkehus eller tilsvarende bebyggelse. Med hensyn til at boligen i denne sak ikke innehar en klar symmetri, er byr\u00e5den av den oppfatning at tiltaket i tilstrekkelig grad gjentar elementer fra boligen og opprettholder et helhetlig bygningsmilj\u00f8. Byr\u00e5den er etter dette kommet til at tiltaket har tilfredsstillende visuelle kvaliteter, jf. pbl. \u00a7 29-2.\u00bb6 Statsforvalteren er av den oppfatning at kommunens vurdering er konkret og saklig begrunnet, og vi finner ikke grunn til \u00e5 sette denne vurderingen til side. Vi legger stor vekt p\u00e5 det kommunale selvstyret ved pr\u00f8ving av det frie skj\u00f8nnet, jf. forvaltningsloven \u00a7 34.7 Forutsatt at vilk\u00e5rene for dispensasjon fra reguleringsplanen er oppfylt, er utgangspunktet etter dette at kommunen skal gi tillatelse til oms\u00f8kt tiltak. Dispensasjonsvurderingene Statsforvalteren kan ikke se at det i klagen er reist innvendinger til kommunens vurderinger av at vilk\u00e5rene for dispensasjon fra reguleringsplanenes bestemmelse om minste uteoppholdsareal og regulert byggegrense mot kommunal vei er oppfylt. Vi vil likevel ta en kort gjennomgang av dispensasjonsvurderingene. Det er to vilk\u00e5r etter pbl. \u00a7 19-2 andre ledd som m\u00e5 v\u00e6re oppfylt for at kommunen skal kunne innvilge dispensasjon fra de overnevnte bestemmelsene. For det f\u00f8rste m\u00e5 hensynene bak bestemmelsene det dispenseres fra ikke bli vesentlig tilsidesatt ved dispensasjonen. Det andre vilk\u00e5ret som m\u00e5 v\u00e6re oppfylt er at fordelene ved \u00e5 gi dispensasjonene skal v\u00e6re klart st\u00f8rre enn ulempene. Hensynet bak bestemmelsen om minste uteoppholdsareal p\u00e5 500 m2 er \u00e5 sikre tilstrekkelig uteoppholdsareal til rekreasjon og opphold p\u00e5 eiendommene. Hensynet bak byggegrense mot kommunal vei er \u00e5 ivareta hensynet til trafikksikkerhet, drift og vedlikehold av veien, samt sikre arealbehov ved eventuell fremtidig utbedring av veien. Oms\u00f8kt tiltak er plassert 9,4 meter fra veimidte, og er med dette plassert 3,1 meter n\u00e6rmere veimidte enn det tillatte etter reguleringsplanen. N\u00e5r det gjelder kravet til minste uteoppholdsareal viser vi til kommunens oppfatning av at kravet til 500 m2 gjelder for hver boenhet. Videre at det er p\u00e5 det rene at tiltakseiendommen ikke oppfyller dette kravet fra f\u00f8r av. Oms\u00f8kt tiltak medf\u00f8rer en reduksjon i uteoppholdsarealet p\u00e5 eiendommen med 34m2.8 Det fremst\u00e5r noe usikkert for Statsforvalteren hvor stort uteoppholdsareal eiendommen har i dag. I s\u00f8knaden datert 27.06.2022 fremg\u00e5r det at eiendommen har et areal p\u00e5 761 m2, hvorav 160 m2 er bebygd. Harris Advokatfirma har i brev datert 10.10.22 oppgitt en grov inndeling av utearealet for seksjon nr. 3 og 4 hvor det er vist til at det til sammen er 363 m2 uteareal (314 m2 for snr.4 og 149 m2 for snr. 3). 6 Se vedtak datert 21.06.2023, saksnr. 2022/153981. 7 Se Kommunal og moderniseringsdepartementets tolkningsuttalelse av 06.07.2017, sak 17/402. 8 Jf. s\u00f8knad datert 27.06.2022. Side: 5/6 N\u00e5r det gjelder dispensasjonen fra byggegrensen mot vei har Byr\u00e5den i sin vurdering vist til at de tiltrer fagetatens vurdering av at dispensasjonsvilk\u00e5rene klart er oppfylt. Byr\u00e5den legger s\u00e6rskilt vekt p\u00e5 at Bymilj\u00f8etaten i sin uttalelse av 12.09.2022 har vurdert at tiltaket ikke er til hinder for vegvedlikehold eller fremtidige vegutvidelser. I fagetatens vurdering av 30.01.2023 fremg\u00e5r det at: \u00abVi er enige i klagers vurdering av at hensynet bak bestemmelsen ikke blir \u00abvesentlig tilsidesatt\u00bb dersom det gis dispensasjon. Det vi vurderer som avgj\u00f8rende er at eiendommen allerede er bebygd og tilbygget ikke kommer vesentlig n\u00e6rmere veien enn den eksisterende boligen p\u00e5 tomten. Avviket er som det vises til ogs\u00e5 lite i forhold til den totale avstanden til veiens midtlinje.\u00bb N\u00e5r det gjelder dispensasjonen fra minste uteoppholdsareal har Byr\u00e5den vurdert at hensynene bak reguleringsplanbestemmelsen \u00a7 2 bokstav d ikke blir vesentlig satt til side, med f\u00f8lgende begrunnelse: \u00abByr\u00e5den er av den oppfatning at det er tilstrekkelig uteoppholdsareal p\u00e5 eiendommen. Uten av avgj\u00f8rende betydning vises det i denne sammenheng til at boligen oppfyller gjeldende krav for uteoppholdsareal i KPA 2018 \u00a7 14.3.4. Oms\u00f8kte plassering synes dessuten \u00e5 v\u00e6re godt egnet for etablering av tilbygg med hensyn til eksisterende kvaliteter p\u00e5 arealet, boligens plassering og videre. Isolert sett vil byr\u00e5den likevel p\u00e5peke at reduksjonen i uteoppholdsareal er uheldig, hvilket n\u00f8dvendigvis taler for at hensynene her blir tilsidesatt. Det sentrale i denne vurderingen, er imidlertid at de mest attraktive arealene er i behold og innehar tilstrekkelige gode kvaliteter med tanke p\u00e5 omfang, solforhold og plassering.\u00bb Endelig har Byr\u00e5den vurdert at vilk\u00e5ret om klart st\u00f8rre fordeler enn ulemper er oppfylt for begge dispensasjonene. For byggegrense mot vei er det vist til fagetatens vurderinger hvor det fremg\u00e5r at det sett hen til at det allerede er en eksisterende bolig p\u00e5 eiendommen i dag, og at tiltaket ikke er til hinder for vei og trafikkinteresser i, tilsier at fordelene er klart st\u00f8rre enn ulempene. For dispensasjonen fra kravet til uteoppholdsareal er det vist til at det kun er en begrenset ulempe i form av reduksjon av uteoppholdsareal, og at fordelene i form av god arealdisponering og tilrettelegger for \u00f8kt bokvalitet, er klart st\u00f8rre enn ulempene. Statsforvalteren har ingen merknader til kommunens vurdering av at vilk\u00e5rene for dispensasjon fra regulert byggegrense og kravene til minste uteoppholdsareal er oppfylt i dette tilfellet. I likhet med kommunen kan vi ikke se at hensynene bak regulert byggegrense blir vesentlig tilsidesatt ved oms\u00f8kt tiltak ettersom tilbygget ikke ligger n\u00e6rmere vei enn eksisterende bygg, samt sen hen til bymilj\u00f8etatens uttalelse om at veinteresser blir uber\u00f8rt av tiltaket. N\u00e5r det gjelder kravene til minste uteoppholdsareal tiltrer vi kommunens vurdering at det fremdeles vil v\u00e6re gode og tilstrekkelige uteoppholdsareal p\u00e5 eiendommen slik at hensynene bak bestemmelsen det er s\u00f8kt dispensasjon fra ikke blir vesentlig satt til side. N\u00e5r det gjelder vurderingen av fordeler sett opp mot ulemper ved dispensasjonene er vi enig med kommunene at fordelene i dette tilfellet, her f\u00f8rst og fremst god arealdisponering og tilrettelegging for \u00f8kt bokvalitet, er fordeler som klart veier tyngre enn ulempene i form av noe mindre uteoppholdsareal p\u00e5 eiendommen, samt bebyggelse noe n\u00e6rmere vei enn reguleringsplanen legger opp til. Vilk\u00e5rene for \u00e5 gi dispensasjon etter pbl. \u00a7 19-2 andre ledd er med dette oppfylt. Side: 6/6 Vurdering av p\u00e5beropte naboulemper I klagen er det i tillegg til ovennevnte bekymringer for tiltakets visuelle kvaliteter ogs\u00e5 vist til naboulempe i form av tapt utsikt som f\u00f8lge av tiltaket. Naboulempe i form av tap av utsikt er i visse tilfeller en ulempe som kan bli hensyntatt ved byggesaksbehandlingen. Ved kommunen sin plikt til \u00e5 godkjenne plassering av byggetiltak etter pbl. \u00a7 29-4 kan naboulemper i form av for eksempel redusert utsikt, \u00f8kt innsyn og lignende, v\u00e6re relevante hensyn som kan tilsi at kommunen b\u00f8r anvise en alternativ plassering for tiltaket. Utgangspunktet er likevel at den oms\u00f8kte plasseringen skal godkjennes, hvis ikke tungtveiende hensyn taler imot, og tiltaket for \u00f8vrig ikke er i strid med begrensninger ellers som f\u00f8lger av \u00a7 29-4. I dette tilfellet er det klart at tilbygget er innenfor de begrensninger som \u00a7 29-4 fastsetter for h\u00f8yde. N\u00e5r det gjelder p\u00e5beropt tapt utsikt kan vi ikke se at dette er et tilstrekkelig tungtveiende forhold i dette tilfellet. Statsforvalteren viser her til at vi ut fra det oms\u00f8kte ikke kan se at tiltaket vil p\u00e5virke din utsikt fra seksjonsnr. 4 i nevneverdig grad. Tiltaket ligger ut fra det oms\u00f8kte i flukt med seksjonsnr. 3. Vi vurderer p\u00e5 dette grunnlag at den p\u00e5beropte ulempen ikke er av en slik kvalifisert art at den medf\u00f8rer at kommunen b\u00f8r anvise en alternativ plassering for tiltaket etter pbl. \u00a7 29-4. Statsforvalteren er etter dette kommet til kommunen har hjemmel til \u00e5 gi tillatelse til tilbygget det er s\u00f8kt om, og at det ikke foreligger forhold som tilsier at kommunen b\u00f8r angi en alternativ plassering. Oppsummering Statsforvalteren tar ikke klagen til f\u00f8lge. Bergen kommunes vedtak av 21.06.2023 stadfestes. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne-Kjersti Sande Stine Ross Ids\u00f8 fagdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN HARRIS ADVOKATFIRMA AS Postboks 4115 Sandviken 5835 BERGEN SANDE BYGG Sandslibakken 77 5253 SANDSLI "
}