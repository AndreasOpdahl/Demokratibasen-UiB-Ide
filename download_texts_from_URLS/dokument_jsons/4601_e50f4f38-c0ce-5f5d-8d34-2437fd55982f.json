{
  "dokument_id": "e50f4f38-c0ce-5f5d-8d34-2437fd55982f",
  "doc_type": "case_attachment",
  "kommune": 4601,
  "tittel": "Fagnotat datert 05.08.2024",
  "url": "https://bergen.kommune.no/politikere-utvalg/api/fil/bk360/10902249/Fagnotat-datert-05-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/15011-3 (Arbeidssted) Saksbehandler: Trond H\u00e5kon Stadheim Dato: 05.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 168/681/0/0 Heien 29. Klage p\u00e5 midlertidig rammetillatelse. Bruksendring skole Eier av naboeiendommen gnr. 168, bnr. 816, Ulv Tore Skaar og Pirjo Hvem klager? Hannele Syrj\u00e6nen. Det var s\u00f8kt midlertidig bruksendring av aldersheim til skole, ca. 841 m2, Tiltaket inntil 5 \u00e5r. Det ble i vedtak 25.06.2024 gitt de n\u00f8dvendige dispensasjoner og Vedtaket rammetillatelse til oms\u00f8kte tiltak, men i inntil 2 \u00e5r fra vedtaksdato. Eiendommen er i KPA2018 vist som BY1, og ligger innenfor hensynssone kulturmilj\u00f8 Sandviken \u00f8vre, Historisk sentrum og bestemmelsesomr\u00e5de #4. Det er ogs\u00e5 rasutsatt omr\u00e5de p\u00e5 eiendommen. I kommunedelplanen Planstatus for Sandviken Fjellsiden Nord er eiendommen vist som Allmennyttig form\u00e5l \u2013 Sudemannske stiftelse. Eiendommen er ikke detaljregulert. Det er regulert Bybane under grunnen. Det er i klagen vist til at det har v\u00e6rt ulovlig drift i flere \u00e5r, samt at tiltaket medf\u00f8rer mye st\u00f8y b\u00e5de dag og kveldstid. Det er ogs\u00e5 stilt sp\u00f8rsm\u00e5l Klagegrunner gjeldende ulovlighetsoppf\u00f8lging. Det er i klagen videre vist til at skolen ikke tilfredsstiller krav til uteareal m.m. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak datert 25.06.2024 opprettholdes, klagen tas ikke til f\u00f8lge. Med hilsen Plan- og bygningsetaten Vivian Meyer fung. avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken har en lengre historikk. Det er tidligere gitt midlertidig tillatelse i vedtak av 19.05.2003 i sak 200302147 til bruksendring av 1. og 2. etasje fra aldershjem til barneskole. Det ble presisert i tillatelsen at bruken er midlertidig frem til ca. \u00e5r 2008. Ferdigattest ble gitt 05.03.04. Etter utl\u00f8pet av denne tillatelsen, ble det ikke s\u00f8kt om ny. Det er opprettet en ulovlighetssak gjeldende bruk, saksnummer ULOV-2022/29291 168/681/0/0 Heien 29, bruk av bygg til skole, og det er sendt ut varsel om opph\u00f8r av bruk og ilegging av tvangsmulkt den 20.12.2023. Det ble sendt inn s\u00f8knad om midlertidig bruksendring den 08.02.2024, som senere har blitt supplert 03.05.2024 og 17.06.2024 i sak BYGG-2024/10918 168/681/0/0 Heien 29, bruksendring skole. Det var s\u00f8kt om midlertidig tillatelse i fem \u00e5r. Det ble fattet vedtak den 25.06.2024 p\u00e5 vilk\u00e5r og midlertidighet i inntil to \u00e5r. Byr\u00e5d for byutvikling omgjorde den 25.06.2024 i sak 2024/27453 vedtaket datert 25.06.2024, n\u00e5r det gjaldt vilk\u00e5r om rassikringstiltak. 1.2. Opplysninger av vesentlig betydning for behandling av klagen Det har kommet inn nabomerknader i saken, fra eier av gnr. 168, bnr. 817 Erik Rogstad og Annette Thuen Hansen og fra Advokatfirmaet Fl\u00f8ien p\u00e5 vegne av eierne av bnr. 816 Ulv Tore Skaar og Pirjo Hannele Syrj\u00e6nen. Merknadene omhandler i det vesentlige problematikk knyttet til st\u00f8y, og kritikkverdige forhold rundt ulovlig bruk av eiendommen til barneskole i kommunal regi. Barn og unges representant har uttalt seg per e-post datert 21.03.2024. Det fremg\u00e5r her at det er sv\u00e6rt viktig at omr\u00e5det har tilstrekkelig skolekapasitet, noe som vurderes som sv\u00e6rt utfordrende om eksisterende skoledrift ikke videref\u00f8res. Det vurderes dit at konsekvensen av \u00e5 ikke innvilge en bruksendring til skole som negativ for barn og unge. Videre drift har stor samfunnsmessig betydning, og eventuelle konfliktfylte forhold b\u00f8r fors\u00f8kes l\u00f8st gjennom dialog og eventuelt avb\u00f8tende tiltak. Saken har v\u00e6rt sendt til uttale til Milj\u00f8rettet helsevern ved Etat for helsetjenester, som uttalte seg i brev datert 20.03.2024. Det ble her anbefalt at det ikke tilrettelegges for ballspill p\u00e5 asfaltplass mot nabo, da dette gir st\u00f8yplager. Bymilj\u00f8etaten uttalte seg 05.03.2024, og har ikke merknader til tiltaket. Saken har v\u00e6rt sendt til uttalte til Vestland fylkeskommune og Statens vegvesen, som ikke har uttalt seg i saken. Statsforvalteren har ikke f\u00e5tt saken til uttale, men f\u00e5tt kopi av vedtaket og har hatt anledning til \u00e5 benytte seg av klageadgangen. 2. Om klagen Eierne av naboeiendommen gnr. 168, bnr. 816, Ulv Tore Skaar og Pirjo Hannele Syrj\u00e6nen p\u00e5klaget tillatelsen i e-post datert 12.07.2024. Det er i klagen vist til fem ulike punkter. Saksnummer KLAGE-2024/15011 Side 2 av 5 I punkt 1 er det vist til at det ble meldt inn mulig ulovlig tiltak i desember 2021 eller 2022, uten at det har blitt fulgt opp. Det er videre vist til at driften har v\u00e6rt i strid med gjeldende reguleringsplan allerede fra 2004. I pkt. to er det etterlyst hvilke f\u00f8lger den ulovlige bruken har hatt for Sudmannske Stiftelse. Det er i pkt. 3 bedt om at den midlertidige rammetillatelsen trekkes tilbake, inntil det er s\u00f8kt om plassering av en skoleg\u00e5rd som tilfredsstiller forskrifter og tar hensyn til nabolaget. I pkt. 4 er det bedt om at igangsettingstillatelsen blir trukket tilbake. I pkt. 5 er det bedt om at den midlertidige tillatelsen reduseres til maksimum tre \u00e5r, og at det poengteres at den ikke vil bli ytterligere forlenget. Det vises for \u00f8vrig til klagen i sin helhet. 3. Vurdering av klagen Vi har vurdert de ulike punktene i klagen hver for seg nedenfor, og gitt kommentarer til disse. Til punkt 1 i klagen: Det er opprettet en tilsynssak p\u00e5 eiendommen, og det er sendt ut varsel om opph\u00f8r av bruk og tvangsmulkt. Dette er likevel en egen sak, og s\u00f8knad om rammetillatelse m\u00e5 behandles separat. Det kan eksempelvis ikke tillegges vekt i saksbehandlingen at en s\u00f8knad gjelder legalisering. Utgangspunktet for byggesaksbehandlingen er at s\u00f8knad skal behandles som om tiltaket ikke er utf\u00f8rt. At det er tale om en s\u00f8knad om legalisering, skal derfor ikke behandles verken til gunst eller ugunst for s\u00f8ker. Det har tidligere v\u00e6rt godkjent midlertidig bruksendring. Det fremg\u00e5r ogs\u00e5 av vedtaket datert 19.05.2003 at \u00abBergenhus bydelstyre har tidligere godkjent planer for bruksendring.\u00bb Til punkt 2 i klagen: N\u00e5r det gjelder eventuelle sanksjoner opp mot Sudmannske Stiftelse, s\u00e5 er dette noe som reguleres av plan- og bygningsloven (pbl.) kap. 32. Dette er noe som ikke tas stilling til i byggesak, men i tilsynssak. Plan- og bygningsetaten kan ikke ilegge sanksjoner for eventuelle brudd p\u00e5 annet regelverk, som ikke f\u00f8lger av plan- og bygningsloven. Tilsvarende er det ikke gitt bestemmelser i plan- og bygningsloven som knytter seg til areal for skoleg\u00e5rder. N\u00e5r det gjelder avstandsbestemmelsene i pbl. \u00a7 29-4 s\u00e5 knytter de seg til tiltak. S\u00f8knaden inneb\u00e6rer ikke tiltak utend\u00f8rs som vil v\u00e6re i strid med pbl. \u00a7 29-4. Fagetaten vil bemerke at skolen ikke er st\u00f8yutsatt fra eksterne st\u00f8ykilder. Det er dermed ikke krav til utarbeidelse av st\u00f8yrapport for \u00e5 redusere innkommende st\u00f8y for eksterne kilder, som for eksempel vei. St\u00f8y i forbindelse med skolens aktivitet er tema for helsevernenhetens godkjenning. St\u00f8y vil kunne v\u00e6re tema i forbindelse med vurderingen av pbl. \u00a7 29-4, men vil ikke utgj\u00f8re en avslagsgrunn i seg selv n\u00e5r tiltaket er i samsvar med avstandsgrensene og en avveining etter f\u00f8rste ledd vil inneb\u00e6re at tiltaket overhodet ikke lar seg realisere, se rundskriv H-08/15 pkt. 3.4. Saksnummer KLAGE-2024/15011 Side 3 av 5 St\u00f8y vil likevel kunne utgj\u00f8re en ulempe for naboer i forbindelse med vurderingen av de rettslige vilk\u00e5rene i pbl. \u00a7 19-2 andre ledd, og om det er grunnlag for \u00e5 gi dispensasjon. I vedtaket er det redegjort for at de to kumulative rettslige vilk\u00e5rene for \u00e5 innvilge dispensasjon er oppfylt, hvor det er foretatt en konkret vurdering, herunder de ulempene tiltaket vil kunne medf\u00f8re for n\u00e6rliggende naboer. Det vises derfor til denne vurderingen, som fremg\u00e5r av vedtaket av 25.06.2024 under pkt. 3.10. N\u00e5r det gjelder tekniske krav til byggverk, s\u00e5 forutsettes det at disse er ivaretatt og utf\u00f8res i samsvar med byggteknisk forskrift. Det er s\u00f8kt enkelte unntak fra forskriften, som er utfyllende behandlet under pkt. 3.9 i vedtaket. I de tilfellene der det ikke er s\u00f8kt unntak fra forskriften, forutsettes det alts\u00e5 at kravene er ivaretatt, jf. pbl. \u00a7 21-4 f\u00f8rste ledd. Til punkt 3: Det antas at det her bes om utsatt iverksetting etter forvaltningsloven \u00a7 42. Dette er vurdert i forbindelse med bekreftelse p\u00e5 mottatt klage, og det er besluttet \u00e5 ikke gi utsatt iverksetting. Dette er ikke et enkeltvedtak som kan p\u00e5klages. Dette inneb\u00e6rer at tiltakshaver b\u00e6rer risikoen for \u00e5 igangsette eventuelt arbeid. I hvilken grad det er behov for \u00e5 stenge av areal etter skoletid, er det mer naturlig at relevant etat vurderer. Til punkt 4 og 5: Dette vurderes som en klage p\u00e5 igangsettingstillatelsen, og vil bli behandlet i egen klagesak. Fagetaten vil likevel bemerke at n\u00e5r vilk\u00e5r gitt i rammetillatelse er oppfylt, har tiltakshaver krav p\u00e5 \u00e5 f\u00e5 igangsettingstillatelse, se pbl. \u00a7 21-4 fjerde ledd andre setning og \u00abPlan- og bygningsrett \u2013 Del 2 \u2013 Byggesaksbehandling, h\u00e5ndhevelse og sanksjoner\u00bb av O.J. Pedersen m.fl. kap. 3 pkt. 5.2.3. Dersom klagen p\u00e5 rammetillatelsen tas til f\u00f8lge, vil dette medf\u00f8re at igangsettingstillatelsen faller bort. N\u00e5r det gjelder varigheten p\u00e5 den midlertidige tillatelsen, s\u00e5 antar fagetaten at dette beror p\u00e5 en misforst\u00e5else fra klager sin side. Det var s\u00f8kt om en varighet p\u00e5 fem \u00e5r, men tillatelsen har alts\u00e5 en varighet p\u00e5 inntil to \u00e5r fra vedtaksdato. 4. Konklusjon Vedtak datert 25.06.2024 opprettholdes, klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage datert 12.07.2024 5. Byr\u00e5d for byutvikling sitt vedtak datert 25.06.2024 6. Midlertidig rammetillatelse datert 25.06.2024 7. Uttale fra Barn og unges representant, datert 21.03.2024 8. Helsevernuttalelse datert 20.03.2024 9. Uttale fra Bymilj\u00f8etaten, datert 05.03.2024 10. Varsel om opph\u00f8r av bruk, datert 20.12.2023 11. Kommentar til nabomerknader og nabomerknader Saksnummer KLAGE-2024/15011 Side 4 av 5 12. S\u00f8knad 13. Tegninger Saksnummer KLAGE-2024/15011 Side 5 av 5 "
}