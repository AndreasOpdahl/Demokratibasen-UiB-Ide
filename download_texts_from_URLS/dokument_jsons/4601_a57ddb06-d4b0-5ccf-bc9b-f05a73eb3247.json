{
  "dokument_id": "a57ddb06-d4b0-5ccf-bc9b-f05a73eb3247",
  "doc_type": "case_attachment",
  "kommune": 4601,
  "tittel": "Uttalelse fra Byantikvaren datert 28.03.2023",
  "url": "https://bergen.kommune.no/politikere-utvalg/api/fil/bk360/8947333/Uttalelse-fra-Byantikvaren-datert-28-03-2023",
  "tekst": " Byantikvaren Til Intern korrespondanse PBE Kart og oppm\u00e5ling Deling og seksjonering V\u00e5r referanse: 2022/49690-22 (Arbeidssted) v/Anne Lise Fjelde Skjelvik Saksbehandler: Endre Steen Nilsen Dato: 28. mars 2023 Fra Byantikvaren Byantikvarens vurdering - fradeling av tomt Troldhaugveien 80, 41/1143 Byantikvaren har f\u00e5tt sak til uttalelse. Saken gjelder Det er s\u00f8kt Bergen kommune om tillatelse til fradeling av \u2022 1 parsell til boligform\u00e5l fra gnr. 41 bnr. 1143, parsell 1 \u2022 1 parsell til vegform\u00e5l fra gnr. 42 bnr. 1142, parsell 2 \u2022 1 parsell bebygd med et badehus fra gnr. 41 bnr. 1143. parsell 3 Eiendommen omfattes av reguleringsplan nummer 4601_6160000, Fana. gnr 41 bnr 32, 33- 42, bnr 34, 41-114 mfl., Troldhaugen, vedtatt 27.06.1983 og er regulert til bolig og bolig/kontor og felles kj\u00f8revei. Kommuneplanens arealdel viser eiendommen som bebyggelse og anlegg, \u00f8vrig byggesone og den ligger innenfor hensynssone kulturmilj\u00f8 H570 Vi viser derfor til kulturmilj\u00f8plan for Bergen \u00abIdentitet med s\u00e6rpreg\u00bb kunnskapsdel og handlingsdel som ble vedtatt i Bystyret i desember 2021 som et utdypende kvalitetsprogram til KPA2018. Bystyre vedtok alt i juni 2019 kulturminnestrategien som del 1 av kulturmilj\u00f8planen. Byantikvarens konklusjon Byantikvarens vurdering er at tiltaket vil f\u00e5 store negative konsekvenser for kulturmilj\u00f8et og vi kan ikke anbefale en fradeling. En fradeling som medf\u00f8rer nye bygninger vil f\u00f8re til store endringer av landskapet tett p\u00e5 Troldhaugen er ikke i tr\u00e5d med hensynssonen Komponisthjemmene Troldhauge \u2013 Siljust\u00f8l i KPA2018 eller kulturminnestrategiens punkt 1, 3 og 5. Kulturmilj\u00f8faglig vurdering Kulturmilj\u00f8planen legges til grunn i v\u00e5re vurderinger i saken. De aktuelle parsellene ligger innenfor hensynssonen: Komponisthjemmene Troldhaugen - Siljust\u00f8l: (KPA 2018, Komponisthjemmene, 40) Komponisthjemmene Troldhaugen (Edvard Grieg) og Siljust\u00f8l (Harald S\u00e6verud) er viktige kulturminner knyttet til to av Norges mest betydningsfulle komponister og er av internasjonal betydning. Villaene har sv\u00e6rt h\u00f8ye arkitektoniske verdier. Naturomr\u00e5der og sammenhengen mellom villa og landskap er vesentlige i seg selv. Eiendommene med bygninger, hage og landskap skal bevares. Museumsdrift krever tilpasninger, men disse m\u00e5 ikke komme i konflikt med kulturminneverdiene. Nybygg og st\u00f8rre byggeprosjekter i n\u00e6rheten m\u00e5 ta n\u00f8dvendig hensyn til komponisthjemmene og anleggene i sin helhet. Visuell p\u00e5virkning og fjernvirkning er sentralt. Fradelingen har som form\u00e5l \u00e5 etablere to nye tomter til boligform\u00e5l i umiddelbar n\u00e6rhet til Troldhaugen. De aktuelle parsellene ligger i et sv\u00e6rt bratt terreng i direkte siktlinje fra Troldhaugen og tett opp til Arnesen & Darre Kaarb\u00f8s villa for familien Grieg. Skal det etableres nye boliger her vil dette kreve store terrenginngrep og komme i konflikt med kulturmilj\u00f8et og landskapet. V\u00e5r vurdering er at tiltaket vil f\u00e5 store negative visuelle konsekvenser for Troldhaugen. Villaen fra 1915 har ogs\u00e5 sv\u00e6rt h\u00f8y egenverdi og arkitektoniske kvaliteter. Disse blir ikke direkte endret, men det opprinnelig et landskapstilpasset hageanlegg vil bli borte. Hagen er delvis gjengrodd og noe av det omkringliggende landskapet ble \u00f8delagt ved byggingen motorveien og av tunellen. Likevel vurder vi det slik at de gjenv\u00e6rende kvaliteten til eiendommen og hageanlegget har h\u00f8y egenverdi som kulturmilj\u00f8 er s\u00e5rbart for nye tiltak. Den visuelle p\u00e5virkningen og fjernvirkningen er ikke vist og s\u00f8knaden inneholder ingen vurdering av konsekvenser for kulturmilj\u00f8et. I tillegg til f\u00f8ringene i hensynssone 40 i KPA2018 mener vi en fradeling med forventning om boligbygging vil v\u00e6re i konflikt med kulturminnestrategiens punkt 1, 3 og 5 1.I Bergen skal vern av kulturminneverdier sikre kvalitet, identitet og s\u00e6rpreg i byutviklingen. 3. Bergen kommune skal forvaltning av kulturminner baseres p\u00e5 kunnskap og forst\u00e5else 5. I Bergen skal innsatsen styrkes for \u00e5 verne om og sikre v\u00e5r kulturarv. Byantikvarens vurdering er at tiltaket vil f\u00e5 store negative konsekvenser for kulturmilj\u00f8et og vi kan ikke anbefale en fradeling. Med hilsen Byantikvaren Johanne Gillow - Byantikvar Endre Steen Nilsen - r\u00e5dgiver Dokumentet er godkjent elektronisk. Kopi: "
}