{
  "dokument_id": "4e1fbead-093b-5bf7-800c-daa636bd554f",
  "doc_type": "case_attachment",
  "kommune": 4601,
  "tittel": "Vedtak om tillatelse, 31.01.2025",
  "url": "https://bergen.kommune.no/politikere-utvalg/api/fil/bk360/12334175/Vedtak-om-tillatelse-31-01-2025",
  "tekst": " Plan- og bygningsetaten Larsen og Solheim AS V\u00e5r referanse: BYGG-2023/16428-23 Strangehagen 13 Saksbehandler: Arild Skurtveit Dato: 31.01.2025 5011 Bergen RAMMETILLATELSE Eiendom : Gnr 216 Bnr 1087 Adresse : Ingen adresse Tiltakshaver : Dag Fosse Tiltaket : Nytt bygg - Boligform\u00e5l Vi viser til s\u00f8knad mottatt 09.10.2023 og v\u00e5rt vedtak om rammetillatelse datert 07.11.2023 Statsforvalteren i Vestland opphevet vedtaket den 12.08.2024. I sin vurdering konkluderte Statsforvalteren med at tillatelsen av 07.11.2023 var ugyldig og m\u00e5tte oppheves, da kravene i plan- og bygningsloven \u00a7 27-2 ikke var sikret. Videre ble det vurdert at kommunen ikke hadde hjemmel til \u00e5 gi tillatelse til det oms\u00f8kte tiltaket. Den 16.12.2024 ga Bergen kommune tillatelse til tilknytning til privat ledningsnett, i henhold til plan- og bygningsloven \u00a7 27-3, med saksnummer BYGG-2024/18482-4. Bergen Kommune fattet nytt vedtak om rammetillatelse datert 20.12.2024. I forbindelse med klage p\u00e5 vedtak av 20.12.2024 ser bygningsmyndighetene at dispensasjon fra KPA2018 \u00a7 6.1.1 ikke er behandlet. Slike mangler vil medf\u00f8re at vedtaket m\u00e5 anses som ugyldig og oppheves i medhold av forvaltningsloven \u00a7 35 f\u00f8rste ledd bokstav c. Tidligere rammetillatelse datert 20.12.2024 oppheves og erstattes i sin helhet av dette vedtaket 1. S\u00f8knaden gjelder \u2022 Vesentlig terrenginngrep \u2022 Oppf\u00f8ring av ny enebolig 194m2 BRA \u2022 Etablering av ny avkj\u00f8rsel fra kommunal vei Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Tiltaket krever dispensasjon fra kommuneplanens arealdel (KPA2018) \u00a7\u00a7 3.1 Plankrav og 6.1.1 Byggegrense til sj\u00f8. Det er s\u00f8kt om en slik dispensasjon. 2. VEDTAK Det gis rammetillatelse til: \u2022 Vesentlig terrenginngrep \u2022 Oppf\u00f8ring av ny enebolig 194m2 BRA \u2022 Etablering av ny avkj\u00f8rsel fra kommunal vei Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. 2.1 Dispensasjoner Det gis midlertidig dispensasjon fra kommuneplanens arealdel punkt 3.1 om plankrav, jf. plan- og bygningsloven \u00a7 19-2. Det gis midlertidig dispensasjon fra kommuneplanens arealdel punkt 6.1.1 om byggegrense til sj\u00f8, jf. plan- og bygningsloven \u00a7 19-2. 2.2 Godkjenning av tiltaksklasser Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 09.10.2023. 2.3 Dokumentasjon som m\u00e5 sendes inn f\u00f8r det kan gis igangsettingstillatelse: \u2022 Forh\u00e5ndsuttalelse fra Bergen Vann p\u00e5 VA-anlegget, jf. plan- og bygningsloven \u00a7\u00a7 27- 1 og 27-2. \u2022 Erkl\u00e6ringer om ansvarsretter \u2022 Oppdatert gjennomf\u00f8ringsplan med presis beskrivelse av ansvarsomr\u00e5der 2.4 Dokumentasjon som m\u00e5 sendes inn f\u00f8r det kan gis ferdigattest eller midlertidig brukstillatelse: \u2022 Bekreftelse fra Bergen Vann p\u00e5 at sluttdokumentasjonen er tilfredsstillende. \u2022 Sluttrapport for faktisk disponering av avfall, jf. byggteknisk forskrift \u00a7 9-9. Gjelder bare ved s\u00f8knad om ferdigattest, ikke midlertidig brukstillatelse. \u2022 Oppdatert gjennomf\u00f8ringsplan 2.5 Plassering p\u00e5 eiendommen Plasseringen godkjennes som oms\u00f8kt med 4 meter til nabogrense, jf. plan- og bygningsloven \u00a7 29-4. 2.6 H\u00f8ydeplassering Tiltakets maksimale (rekkverk p\u00e5 takterrasse) h\u00f8yde p\u00e5 kote 32 meter godkjennes, jf. plan- og bygningsloven \u00a7 29-4 Saksnummer BYGG-2023/16428 Side 2 av 14 2.7 Atkomst og avkj\u00f8rsel Bymilj\u00f8etaten har i vedtak datert 11.desember 2023 godkjent avkj\u00f8rsel til eiendommen p\u00e5 vilk\u00e5r. jf. veglova \u00a7\u00a7 40 til 43. Vilk\u00e5r og krav i vedtaket skal etterkommes, jf. plan og bygningslovens \u00a7 27-4. 2.8 Vannforsyning og avl\u00f8p Bergen kommune har i vedtak datert 16.12.2024 gitt tillatelse til tilknytning til privat ledningsnett, i henhold til plan- og bygningsloven \u00a7 27-3, med saksnummer BYGG- 2024/18482-4 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone og den ligger innenfor hensynssonene Aktsomhetsomr\u00e5der for steinsprang, jord- og flomskred og sn\u00f8skred Eiendommen er ikke regulert 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknader Saksnummer BYGG-2023/16428 Side 3 av 14 3.3 Ansvar og tiltaksklasser I v\u00e5r behandling av s\u00f8knaden legger vi til grunn den mottatte gjennomf\u00f8ringsplanen, som inneholder oversikt over ansvarlige foretak og ansvarsomr\u00e5der oppdelt i funksjon og tiltaksklasser. I plan- og bygningsloven kapittel 23 og byggesaksforskriften kapittel 5 og 12 er det beskrevet hvilket ansvar som p\u00e5ligger tiltakshaver, ansvarlig s\u00f8ker, prosjekterende, utf\u00f8rende og kontrollerende. Saksnummer BYGG-2023/16428 Side 4 av 14 Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige foretak og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. Ved erkl\u00e6ring av ansvarsrett i byggesaker skal arbeidet de enkelte foretak p\u00e5tar seg ansvarsrett for, beskrives og avgrenses s\u00e5 presist som mulig. I denne saken er ansvarsomr\u00e5det kun beskrevet som overordnet fagomr\u00e5de for sentral godkjenning. Vi vurderer ikke dette til \u00e5 v\u00e6re en tilstrekkelig presis beskrivelse av dette ansvarsomr\u00e5de i denne saken. Ved s\u00f8knad om igangsettingstillatelse m\u00e5 ansvarsomr\u00e5det beskrives mer presist 3.4 Atkomst og avkj\u00f8rsel Ansvarlig s\u00f8ker opplyser at det foreligger tinglyste erkl\u00e6ringer som sikrer lovlig atkomst, jf. plan- og bygningsloven \u00a7 27-4. 3.5 Skredfare Det er foretatt en skredfarevurdering av Sunnfjord Geo Center datert 26.06.2019 som dokumenterer at tiltaket innehar tilfredsstillende sikkerhet i henhold til TEK17 \u00a7 7-3. Det er ikke behov for \u00e5 iverksette avb\u00f8tende tiltak for \u00e5 oppn\u00e5 tilfredsstillende sikkerhet 3.6 Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Etter v\u00e5r vurdering er bestemmelsen tilstrekkelig ivaretatt for oms\u00f8kte tiltak Omr\u00e5dets karakter og bygningens tilpasning Str\u00f8kskarakteren preges av frittliggende hus med varierte fotavtrykk, sal- og valmtaksformer, samt tradisjonelle materialer som tre og mur. Nye tiltak ikke trenger \u00e5 v\u00e6re identiske med sine omgivelser, kontraster kan gi en positiv dimensjon. Variasjon i det arkitektoniske uttrykket er derfor \u00f8nskelig Bygging i etablerte boligomr\u00e5der medf\u00f8rer andre utfordringer enn tradisjonelle feltutbygginger, som tap av sol eller utsikt for naboer, bygninger som skiller seg ut i form, eller h\u00f8y utnyttelse i omr\u00e5der dominert av eneboliger. Samtidig utvikles nye l\u00f8sninger og trender over tid, som skaper en dynamikk i boligomr\u00e5dene. Protester mot tap av sol eller utsikt veies normalt opp mot omr\u00e5dets forventede utvikling og tetthet. I praksis skal det mye til for at naboer i bygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligomr\u00e5der, og s\u00e6rlig i forbindelse med kommunal fortettingspolitikk. Avveining og arkitektonisk l\u00f8sning Avveining av tiltakshavers \u00f8nsker m\u00e5 balansere mellom offentligrettslige hensyn, nabohensyn og \u00f8vrige bestemmelser i plan- og bygningsloven. Saksnummer BYGG-2023/16428 Side 5 av 14 Det aktuelle tiltaket er utformet med et moderne, minimalistisk uttrykk, preget av str\u00f8mlinjeformede linjer og store vindusflater som slipper inn mye naturlig lys. Bygningskroppen er oppdelt i ulike volum fordelt p\u00e5 flere etasjer, inkludert takterrasser og en underetasje som tilpasser seg terrenget uten omfattende bruk av forst\u00f8tningsmurer. Dette bidrar til en harmonisk overgang mellom bygning og natur. Tilpasning til terrenget Bygget f\u00f8lger en buktende formasjon i terrenget med knekkpunkter som skaper rytme og variasjon i fasadene. Integrerte terrasser kobler bygningen direkte til omgivelsene, og helheten fremst\u00e5r som n\u00f8ye tilpasset tomtens topografi. Eiendommen, en resttomt i utkanten av boligomr\u00e5det, fungerer som en naturlig overgang til gr\u00f8nnstrukturen og skogen mot \u00f8st. Arkitektoniske kvaliteter Elementer som volum, form og farge er balansert for \u00e5 styrke samspillet mellom bygningens deler. Variasjonen i h\u00f8yde og volum gir en dynamisk, men balansert profil som skaper visuell interesse uten \u00e5 dominere. Nedskalerte og tilbaketrukne etasjer bryter opp volumet, noe som gir en mer menneskelig skala. Bruken av tre som hovedmateriale fremhever byggets tilpasning til omgivelsene. Detaljrikdommen i fasadene viser variasjon uten \u00e5 g\u00e5 p\u00e5 bekostning av helheten, og prosjektet integrerer tomtens naturkvaliteter p\u00e5 en m\u00e5te som fremhever str\u00f8kets karakter. Dette gir bygget en tydelig forbindelse til b\u00e5de naturen og de bygde omgivelsene, samtidig som det tilf\u00f8rer stedet en ny tolkning av omr\u00e5dets kvaliteter. Oppsummering Tiltaket fremmer stedets egenart gjennom en estetisk og funksjonell tilpasning til terrenget. Det harmoniske samspillet mellom bygningselementer og omgivelser gj\u00f8r at prosjektet fremst\u00e5r som en positiv tilf\u00f8yelse til bymilj\u00f8et Saksnummer BYGG-2023/16428 Side 6 av 14 3.7 Andre uttalelser eller vedtak Bergen Vann har gitt uttalelse datert 23. september 2024: Saksnummer BYGG-2023/16428 Side 7 av 14 3.8 Dispensasjon Tiltakets strid med kommuneplanens arealdel \u00a7 3.1 og plankrav Tiltaket kommer i konflikt med kommuneplanens arealdel \u00a7 3.1, som stiller krav om reguleringsplan for visse tiltak. I henhold til plan- og bygningsloven (pbl) \u00a7 20-1 bokstav a, d, g, k, og l, skal slike tiltak inng\u00e5 i en reguleringsplan som er vedtatt med hjemmel i plan- og bygningsloven av 1985 eller nyere lov. Det s\u00f8kes her om oppf\u00f8ring av en ny enebolig p\u00e5 en eiendom uten reguleringsplan. For dette m\u00e5 det s\u00f8kes om dispensasjon fra kravet om reguleringsplan. Plankravet har som m\u00e5l \u00e5 sikre en bred, helhetlig og grundig vurdering av arealbruk i et omr\u00e5de. Dette inkluderer: \u2022 At offentlige myndigheter, grunneiere og andre ber\u00f8rte parter f\u00e5r anledning til \u00e5 fremme sine synspunkter i prosessen frem mot reguleringsvedtaket. \u2022 \u00c5 avklare overordnede forhold som infrastruktur og gr\u00f8ntomr\u00e5der f\u00f8r utbygging tillates Dispensasjon fra plankravet vurderes hovedsakelig i omr\u00e5der som allerede er fullt utbygde, der behovet for en overordnet vurdering av plankravets hensyn er mindre. Tiltakets plassering er i strid med kommuneplanens arealdel \u00a7 6.1.1: Langs sj\u00f8 gjelder f\u00f8lgende minimumsgrenser for tiltak etter pbl \u00a7 1-6 i \u00d8vrig byggesone, uregulerte omr\u00e5der: 50 meter Ny bolig plasseres ca 42,5 meter sj\u00f8linje Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Saksnummer BYGG-2023/16428 Side 8 av 14 Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon. Saksnummer BYGG-2023/16428 Side 9 av 14 Kommunens vurdering: 3.1 Plankrav Det s\u00f8kes om dispensasjon for \u00e5 oppf\u00f8re en ny enebolig p\u00e5 en eiendom som ikke omfattes av en reguleringsplan. Gjeldende kommuneplan stiller krav om at tiltak p\u00e5 uregulerte eiendommer skal inng\u00e5 i en reguleringsplan. Dette kravet er ment \u00e5 sikre forsvarlig utredning og tilstrekkelig informasjonsgrunnlag for beslutninger. Imidlertid er plankravet et verkt\u00f8y som ikke n\u00f8dvendigvis skal anvendes p\u00e5 alle situasjoner. I denne saken vurderes det at hensynene plankravet er ment \u00e5 ivareta, kan sikres tilstrekkelig gjennom en dispensasjonss\u00f8knad, og at det derfor vil v\u00e6re un\u00f8dvendig ressursbruk \u00e5 p\u00e5begynne en ny reguleringsplan. Tiltaket inneb\u00e6rer oppf\u00f8ring av en bolig i et omr\u00e5de som allerede er fullt utbygget, der dette er den siste eiendommen godkjent til boligform\u00e5l. Boligen vurderes \u00e5 ha sv\u00e6rt begrenset innvirkning p\u00e5 omr\u00e5det som helhet. F\u00f8lgende vurderinger er gjort: 1. Trafikksituasjon Eiendommen har tinglyst veirett, og Bymilj\u00f8etaten har godkjent avkj\u00f8rsel og \u00f8kt bruk av veien. Tiltaket antas ikke \u00e5 forverre trafikksituasjonen vesentlig. 2. Hensyn til kommuneplanens arealdel Boligen er ikke i strid med kommuneplanens \u00f8vrige bestemmelser og vil ikke p\u00e5virke overordnede hensyn som hensynssoner, bl\u00e5gr\u00f8nne strukturer eller framtidig bruk og utvikling i omr\u00e5det. 3. Nabohensyn Selv om tiltaket kan gi noe innsyn og forringelse av solforhold p\u00e5 naboeiendommer, vurderes disse ulempene som minimale. 4. Ressursbruk og saksbehandlingstid Oppf\u00f8ring av boligen gjennom dispensasjon gir en mer effektiv saksbehandling, uten behov for omfattende reguleringsprosess. Fordeler ved dispensasjon: \u2022 Ingen vesentlig forverring av trafikksituasjonen. \u2022 Tiltaket samsvarer med overordnede planer og regelverk. \u2022 Ingen konflikt med hensynssoner eller bl\u00e5gr\u00f8nne strukturer. \u2022 Kortere og mindre kostbar saksbehandlingstid. \u2022 Ingen f\u00f8ringer for fremtidig bruk eller utvikling i omr\u00e5det. \u2022 Tiltaket samsvarer med regelverket, herunder plan- og bygningsloven, som inneb\u00e6rer at tiltakshaver har rettskrav p\u00e5 \u00e5 f\u00e5 innvilget s\u00f8knad om tiltak som er i tr\u00e5 med regelverket. Saksnummer BYGG-2023/16428 Side 10 av 14 Ulempene vil v\u00e6re at tiltaket kan medf\u00f8re litt forringelse av solforhold, og kan gi litt innsyn p\u00e5 naboeiendom 6.1.1 Byggegrense til sj\u00f8 S\u00f8knad gjelder dispensasjon fra kommuneplanens arealdel 2018 (KPA2018) \u00a7 6.1.1, som fastsetter en byggegrense p\u00e5 50 meter fra sj\u00f8 og vassdrag. Tiltaket inneb\u00e6rer oppf\u00f8ring av bygg 42,5 meter fra sj\u00f8en p\u00e5 en uregulert eiendom. Byggeforbudet langs sj\u00f8 og vassdrag har som form\u00e5l \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre redusert tilgjengelighet til sj\u00f8en. I denne saken vurderes tiltaket \u00e5 ikke medf\u00f8re en vesentlig tilsidesettelse av disse hensynene, av f\u00f8lgende grunner: Boligen ligger utenfor den funksjonelle strandsonen. Begrepet \"funksjonell strandsone\" refererer til den delen av strandsonen som har en reell betydning for natur, friluftsliv, landskap og allmennhetens tilgang til sj\u00f8en. Boligen ligger innenfor byggegrensen, men vil v\u00e6re skjermet fra sj\u00f8en av eksisterende bebyggelse, infrastruktur og naturlige barrierer, slik at tiltaket ikke p\u00e5virker de hensyn bestemmelsen skal ivareta. I denne saken vil ikke tiltaket f\u00f8re til \u00e5 redusere tilgjengeligheten til sj\u00f8en. Rekken med eksisterende boliger som er plassert n\u00e6rmere sj\u00f8en, og tiltaket ikke vil medf\u00f8re en ytterligere privatisering av strandsonen. Eiendommen grenser til et stort naturomr\u00e5de/gr\u00f8ntomr\u00e5de som er \u00e5pent og tilgjengelig for allmennheten, hvor skj\u00f8tsel og naturvennlig tilrettelegging for rekreasjon er tillatt. Allmennhetens mulighet til friluftsliv og rekreasjon i omr\u00e5det opprettholdes stort sett uendret. Fordeler ved \u00e5 gi dispensasjon: \u2022 Tiltaket opprettholder allmennhetens tilgang til sj\u00f8en og naturomr\u00e5det. \u2022 Det vil ikke medf\u00f8re en ytterligere privatisering av strandsonen. \u2022 Bygget f\u00f8lger eksisterende bebyggelsesm\u00f8nster i omr\u00e5det. \u2022 Minimal p\u00e5virkning p\u00e5 landskapet og milj\u00f8et. \u2022 Tiltaket ligger utenfor hensynssone funksjonell strandsone Ulemper ved \u00e5 gi dispensasjon: \u2022 Kan skape presedens for fremtidige dispensasjoner. \u2022 Potensiell visuell p\u00e5virkning av kystlandskapet. Etter en samlet vurdering er det klart at fordelene ved \u00e5 gi dispensasjon overstiger ulempene. Tiltaket vurderes ikke \u00e5 komme vesentlig i strid med hensynene plankravet skal ivareta, og det er derfor forsvarlig \u00e5 gi dispensasjon i denne saken. Saksnummer BYGG-2023/16428 Side 11 av 14 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Arild Skurtveit Saksbehandler Glenn M. Kristensen Seksjonsleder Dette dokumentet er godkjent elektronisk. Kopi til Frank Thomsen 5101 EIDSV\u00c5GNESET Furubotn 46 Dag Fosse Haukedalen 207 5121 ULSET Sindre Holmelid H\u00e5berg 5101 EIDSV\u00c5GNESET Furubotn 47 Rune Larsen 5101 EIDSV\u00c5GNESET Furubotn 49 Vidar Larsen 5101 EIDSV\u00c5GNESET Furubotn 49 STATSFORVALTAREN Nj\u00f8savegen 2 6863 LEIKANGER I VESTLAND VESTLAND Postboks 7900 5020 BERGEN FYLKESKOMMUNE Saksnummer BYGG-2023/16428 Side 12 av 14 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/16428 Side 13 av 14 Saksnummer BYGG-2023/16428 Side 14 av 14 "
}