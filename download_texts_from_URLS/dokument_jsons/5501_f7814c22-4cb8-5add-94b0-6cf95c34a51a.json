{
  "dokument_id": "f7814c22-4cb8-5add-94b0-6cf95c34a51a",
  "doc_type": "case_presentation",
  "kommune": 5501,
  "tittel": "Vurdering av kommuneplanen som del av planstrategi 2024-2027",
  "url": "https://innsyn.tromso.kommune.no/application/getMoteDokument?dokid=2001668680",
  "tekst": "Arkivsaksnr. 23/17479-11 Saksbehandler Eirin Sundby Saksgang M\u00f8tedato Formannskapet 09.04.2024 Vurdering av kommuneplanen som del av planstrategi 2024- 2027 Kommunedirekt\u00f8rens innstilling til vedtak: 1. Kommuneplanens gjeldende samfunnsdel, Troms\u00f8 vil (2020-2032), videref\u00f8res uten endringer i kommunestyreperioden 2024-2027. Kommunens fem gjeldende satsingsomr\u00e5der (unge f\u00f8rst, god folkehelse, riktig bolig, kliman\u00f8ytral utvikling og attraktiv for etableringer) justeres, og nye omr\u00e5der, som n\u00e5 kalles fokusomr\u00e5der, innarbeides i handlingsprogrammene i kommunestyreperioden. 2. Gjeldende arealdel (2017 \u2013 2026) er allerede under revisjon. Sp\u00f8rsm\u00e5let om behov for revisjon av denne er derfor ikke relevant. 3. Forslag til vedtak offentliggj\u00f8res p\u00e5 kommunens nettsider og sendes ut til relevante h\u00f8ringsinstanser jf. Plan- og bygningsloven \u00a7 10-1. Mari Enoksen Hult Gry Dons Konstituert kommunedirekt\u00f8r Konsituert direkt\u00f8r for organisasjon 1 Hva saken gjelder I henhold til plan- og bygningsloven \u00a7 10-1 skal nytt kommunestyre utarbeide og vedta ny kommunal planstrategi senest ett \u00e5r etter konstituering. I denne saken tas det stilling til hvorvidt kommuneplanens samfunns- og arealdel skal revideres eller videref\u00f8res uten endring. Dokumentet utgj\u00f8r dermed planstrategi for Troms\u00f8 kommune 2024-2027 etter \u00a7 10-1 i plan- og bygningsloven, og vedtaksforslaget offentliggj\u00f8res i minst 30 dager f\u00f8r det behandles i kommunestyret. Saksutredning Kommuneplanens samfunnsdel er kommunens \u00f8verste strategidokument. En tidlig avklaring av behov for revisjon av planen er gunstig fordi eventuelle endringer da vil kunne innarbeides i kommunens handlings- og \u00f8konomiplan allerede andre \u00e5r i kommunestyreperioden. Dette er med p\u00e5 \u00e5 styrke samfunnsplanen som et politisk styringsverkt\u00f8y. I januar og februar 2024 ble det gjennomf\u00f8rt til sammen \u00e5tte verksteder med r\u00e5d og utvalg for \u00e5 vurdere om kommunens strategiske satsinger er i tr\u00e5d med oppdatert kunnskap om Troms\u00f8samfunnet og \u00f8nsket politisk retning for kommunestyreperioden 2024-2027. Verkstedene hadde ikke beslutningsmyndighet, men innspillene er oppsummert i eget dokument og tatt med i kommunedirekt\u00f8rens vurdering av samfunnsplanen og satsingsomr\u00e5dene. Administrasjonen har for \u00f8vrig f\u00e5tt tilbakemeldinger om at slike verksteder syns \u00e5 v\u00e6re en fin arena for dialog og tidlig medvirkning i strategisk planarbeid. Vurdering av gjeldende samfunnsplan Troms\u00f8 kommunes gjeldende samfunnsplan, Troms\u00f8 vil, ble vedtatt i kommunestyrem\u00f8te 25.11.2020, sak 159. Troms\u00f8 vil gir retning for utviklingen av Troms\u00f8samfunnet frem mot 2032, med en overordnet m\u00e5lsetting om et b\u00e6rekraftig Troms\u00f8. Planen bygger p\u00e5 de tre b\u00e6rekeraftsdimensjonene, og det vurderes at planens delm\u00e5l og strategier er i tr\u00e5d med de nye nasjonale forventningene for regional og kommunal planlegging som ble lagt fram i juni 2023. Hovedm\u00e5l og arealstrategier svarer ogs\u00e5 i tilstrekkelig grad p\u00e5 de utfordringene som skisseres i det oppdaterte kunnskapsgrunnlaget Troms\u00f8 vet, som ble vedtatt i formannskapetsm\u00f8te 16. januar 2024, sak 1. Vurdering av handlingsprogrammets satsingsomr\u00e5der Kommunens gjeldende satsinger er unge f\u00f8rst, god folkehelse, riktig bolig, kliman\u00f8ytral utvikling og attraktiv for etableringer. Disse er n\u00e6rmere beskrevet i handlingsprogrammet 2023-2026 og 2024-2027. Satsingsomr\u00e5dene er et uttrekk fra Troms\u00f8 vil, og ble introdusert i 2022 for \u00e5 prioritere innsats ogs\u00e5 p\u00e5 kortere sikt. I verkstedene i januar og februar ga deltakerne innspill til felles temaer kommunestyret b\u00f8r satse p\u00e5 i perioden. Oppsummeringen av innspillene viser at kommunens gjeldende satsingsomr\u00e5der fremdeles oppleves som relevante. Det er likevel visse omr\u00e5der som er mer presserende enn andre. En helhetlig vurdering av innspillene sett opp mot innsikt fra kunnskapsgrunnlaget Troms\u00f8 vet, gir grunnlag for \u00e5 gj\u00f8re en mindre justering av satsingsomr\u00e5dene. Disse beskrives i vedlegg 2, men oppsummert foresl\u00e5s f\u00f8lgende fokusomr\u00e5der: 1. Gode oppvekstvilk\u00e5r 2. Folkehelse og fremtidens velferdstjenester 3. Bolig og fysisk utforming 4. Sosialt rettferdig og milj\u00f8vennlig klimaomstilling 5. Samfunnssikkerhet, n\u00e6ringsutvikling og samarbeid i Arktis 2 I verkstedene kom det ogs\u00e5 flere konkrete forslag til forbedring av arbeidsmetoder og tips til administrasjonen. Dette gjelder blant annet saksbehandling, rutiner for evaluering, samhandling med Troms\u00f8s innbyggere og samspillet med kommuenes folkevalgte representanter. Disse forslagene er ikke tatt inn som en del av nye fokusomr\u00e5der, men kommunedirekt\u00f8ren vil se p\u00e5 hvordan disse kan f\u00f8lges opp internt. Videre oppf\u00f8lging av fokusomr\u00e5dene De justerte omr\u00e5dene tas inn i arbeidet med neste \u00e5rs handlingsprogram. Sentrale oppgaver vil v\u00e6re \u00e5 utarbeide en formidlingsstrategi, oppf\u00f8lging, rapportering og milep\u00e6ler. Det m\u00e5 ogs\u00e5 ses p\u00e5 hvordan fokusomr\u00e5dene skal f\u00f8lges opp i kommunens temaplaner. Oversikten over behov for underliggende planer i kommunestyreperioden vil komme samtidig som sak om endelig behandling av planstrategien. Dette gj\u00f8res for \u00e5 kunne vurdere behovet for underliggende planer opp mot nye fokusomr\u00e5der, og dermed f\u00e5 planer som bidrar til \u00e5 n\u00e5 m\u00e5lene i kommunens overordnede plan. Konklusjon Kommuneplanens samfunnsdel videref\u00f8res uten revisjon i kommunestyreperioden 2024-2027. Handlingsprogrammets fem satsingsomr\u00e5der justeres, og de nye fokusomr\u00e5der skal gjelde for innev\u00e6rende kommunestyreperiode. Fokusomr\u00e5dene tas med inn i arbeidet med neste \u00e5rs handlingsprogram. Vedtakskompetanse Formannskapet Vedlegg Oppsummering verksteder KPS januar og februar 2024 Beskrivelse av nye fokusomr\u00e5der 3 "
}