{
  "dokument_id": "257f8cdd-765d-5b3d-b58d-f20cefb887d1",
  "doc_type": "case_attachment",
  "kommune": 4601,
  "tittel": "Fagnotat, datert 25.06.2024",
  "url": "https://bergen.kommune.no/politikere-utvalg/api/fil/bk360/10700781/Fagnotat-datert-25-06-2024",
  "tekst": " Plan- og bygningsetaten Til Intern korrespondanse BBU - Kommunaldirekt\u00f8rens stab (Arbeidssted) V\u00e5r referanse: HENV-2024/14099-2 Saksbehandler: Ulf S\u00e6terdal Fra Dato: 25.06.2024 Plan- og bygningsetaten H\u00f8ring av framlegg til omklassifisering av Fv. 556, 5198, 5212, 5216, 5305 og 5362 i Bergen kommune Det vises til brev av 6.juni 2024 vedr. sp\u00f8rsm\u00e5l om innspill til h\u00f8ring av forslag til omklassifisering av en del fylkesveistrekninger av Vestland fylkeskommune. Det gjelder: Fv. 556 Fj\u00f8sangerveien, Fv. 5198 Merkurvegen, Fv. 5212 Breivikdalen, Fv. 5216 H\u00e5konshellaveien, Fv. 5305 Steinest\u00f8vegen og Fv. 5362 Vardesvingen / Vardeveien / Marineveien Totalt omhandler h\u00f8ringen 6,7 km med fylkesvei. Plan- og bygningsetaten er bedt s\u00e6rskilt om opplysninger om det p\u00e5g\u00e5r planarbeid som ber\u00f8rer noen av strekningene. Merknader og opplysninger fra plan- og bygningsetaten fremg\u00e5r av saksutredning nedenfor. Med hilsen PLAN- OG BYGNINGSETATEN Aslaug Aalen Fung. etatsdirekt\u00f8r Ulf S\u00e6terdal Avdelingssjef Dette dokumentet er godkjent elektronisk. Saksutredning: Saken gjelder omklassifisering av aktuelle fylkesveistrekninger til kommunal veg. Dette inneb\u00e6rer at forvaltningsansvaret for vegstrekningene overf\u00f8res til Bergen kommune. Plan- og bygningsetaten har utfra sitt fagomr\u00e5de generelt ikke merknader til forslaget til omklassifisering av fylkesveistrekninger. N\u00e5r det gjelder de enkelte vegstrekningene har Plan- og bygningsetaten f\u00f8lgende kommentarer til strekningen Fv. 556 Fj\u00f8sangerveien: Strekningen inng\u00e5r i planarbeid for sykkelstamveg delstrekning 3, og det er s\u00e5 langt tenkt etablert et tilbud for myke trafikanter p\u00e5 deler av strekningen. N\u00e5r strekningen omklassifiseres m\u00e5 det avklares hvorvidt det er Vestland fylkeskommune eller Bergen kommune v/Bymilj\u00f8etaten som definerer standard og utforming av tiltaket i planen. I en overgangsfase er det n\u00f8dvendig med tett dialog mellom fylkeskommunen og kommunen i planarbeidet. Plan- og bygningsetaten har ikke registrert at det p\u00e5g\u00e5r planarbeid som ber\u00f8rer \u00f8vrige strekninger. Saksnummer Saksnummer Side 2 av 2 "
}