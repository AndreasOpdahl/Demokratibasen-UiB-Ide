{
  "dokument_id": "0fc52305-e2ba-52e5-80ad-eb729aa01796",
  "doc_type": "case_presentation",
  "kommune": 4601,
  "tittel": "Tilskuddsordninger",
  "url": "https://bergen.kommune.no/politikere-utvalg/api/fil/bk360/11494105/Framstilling-Tilskuddsordninger",
  "tekst": " Ungdomsr\u00e5det Saksframstilling V\u00e5r referanse: 2023/246006-78 Saksbehandler: Birgitte Teglgaard J\u00f8rgensen Tilskuddsordninger Hva saken gjelder: Bufdir lyser ut midler med m\u00e5l om \u00e5 legge til rette for at alle barn og unge skal ha mulighet til mestring og samfunnsdeltakelse. Tilskuddsordningen skal bidra til utvikling av \u00e5pne m\u00f8teplasser, deltakelse p\u00e5 ferie- og fritidsaktiviteter og fullf\u00f8ring av utdanningsl\u00f8p. Det kan s\u00f8kes om tilskudd for inntil tre \u00e5r. Midlene lyses ut med forbehold om Stortingets endelige budsjettvedtak. S\u00f8knadsfristen er 1. november 2024. M\u00e5lgruppen er barn og unge fra 0 til 24 \u00e5r som av ulike grunner st\u00e5r i fare for \u00e5 havne i utenforskap. Utenforskap handler om \u00e5 st\u00e5 utenfor ulike arenaer eller fellesskap i samfunnet, hvor risikofaktorer kan v\u00e6re: - \u00c5 vokse opp i familier med lavinntekt - Manglende sosialt nettverk - Manglende tilknytning til skole/arbeid - Manglende deltakelse i fritidsaktiviteter Krav til aktivitetene er at de skal gjennomf\u00f8res p\u00e5 fritiden, det skal v\u00e6re lave eller ingen kostnader og laveste s\u00f8knadsbel\u00f8p er kr. 50.000,- per tilskudds\u00e5r (for to tiltakstyper er minstebel\u00f8pet kr. 200.000,- og 400.000,-). Det stilles krav om egenfinansiering, differensiert mellom frivillige organisasjoner, private akt\u00f8rer og offentlige instanser. Bufdir skal ved den overordnete fordelingen av midler: a. ta hensyn til antall barn og unge i kommunene, b. bruke indikatorer for omfang av utenforskap blant barn og unge i kommunene, c. s\u00f8rge for at midlene fordeles med god geografisk spredning, d. s\u00f8rge for at midlene fordeles mellom de ulike aktivitetstypene og e. s\u00f8rge for at midlene fordeles mellom offentlige instanser og akt\u00f8rer i sivilsamfunnet I tillegg skal Bufdir vurdere kvalitet og forventet m\u00e5loppn\u00e5else, vurdere s\u00f8knadsbel\u00f8p opp mot forventet m\u00e5loppn\u00e5else og legge vekt p\u00e5 kommunens rangering. Bergen kommune vil prioritere innkomne s\u00f8knader f\u00f8r oversendelse til Bufdir. Byr\u00e5det skal behandle saken f\u00f8r oversendelse. Ungdomsr\u00e5det gis anledning \u00e5 uttale seg om rangeringen, og uttalelsen b\u00f8r tillegges vekt i kommunens rangering. Ungdomsr\u00e5det i Bergen gis derfor en orientering om ordningen og bes om innspill p\u00e5 tema og aktivitetstyper som b\u00f8r vektlegges i arbeidet med \u00e5 prioritere s\u00f8knadene. 1 Kommunens frist for \u00e5 oversende sin prioritering av s\u00f8kere er 1. februar for frivillige organisasjoner og private akt\u00f8rer, og 8. februar for kommunale s\u00f8kere. Forslag til vedtak: Saken legges frem uten forslag til vedtak Dato: 14. november 2024 Eowyn Tomine Saus - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Presentasjon om tilskuddsmidler 2 "
}