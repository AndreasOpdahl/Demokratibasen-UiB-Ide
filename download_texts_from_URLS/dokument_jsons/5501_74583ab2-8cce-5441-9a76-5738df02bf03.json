{
  "dokument_id": "74583ab2-8cce-5441-9a76-5738df02bf03",
  "doc_type": "case_attachment",
  "kommune": 5501,
  "tittel": "Planbestemmelser",
  "url": "https://innsyn.tromso.kommune.no/application/getMoteDokument?dokid=2001806532",
  "tekst": " Troms\u00f8 kommune REGULERINGSBESTEMMELSER TIL PLAN NR. 1876 DETALJREGULERING FOR SKATT\u00d8RA EIENDOM 125/534, 535, 679, 695 M.FLERE. Dato:.........................................................................................................22.12.2020 Dato for siste revisjon: .............................................................................17.07.2024 Dato for kommunestyrets vedtak/egengodkjenning: ................................* Planens hensikt Detaljreguleringen har som form\u00e5l \u00e5 tilrettelegge for ny infrastruktur og utbygging av ny industri p\u00e5 de ubebygde tomtene i planomr\u00e5det. Planen legger til rette for ny avkj\u00f8rsel og veinett som kan betjene industri ved kaifronten og virksomheter p\u00e5 omr\u00e5det, og som er dimensjonert for st\u00f8rre kj\u00f8ret\u00f8y. Det reguleres for kai, i forlengelse av resten av kaifront regulert for Breivika havn (Plan 1863), slik at det blir sammenheng med \u00f8vrig havneomr\u00e5de. I I medhold av plan- og bygningslovens \u00a7 12-7 gjelder disse reguleringsbestemmelsene for det omr\u00e5det som er avgrenset p\u00e5 plankartet med reguleringsplangrense. II I medhold av plan- og bygningslovens \u00a7 12-5 er omr\u00e5det regulert til f\u00f8lgende arealform\u00e5l: 1. BEBYGGELSE OG ANLEGG \u2022 Industri (f_IND1-10) 2. SAMFERDSELSANLEGG OG TEKNISK INFRASTRUKTUR Reguleringsbestemmelser for plan nr 1849 Side 1 av 12 \u2022 Veg (f_V1-5) \u2022 Gangveg/gangareal/g\u00e5gate (f_GG1) \u2022 Annen Veggrunn \u2013 Tekniske Anlegg (f_AVT1-13) \u2022 Annen Veggrunn \u2013 Gr\u00f8nt (o_AVG1-4 og f_AVG5) \u2022 Kai (f_KAI1-4) \u2022 Kollektivholdeplass (o_KH1) 3. GR\u00d8NNSTRUKTUR \u2022 Bl\u00e5gr\u00f8nnstruktur (o_BG1, o_BG3, o_BG4 og f_BG2 og f_BG6) 4. BRUK OG VERN AV SJ\u00d8 OG VASSDRAG \u2022 Havneomr\u00e5de i sj\u00f8 (HOS1) III I medhold av plan- og bygningslovens \u00a7 12-6, jfr. \u00a7 11-8 tredje ledd, er det fastsatt f\u00f8lgende hensynssoner og bestemmelsesomr\u00e5der: 5. HENSYNSSONER OG BESTEMMELSESOMR\u00c5DER \u2022 Hensynssone, frisikt (H140) \u2022 Hensynssone, krav vedr\u00f8rende infrastruktur (H410) \u2022 Bestemmelsesomr\u00e5de, sn\u00f8depot (#SD1-6) IV I medhold av plan- og bygningslovens \u00a7 12-7 er det gitt f\u00f8lgende bestemmelser om bruk og utforming av bygninger og arealform\u00e5l i planomr\u00e5det: 1. BEBYGGELSE OG ANLEGG 1.1 Fellesbestemmelser a) Bebyggelse og anlegg skal oppf\u00f8res innenfor den utnyttelsesgraden som er angitt p\u00e5 plankart. b) Bruksareal skal regnes uten tillegg for tenkte plan. Reguleringsbestemmelser for plan nr 1849 Side 2 av 12 c) Bebyggelse og anlegg skal oppf\u00f8res innenfor den byggeh\u00f8yden som er angitt p\u00e5 plankartet. d) Bebyggelse og anlegg skal oppf\u00f8res innenfor byggegrenser som er angitt p\u00e5 plankart. Der egne byggegrenser ikke er vist i plankart, sammenfaller byggegrense med form\u00e5lsgrense. e) Laveste tillatte terrengniv\u00e5 er satt til +2.7 og laveste tillatte gulvniv\u00e5 for bygg er satt til kote +3,5 (NN2000). f) Omr\u00e5der tillates inngjerdet, helt eller delvis. Gjerde kan plasseres utenfor byggegrense, s\u00e5 fremst det ikke overskrider siktlinjer mot veg eller form\u00e5lsgrenser. g) Avfallsh\u00e5ndtering skal skje gjennom lukket system. h) Det avsettes 0,5 biloppstillingsplasser for ansatte pr. 100 m2 BRA industri. Det avsettes 0,25 biloppstillingsplasser for bes\u00f8kende pr. 100 m2 BRA industri i) 20% av parkeringsplasser for ansatte skal ha mulighet for ladepunkt til el-bil. j) Det skal legges til rette for sykkelparkering n\u00e6r innganger. Det skal etableres 1 sykkelparkering for ansatte pr. 400m2 BRA etablert bygg, hvor 50% av parkeringsplassene skal v\u00e6re overbygd. 1.2 Industri (IND1-10) a) Feltene IND1 til og med IND10 er avsatt til industri. b) Innenfor omr\u00e5dene tillates oppf\u00f8rt n\u00f8dvendige industri- og lagerbygninger, samt kontor-, drift og administrasjonsbygg tilknyttet industri- og havnevirksomhet. c) Innenfor omr\u00e5dene tillates etablert installasjoner knyttet til industri- og havnevirksomhet, f.eks. havnekraner, som overskrider byggeh\u00f8yde angitt i plankart. 2. SAMFERDSELANLEGG OG TEKNISK INFRASTRUKTUR 2.1 Fellesbestemmelser a) N\u00f8dvendige samferdselsanlegg og teknisk infrastruktur tillates etablert innenfor form\u00e5lene. 2.2 Veg (f_V1-5) a) Feltene f_V1 til og med f_ V5 er avsatt til felles kj\u00f8reveg for alle eiendommer i planomr\u00e5det. b) Kj\u00f8reveg skal utf\u00f8res iht. Statens Vegvesens h\u00e5ndbok N100. c) Det tillates etablert ensidig fortau innenfor form\u00e5let. Fortau skal utf\u00f8res iht. Statens Vegvesens h\u00e5ndbok N100. d) Kj\u00f8reveg skal opparbeides med tydelige visuelle skiller til \u00f8vrig trafikkareal. e) Det tillates etablert private atkomster til eiendommer i tilknytning til kj\u00f8reveg. f) Felt f_V5 tillattes videref\u00f8rt, innenfor byggegrense, til plangrense mot s\u00f8r. Videref\u00f8rt veg skal opparbeides jfr. pkt. 2.2 b-e. Reguleringsbestemmelser for plan nr 1876 Side 3 av 12 2.3 Gangveg/gangareal/g\u00e5gate (f_GG1) a) Felt f_GG1 avsettes til gangveg felles for alle felt. 2.4 Annen Veggrunn \u2013 Tekniske anlegg (f_AVT1-13) a) Feltene f_AVT1 til og med f_ AVT13 er avsatt til trafikkareal for tekniske anlegg og drift og vedlikehold av veg, felles for f_V1 til og med f_V5. 2.5 Annen Veggrunn \u2013 Gr\u00f8nt (o_AVG1-4 og f_AVG5) a) Feltene o_AVG1 til og med o_AVG4 avsettes til offentlig trafikkareal \u2013 gr\u00f8ntareal. b) Felt f_AVG5 avsettes til felles trafikkareal \u2013 gr\u00f8ntareal felles for felt f_V1. c) I felt f_AVG5 tillates det opparbeidet bl\u00e5gr\u00f8nnstruktur med tilh\u00f8rende anlegg jfr. gjeldende VAO-plan. Reguleringsbestemmelser for plan nr 1876 Side 4 av 12 d) Felt f_AVG5 skal ogs\u00e5 fungere som gjennomg\u00e5ende flomvei for overvann fra Skatt\u00f8rvegen og oppstr\u00f8ms omr\u00e5der. Flomveien m\u00e5 utformes slik at vann ledes trygt til sj\u00f8, uten \u00e5 for\u00e5rsake ulempe for tilst\u00f8tende arealer. Flomveien m\u00e5 utformes uten terskler eller hindringer som for eksempel bygging, motfall, midlertidig eller permanent lagring etc. Eventuelle sn\u00f8deponier i tilknytning til disse feltene m\u00e5 etableres slik at flomveiene kan benyttes til avrenning uten at deponert sn\u00f8 er til hinder for flomveienes funksjon. Der hvor f_AVG5 sammenfaller med sideareal/fylling for f_V1 m\u00e5 sideareal tilpasses for \u00e5 ivareta flomveifunksjonen. 2.6 Kai (f_KAI1-4) a) Felt f_KAI1 til og med f_KAI4 er avsatt til kai felles for henholdsvis felt IND1, IND2 og IND3. b) Innenfor felt f_KAI1 til og med f_KAI4 tillates det utfylling i sj\u00f8. Fyllingskant kan flukte med form\u00e5lsgrense mot felt HOS1. c) Kai skal etableres med tilsvarende koteh\u00f8yde som \u00f8vrige kaier i omr\u00e5det nord for planomr\u00e5det. d) Kaifront skal etableres i form\u00e5lsgrense mot \u00f8st. e) Innenfor felt f_KAI1 til og med f_KAI4 tillates det installasjoner knyttet til havnedrift, som f.eks. havnekran e.l.. Installasjonene m\u00e5 ikke v\u00e6re i konflikt med drift eller vedlikehold av kai eller med sikkerhet og fremkommelighet i felt HOS1. f) All etablering av kaier eller andre anlegg/tiltak krever s\u00e6rskilt tillatelse fra rette havnemyndighet. g) Innenfor felt KAI1, KAI2 og KAI4 skal flomveiform\u00e5l knyttet til f_BG2 og f_BG6 ivaretas ved etablering av videre utfylling, kai og kaifront. 2.7 Kollektivholdeplass (o_KH1) a) Felt f_KH1 er avsatt til offentlig kollektivholdeplass. 3. GR\u00d8NNSTRUKTUR Reguleringsbestemmelser for plan nr 1876 Side 5 av 12 3.1 Bl\u00e5gr\u00f8nnstruktur (o/f_BG1-6) a) Felt o_BG1, o_BG3 og o_BG4 er avsatt til offentlig bl\u00e5gr\u00f8nnstruktur. b) Felt f_BG2 og f_BG6 er avsatt til felles bl\u00e5gr\u00f8nnstruktur for IND1-10. c) Det skal opparbeides overvannsanlegg i felter f_BG2 og f_BG6 jfr. gjeldende VAO- plan. d) Felt f_BG2 og f_BG6 skal ogs\u00e5 fungere som gjennomg\u00e5ende flomveier for overvann fra Skatt\u00f8ravegen og oppstr\u00f8ms omr\u00e5der. Flomveiene m\u00e5 utformes slik at vann ledes trygt til sj\u00f8, uten \u00e5 for\u00e5rsake ulempe for tilst\u00f8tende arealer. Flomveiene m\u00e5 utformes uten terskler eller hindringer som for eksempel bygging, motfall, midlertidig eller permanent lagring etc. Eventuelle sn\u00f8deponier i tilknytning til disse feltene m\u00e5 etableres slik at flomveiene kan benyttes til avrenning uten at deponert sn\u00f8 er til hinder for flomveienes funksjon. Flomvegene skal v\u00e6re dimensjonert for en nedb\u00f8rshendelse med 100\u00e5rs gjentaksintervall pluss klima. 4. BRUK OG VERN AV SJ\u00d8 OG VASSDRAG, med tilh\u00f8rende strandsone 4.1 Havneomr\u00e5de i sj\u00f8 (HOS1) e) Felt HOS1 er avsatt til havneomr\u00e5de i sj\u00f8. f) Omr\u00e5der i sj\u00f8 skal av hensyn til sikkerhet og fremkommelighet, til enhver tid v\u00e6re \u00e5pne. g) Innenfor felt HOS1 tillates det utfylling i sj\u00f8 i sammenheng med utfylling innenfor KAI1-4, s\u00e5 fremt fyllingstopp ikke overskrider form\u00e5lsgrensen til felt HOS1 eller kommer i konflikt mer fremkommeligheten i innenfor HOS1. h) Innenfor felt HOS1 tillates det grunnstabilisernede tiltak, hvis detaljprosjektering av utfylling og/eller kai krever dette. V I medhold av plan- og bygningslovens \u00a7 12-7 gis f\u00f8lgende bestemmelser til hensynssoner og bestemmelsesomr\u00e5der innenfor planomr\u00e5det 5. HENSYNSSONER OG BESTEMMELSESOMR\u00c5DER 5.1 Hensynssone, frisikt (H140) a) Innenfor frisiktsone skal det ikke v\u00e6re sikthindrende gjenstander eller vegetasjon som er h\u00f8yere enn 0,5 m over planniv\u00e5 p\u00e5 tilst\u00f8tende veg. Enkeltst\u00e5ende skiltstolper og lignende kan st\u00e5 innenfor sikringssonen. Reguleringsbestemmelser for plan nr 1876 Side 6 av 12 5.2 Hensynssone, krav vedr\u00f8rende infrastruktur (H410) a) Innenfor omr\u00e5dene tillates ikke tiltak eller aktivitet som kan v\u00e6re til ulempe for kommunaltekniske anlegg i bakken. 5.3 Bestemmelsesomr\u00e5de for sn\u00f8depot (#SD1-6) a) Innenfor bestemmelsesomr\u00e5de for sn\u00f8depot tillates det opplag av sn\u00f8. b) Innenfor bestemmelsesomr\u00e5de tillates ikke permanente konstruksjoner som er i konflikt med opplag av sn\u00f8. c) Felles for bestemmelsesomr\u00e5der for sn\u00f8depot SD1-5 er at de kan brukes til f.eks vegareal, biloppstillingsplasser eller midlertidige installasjoner sommerhalv\u00e5ret. d) Bestemmelsesomr\u00e5de for sn\u00f8depot SD6 kan ikke brukes til biloppstilling eller midlertidige installasjoner da omr\u00e5det er en forlengelse av flomveg. VI Reguleringsbestemmelser for plan nr 1876 Side 7 av 12 I medhold av plan- og bygningslovens \u00a712-7 gis f\u00f8lgende fellesbestemmelser: a) Dokumentasjonskrav S\u00f8knad om rammetillatelse i. Ved s\u00f8knad om rammetillatelse skal det dokumenteres at tiltaket innehar gode visuelle kvaliteter b\u00e5de i seg selv og i forhold til dets funksjon. Dokumentasjonen skal vise forholdet til b\u00e5de det bebygde og ubebygde landskap og naboskap, og begrunne de valgte l\u00f8sningene. ii. Ved s\u00f8knad om rammetillatelse for nye utfyllinger i sj\u00f8 skal foreligge en geoteknisk prosjektering av fylling, herunder beskrivelse av fyllingsprosedyre jf. geoteknisk forprosjektrapport datert 06.07.2022 og datarapport om geotekniske grunnunders\u00f8kelser datert 02.02.2023. iii. Ved s\u00f8knad om rammetillatelse skal plan for teknisk infrastruktur vedlegges iv. Ved s\u00f8knad om rammetillatelse skal plan for avfallsh\u00e5ndtering vedlegges. v. Ved s\u00f8knad om rammetillatelse skal det vedlegges uteromsplan for planomr\u00e5det i m\u00e5lestokk 1:200 som viser bebyggelse og anlegg i sammenheng med atkomstsituasjoner, terrengforhold og -behandling, avfallsh\u00e5ndtering, sn\u00f8depot, overvannsh\u00e5ndtering, parkeringsplasser, sykkelparkering, plassering av st\u00f8yskjermer, universell utforming. (mv) vi. Ved s\u00f8knad om rammetillatelse skal klima- og milj\u00f8program vedlegges. Planen skal s\u00e6rlig omfatte milj\u00f8belastninger som st\u00f8y, st\u00f8v og forurensing med jevnlige m\u00e5linger/vurderinger. S\u00f8knad om igangsettingstillatelse vii. Anleggsfasen: Ved s\u00f8knad om igangsettingstillatelse skal det vedlegges en anleggsplan. Planen skal redegj\u00f8re for beskyttelse av omgivelsene mot st\u00f8y og andre ulemper i bygge -og anleggsfasen. Planen skal redegj\u00f8re for plassering av maskiner og annet utstyr, omr\u00e5der for lagringsbrakker og brakkerigg, trafikkavvikling, massetransport, driftstider, trafikksikkerhet for g\u00e5ende og syklende, renhold, st\u00f8vdemping og st\u00f8yforhold. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. For \u00e5 oppn\u00e5 tilfredsstillende milj\u00f8forhold i anleggsfasen skal luftkvalitets- og st\u00f8ygrenser f\u00f8lge Milj\u00f8verndepartementets retningslinjer for behandling av luftkvalitet og st\u00f8y i arealplanleggingen, T-1520 og T- 1442. viii. Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur, samt private felles vann- og avl\u00f8psanlegg, skal det ved s\u00f8knad om igangsettingstillatelse til tiltak legges ved dokumentasjon for at tekniske detaljplaner er godkjent av kommunens ansvarlige fagorgan. S\u00f8knad om midlertidig brukstillatelse og ferdigattest ix. Dersom tiltakshaver skal opparbeide offentlige samferdselsanlegg, teknisk infrastruktur og gr\u00f8nnstruktur skal det ved s\u00f8knad om midlertidig brukstillatelse og ferdigattest legges ved overtakelsesprotokoll som er Reguleringsbestemmelser for plan nr 1876 Side 8 av 12 signert av kommunens ansvarlige fagorgan. x. Ved s\u00f8knad om midlertidig brukstillatelse og ferdigattest skal godkjent VA- ferdigmelding, vedlegges s\u00f8knaden \u00d8vrige fellesbestemmelser: xi. Tekniske detaljplaner for vann, avl\u00f8p og overvann skal utarbeides i tr\u00e5d med VAO- rammeplan, datert 18.11.2022, VAO-Oversiktstegning datert 17.11.2022 og akseptbrev til VAO-rammeplan datert 16.01.2023. Avvik mellom tekniske detaljplaner og VAO-rammeplan kan utl\u00f8se behov for revisjon av VAO-rammeplan. Tekniske detaljplaner skal samordne l\u00f8sninger fra VAO-rammeplan og OSG-rammeplan. (\u00a7 12-7 nr. 4) . Offentlige samferdselsanlegg, teknisk infrastruktur og gr\u00f8nnstruktur skal opparbeides i tr\u00e5d med plankart, planbestemmelser og til enhver tid gjeldende kommunaltekniske normer, herunder for veger og gr\u00f8ntanlegg, vann- og avl\u00f8p og belysningsnorm for Troms\u00f8 kommune. Der det er eksisterende anlegg, skal oppgradering skje iht. kommunalteknisk norm. Slik utbygging kan kun gj\u00f8res i samsvar med tekniske detaljplaner som p\u00e5 forh\u00e5nd skal v\u00e6re godkjent av det til enhver tid ansvarlige fagorgan i kommunen. (\u00a7 12-7 nr. 4) b) Energi: Ny bebyggelse skal tilrettelegges for tilknytning til fremtidig fjernvarmenett c) Kulturminner: Skulle det under bygge- og anleggsarbeid komme fram gjenstander eller andre spor som kan vise eldre aktivitet i omr\u00e5det, m\u00e5 arbeidet stanses. Melding sendes Sametinget og Troms og Finnmark fylkeskommune omg\u00e5ende, jf. Kulturminneloven \u00a7 8 annet ledd. d) St\u00f8y: Retningslinjer for behandling av st\u00f8y i arealplanlegging, T-1442, skal legges til grunn for gjennomf\u00f8ring av planen: i. Eksisterende bygninger med st\u00f8yf\u00f8lsomme bruksform\u00e5l i planens influensomr\u00e5de skal ikke utsettes for st\u00f8y fra industri og havn med et st\u00f8yniv\u00e5 som overstiger Lden= 55 dB p\u00e5 uteplass og utenfor rom med st\u00f8yf\u00f8lsom bruk. Grensene omfatter ogs\u00e5 st\u00f8y fra skip ved kai. ii. Drift av containerterminal, utend\u00f8rs h\u00e5ndtering og transport skal ikke overskride Lden= 55 dB p\u00e5 uteplass og utenfor rom med st\u00f8yf\u00f8lsom bruk. Grensen omfatter ogs\u00e5 st\u00f8y fra skip ved kai. iii. Drift av andre anlegg (prossess-, service- og produksjonsanlegg), utend\u00f8rs godsh\u00e5ndtering og transport skal ikke overskride Lden= 55 dB p\u00e5 uteplass og utenfor rom med st\u00f8yf\u00f8lsomt bruk. iv. Hvis anlegg avgir impulslyd, jfr. definisjonen i T-1442 med i gjennomsnitt mer enn 10 hendelser or time, er grenseverdien over d\u00f8gnet Lden= 50 dB. v. St\u00f8yniv\u00e5 utenfor rom med st\u00f8yf\u00f8lsom bruk skal p\u00e5 natten (kl. 23 \u2013 07) ikke overskride Lnight=45 dB og LAFmax= 60 dB. Krav til maksimalt st\u00f8yniv\u00e5 i nattperioden (LAFmax= 60 dB) gjelder dersom det er mer enn 10 hendelser pr natt. vi. Dersom det dokumenteres impulslyd ved normal bruk av havna, eller kravet til maksimal st\u00f8y, LAFmax= 60 dB, fra havna ikke kan overholdes i nattperioden 23.00 til 07.00 skal den st\u00f8yende aktiviteten opph\u00f8re i nattperioden. vii. Avb\u00f8tende tiltak som angitt i st\u00f8yfaglig utredning skal etableres som f\u00f8lger, og p\u00e5 tidspunkt som angitt i bestemmelse VII: Reguleringsbestemmelser for plan nr 1876 Side 9 av 12 - St\u00f8yskjerming av containeromr\u00e5de - St\u00f8yskjerm langs hovedveg - Evt. lokale skjermingstiltak I tillegg skal det legges til rette for bruk av landstr\u00f8m og benyttes st\u00f8ysvakt/st\u00f8ydempende utstyr ved h\u00e5ndtering av containere og tilsvarende. viii. St\u00f8y fra tekniske installasjoner til drift av bygninger skal tilfredsstille teknisk forskrift til plan- og bygningsloven (ref. NS 8175) ix. Bygge- og anleggsvirksomhet skal innrettes slik at gjeldende retningslinjer for begrensning av st\u00f8y fra bygge- og anleggsvirksomhet blir tilfredsstilt. x. Uteromsplan i m\u00e5lestokk 1:500, datert 28.03.2023 er veiledende. e) Universell utforming: Alle bygninger, trafikkarealer og uterom skal utformes iht. prinsipp om universell utforming. f) Utslipp: utslipp fra funksjoner som vaskeanlegg, verksteder, drivstoffanlegg, lakkeringshaller, etc. skal h\u00e5ndteres med gjeldende retningslinjer. g) Tiltak i sj\u00f8: i. All utfylling i sj\u00f8 skal skje med rene masser. ii. Alle nye tiltak i sj\u00f8 skal prosjekteres i tr\u00e5d med funn gjort i rapporter gjennomf\u00f8rt av SWECO d. 06.07.2022 og Multiconsult d. 02.02.2023. iii. Sp\u00f8rsm\u00e5l om oppvirvling av bunnsedimenter skal avklares med Statsforvalter som en del av de formelle avklaringene i forkant av utfyllingsprosessen. Reguleringsbestemmelser for plan nr 1876 Side 10 av 12 VII I medhold av plan og bygningslovens \u00a712-7 gis det f\u00f8lgende bestemmelser om vilk\u00e5r og rekkef\u00f8lge. F\u00f8r Igangsettingstillatelse: Det kan ikke gis igangsettingstillatelse for tiltak i planomr\u00e5det f\u00f8r f\u00f8lgende er etablert i henhold til plan 1863 - omr\u00e5deregulering Breivika havn og Forprosjekt Gimlevegen \u2013 H\u00e5ndverkervegen, datert 19.03.2019: a) Ny fylkesvei 59 (o_SKV2 fra rundkj\u00f8ring Gimlevegen til kryss ved Nord\u00f8yavegen). b) Gang- og sykkell\u00f8sning med tilh\u00f8rende st\u00f8yskjerming langs vestsiden av Stakkevollvegen fra kryss ved Ringvegen til kryss ved H\u00e5ndverkervegen. c) Kollektivholdeplasser o_SH3 og o_SH5 er etablert. d) Det kan ikke gis igangsettingstillatelse for tiltak f\u00f8r VAO-l\u00f8sninger er etablert iht. godkjent rammeplan datert 16.01.2023. Rammeplan skal utarbeides i tr\u00e5d med overordnet VAO-rammeplan datert 12.04.18. e) Igangsettingstillatelse for tiltak kan likevel gis dersom det gjennom utbyggingsavtale og garanti, foreligger tilstrekkelig sikkerhet for at rekkef\u00f8lgekravene ovenfor vil bli oppfylt. F\u00f8r bebyggelse tas i bruk: a) Det kan ikke gis midlertidig brukstillatelse eller ferdigattest f\u00f8r offentlige samferdselsanlegg, teknisk infrastruktur og gr\u00f8nnstruktur, som skal overtas til kommunal drift og vedlikehold, er godkjent og overtatt. b) Det kan ikke gis midlertidig brukstillatelse eller ferdigattest f\u00f8r det foreligger godkjent VA-ferdigmelding fra gjeldende fagorgan for privat VAO-infrastruktur/private tilkoblinger til offentlig nett. c) Det kan ikke gis midlertidig brukstillatelse eller ferdigattest for ny bebyggelse innenfor planomr\u00e5det f\u00f8r lukket avfallh\u00e5ndtering er etablert. d) Det kan ikke gis midlertidig brukstillatelse eller ferdigattest for tiltak innenfor felt IND3 og IND4 f\u00f8r f_V1 og f_GG1 med tilh\u00f8rende vegtekniske arealer er opparbeidet. e) Det kan ikke gis midlertidig brukstillatelse eller ferdigattest for tiltak innenfor felt IND2 og IND 8 f\u00f8r f_V2, f_V4 og f_GG1 med tilh\u00f8rende vegtekniske arealer er opparbeidet. f) Det kan ikke gis midlertidig brukstillatelse eller ferdigattest for tiltak innenfor felt IND5 og IND9 f\u00f8r f_V2, f_V3, f_V4, og f_GG1 med tilh\u00f8rende vegtekniske arealer er opparbeidet. g) Det kan ikke gis midlertidig brukstillatelse eller ferdigattest for tiltak innenfor felt IND7 og IND 10 f\u00f8r f_V4, og f_GG1 med tilh\u00f8rende vegtekniske arealer er opparbeidet. h) Det kan ikke gis midlertidig brukstillatelse eller ferdigattest for tiltak innenfor felt IND1 og IND 6 f\u00f8r f_V5 og f_GG1 med tilh\u00f8rende vegtekniske arealer er opparbeidet i) Det kan ikke gis midlertidig brukstillatelse eller ferdigattest for tiltak innenfor felt IND1 og IND7 f\u00f8r f_BG2 er opparbeidet med funksjon som flomvei. j) Det kan ikke gis midlertidig brukstillatelse eller ferdigattest for tiltak innenfor felt IND 3 og IND 4 f\u00f8r f_AVG5 og f_BG6 er opparbeidet med funksjon som flomvei. Reguleringsbestemmelser for plan nr 1876 Side 11 av 12 VIII DOKUMENTER SOM GIS JURIDISK VIRKNING GJENNOM HENVISNING I BESTEMMELSENE: F\u00f8lgende vedlegg er gjennom planbestemmelsene juridisk bindende: - VAO-rammeplan, godkjent ved akseptbrev d. 16.01.2023 - Geoteknisk forprosjektrapport, datert 06.07.2022 - Datarapport \u2013 Geotekniske grunnunders\u00f8kelser, datert 02.02.2023 Reguleringsbestemmelser for plan nr 1876 Side 12 av 12 "
}