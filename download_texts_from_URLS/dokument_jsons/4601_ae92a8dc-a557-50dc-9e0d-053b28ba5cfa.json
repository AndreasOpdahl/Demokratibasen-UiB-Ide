{
  "dokument_id": "ae92a8dc-a557-50dc-9e0d-053b28ba5cfa",
  "doc_type": "case_attachment",
  "kommune": 4601,
  "tittel": "Krav om lovlighetskontroll av sak 495/24 (Handlings- og \u00f8konomiplan 2025-2028) - byr\u00e5dets vurdering",
  "url": "https://bergen.kommune.no/politikere-utvalg/api/fil/bk360/11819169/Krav-om-lovlighetskontroll-av-sak-495-24-Handlings-og-okonomiplan-2025-2028-byradets-vurdering",
  "tekst": " BYR\u00c5DSAVDELING FOR FINANS \u00d8konomi konsern Bystyrets kontor V\u00e5r referanse: 2024/192172-5 Saksbehandler: Gunhild Gram Giskemo Dato: 16. januar 2025 Deres ref.: Krav om lovlighetskontroll av sak 495/24 (Handlings- og \u00f8konomiplan 2025-2028) - byr\u00e5dets vurdering Bystyrets kontor mottok 19.12.24 krav om lovlighetskontroll av bystyrets vedtak gjort i sak 495/24 - Byr\u00e5dets forslag til handlings- og \u00f8konomiplan for 2025 - 2028. Kravet er fremmet av bystyrerepresentantene Mikkel Gr\u00fcner (SV), Rune Bakervik (Ap) og Linn Eng\u00f8 (Ap). Forretningsutvalget behandlet saken (saksnr. 5/25) 7. januar 2025 og vedtok f\u00f8lgende: 1. Lovlighetskontrollkravet oversendes utvalg for finans, kultur og n\u00e6ring til behandling i m\u00f8te 05.02.25. Utvalg for finans, kultur og n\u00e6ring innstiller til bystyret om hvorvidt bystyret skal opprettholde sitt vedtak eller ikke. Bystyret behandler kravet om lovlighetskontroll i m\u00f8te 19.02.25. 2. Lovlighetskontrollkravet oversendes byr\u00e5det som bes om \u00e5 legge frem en vurdering av de forhold som tas opp. Forretningsutvalget ber om at dette legges frem i notats form i forkant av behandling i utvalg for finans, kultur og n\u00e6ring Fra kravet om lovlighetskontroll (sitat): Driftsdelen av budsjettvedtaket inneholder et merforbruk p\u00e5 32,080 mill. kr. i 2025, 1,8 mill. kr. i 2026, 1 mill. kr. i 2027 og 1 mill. kr. i 2028. Representantene kan ikke se at dette merforbruket er saldert i bystyrets vedtak, og er f\u00f8lgelig ikke i tr\u00e5d med kommunelovens \u00a7 14-4. \u00d8konomiplan og \u00e5rsbudsjett som sier: \u00ab\u00d8konomiplanen og \u00e5rsbudsjettet skal settes opp i balanse og v\u00e6re realistiske, fullstendige og oversiktlige.\u00bb Investeringsdelen av budsjettvedtaket inneholder et merforbruk 5,75 mill. kr. i 2025, 1,25 mill. kr. i 2026, 9,75 mill. kr. i 2027 og 23,5 mill. kr. i 2028. Det er ikke beskrevet i budsjettvedtaket hvordan merforbruket p\u00e5 investeringer i 2025 skal dekkes inn, og det er derfor sv\u00e6rt sannsynlig at merforbruket vil m\u00e5tte dekkes inn via \u00f8kt l\u00e5neopptak. Representantene mener derfor vedtaket kan v\u00e6re i strid med kommunelovens \u00a7 14-4. \u00d8konomiplan og \u00e5rsbudsjett som sier: \u00abVedtaket om \u00e5rsbudsjett skal angi hvor mye l\u00e5n som skal tas opp i budsjett\u00e5ret.\u00bb I byr\u00e5dets opprinnelige behandling av sin tilleggsinnstilling i byr\u00e5dsm\u00f8te 31.10.2024 ble det fastsl\u00e5tt at budsjettforslaget inneb\u00e6rer l\u00e5n kr. 2.904.000.000 til investeringsform\u00e5l. I behandlingen i utvalg for finans, kultur og n\u00e6ring 12.12.2024 og i bystyrets m\u00f8te 17.12.2024 Postadresse: Telefon: 55566422 Postboks 7700, 5020 BERGEN E-post: Budsjett@bergen.kommune.no Kontoradresse: Internett: www.bergen.kommune.no R\u00e5dhusgaten 10 er denne summen \u00f8kt til kl. 2.918.000.0000 men uten at bruken av den \u00f8kte summen p\u00e5 14 mill. kr. i l\u00e5neopptak er spesifisert. Basert p\u00e5 disse forholdene mener representantene det er grunn til \u00e5 vurdere om dette er et ulovlig budsjettvedtak. Byr\u00e5dets vurdering Driftsbudsjettet Det fremg\u00e5r eksplisitt av budsjettavtalen at samlet effekt av endringene vil forverre driftsresultatet med f\u00f8lgende: Med mindre noe annet er spesifisert vil \u00f8kte utgifter finansieres ved bruk av disposisjonsfond, slik at budsjettet gj\u00f8res opp i balanse. Det fremg\u00e5r ogs\u00e5 av de sentrale tabellene i kortversjonen at budsjettet er saldert og g\u00e5r i null. I oppsummeringskapitlene i tilleggsinnstillingen og i kortversjonen finner en ogs\u00e5 tabeller som oppsummerer netto driftsresultat og disponeringen av dette. En kan se her at netto driftsresultat svekkes med 34,58 mill. fra niv\u00e5et i tilleggsinnstillingen til det endelig vedtatte budsjettet (dvs. medregnet endringene i budsjettavtalen), og at netto bruk av disposisjonsfond \u00f8ker tilsvarende. Investeringsbudsjettet Endringen i budsjettavtalen p\u00e5 5,75 mill. gjelder ikke-avgiftsfinansierte investeringer. Sett opp mot omfanget av det samlede investeringsbudsjettet og usikkerheten p\u00e5 aggregert niv\u00e5 n\u00e5r det gjelder fremdrift og kostnader, er dette en marginal endring. Ut fra en helhetsvurdering ble det derfor vurdert at bel\u00f8pet kunne h\u00e5ndteres som del av den sentrale korreksjonen, som nettopp skal ta h\u00f8yde for usikkerheten i investeringsbudsjettet som helhet. Det minnes ogs\u00e5 om at kommunen ikke tar opp l\u00e5n per prosjekt, men i \u00abbulk\u00bb ut fra summen av alle enkeltprosjekter, fratrukket en usikkerhetsmargin basert p\u00e5 tidligere \u00e5rs erfaring med forsinkelser i fremdrift og avvik mellom budsjetterte og realiserte prosjektkostnader (sentral korreksjon). L\u00e5neopptak Endelig l\u00e5nevedtak er i tr\u00e5d med forslaget i tilleggsinnstillingen, dvs. en \u00f8kning i l\u00e5neopptaket i 2025 p\u00e5 14 mill. fra 2 904 mill. til 2 918 mill. Denne endringen sammenlignet med Innstilling 1 er beskrevet i tilleggsinnstillingen, i kapitlet om endringer i investeringsbudsjettet. Her fremg\u00e5r det at den foresl\u00e5tte \u00f8kningen gjelder avgiftsfinansiert omr\u00e5de. (Endringene p\u00e5 ikke- avgiftsfinansiert omr\u00e5de i tilleggsinnstillingen h\u00e5ndteres ved \u00e5 justere sentral korreksjon.) Som beskrevet i kapitlet, best\u00e5r summen p\u00e5 14 mill. i 2025 av: - Totalt 10,9 mill. i \u00f8kte investeringsutgifter innen VA - Retting av feil i Innstilling 1, hvor 3,1 mill. var f\u00f8rt p\u00e5 ikke-avgiftsfinansiert omr\u00e5de, men skulle v\u00e6rt f\u00f8rt p\u00e5 avgiftsfinansiert omr\u00e5de (omtales under \u00d8vrige forhold i samme kapittel i tilleggsinnstillingen) Generelt om innholdet i budsjettvedtaket Representantene fra Ap og SV viser til at merforbruket i drifts- og investeringsbudsjettet som f\u00f8lger av budsjettavtalen med samarbeidspartiene ikke er saldert/at det ikke fremkommer Side 2 av 3 hvordan det skal dekkes inn. Vedtakene om drifts- og investeringsbudsjettet (Generelt vedtak 1a og b) inneholder imidlertid ikke tall, og er utformet slik at de ogs\u00e5 inkluderer endringene som er fremmet i tilleggsinnstillinger og som f\u00f8lger av budsjettbehandlingen i bystyret. Vedtakspunktene er ikke endret siden Innstilling 1. Det betyr at det heller ikke i Innstilling 1 fremgikk av selve vedtaksforslaget hvordan merforbruket p\u00e5 478 mill. i 2025 \u2013 som da var resultatet av byr\u00e5dets budsjettforslag \u2013 skulle h\u00e5ndteres. B\u00e5de i Innstilling 1, tilleggsinnstilling 1 og i kortversjonen av det vedtatte budsjettet etter bystyrets vedtak, er det hovedoversiktene (i kapitlet Sentrale tabeller og oversikter) og oppsummeringskapitlene som gir informasjon om h\u00e5ndteringen/disponeringen av netto driftsresultat. Disse hovedoversiktene oppdateres i kortversjonen av budsjettet b\u00e5de etter eventuelle tilleggsinnstillinger og etter budsjettforliket i bystyret. Samtidig kunne det gjerne fremkommet tydeligere av selve budsjettavtalen at samlet merutgift/resultatsvekkelsen ville salderes ved bruk av fond. Det kunne ogs\u00e5 v\u00e6rt presisert at netto \u00f8kt investeringsutgift ville h\u00e5ndteres ved \u00e5 justere den sentrale korreksjonen. I fm. fremtidige budsjettavtaler b\u00f8r en tilstrebe \u00e5 v\u00e6re tydelig p\u00e5 hvordan merutgifter/resultatsvekkelser skal salderes. Med hilsen Christine B. Meyer - byr\u00e5dsleder Jacob M\u00e6hle - finansbyr\u00e5d Dokumentet er godkjent elektronisk. Side 3 av 3 "
}