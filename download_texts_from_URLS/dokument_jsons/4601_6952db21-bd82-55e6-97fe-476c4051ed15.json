{
  "dokument_id": "6952db21-bd82-55e6-97fe-476c4051ed15",
  "doc_type": "case_presentation",
  "kommune": 4601,
  "tittel": "\u00c5rstad, gnr. 11, bnr. 28, Nattlandsfjellet 13. Klage over avslag p\u00e5 s\u00f8knad om bruksendring fr\u00e5 tilleggsdel til hoveddel",
  "url": "https://bergen.kommune.no/politikere-utvalg/api/fil/bk360/11818134/Framstilling-Arstad-gnr-11-bnr-28-Nattlandsfjellet-13-Klage-over-avslag-pa-soknad-om-bruksendring-fra-tilleggsdel-til-hoveddel",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/182831-5 \u00c5rstad, gnr. 11, bnr. 28, Nattlandsfjellet 13. Klage over avslag p\u00e5 s\u00f8knad om bruksendring fr\u00e5 tilleggsdel til hovuddel Kva saka gjeld: Harris advokatfirma AS v/ adv. Hanne Bentzen klagar p\u00e5 vegner av tiltakshavar Wilton Trading Company AS. Klagen gjeld vedtak om avslag datert 08.11.2024. Avslagsheimel er KPA 2018 \u00a7 6.3.1, om byggjegrense 18 meter mot fylkesveg. Ansvarleg s\u00f8kjar er Byggraad Bergen AS. Dispensasjon er oms\u00f8kt. Planstatus: Eigedomen ligg i Ytre fortettingssone i KPA, raud sone for vegst\u00f8y. Eigedomen er regulert til bustad i reguleringsplan nr. 9850000, vedtatt av bystyret i 1997. Situasjonsplan til venstre under viser at bygningen ligg 10,3 meter fr\u00e5 vegmidte i Nattlandsveien og 2,4 meter fr\u00e5 fortauet. Gatefoto av bygningen til h\u00f8gre under. Uttale fr\u00e5 Vestland fylkeskommune (VLFK): VLFK viser til at det nyleg er starta opp ein planprosess for utbetring av Nattlandsveien, jf. Bergen kommune sitt saksnr. 2023/57629. Arbeidet tar s\u00e6rleg sikte p\u00e5 \u00e5 betre tilbodet for g\u00e5ande og syklande langs vegen. Strekninga er ein del av det vedtatte sykkelnettet i Sykkelstrategi for Bergen 2020-2023 og er prioritert i Milj\u00f8l\u00f8ftet sitt handlingsprogram 2024- 2027. VLFK viser til at strekninga er ein viktig forbindelse i gang- og sykkelnettet med fleire m\u00e5lpunkt langs Nattlandsveien. Samtidig er omr\u00e5det ulykkesutsett og lite attraktivt for mjuke 1 trafikantar. Det er i dag sykkelfelt p\u00e5 delar av strekningen, men det manglar eit samanhengande sykkeltilbod. Nattlandsveien er ogs\u00e5 ei viktig kollektiv\u00e5re med fleire bussruter, samt eit bussdepot p\u00e5 Mannsverk som bidrar til busstrafikk til og fr\u00e5. Den aktuelle eigedomen ligg innanfor plangrensa. Eigedomen vil truleg m\u00e5tte takast i bruk som mellombels bygg- og anleggsomr\u00e5de slik prosjektet ser ut per i dag. VLFK meiner det er uheldig \u00e5 gi dispensasjon til eit tiltak som kan kome konflikt med ein reguleringsplan som Bergen kommune nyleg har vedtatt oppstart av. VLFK meiner at det ikkje kan gjevast dispensasjon slik noverande situasjon er p\u00e5 staden, og at tiltaket m\u00e5 vente. Klagen: Klagaren meiner at det p\u00e5klaga vedtaket m\u00e5 opphevast som ugyldig, d\u00e5 det er mangelfullt grunngjeve. Klagaren kan ikkje sj\u00e5 at tiltaket vil kome i konflikt med vegarbeidet, d\u00e5 det er nok breidde i eksisterande vegareal til \u00e5 utbetre vegen. Uansett meiner klagaren at det er grunnlag for dispensasjon i saka, og at fordelane ved ein dispensasjon er klart st\u00f8rre enn ulempene. Byr\u00e5det viser til klagen datert 28.11.2024 i sin heilskap. Fagetaten si vurdering og tilr\u00e5ding: Fagetaten viser til at byggjegrensa skal tryggje planlegging, bygging og drift av vegen, samt bidra til trygg trafikkavvikling. Det m\u00e5 liggje f\u00f8re ei kvalifisert overvekt av fordelar ved \u00e5 dispensere, jf. pbl. \u00a7 19-2. Fagetaten viser til utsnittet til h\u00f8gre, der tiltaks- eigedomen er markert med raud prikk. Planavgrensinga for den p\u00e5g\u00e5ande planprosessen er markert med svart stipla linje. Fagetaten har lagt avgjerande vekt p\u00e5 veg- styresmakta si eiga vurdering av arealbehovet i samband med p\u00e5g\u00e5ande planarbeid. Det er fleire moglege l\u00f8ysingar for vegsystemet, der ei av l\u00f8ysingane framst\u00e5r som mest sannsynleg, utan at noko er avgjort. VLFK sj\u00f8lv ser det som sannsynleg at tiltaket kjem i konflikt med vegtiltaket og r\u00e5r i fr\u00e5 difor dispensasjon. Oms\u00f8kt bruksendring vil ikkje utvide bygningsmassen p\u00e5 eigedomen. Tiltaket vil likevel kunne auke verdien p\u00e5 eigedomen og dermed kome i konflikt med vegstyresmakta sine interesser dersom planarbeidet skulle krevje eigedomsinngrep eller innl\u00f8ysing. Fagetaten meiner at omsynet til \u00e5 tryggje planlegginga av vegen vil bli vesentleg tilsidesett ved ein dispensasjon, og at det dermed ikkje er grunnlag for dispensasjon, jf. pbl. \u00a7 19-2. Fagetaten meiner og at den allmenne interessa av ei f\u00f8reseieleg og kostnadseffektiv oppgradering av offentleg infrastruktur m\u00e5 vege tyngre enn den private fordelen ved tiltaket. Byr\u00e5det si vurdering og tilr\u00e5ding/konklusjon: Byr\u00e5det har vurdert dei samla opplysningane i saka og tilr\u00e5r \u00e5 oppretthalde fagetaten sitt vedtak. Byr\u00e5det kan ikkje i dette tilfellet sj\u00e5 at det er grunnlag for \u00e5 dispensere fr\u00e5 byggjeforbodet i KPA 2018 \u00a7 6.3.1. Om s\u00f8knadsplikt Bruksendring er s\u00f8knadspliktig etter pbl. \u00a7 20-1, bokstav b. Byggjeforbodet i KPA 2018 \u00a7 6.3.1 omtalar ikkje bruksendring spesielt. Lovverket m\u00e5 likevel forst\u00e5ast slik at bruksendring blir r\u00e5ka av byggjeforbodet og krev dispensasjonsbehandling. Det framg\u00e5r av veglova \u00a7 29 at byggjegrensa mot fylkesveg er 50 meter, med mindre anna f\u00f8lger av KPA 2 eller reguleringsplan. Veglova gir alts\u00e5 heimel til \u00e5 fastsetje ei anna byggjegrense enn 50 meter. Vidare f\u00f8lger av veglova \u00a7 34 at n\u00e5r eit byggverk ligg innanfor byggjegrensa m\u00e5 byggverket ikkje utan s\u00e6rskilt l\u00f8yve fr\u00e5 vegstyresmakta p\u00e5 nokon m\u00e5te endrast slik at byggverket vert meir i strid med lova. I dette tilfellet vil byggverket bli \u00abmeir i strid med lova\u00bb ved at arealet for bustad blir utvida. Bruksendringa krev alts\u00e5 dispensasjonsbehandling. Om dispensasjon Byr\u00e5det viser til fagetaten si dispensasjonsvurdering og tiltrer denne. Det kan ikkje utelukkast at oms\u00f8kt tiltak vil kome i konflikt med gjennomf\u00f8ringa av den framtidige reguleringsplanen, anten det er i anleggsfasen eller i den permanente situasjonen. Ei bruksendring til hovuddel vil s\u00e5leis kunne medf\u00f8re ei verdiauke som p\u00e5f\u00f8rer det offentlege meirutgifter, samstundes som det er lite berekraftig ressursbruk. Byr\u00e5det meiner p\u00e5 denne bakgrunnen at det p\u00e5klaga vedtaket er tilstrekkeleg grunngjeve og tilr\u00e5r at det vert halde oppe. Byr\u00e5det er ikkje prinsipielt imot \u00e5 ta i bruk kjellar, men dette m\u00e5 tiltakshavar kome tilbake til n\u00e5r reguleringsplanen er ferdig behandla. Vedtakskompetanse: I medhald av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheita til \u00e5 behandle klagesaker etter plan- og bygningslova, med unntak av klagesaker som bystyret i plan eller vedtekt har fastsett skal behandlast av bystyret eller anna organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikkje vert tatt til f\u00f8lgje, skal saka sendast til Statsforvaltaren i Vestland for endeleg avgjerd Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Fagetatens sitt vedtak datert 08.11.2024 blir halde oppe. Klagen blir ikkje tatt til f\u00f8lgje. Dato: 28. januar 2025 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagetaten sitt notat datert 03.12.2024 med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 08.11.2024 5. Klage datert 28.11.2024 6. Bilag til klage, vurdering av nett for g\u00e5ende og syklende, Vestland fylkeskommune, 18.08.2021. 7. Uttale fra Vestland fylkeskommune datert 23.10.2024 8. Dispensasjonss\u00f8knad 9. Tegninger 3 "
}