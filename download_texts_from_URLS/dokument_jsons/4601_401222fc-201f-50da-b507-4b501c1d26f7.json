{
  "dokument_id": "401222fc-201f-50da-b507-4b501c1d26f7",
  "doc_type": "case_attachment",
  "kommune": 4601,
  "tittel": "Stadfesting gnr 295 bnr 473 klagesak",
  "url": "https://bergen.kommune.no/politikere-utvalg/api/fil/bk360/12591151/Stadfesting-gnr-295-bnr-473-klagesak",
  "tekst": " V\u00e5r dato: V\u00e5r ref: 16.04.2025 2025/1395 Deres dato: Deres ref: 05.08.2024 17145502/2973467 HARRIS ADVOKATFIRMA AS Saksbehandler, innvalgstelefon Postboks 4115 Sandviken Stine Ross Ids\u00f8, 5764 3148 5835 BERGEN Att.Silje Herheim Eriksen Bergen kommune gnr. 295 bnr. 473, Hardangervegen 669. Kombinert bolig- og arbeidsbygning. Vi viser til oversending av klagesak fra Bergen kommune den 22.01.2025, og klage datert 05.08.2024. Vedtak Statsforvalteren tar ikke klagen til f\u00f8lge. Vi stadfester Bergen kommunes vedtak 16.07.2024, ref.nr. BYGG-2024/10784-27. Sakens bakgrunn Saken har en lengre historikk som vi forutsetter at partene er kjent med. Vi gir derfor i det f\u00f8lgende kun en oppsummering av hovedtrekkene i saken. I 2021 brant den tidligere bebyggelsen p\u00e5 tiltakseiendommen ned. Det ble s\u00f8kt om riving av den brannskadede boligblokken i mai 2022, og gitt rivingstillatelse samme m\u00e5neden. I august 2022 fikk rivingstiltaket ferdigattest. Det ble s\u00f8kt om oppf\u00f8ring av nytt bygg p\u00e5 tomten i februar 2024, med samme form\u00e5l som det tidligere bygget p\u00e5 eiendommen, som var \u00e5 huse vanskeligstilte personer med rusrelaterte utfordringer. Bygget som stod p\u00e5 eiendommen tidligere hadde 22 boenheter. Det nye bygget ble oms\u00f8kt med 8 boenheter. Se utsnitt fra situasjonsplan og reguleringsplan nedenfor. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 Bergen kommune innvilget den 16.07.2024 rammetillatelse til oppf\u00f8ring av nytt bygg til offentlig botjenester. Herunder \u00e5tte nye boenheter, tjenestebase/personalbase 1212 m2 BRA/ 629 m2 BYA, parkering 600 m2 BYA, anneks 22 m2 BRA og st\u00f8yskjerm langs fylkeveg med lengde inntil 50,2 meter og h\u00f8yde inntil 2,5 meter. Det ble samtidig innvilget dispensasjon fra KPA pkt. 26.5.1 om forbud mot \u00abvesentlig nybygging\u00bb og reguleringsplanens arealform\u00e5l boligblokkbebyggelse for etablering av offentlig tjenesteyting/botilbud. For plasseringen av bygningen ble det innvilget dispensasjon fra reguleringsplan \u00a7 1.8 om regulert plassering av bygg, herunder regulert byggelinje, arealform\u00e5let f_Ute01 og pbl. \u00a7 29-4 om avstand fra naboeiendom. For st\u00f8yskjerm ble det innvilget dispensasjon fra reguleringsplanens byggegrense mot fylkesvei og gang- og sykkelvei, samt arealform\u00e5let \u00abannen veggrunn\u00bb. Det ble videre innvilget dispensasjon fra regulert byggegrense mot vassdrag for plassering av deler av st\u00f8yskjermen n\u00e6rmere vassdraget enn 20 meter. Det ble ogs\u00e5 innvilget unntak fra funksjons- og kvalitetskrav i medhold av KPA pkt. 9.6 for KPA bestemmelse pkt. 14.3.5 om minimum 100 m2 uteoppholdsareal som privat uteareal per boenhet, og KPA kap. 17 om krav til minimum 1 parkeringsplass for hver boenhet. Dere har p\u00e5klaget vedtaket i brev datert 05.08.2024 med tilleggsmerknader i brev 14.08.2024, p\u00e5 vegne av Henrik Lohne og Lone Eiendom AS. Det gj\u00f8res i hovedsak gjeldende at vedtaket ikke oppfyller kravene til begrunnelse etter fvl. \u00a7 25 og at vedtaket derfor er ugyldig. Det vises til at b\u00e5de dispensasjonsvurderingen og vurderingen av om vilk\u00e5rene for \u00e5 innvilge unntak i medhold av KPA 9.6. er oppfylt, er mangelfull. Videre at vilk\u00e5rene for \u00e5 innvilge oms\u00f8kte dispensasjoner uansett ikke er oppfylt. Rammetillatelsen ble ogs\u00e5 p\u00e5klaget av Lone Utvikling AS v/Gunnar Wiederstr\u00f8m datert 06.08.2024. Denne klagen ble trukket den 06.12.2024. Klagen fra dere ble behandlet av kommunen v/utvalg for milj\u00f8 og byutvikling i m\u00f8te den 16.01.2025. Klagen ble ikke tatt til f\u00f8lge. Saken er oversendt til Statsforvalteren for endelig behandling. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Det framg\u00e5r av plan- og bygningsloven \u00a7 11-6 og \u00a7 12-4 at kommuneplanen og reguleringsplanen er juridisk bindende for nye eller utvidelse av eksisterende tiltak. Side: 3/8 Regler om dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er regulert til boligbebyggelse-blokkbebyggelse og annet uteoppholdsareal, friomr\u00e5de, gangveg - gangareal \u2013 g\u00e5gt., parkeringsplasser og annen veggrunn, gr\u00f8ntareal.1 I kommuneplanen er eiendommen avsatt til bebyggelse og anlegg i \u00f8vrig byggesone, og gr\u00f8nnstruktur. Eiendommen ligger innenfor hensynssonene Vei st\u00f8y \u2013 gul og r\u00f8d sone og Senteromr\u00e5der i sone 4 #12 Lone. Statsforvalterens vurdering Det er klaget til rett tid og vilk\u00e5rene for \u00e5 ta klagen til behandling er oppfylt. Det er i klagen f\u00f8rst og fremst gjort gjeldende at rammetillatelsen, med innvilgende dispensasjoner og unntak, er ugyldig grunnet manglende begrunnelse fra kommunen. Videre at vilk\u00e5rene for oms\u00f8kte dispensasjoner uansett ikke er oppfylt. Kommunen har i klageomgangen, i fagnotat av 11.09.2024, erkjent at det i rammetillatelsen er gjort en mangelfull vurdering av om de rettslige vilk\u00e5rene for \u00e5 innvilge dispensasjon etter plan- og bygningsloven (pbl.) \u00a7 19-2 andre ledd er oppfylt. Kommunen har deretter foretatt en ny pr\u00f8ving og begrunnelse for at de rettslige vilk\u00e5rene for oms\u00f8kte dispensasjoner er oppfylt. Det er ogs\u00e5 foretatt en ny begrunnelse av innvilget unntak fra KPAs bestemmelser om krav til minste uteoppholdsareal og parkering. Slik vi ser det har kommunen med dette reparert de manglende begrunnelsene for innvilgede dispensasjoner og unntak i klageomgangen. Vi kan derfor ikke se at den manglende begrunnelsen i rammetillatelsen har virket bestemmende p\u00e5 vedtakets innhold. Rammetillatelsen er derfor ikke ugyldig som f\u00f8lge av saksbehandlingsfeilen jf. fvl. \u00a7 41. N\u00e5r det gjelder unntakene som kommunen har innvilget fra KPAs bestemmelse om minste uteoppholdsareal og krav til parkeringsplass er v\u00e5r vurdering at kommunen har hjemmel til \u00e5 innvilge slike unntak etter KPA \u00a7 9.6 som bestemmer at \u00abdet kan gis unntak fra funksjons og kvalitetskrav i kommuneplanens bestemmelse ved bygging av kommunale boliger for grupper med s\u00e6rlige 1 PlanID. 16630102, ARNA. GNR 295 BNR 176 MFL., LONE SENTRUM. I kraft fra 23.01.2012. Side: 4/8 behov, og andre offentlige boligtilbud for spesielle grupper.\u00bb Forutsetningen er at \u00abUnntak skal begrunnes ut fra den aktuelle beboergruppens behov.\u00bb Slik vi ser det er denne saken i kjernen for de situasjoner som bestemmelsen \u00e5pner opp for \u00e5 kunne gj\u00f8re unntak for. S\u00e5 lenge unntaket er tilstrekkelig begrunnet er det dermed opp til kommunens skj\u00f8nn om slike unntak skal innvilges. Som nevnt ovenfor har vi vurdert det slik at kommunen har reparert sin manglende begrunnelse for unntakene i klageomgangen. Vi ser derfor ikke grunn til \u00e5 g\u00e5 inn i en n\u00e6rmere vurdering av de innvilgede unntakene i dette tilfellet. Sp\u00f8rsm\u00e5let slik saken st\u00e5r for oss er dermed om de rettslige vilk\u00e5rene for oms\u00f8kte dispensasjoner er oppfylt. 1. Er vilk\u00e5rene for oms\u00f8kte dispensasjon oppfylt? For at kommunen skal kunne innvilge dispensasjon m\u00e5 hensynet bak bestemmelsen det dispenseres fra ikke bli vesentlig tilsidesatt. Videre m\u00e5 fordelene ved \u00e5 innvilge dispensasjon v\u00e6re klart st\u00f8rre enn ulempene. Vi tar i det f\u00f8lgende en pr\u00f8ving av samtlige innvilgede dispensasjoner ettersom vi oppfatter at alle dispensasjonene er p\u00e5klaget. 1.1 Dispensasjon fra KPA pkt. 26.5.1 \u2013 forbudet mot \u00abvesentlig nybygging\u00bb i \u00f8vre byggesone Kommuneplanbestemmelse \u00a7 \u00a7 26.5.1 har f\u00f8lgende ordlyd: \u00ab... I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsen her er oppfylt...\u00bb Vi legger til grunn kommunens redegj\u00f8relse for hensynene bak bestemmelsen, som er: \u00ab...\u00e5 ivareta b\u00e6rekraftig utbyggingsm\u00f8nster, ved \u00e5 forhindre at det gis tillatelse til vesentlig nybygging uten at den n\u00f8dvendige offentlige infrastrukturen er tilstrekkelig ivaretatt, herunder kollektivtransport, skole m.m. Samtidig er form\u00e5let \u00e5 forhindre at natur og areal som i det vesentlige fremst\u00e5r som uber\u00f8rt blir nedbygd.\u00bb Vi oppfatter videre at hensynet bak bestemmelsen er at fortetting f\u00f8rst og fremst skal skje i de sentrumsn\u00e6re omr\u00e5der og at en skal unng\u00e5 bilbasert boligbygging. I dette tilfellet er det tale om en gjenoppbygging etter brann. Statsforvalteren kan dermed ikke se at de aktuelle hensynene bak bestemmelsen gj\u00f8r seg gjeldende med styrke. Slik vi ser det har allerede omr\u00e5det den n\u00f8dvendige infrastruktur som er aktuell for tiltaket. Eiendommen ligger blant annet i gangavstand til b\u00e5de butikker og bussholdeplass. Tiltaket vil i liten grad medf\u00f8re \u00f8kt bilbasert transport i og med at beboerne ikke vil disponere egen bil. Vi vurderer med dette at hensynene bak bestemmelsen ikke blir vesentlig tilsidesatt. Ulempen ved \u00e5 innvilge dispensasjon er at det blir bygd i strid med kommunens strategi om at nybygging f\u00f8rst og fremst skal skje i sentrumsn\u00e6re omr\u00e5der. Fordelen er at tiltakshaver f\u00e5r realisert gjenoppbygging av bygning etter brann og at en f\u00e5r boliger tilrettelagt personer med rusutfordringer som er en samfunnsmessig fordel. Vi vurderer med dette at fordelene er klart st\u00f8rre enn ulempene. 1.2 Dispensasjon fra reguleringsplanens arealform\u00e5l \u00abboligblokkbebyggelse\u00bb for etablering av offentlig tjenesteyting/botilbud. Det oms\u00f8kte bygget har et delt form\u00e5l. Det f\u00f8rste er \u00e5 etablere \u00e5tte boenheter. Det andre er \u00e5 ha personalbase til ansatte som skal ha en st\u00f8ttefunksjon for beboerne. Side: 5/8 Hensynet bak arealform\u00e5let er \u00e5 styre arealutviklingen. Det er med arealform\u00e5let vurdert at omr\u00e5det skal brukes til boligblokkbebyggelse. Ut ifra reguleringsplanbestemmelse \u00a7 2.1 er BB1 og BB2 avsatt til to leilighetsbygg med maks 4 etasjer og 40 boenheter. Kjernen b\u00e5de ved blokkbebyggelsen og det oms\u00f8kte tiltaket er \u00e5 huse personer for beboelse. I dette tilfellet vil likevel det oms\u00f8kte tiltaket ha en noe annen p\u00e5virkning p\u00e5 omr\u00e5det enn en ren blokkbebyggelse ved at det ogs\u00e5 skal v\u00e6re ansatte i bebyggelsen. Det vil derfor kunne forekomme trafikk til og fra omr\u00e5det ut over den trafikken som en ordin\u00e6r blokkbebyggelse vil generere. Vi oppfatter det slik at det likevel samlet sett vil forekomme mindre trafikk til oms\u00f8kt form\u00e5l enn det vil ved en ordin\u00e6r blokkbebyggelse. Dette som f\u00f8lge av at personene som skal bo i bygget ikke vil ha tilgang til bil. Ut over selve trafikkp\u00e5virkningen kan vi ikke se at det er andre relevante forhold ved tiltaket som vil p\u00e5virke hensynene bak arealform\u00e5let. Tiltaket vil ha f\u00e6rre boenheter og etasjer enn blokkbebyggelsesform\u00e5let legger opp til og videre fremst\u00e5 visuelt sett som boligbebyggelse. Vi er derfor kommet til at hensynet bak arealform\u00e5let ikke blir vesentlig tilsidesatt ved dispensasjonen. En ulempe ved \u00e5 innvilge dispensasjon fra arealform\u00e5let er at omr\u00e5det som i reguleringsplanarbeidet er vurdert som egnet for boligblokkbebyggelse blir beslaglagt. Behovet for ny boligbebyggelse er slik vi oppfatter det generelt sett h\u00f8yt i samfunnet. Fordelene er at en f\u00e5r gjenoppbygget tiltak etter brannen i 2021, og at det blir opprettet nye og tiltrengte boenheter for personer med rusutfordringer som er av samfunnsmessig stor nytte. Sistnevnte er etter v\u00e5rt syn en fordel av tungtveiende karakter. Etter en samlet vurdering er vi kommet til at fordelene ved \u00e5 innvilge dispensasjon fra arealform\u00e5let er klart st\u00f8rre enn ulempene. 1.3. Byggets plassering \u2013 dispensasjon fra reguleringsplan \u00a7 1.8, arealform\u00e5let f_Ute01 og pbl. \u00a7 29-4 Bygget krever dispensasjon fra reguleringsplanbestemmelse \u00a7 1.8 andre ledd ved at bygget plasseres noe avvikende fra regulert byggegrense i reguleringsplankartet. Se illustrasjon til h\u00f8yre. I og med den avvikende plasseringen sett opp mot byggegrensen vil ogs\u00e5 1,4% av arealform\u00e5let felles uteareal f_Ute01 bli beslaglagt av tiltaket. Bygget er ogs\u00e5 plassert 2,7 meter fra nabogrense mot gbnr. 295/449 p\u00e5 det minste. Bakgrunnen for den avvikende plasseringen, er if\u00f8lge s\u00f8knaden, at en i tillegg til enmannsleligheter har prosjektert for parleiligheter. Dette medf\u00f8rer at bygget blir relativt langt ved at parleiligheter har st\u00f8rre aksebredde. Grunnet topografien i omr\u00e5det med naturlig avgrensning med kolle i nord falt valget mot \u00e5 trekke bygget nordover istedenfor s\u00f8rover. En unng\u00e5r med dette if\u00f8lge s\u00f8knaden \u00e5 legge f\u00f8ringer for det ubebygde BB2 omr\u00e5det i s\u00f8r, samt at en unng\u00e5r \u00e5 bygge i h\u00f8yden. 1.3.1 Regulert byggegrense - \u00a7 1-8 og pbl. \u00a7 29-4 Hensynet bak regulert byggegrense er \u00e5 styre plasseringen av tiltak p\u00e5 eiendommen til der det er vurdert \u00e5 v\u00e6re mest hensiktsmessig plassering b\u00e5de sett opp mot topografien p\u00e5 tomten og av hensyn til omkringliggende omgivelser. Hensynene bak byggegrensen synes delvis \u00e5 v\u00e6re sammenfallende med hensynene bak minste avstand til nabogrense som er satt av hensyn til brannsikkerhet, men ogs\u00e5 for \u00e5 sikre lys, luft og utsyn og \u00e5 hindre urimelig innsyn og st\u00f8y for naboeiendommene. Vi vurderer derfor dispensasjonen fra byggegrensen og pbl. \u00a7 29-4 samlet. Side: 6/8 I dette tilfellet synes tiltaket \u00e5 avvike fra regulert byggegrense mot nord i liten grad. Det er ingen naboer som blir direkte ber\u00f8rt av den avvikende plasseringen fra byggegrensen, og det er heller ikke, ut fra det vi kan se, s\u00e6rskilte stedlige forhold som tilsier at den avvikende plasseringen vil p\u00e5virke hensynene bak byggegrensen i vesentlig grad. N\u00e5r det gjelder avstanden mot nabogrense bemerker vi at naboomr\u00e5det er satt av til gangveg i reguleringsplanen. Vi kan derfor ikke heller her se at hensyn som brannsikkerhet, utsyn, innsyn, lys eller luft blir p\u00e5virket i nevneverdig grad. Vi kan ikke se konkrete ulemper ved den avvikende plasseringen i dette tilfellet. Fordelen ved dispensasjonen er at tiltakshaver f\u00e5r bygd parleiligheter uten \u00e5 m\u00e5tte bygge i h\u00f8yden, som ville f\u00f8rt til en mer dominerende bygning p\u00e5 tomten. Etter en samlet vurdering er vi kommet til at fordelene ved dispensasjonene er klart st\u00f8rre enn ulempene. 1.3.2. Felles uteareal - f_Ute01 Hensynet med arealform\u00e5let er \u00e5 avsette tilstrekkelig og egnet uteareal. Omr\u00e5det har ut fra situasjonsplanen et st\u00f8rre uteareal som synes \u00e5 v\u00e6re godt egnet til form\u00e5let. Selv om enhver beslagleggelse av uteoppholdsareal i utgangspunktet er uheldig har s\u00f8ker i dette tilfellet vist til at denne delen av uteoppholdsarealet er st\u00f8yutsatt med sin n\u00e6rhet til fylkesvei, og videre at omr\u00e5det med sitt kuperte terreng i utgangspunktet er mindre egnet til uteoppholdsareal. Sett opp mot den forholdsvis lave prosentandelen av uteoppholdsareal som blir beslaglagt av dispensasjonen, og sett hen til den noe mindre egnetheten arealet har som uteoppholdsareal, er vi kommet til at hensynene bak arealform\u00e5let ikke blir vesentlig tilsidesatt. Det er en ulempe ved dispensasjonen at det blir mindre uteoppholdsareal enn det planen legger opp til. Denne ulempen n\u00f8ytraliseres noe all den tid det er tale om en mindre og mer uegnet del av uteoppholdsarealet. Fordelen er som nevnt over at tiltakshaver f\u00e5r bygd parleiligheter uten \u00e5 m\u00e5tte bygge i h\u00f8yden som ville f\u00f8rt til en mer dominerende bygning p\u00e5 tomten. Etter en samlet vurdering er vi kommet til at fordelene ved dispensasjonene er klart st\u00f8rre enn ulempene. 1.4 St\u00f8yskjermens plassering \u2013 dispensasjon fra byggegrense mot fylkesvei og gang og sykkelvei, arealform\u00e5let \u00abannen veggrunn\u00bb og byggegrense mot vassdrag St\u00f8yskjermen det er s\u00f8kt om skal plasseres 9,3 meter fra midtlinje til fylkesvei og 1,6 meter fra midtlinje til gang- og sykkelveien til fylkesveien og krever dermed dispensasjon fra reguleringsplanbestemmelse \u00a7 1.8 f\u00f8rste ledd som angir at byggegrensen for nye tiltak er 25 meter fra midtlinjen til Hardangerveien. Videre plasseres st\u00f8yskjermen p\u00e5 arealform\u00e5let \u00abannen veggrunn\u00bb og er i strid med dette arealform\u00e5let. Endelig plasseres st\u00f8yskjermen p\u00e5 det minste 0 meter fra vassdrag og er med dette i strid med naturomr\u00e5de N1 i reguleringsplanen som angir et 20 metersbelte mot vassdraget. Det f\u00f8lger av reguleringsplanbestemmelse \u00a7 4.1 at all oppf\u00f8ring av bygninger og plassering av konstruksjoner og anlegg mv. er forbudt i dette beltet. 1.4.1 Byggegrense mot fylkesvei /gang- og sykkelvei jf. reguleringsplanbestemmelse \u00a7 1.8 f\u00f8rste ledd og arealform\u00e5let \u00abannen veggrunn\u00bb Hensynet bak byggegrensen mot fylkesvei er \u00e5 ivareta trafikksikkerhet, drift og vedlikehold av veien, i tillegg til \u00e5 ivareta et eventuelt fremtidig behov for utvidelse av veien. Arealform\u00e5let \u00abannen veggrunn\u00bb har delvis overlappende hensyn som byggegrensen. Et annet hensyn bak arealform\u00e5let at det skal v\u00e6re plass til blant annet br\u00f8yting og vinterdrift. Vi vurderer dispensasjonene samlet. Side: 7/8 S\u00f8knaden har v\u00e6rt p\u00e5 uttale til b\u00e5de Vestland fylkeskommune som vegstyresmakt for fylkesveien og til bymilj\u00f8etaten v/veiforvaltningsseksjonen i Bergen kommune. Sistnevnte hadde ingen merknader til tiltaket. Vestland fylkeskommune var i sin f\u00f8rste uttalelse i saken negativ til st\u00f8yskjermen ettersom de mente plasseringen var til hinder for drift av fylkesveien og for framtidig utvidelse av veien. I sin andre uttalelse hadde de ingen merknader til tiltaket etter at fylkeskommunen og kommunen hadde blitt enige om \u00e5 inng\u00e5 en avtale om st\u00f8yskjerming der ansvaret blir lagt fullt og helt p\u00e5 Bergen kommune. Videre skulle det stilles krav om etablering av fortau som regulert i reguleringsplan-id 16630102 i krysset med Fv. 587 Hardangervegen f\u00f8r byggearbeid p\u00e5 tomta. Ut fra overnevnte vurderer vi at det er gjort slike grep i saken at hensynene bak byggegrense mot fylkesvei og arealform\u00e5let \u00abannen veggrunn\u00bb ikke blir vesentlig tilsidesatt. Sett i lys av overnevnte ser vi f\u00e5 ulemper med \u00e5 innvilge dispensasjon for st\u00f8yskjermingstiltaket. Fordelen ved \u00e5 innvilge dispensasjon er at tiltaket, og s\u00e6rlig uteoppholdsarealet, f\u00e5r st\u00f8yskjerming og dermed bedrede kvaliteter. Fordelen vurderes med dette \u00e5 klart v\u00e6re st\u00f8rre enn ulempene etter en samlet vurdering. 1.4.2 Naturomr\u00e5de N1 jf. reguleringsplanbestemmelse \u00a7 4.1 Hensynet bak arealform\u00e5let naturomr\u00e5de med medf\u00f8lgende reguleringsplanbestemmelse \u00a7 4.1 er \u00e5 verne om aktuelt vassdrag som g\u00e5r ved eiendommen, samt \u00e5 ivareta de natur- og milj\u00f8hensyn, landskap, friluftsliv og \u00f8vrige allmenne interesser som knytter seg til dette. Selv om avstanden fra deler av st\u00f8yskjermen og vassdraget er 0 meter vil den aktuelle delen av st\u00f8yskjermen plasseres p\u00e5 bro og dermed st\u00e5 i h\u00f8yde over vassdraget. Kommunen har vist til at det ikke er registrert noen milj\u00f8verdier i aktuelt omr\u00e5de som st\u00f8yskjermen vil kunne komme i konflikt med. Videre at den heller ikke vil v\u00e6re i konflikt med friluftsliv langs elven. Bymilj\u00f8etaten har i sin uttalelse i saken vist til at \u00abMed forbehold om at st\u00f8yskjermen skal plasseres innenfor/i tilknytning til allerede etablert gang- og sykkelveg vurderes det av Bymilj\u00f8etaten at tiltaket ikke vil ha negativ p\u00e5virkning p\u00e5 vannforekomsten eller tilh\u00f8rende kantvegetasjon.\u00bb Statsforvalteren kan i likhet med kommunen ikke se at st\u00f8yskjermen slik den er oms\u00f8kt kommer i direkte konflikt med noen av de overnevnte verdiene. Vi har derfor i likhet med kommunen kommet til at hensynet bak arealform\u00e5let ikke blir vesentlig tilsidesatt. Ulempene ved \u00e5 innvilge dispensasjon er at st\u00f8yskjermen kan virke privatiserende for vassdragsomr\u00e5det. Imidlertid n\u00f8ytraliseres denne ulempen noe ved at st\u00f8yskjermen vil bli plassert p\u00e5 en h\u00f8yde og dermed ikke like ved vassdraget. Fordelen er ogs\u00e5 i dette tilfellet at tiltaket, og s\u00e6rlig uteoppholdsarealet, f\u00e5r st\u00f8yskjerming og dermed bedrede kvaliteter. Fordelen vurderes med dette \u00e5 klart v\u00e6re st\u00f8rre enn ulempene etter en samlet vurdering. Oppsummering Statsforvalteren har etter dette kommet til at kommunens vedtak er gyldig jf. fvl. \u00a7 41, all den tid de manglende begrunnelsene for innvilgede unntak og dispensasjoner er reparert i klageomgangen. Videre har vi kommet til at vilk\u00e5rene for dispensasjon etter pbl. \u00a7 19-2 andre ledd er oppfylt for samtlige av de oms\u00f8kte dispensasjonene. Kommunen har dermed hjemmel til \u00e5 gi dispensasjoner. Side: 8/8 Vi stadfester derfor Bergen kommunes vedtak 16.07.2024, ref.nr. BYGG-2024/10784-27. Klagen har ikke f\u00f8rt frem. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Ove Midtb\u00f8 Stine Ross Ids\u00f8 seniorr\u00e5dgiver seniorr\u00e5dgiver Dokumentet er elektronisk godkjent Kopi til: RAMB\u00d8LL NORGE AS Postboks 427 Sk\u00f8yen 0213 OSLO Henrik Lohne Hardangervegen 681 5268 Haukeland Bergen kommune Postboks 7700 5020 BERGEN "
}