{
  "dokument_id": "e0114c79-db20-5282-8e28-6da4fda5fc59",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/9322045/Soknad",
  "tekst": " VEDLEGG B-1 Bergen kommune Plan- og bygningsetaten Seksjon byggesak Postboks 7700 5020 BERGEN Bergen den: 18.01.2023 S\u00f8knad om dispensasjon fra bestemmelser til kommuneplanens arealdel vedr. plankrav og byggegrense langs sj\u00f8. Gnr. 107 bnr. 308, Langenesvegen 34, 5258 BLOMSTERDALEN Tiltakshaver: Mette Hordnes og Thorolf Magnesen Innledning: Undertegnede er engasjert av tiltakshaver Mette Hordnes og Thorolf Magnesen som ansvarlig s\u00f8ker og arkitekturprosjekterende for s\u00f8knad om oppf\u00f8ring av innhegning (hjortegjerde) i h\u00f8yde 2,2 m p\u00e5 bebygd boligeiendom i Langenesvegen 34. Innhegningen er lokalisert innenfor byggegrense langs sj\u00f8 og i den funksjonelle strandsonen. Dispensasjoner: Oppf\u00f8ring av innhegning er vurdert til \u00e5 kunne v\u00e6re avhengig av dispensasjon fra kommune- planens bestemmelser om plankrav og vil v\u00e6re avhengig av dispensasjon kommuneplanens bestemmelser om byggegrense langs sj\u00f8. S\u00f8knad om subsidi\u00e6r dispensasjon fra plankrav og s\u00f8knad om dispensasjon fra byggegrense langs sj\u00f8 og er gjengitt og begrunnet nedenfor: Plan og Bygningsloven \u00a7 11 6 Rettsvirkning av Kommuneplanens arealdel Bestemmelser til Kommuneplanens arealdel, \u00a7 3, Plankrav 3.1 Tiltak etter pbl. 20-1 bokstav a, d, g. k og L skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Planlagt tiltak er lokalisert i omr\u00e5de som ikke er regulert. Innhegning som \u00f8nskes etablert, er ikke direkte i samsvar med ordlyden i pbl. \u00a7 20-1 bokstav h som er unntatt plankrav. Det s\u00f8kes subsidi\u00e6rt om dispensasjon fra plankrav for etablering av innhegning. Bestemmelser til Kommuneplanens arealdel, \u00a7 6, Byggegrenser 6.1.1 Langs sj\u00f8 gjelder f\u00f8lgende minimumsgrenser for tiltak etter pbl. \u00a7 1 -6: - \u00d8vrig byggesone og \u00f8vrige arealkategorier: regulerte omr\u00e5der. 25 meter. uregulerte omr\u00e5der: 50 meter. Planlagt innhegning har minste avstand ca. 13 m til sj\u00f8, og ligger i funksjonell strandsone. Side 1 av 3 VEDLEGG B-1 Dispensasjoner fra bestemmelser til kommuneplanens arealdel om plankrav og byggegrense langs sj\u00f8 m\u00e5 hjemles i Pbl \u00a7 19-2 Dispensasjonsvedtaket. Det fremg\u00e5r av loven at dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller regionale eller nasjonale interesser, blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. Form\u00e5let med bestemmelsen om plankrav er blant annet \u00e5 sikre at st\u00f8rre utbygging i uregulerte omr\u00e5der ikke skjer uten forutg\u00e5ende planprosess. Det vurderes slik at oppf\u00f8ring av innhegning kan v\u00e6re i strid med bestemmelsen om krav til utarbeidelse av reguleringsplan og delvis i strid med de hensyn bestemmelsen er ment \u00e5 ivareta. Imidlertid kan vi ikke se at hensynet bak bestemmelsen eller lovens form\u00e5lsbestemmelse blir vesentlig tilsidesatt i dette tilfellet. Vi kan heller ikke se at oppf\u00f8ring av innhegning er i vesentlig strid med form\u00e5let bak bestemmelsen og de hensyn bestemmelsen er ment \u00e5 ivareta. Planlagte tiltak skjer i tilknytning til-, og p\u00e5 hageareal til allerede bebygd boligeiendom. Tiltaket er reversibelt dersom behovet for innhegning endrer seg i fremtiden, krever ikke opparbeidelse av ny infrastruktur, gir ikke \u00f8kning av antall boenheter eller andre forhold som best avklares i en planprosess. Evt. utarbeidelse av plan for mindre tiltak i tilknytning til eksisterende bebygd boligeiendom vil v\u00e6re meget ressurskrevende i forhold til omfanget av tiltaket b\u00e5de for tiltakshaver og kommunen. Ulempen ved \u00e5 innvilge dispensasjon vil v\u00e6re at man kan gjennomf\u00f8re tiltak i omr\u00e5de med krav om utarbeidelse av reguleringsplan uten utarbeidelse av plan. Fordelen ved \u00e5 innvilge dispensasjon fra plankravet vil blant annet v\u00e6re at tiltakshaver og eier eiendommen kan benytte deler av egen eiendom og hage til b\u00e6r- og fruktproduksjon til bruk i egen husholdning. Noe som vil v\u00e6re sv\u00e6rt gunstig sett i forhold til b\u00e6rekrafts m\u00e5l og matsikkerhet. S\u00f8knad om dispensasjon fra byggegrense langs sj\u00f8 skjer i funksjonell strandsone p\u00e5 bebygd boligeiendom i tilknytning til-, og p\u00e5 areal hvor det er etablert b\u00e6rbusker, frukttr\u00e6r og andre nyttevekster. Arealet som er beplantet er tilbakef\u00f8rt som hageareal etter ulovlighets-oppf\u00f8lging i saknr. 201815048. Form\u00e5let med byggegrense langs sj\u00f8, er blant annet \u00e5 hindre nedbygging av ubebygde arealer i tiknytning til, og i n\u00e6rheten av sj\u00f8. Hensynet bak bestemmelsen om byggegrense langs sj\u00f8 er \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Vi kan ikke se at beplantning med nyttevekster i funksjonell strandsone innenfor byggegrense langs sj\u00f8 er i strid med bestemmelse om byggegrense langs sj\u00f8, lovens form\u00e5lsbestemmelse eller de hensyn som bestemmelsen er ment \u00e5 ivareta. Etablering av innhegning for \u00e5 hindre hjort \u00e5 beite p\u00e5, og skade frukttr\u00e6r, b\u00e6rbusker og andre nyttevekster er vurdert til \u00e5 v\u00e6re i strid med bestemmelse om byggegrense langs sj\u00f8, og delvis i strid med de hensyn som bestemmelsen er ment \u00e5 ivareta. Ogs\u00e5 i dette tilfellet kan vi heller ikke se at hensynet bak bestemmelsen eller lovens form\u00e5ls- bestemmelse blir tilsidesatt, og i hvert fall ikke vesentlig. Selv om inngjerdet areal ikke vil v\u00e6re tilgjengelig for allmennheten, vil ikke innhegning v\u00e6re til vesentlig hinder for allmennhetens ferdsel og tilgang til sj\u00f8 i omr\u00e5det. Vi kan heller ikke se at innhegning bidrar i vesentlig grad til at beplantet areal fremst\u00e5r som mer privatisert enn om det ikke var inngjerdet. Innhegning Side 2 av 3 VEDLEGG B-1 bidra ikke til nedbygging av strandsonen, men bidrar til \u00e5 bevare beplantet areal som ikke vil oppleves som privat uteoppholdsareal. Ulempen ved \u00e5 innvilge dispensasjon vil v\u00e6re at man tillater tiltak i arealer som er omfattet av byggegrense langs sj\u00f8. Fordelene ved \u00e5 innvilge dispensasjon vil v\u00e6re som over. Fordelene med \u00e5 innvilge dispensasjon vil etter dette v\u00e6re klart st\u00f8rre enn st\u00f8rre enn ulempene, og vilk\u00e5ret for \u00e5 innvilge dispensasjon er derved til stede. Dersom det er sp\u00f8rsm\u00e5l i saken, kan undertegnede kontaktes pr tlf. 55 27 71 50 eller mobil 928 419 62 Med vennlig hilsen Bygg Prosjekt AS Roy G Nj\u00e5stad Side 3 av 3 VEDLEGG F-1 Bergen kommune Plan- og bygningsetaten Seksjon byggesak Postboks 7700 5020 BERGEN Bergen den: 06.02.2023 Redegj\u00f8relse til Bergen kommune vedr. s\u00f8knad om etablering av hjortegjerde og s\u00f8knad om dispensasjon fra bestemmelser til kommuneplanens arealdel Gnr. 107 bnr. 308, Langenesvegen 105, 5258 BLOMSTERDALEN Tiltakshaver: Mette Hordnes og Thorolf Magnesen Innledning: Undertegnede er engasjert av tiltakshaver Thorolf Magnesen som ansvarlig s\u00f8ker og arkitekturprosjekterende for s\u00f8knad om etablering av innhegning (hjortegjerde) p\u00e5 eksisterende bebygd boligeiendom som omfattes av byggegrense langs sj\u00f8. S\u00f8knaden omhandler: S\u00f8knad om tillatelse omhandler f\u00f8lgende forhold: Oppf\u00f8ring etablering av innhegning (hjortegjerde). S\u00f8knad om dispensasjon fra bestemmelser til Kommuneplanens Arealdel. Reguleringsmessige forhold: Eiendommen er uregulert. I kommuneplanens arealdel er st\u00f8rstedel av eiendommen vist som \"Bebyggelse og anlegg, n\u00e5v\u00e6rende\" med omr\u00e5dekode \"\u00d8vrig byggesone\". Del av eiendommen er vist som \"Andre typer n\u00e6rmere angitt bebyggelse og anlegg\" med omr\u00e5de-kode \"Naust\". Tiltaket er vurdert til \u00e5 v\u00e6re avhengig av dispensasjon fra bestemmelser til kommuneplanens arealdel for \u00e5 kunne gjennomf\u00f8res. Bakgrunn for \u00f8nske om innhegning: Som kjent har hjortebestanden p\u00e5 Vestlandet \u00f8kt de senere \u00e5r. Samtidig har hjorten blitt \"tammere\" og mer vanlig i byn\u00e6re og bebygde str\u00f8k, hvor den kan gj\u00f8re stor skade p\u00e5 blomster, prydbusker og nyttevekster. Side 1 av 4 VEDLEGG F-1 Bakgrunnen for \u00f8nske om innhegning av deler av eiendommen gnr. 107 bnr. 308, Langenesvegen 34, er for \u00e5 hindre hjort og annen viltbestand \u00e5 gj\u00f8re skade p\u00e5 b\u00e6rbusker og frukttr\u00e6r som tiltakshavere har plantet, og som de \u00f8nsker \u00e5 h\u00f8ste fra for \u00e5 kunne benytte i egen husholdning. Beskrivelse av tiltak: Innhegningen utf\u00f8res med tradisjonelt gjerde av galvanisert st\u00e5lnett, 2,0 til 2,44 m h\u00f8y og 0,15 x 0,15 m ruter. Gjerdestolper av trykkimpregnert tre eller tilsvarende. Plankrav: Omr\u00e5det hvor innhegningen er tenkt etablert er ikke regulert. Etter v\u00e5r vurdering kommer ikke tiltaket inn under unntaksbestemmelsene vedr. krav til utarbeidelse av reguleringsplan, da innhegning som \u00f8nskes etablert ikke er i direkte samsvar med ordlyden i Pbl. \u00a7 20 1 bokstav h, som er unntatt plankrav, jf. \u00a7 3.1 i bestemmelser til KPA. Byggegrenser langs sj\u00f8 og vassdrag: Eiendommen hvor innhegningen er lokalisert i ligger i den funksjonelle strandsonen angitt i kommuneplanens arealdel, og hele eiendommen omfattes av byggegrense langs sj\u00f8. Vi vurderer det slik oppf\u00f8ring av innhegning (hjortegjerde) er i strid med byggegrense langs sj\u00f8. St\u00f8y: Eiendommen lokalisert i omr\u00e5de som er utsatt for flyst\u00f8y gul sone, men dette er ikke relevant for dette tiltaket. Parkering: Tiltaket utl\u00f8ser ikke krav til \u00f8kt parkering. Eiendommen har i dag dobbelgarasje med plass til to biler i tillegg til plass for overflateparkering. Utnyttelsesgrad: Tillatt utnyttelsesgrad for eiendommen er %BRA = 45 %. Tiltaket gir ikke areal som inng\u00e5r i beregningsgrunnlaget for grad av utnytting. Vann og avl\u00f8p. Tiltaket medf\u00f8rer ikke etablering av, eller endring av vann og avl\u00f8p. Vei / Adkomst: Eiendommen har adkomst fra kommunal veg Langenesvegen via private felles veger. Utlegging av flytebrygge utl\u00f8ser ikke krav til samtykke til utvidet / endret bruk av eksisterende avkj\u00f8rsel. Hensynssoner: Etter det som fremkommer i innhentet planmateriell, ber\u00f8res eiendommen av f\u00f8lgende hensynssoner: Side 2 av 4 VEDLEGG F-1 Flyst\u00f8y, Gul sone (H220_1) iht. T-1442 jfr. bestemmelsene \u00a7 33.5 og \u00a7 22. Forholdet er omtalt tidligere. Hensyn Landskap, funksjonell strandsone (H50_1) jfr. bestemmelsene \u00a7 35.3. Forholdet er omtalt tidligere. Avstand til grense. Planlagte tiltak har mer enn 4 m avstand til felles grense mot nabo. Avstand til offentlig veg: Planlagt tiltak har avstand mer enn 15 m til midte offentlig veg Langenesvegen. Tiltaket er ikke avhengig av samtykke fra Bymilj\u00f8etaten som vegmyndighet. Bl\u00e5gr\u00f8nne verdier / overvann: Eiendommen er kontrollert mot Kommunedelplan Overvann. Avrenningslinjer, flomveier eller andre bl\u00e5gr\u00f8nne verdier blir heller ikke ber\u00f8rt av tiltaket. Dispensasjon: Oppf\u00f8ring av hjortegjerde er vurdert til \u00e5 v\u00e6re avhengig av dispensasjon fra bestemmelser til KPA om plankrav og byggegrense langs sj\u00f8. Det er utarbeidet og nabovarslet slik dispensasjon. Nabomerknader: Det er ved fristens utl\u00f8p kommet merknad til varslet tiltak fra nabo Lise Bendixen Bracco, eier av gnr. 107 bnr. 200, Langenesvegen 32. Merknadene omhandler blant annet at tiltakshaver har ulovlig etablert hageareal i strandsonen, og at b\u00e6rbusker, frukttr\u00e6r og potet\u00e5ker ble plantet i allmenhetens og dyrelivets del av strand- sonen, samme areal som var gjenstand for ulovlighetsoppf\u00f8lging fra Bergen kommune. Videre er Bracco av den oppfatning at planlagte tiltak ikke befinner seg p\u00e5 hagearealet til Langenes- vegen 34, men i det gr\u00f8nne beltet som strekker seg i strandsonen langs hele Mildehalv\u00f8ya. Det viktige for Bracco er at strandsonen ikke privatiseres. ByggProsjekt AS har forelagt merknadene til tiltakshaver og eier av Langenesvegen 34, og bedt om dennes kommentarer til merknadene. Thorolf Magnesen kommenter merknadene slik: - Ulovlighetssaken som gjelder terrenginngrep, er avsluttet b\u00e5de av Bergen kommune og Statsforvalteren i Vestland. Terrenget i omr\u00e5det er tilbakef\u00f8rt. - H\u00f8sten 2022 opplevde vi at hjort kom og spiste av epletr\u00e6rne. Vi \u00f8nsker derfor \u00e5 sette opp hjortegjerde rundt epletr\u00e6rne for \u00e5 hindre hjorten adgang her. Hjorten vil ikke stenges ute fra eiendommen, men kun fra tr\u00e6rne. Omr\u00e5det er heller ikke trekk- rute for hjort da en ikke kommer videre langs sj\u00f8en, men kommer inn, og forlater omr\u00e5det fra vest. Hjort finnes i omr\u00e5det, dette kan bekreftes av naboer, med bilder og video om n\u00f8dvendig. Side 3 av 4 VEDLEGG F-1 - Etter v\u00e5r forst\u00e5else er hele tomten en del av v\u00e5r eiendom, og den er beplantet b\u00e5de med stedegne tr\u00e6r, hagebusker, b\u00e6rbusker og frukttr\u00e6r. Oppsetting av hjortegjerde rundt epletr\u00e6rne vil ikke stenge noen ute fra omr\u00e5det eller hindre gjennomgang, foruten helt inn til epletr\u00e6rne. - Vi henviser for til sak KLAGE-2022/24170 som er avvist av Bergen kommune og stadfestet av Statsforvalter. Dersom det er sp\u00f8rsm\u00e5l i saken, kan undertegnede kontaktes pr tlf. 55 27 71 50 eller mobil 928 419 62 Med vennlig hilsen Bygg Prosjekt AS Roy G Nj\u00e5stad Side 4 av 4 "
}