{
  "dokument_id": "fb40d296-84f3-5405-9b84-b26a8d3b5c2f",
  "doc_type": "case_attachment",
  "kommune": 4601,
  "tittel": "Nye selskapsvedtekter for BKP",
  "url": "https://bergen.kommune.no/politikere-utvalg/api/fil/bk360/10233991/Nye-selskapsvedtekter-for-BKP",
  "tekst": "SELSKAPSVEDTEKTER Vedtatt av styret i Bergen kommunale pensjonskasse 08.12.22 Inn ho l ds fo r te g nel se Kapittel 1 Form\u00e5l og rettsstilling Kapittel 2 Godkjenning og endring av vedtektene Kapittel 3 Styre og administrasjon Kapittel 4 Kapitalforvaltning Kapittel 5 Ansvarlig kapital Kapittel 6 Revisor og uavhengige kontrollfunksjoner Kapittel 7 \u00c5rsregnskap og forsikringsteknisk oppgj\u00f8r Kapittel 8 Sammensl\u00e5ing, deling og opph\u00f8r Kapittel 9 Foretak Side 2 av 11 KAPITTEL 1 FORM\u00c5L OG RETTSSTILLING \u00a7 1\u22121 Firma, forretningskontor og form\u00e5l Bergen kommunale pensjonskasse, i det f\u00f8lgende kalt pensjonskassen, er opprettet 01.01.1907 av Kommunestyret i Bergen. Bergen kommune er i disse vedtekter betegnet kommunen. Forretningskontor er i Bergen. Pensjonskassens organisasjonsnummer er 938 548 560. Vedtektene avl\u00f8ser de tidligere vedtekter av 30.10.20. Pensjonskassens form\u00e5l er \u00e5 yte pensjoner til medlemmene og andre pensjonsberettigede. \u00a7 1-2 Deltakere I tillegg til kommunen kan pensjonskassen ogs\u00e5 omfatte: 1. Kommunale foretak. 2. Aksjeselskap eller andre selskaper hvor kommunen eier mer enn 50 prosent av aksjene eller andelene. 3. Aksjeselskap eller andre selskaper som har n\u00e6r tilknytning til kommunen. 4. Stiftelser som har n\u00e6r tilknytning til kommunen. 5. Helseforetak. I disse vedtekter brukes i det f\u00f8lgende begrepet foretak som en felles betegnelse for kommunale foretak, aksjeselskap, selskap, stiftelser og helseforetak som kommer inn under punktene 1 til 5 ovenfor og som kan omfattes av pensjonskassen. Pensjonskassens styre og styret i vedkommende foretak m\u00e5 ha fattet vedtak om at pensjons- kassen ogs\u00e5 skal omfatte foretaket. Vedtak om at pensjonskassen kan omfatte foretak under punktene 3 til 5 ovenfor, skal meldes til Finanstilsynet. Dersom foretakene under punktene 1 til 5 ovenfor skal v\u00e6re omfattet av pensjonskassen, skal rettigheter og plikter for disse og deres arbeidstakere tilsvare det som gjelder for kommunen og de kommunalt ansatte. Side 3 av 11 Foretakene under punktene 1 til 5 ovenfor som omfattes av pensjonskassen kan, dersom pensjonskassens styre krever det, bes om \u00e5 innbetale kjernekapital i samsvar med \u00a7 5\u20134. I tillegg til Bergen kommune omfattes foretakene som nevnt i kapittel 9 av pensjonskassen. \u00a7 1\u22123 Rettsstilling Pensjonskassen er en selvstendig juridisk person med egen regnskapsf\u00f8ring. Styret er \u00f8verste organ. Pensjonskassens midler holdes atskilt fra kommunens og foretakenes midler og hefter ikke for deres forpliktelser. Pensjonskassens formue og inntekter skal ikke tilfalle kommunen, foretakene eller deres kreditorer. Pensjonskassen st\u00e5r under tilsyn av Finanstilsynet. KAPITTEL 2 GODKJENNING OG ENDRING AV VEDTEKTENE \u00a7 2\u22121 Godkjenning og endring av vedtektene Endringer i vedtektene skal vedtas av pensjonskassens styre. Endringene skal legges fram til orientering for kommunen og foretakene. Vedtektene og endring av vedtektene skal v\u00e6re godkjent av departementet, jf. finansforetaksloven \u00a7 7-10. Forskrift om finansforetak og finanskonsern av 09.12.16 \u00a7 7-2 angir hvilke vedtektsendringer som krever godkjennelse. KAPITTEL 3 STYRE OG ADMINISTRASJON \u00a7 3\u22121 Oppnevnelse av styre Pensjonskassen ledes av et eget styre \u2212 i det f\u00f8lgende kalt styret. Styret best\u00e5r av inntil \u00e5tte medlemmer med personlige vararepresentanter. Inntil seks styremedlemmer med personlige vararepresentanter oppnevnes av bystyret, hvorav minst ett styremedlem med personlig vararepresentant ikke har noen tilknytning til Side 4 av 11 pensjonskassen eller til arbeidsgiver, foretak, forening eller annen institusjon med pensjonsordning i pensjonskassen. To styremedlemmer med personlig vararepresentant oppnevnes av arbeidstakernes organisasjoner blant innskuddspliktige medlemmer og pensjonister. Oppnevnelsen gj\u00f8res av de arbeidstakerorganisasjoner og pensjonistforeninger som er tilknyttet kommunen eller foretak. Styrets leder og nestleder utpekes av styret. Styremedlemmene velges for samme periode som bystyrets medlemmer og trer i funksjon fra det tidspunkt de er valgt. Gjenvalg kan finne sted. \u00a7 3\u22122 Styrets m\u00f8ter Styret holder m\u00f8te n\u00e5r lederen bestemmer det, eller n\u00e5r et av de andre styremedlemmene krever det. Innkalling til styrem\u00f8te skal gis med rimelig varsel, og inneholde oppgave over de saker som skal behandles p\u00e5 m\u00f8tet. Hvert \u00e5r skal det holdes minst fire styrem\u00f8ter. Dersom et styremedlem ikke kan m\u00f8te, skal underretning om dette gis snarest mulig slik at vararepresentant kan innkalles. Styret er beslutningsdyktig n\u00e5r minst halvparten av styremedlemmene er til stede. Minst \u00e9n arbeidstakerrepresentant m\u00e5 v\u00e6re til stede. Alle beslutninger fattes med alminnelig flertall. Ved stemmelikhet er lederens stemme avgj\u00f8rende. Styret f\u00f8rer protokoll over sine forhandlinger. Protokollen skal for hvert m\u00f8te undertegnes av de styremedlemmer som deltok i m\u00f8tet. \u00a7 3\u22123 Styrets oppgaver Styret har ansvaret for \u00e5 lede pensjonskassens virksomhet og skal p\u00e5se at pensjonskassens medlemmer og andre pensjonsberettigedes interesser blir ivaretatt p\u00e5 en forsvarlig m\u00e5te. Dette gjelder ogs\u00e5 interessene til innskytere av ansvarlig kapital. Styret skal herunder: 1. Godkjenne forsikringsvilk\u00e5r og avtaler som er bestemmende for pensjonskassens virksomhet. Side 5 av 11 2. Forvalte pensjonskassens midler, jf. kapittel 4. 3. Fastsette premien for pensjonskassen. 4. Fastsette \u00e5rsregnskap og \u00e5rsberetning for pensjonskassen, jf. \u00a7 7\u22121. 5. Treffe beslutning om anvendelse av overskudd som framkommer ved det forsikrings- tekniske oppgj\u00f8r, eventuelt dekning av underskudd. 6. Fastsette \u00e5rlig rente p\u00e5 innskutt kjernekapital, og eventuelle andre kapitalinnskudd, jf. \u00a7 5\u22123. 7. Vurdere, og eventuelt beslutte innkalling av kjernekapital n\u00e5r styret har fullmakt til dette i henhold til \u00a7 5\u20134 i vedtektene. 8. Fastsatte l\u00f8nn og annen godtgj\u00f8relse til direkt\u00f8r. 9. S\u00f8rge for forsvarlig organisering av virksomheten, herunder at det foreligger systemer for internkontroll, jf. forsikringsvirksomhetsloven \u00a7 2-3. 10. S\u00f8rge for oppdaterte retningslinjer for gjenforsikring, jf. forsikringsvirksomhetsloven \u00a7\u00a7 2-10 og 2-6. \u00a7 3\u22124 Direkt\u00f8r Pensjonskassen skal ha en direkt\u00f8r, som ansettes av styret. Direkt\u00f8ren skal ikke samtidig v\u00e6re medlem av styret. Direkt\u00f8ren forest\u00e5r den daglige ledelse av virksomheten og skal f\u00f8lge de retningslinjer og p\u00e5legg som er gitt av styret. Styret kan gi direkt\u00f8ren fullmakt til \u00e5 handle p\u00e5 vegne av pensjonskassen n\u00e5r ikke annet f\u00f8lger av denne paragraf eller kapittel 4. Fullmakten kan n\u00e5r som helst kalles tilbake. Direkt\u00f8rens myndighet omfatter ikke saker som etter pensjonskassens forhold er av uvanlig art eller av stor betydning. Slike saker kan direkt\u00f8ren bare avgj\u00f8re hvis styret i det enkelte tilfelle har gitt myndighet til det, eller hvis styrets beslutning ikke kan avventes uten vesentlig ulempe for pensjonskassens virksomhet. Styret m\u00e5 i s\u00e5 fall snarest mulig underrettes om saken. Direkt\u00f8ren skal s\u00f8rge for at pensjonskassens regnskapsf\u00f8ring er i samsvar med lov og forskrifter og god regnskapsskikk. Side 6 av 11 KAPITTEL 4 KAPITALFORVALTNING \u00a7 4\u22121 Strategi og retningslinjer Styret skal s\u00f8rge for at det til enhver tid foreligger strategi for forvaltningen av pensjonskassens midler. Styret skal skriftlig fastsette retningslinjer for forsvarlig kapitalforvaltning og dr\u00f8fte retningslinjene hvert \u00e5r, jf. forsikringsvirksomhetsloven \u00a7 2-3. Styret kan inng\u00e5 avtale om forvaltning av pensjonskassens midler med ekstern tjenesteyter som har konsesjon til \u00e5 tilby slike tjenester. \u00a7 4\u22122 Krav om styrets medvirkning Pensjonskassens verdipapirer kan ikke handles med uten underskrift eller annen form for medvirkning av daglig leder og en person med fullmakt fra styret. Styret s\u00f8rger for at dette krav blir registrert hos oppgj\u00f8rsansvarlig. Styret s\u00f8rger for at det gis p\u00e5tegning om krav til slik underskrift eller annen form for med- virkning (ur\u00e5dighetsp\u00e5tegning) p\u00e5 de verdipapirer som ikke er registrert i Verdipapirsentralen. KAPITTEL 5 ANSVARLIG KAPITAL \u00a7 5\u22121 Kapitalforhold Pensjonskassen skal til enhver tid oppfylle finansforetakslovens, forsikringsvirksomhetslovens og gjeldende forskrifters bestemmelser om ansvarlig kapital og om solvensmarginkapital. Ansvarlig kapital skal best\u00e5 av kjernekapital (egenkapital) og eventuell tilleggskapital. Kjerne- kapitalen kan best\u00e5 av innskutt kjernekapital og overf\u00f8rt andel av overskudd. Eventuell tilleggs- kapital skal tilfredsstille kravene i forskrift av 1. juni 1990 nr. 435 \u00a7 4. \u00a7 5\u22122 Opptak og \u00f8kning av ansvarlig kapital For opptak og \u00f8kning av ansvarlig kapital gjelder finansforetaksloven \u00a7 10-4. Side 7 av 11 5\u22123 Rente p\u00e5 innskutt ansvarlig kapital Det kan i avtalen med innskyter bestemmes at det kan utbetales rente p\u00e5 innskutt ansvarlig kapital. Avkastningen skal i s\u00e5 fall fastsettes p\u00e5 forretningsmessige vilk\u00e5r og st\u00e5 i forhold til den risiko som er forbundet med innskuddet. Styret kan beslutte \u00e5 utsette betaling av rente p\u00e5 ansvarlig tilleggskapital som nevnt i forskrift av 1. juni 1990 nr. 435 \u00a7 4 nr. 4 om beregning av ansvarlig kapital for finansinstitusjoner, oppgj\u00f8rssentraler og verdipapirforetak, dersom resultatet av \u00e5rets drift viser underskudd. Dersom pensjonskassen ikke oppfyller gjeldende krav til forsikringstekniske avsetninger, ansvarlig kapital og solvensmarginkapital, eller dersom pensjonskassens \u00f8konomiske situasjon for \u00f8vrig tilsier det, skal styret vedta slik utsettelse. \u00a7 5\u20134 Krav om innbetaling av kjernekapitalinnskudd Styret skal til enhver tid vurdere pensjonskassens behov for ansvarlig kapital og solvensmarginkapital. Styret kan kreve innbetaling av kjernekapitalinnskudd (egenkapitalinnskudd) fra kommunen og de foretak som omfattes av pensjonskassen. Treffer styret beslutning om innkalling av kjernekapitalinnskudd, skal kommunen samtidig informeres om grunnlaget for beslutningen. Innskuddet fordeles i utgangspunktet forholds- messig p\u00e5 kommunen og foretakene i forhold til premiereserven for pensjonsforpliktelsene. Bestemmelsene i denne paragraf gjelder tilsvarende dersom Finanstilsynet med hjemmel i finanstilsynsloven har p\u00e5lagt pensjonskassen \u00e5 ha en h\u00f8yere ansvarlig kapital enn det lovbestemte minstekrav. KAPITTEL 6 REVISOR OG UAVHENGIGE KONTROLLFUNKSJONER \u00a7 6\u22121 Revisor Styret utpeker statsautorisert eller registrert revisor som revisor for pensjonskassen. Revisjonsselskap som er godkjent i henhold til lov 15. januar 1999 nr. 2 om revisjon og revisorer kan utpekes som revisor. Vedkommende kan ikke v\u00e6re medlem, pensjonsberettiget eller styremedlem i pensjonskassen. Side 8 av 11 \u00a7 6-2 Internrevisor Pensjonskassen skal ha uavhengig internrevisjon i henhold til finansforetaksloven \u00a7 8-16. Revisjonen skal kontrollere at pensjonskassen er organisert og drives forsvarlig i samsvar med gjeldende krav. Internrevisjonen utpekes av og rapporterer til styret. \u00a7 6\u22123 Aktuarfunksjon Pensjonskassen skal ha en aktuarfunksjon i henhold til forskrift om pensjonsforetak \u00a7\u00a7 24 og 26, jf finansforetaksloven \u00a7 13-5. Aktuarfunksjonen skal p\u00e5se at pensjonskassens virksomhet til enhver tid blir drevet p\u00e5 en forsikringsteknisk ansvarlig m\u00e5te. Aktuarfunksjonen rapporterer til styret. Aktuaren skal melde pensjonskassens forsikringstekniske beregningsgrunnlag til Finanstilsynet. Aktuaren har ansvar for \u00e5 vurdere pensjonskassens behov for gjenforsikring. Vesentlige sp\u00f8rsm\u00e5l av forsikringsmessig art skal forelegges aktuaren. \u00a7 6\u22124 Risikostyringsfunksjon Pensjonskassen skal ha en risikostyringsfunksjon i henhold til forskrift om pensjonsforetak \u00a7\u00a7 24-25, jf finansforetaksloven \u00a7 13-5. Risikostyringsfunksjonen skal p\u00e5se at risikoene knyttet til pensjonsforetakets virksomhet er identifisert, m\u00e5lt, styrt og overv\u00e5ket. Risikostyringsfunksjonen rapporterer til styret. KAPITTEL 7 \u00c5RSREGNSKAP OG FORSIKRINGSTEKNISK OPPGJ\u00d8R \u00a7 7\u22121 \u00c5rsregnskap mv. Etter utgangen av hvert regnskaps\u00e5r fastsetter styret i pensjonskassen \u00e5rsregnskap for pensjons- kassen som inng\u00e5r i \u00e5rsrapporten. \u00c5rsrapporten skal ogs\u00e5 inneholde styrets beretning, revisors beretning og aktuarerkl\u00e6ring. Fastsatt og revidert \u00e5rsregnskap med vedlegg skal publiseres innen tre m\u00e5neder etter regnskaps\u00e5rets slutt. Innen samme frist skal det etter fastsatte retningslinjer rapporteres til Finanstilsynet. Pensjonskassens \u00e5rsregnskap med vedlegg utarbeides i henhold til reglene i regnskapsloven og forskrift om \u00e5rsregnskap for pensjonsforetak av 20.12.11, og for \u00f8vrig i samsvar med god regnskapsskikk. Side 9 av 11 Det forsikringstekniske oppgj\u00f8r for regnskaps\u00e5ret skal legges til grunn ved utarbeidelse av \u00e5rsregnskapet. Har pensjonskassen underdekning, skal den godkjente opptrappingsplan legges til grunn ved beregning av n\u00f8dvendige forsikringstekniske avsetninger i forsikringsfondet til enhver tid. \u00a7 7\u22122 Overskudd Overskuddet i pensjonskassen anvendes i samsvar med forsikringsvirksomhetsloven \u00a7\u00a7 3-13 til 3-18. \u00a7 7\u22123 Manglende dekning Viser \u00e5rsregnskapet at det ikke er dekning for de forsikringsmessige forpliktelser eller at andre kapitalkrav ikke er oppfylt, skal styret i samr\u00e5d med kommunen og foretakene umiddelbart legge fram for Finanstilsynet en plan for hvordan pensjonskassen kan bringes i \u00f8konomisk balanse. Dersom en slik plan ikke blir lagt fram, godkjent eller fulgt, skal Finanstilsynet s\u00f8rge for at pensjonskassen blir avviklet. KAPITTEL 8 SAMMENSL\u00c5ING, DELING OG OPPH\u00d8R MV. \u00a7 8\u22121 Sammensl\u00e5ing, deling og opph\u00f8r Ved sammensl\u00e5ing, deling og opph\u00f8r av pensjonskassen gjelder forsikringsvirksomhetsloven \u00a7 2-8. \u00a7 8\u20132 Avvikling av pensjonskassen Dersom kommunen og foretaket ikke yter de tilskudd som er n\u00f8dvendige for \u00e5 holde pensjons- kassen i forsikringsteknisk balanse, skal pensjonskassen avvikles og midlene overf\u00f8res til et livs- forsikringsselskap. \u00a7 8\u22123 Flytting av foretakets pensjonsordning Flytter et foretak sin pensjonsordning til annen pensjonsinnretning, gjelder forsikringsvirksomhetsloven kapittel 6 og forskrift av 30. juni 2006. Side 10 av 11 Foretaket skal dekke sin andel av pensjonskassens underdekning p\u00e5 overf\u00f8ringstidspunktet n\u00e5r ikke annet er avtalt mellom kommunen og foretaket, eller annet f\u00f8lger av rettsforholdet mellom disse. Foretaket og pensjonskassen kan inng\u00e5 n\u00e6rmere avtale om slik dekning. Den del av den ansvarlige kapital som kan knyttes til vedkommende virksomhet kan utbetales dersom dette er forsvarlig. I forhold til gjenv\u00e6rende innskutt kjernekapital kan ikke utbetalingen utgj\u00f8re en st\u00f8rre andel enn den andel av den totale premiereserve som utskilles fra pensjonskassen som f\u00f8lge av innskrenkningen. Bestemmelsen i forskrift av 1. juni 1990 nr. 435 om beregning av ansvarlig kapital for finansinstitusjoner, oppgj\u00f8rssentraler og verdipapir- foretak \u00a7 3 nr. 7 gjelder tilsvarende i slike tilfeller. Utbetaling av innskutt ansvarlig kapital kan bare skje med Finanstilsynets forh\u00e5ndssamtykke, jf. finansforetaksloven \u00a7 10-4. \u00a7 8\u20134 Opph\u00f8r av foretakets pensjonsordning Dersom et foretak ikke fortsetter \u00e5 yte de tilskudd som er n\u00f8dvendige for \u00e5 holde enhetens andel av pensjonsordningen i pensjonskassen i forsikringsteknisk balanse, skal foretakets pensjons- ordning opph\u00f8re. Medlemmenes oppsatte rettigheter skal sikres i pensjonskassen. KAPITTEL 9 FORETAKENE Bergen kommune Bergen kommunale pensjonskasse Fl\u00f8ibanen AS Bergen Havn AS Bergen Havn Farvannsforvaltning IKS KODE Kunstmuseer og komponisthjem Bergen Parkering AS Stiftelsen Amalie Skrams hus Bergen kirkelige fellesr\u00e5d Nasjonalforeningens Helselag For Eldre I Bergen Bergen og omland Friluftsr\u00e5d Kommunalt Oppgavefellesskap Fagforbundet Bergen (enkeltmedlemmer) Fagforbundet Vestland (enkeltmedlemmer) Fellesorganisasjonen (enkeltmedlemmer) Side 11 av 11 "
}