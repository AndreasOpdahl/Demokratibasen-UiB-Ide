{
  "dokument_id": "903eacfb-771f-5242-9c10-93a2d0847317",
  "doc_type": "case_attachment",
  "kommune": 5501,
  "tittel": "Pellerinbryggene_anmodning om politisk behandling",
  "url": "https://innsyn.tromso.kommune.no/application/getMoteDokument?dokid=2001799399",
  "tekst": "Til: Troms\u00f8 kommune v/ Margareth Sundf\u00f8r/ Ragni L\u00f8kholm Ramberg/ Rigmor Tonstad 16.05.2024 Pellerinbryggene, S\u00f8ndre Tollbodgate 3, 3A, 7A, 7B og 9 Anmodning om politisk behandling Kommunens referanse: PLAN-24/00257 Tiltakshaver: Pellerin AS Plankonsulent: LPO Arkitekter AS Viser til brev datert 29.04.2024, hvor kommunen stopper planinitiativ for Pellerinbryggene, S\u00f8ndre Tollbodgate 3, 3A, 7A, 7B og 9. Beslutningen kan ikke p\u00e5klages, men forslagstiller kan kreve \u00e5 f\u00e5 beslutningen forelagt kommune- og byutviklingsutvalget (KOBY) for endelig avgj\u00f8relse. Bakgrunn og historikk Bakgrunn Pellerinbryggene ligger sentralt, s\u00f8rvendt, skjermet og flankerer det sentrale havnerommet i byen. Sammen med godt tilpassede nybygg, fylt med attraktive byfunksjoner, er tiltakshavers visjon for omr\u00e5det \u00e5 skape et kvartal som gir bryggene en fornyet relevans i Troms\u00f8 og inviterer til godt byliv. Dette mener vi gj\u00f8res best ved \u00e5 s\u00f8rge for en god funksjonsmiks som tilrettelegger for aktivitet gjennom d\u00f8gnet, et utadrettet bygulv som tilgjengeliggj\u00f8r omr\u00e5det for byens befolkning og bes\u00f8kende, og en bevisst og sensitiv tiln\u00e6rming til den verneverdige brygge-bebyggelsen. Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no Arbeidet med Pellerinbryggene har foreg\u00e5tt over lang tid, og det er lagt mye ressurser i \u00e5 finne bygrepet som svarer ut ambisjonen om \u00e5 skape attraktive byrom med strukturer og innhold som gir mangfold og liv mellom husene. Historikk Ifm. utarbeidelsen av omr\u00e5deplan for Nordbyen sendte Pellerin to h\u00f8ringsinnspill. De p\u00e5pekte allerede den gang behovet for boligutvikling innenfor Brygga-omr\u00e5det for og best mulig kunne tilrettelegge for god funksjonsmiks. Det ble i h\u00f8ringsinnspillene bl.a. bedt om at (hentet fra innspillene): \u2022 Utbyggingsvolum fastsettes i detaljregulering basert p\u00e5 et konkret utbyggingsprosjekt. o Foresl\u00e5tt utbygging bak og inntil bryggene er i prinsippet et positivt plangrep, men foresl\u00e5tte restriksjoner gir ikke et tilstrekkelig grunnlag for utvikling av eiendommene med de attraksjoner og kvaliteter kommunen \u2013og vi -\u00f8nsker \u00e5 etablere. \u2022 Byggeh\u00f8yder og takform fastsettes i detaljregulering basert p\u00e5 et konkret utbyggingsprosjekt. o Foresl\u00e5tte h\u00f8ydebegrensninger er sterkt begrensende uten at det kan dokumenteres entydig hvilke kvaliteter dette vil sikre, eller om dette representerer kvartalets absolutte t\u00e5legrense eller beste tilpasning til bryggene. \u2022 Arealbruk fastsettes i detaljregulering basert p\u00e5 et konkret utbyggingsprosjekt. o Omr\u00e5dereguleringen b\u00f8r sikre st\u00f8rst mulig fleksibilitet for \u00e5 kunne bygge en flerfunksjonell by i tr\u00e5d med planens visjon. Konkret bes det om at boligform\u00e5let opprettholdes, s\u00e5 f\u00e5r det gjennom en detaljreguleringsprosess fremg\u00e5 om dette kan anbefales eller ikke. Subsidi\u00e6rt b\u00f8r utleieboliger tillates. Innspillene ble ikke hensyntatt i videre arbeid med Nordbyplanen. H\u00f8sten 2020 laget LPO arkitekter det f\u00f8rste skisseprosjektet for Pellerinbryggene. Parallelt med dette foregikk arbeidet med ny kommunedelplan for sentrum- Sentrumsplanen. Pellerin sendte innspill til Sentrumsplanen b\u00e5de i 2020 og i 2022. I Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no begge innspillene ble Brygga- prosjektet omtalt, med oppfordring om \u00e5 gjeninnf\u00f8re boligform\u00e5l for omr\u00e5det. H\u00f8sten 2022 ble det arrangerte et parallelloppdrag mellom Schmidt Hammer Lassen Architects, Niels Torp Arkitekter og LPO arkitekter. Den erfarne evalueringskomiteen, best\u00e5ende av: Jan Gehl (arkitekt), Ellen de Vibe (arkitekt), Anders M. Coucheron, Peter Groth, Terje Ermesj\u00f8 og Eirik Espejord, k\u00e5ret prosjektet til LPO arkitekter til vinner av parallelloppdraget. V\u00e5ren 2023 ble prosjektet presentert for politisk ledelse i KOBY samt kommuneadministrasjonens ledelse. H\u00f8sten 2023 ble prosjektet videre bearbeidet, f\u00f8r planinititativet ble sendt inn i januar 2024. I mai 2024 ble planinitiativet stoppet av administrasjonen. Prosessoversikt frem til innsendt planinitiativ: 2013 Mulighetsstudie ved Borealis Arkitekter. 2014 Strateginotat Bergersen Arkitekter AS. 2018 Innspill til omr\u00e5deplan for Nordbyen. 2019-2022 Rehabilitering av de eksisterende bryggenes fundamentering, utskifting deler av fasademateriale med r\u00e5teangrep og re- maling av samtlige bryggehus. Oppgradert bryggehusene i henhold til dagens brannkrav, samt fullsprinklet innvendig og ute. 2020 Skisseprosjekt ved LPO arkitekter. Innspill til Sentrumsplan. V\u00e5r 2021 Dialog med Troms\u00f8 kommune i forbindelse med planprogrammet for Sentrumsplan. H\u00f8sten 2022 Parallelloppdrag med Schmidt Hammer Lassen Architects, Niels Torp Arkitekter og LPO arkitekter. Evalueringskomite best\u00e5ende av: Jan Gehl (arkitekt), Ellen de Vibe (arkitekt), Anders M. Coucheron, Peter Groth, Terje Ermesj\u00f8 og Eirik Espejord fra administrasjonen. V\u00e5r 2023 Dialog med Troms\u00f8 kommune politisk ved leder av KOBY og representanter fra kommuneadministrasjons ledelse. Prosjektforslagene ble presentert og diskutert. Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no H\u00f8sten 2023 Videreutvikling av skisse/illustrasjonsprosjekt ved LPO arkitekter. Januar 2024 Innsendelse planinitiativ. Mai 2025 Planinitiativet stoppes. Stopp av planinitiativ Planinitiativet stoppes med begrunnelse i at planinitiativet avviker vesentlig fra overordnede planer for omr\u00e5det. Avviket gjelder blant annet volum og h\u00f8yder for ny bebyggelse, forholdet til bryggene og omr\u00e5det bak, samt at det \u00f8nskes at detaljreguleringen skal legge til rette for boliger. Vi mener at dette er tematikker som b\u00f8r kunne utredes i en detaljreguleringsprosess med konsekvensutredning, og at det derfor ikke er et argument for \u00e5 stoppe planprosessen. Tema som \u00f8nskes forelagt KOBY F\u00f8lgende tema trekkes fram som begrunnelse for \u00e5 stoppe planinitiativet: \u2022 Volum og h\u00f8yder \u2022 Forholdet til bryggene bak \u2022 Boligbebyggelse Volum, h\u00f8yder og forholdet til bryggene bak Pellerin er innstilt p\u00e5 at konsekvensutredning og videre utvikling av planforslaget i dialog med kommunen og andre interessenter, vil medf\u00f8re en justering og ytterligere detaljering av foreliggende materiale. Vi mener dette vil medf\u00f8re en godt belyst prosess, hvor valg tas p\u00e5 grunnlag av et bredt beslutningsgrunnlag, og at planinititativet med bakgrunn i dette kan tas videre. Boligform\u00e5l N\u00e5r det gjelder \u00e5 tillate boligform\u00e5l innenfor omr\u00e5det er vi av den klare oppfatning at dette er et grep som vil tilf\u00f8re omr\u00e5det stor kvalitet i form av aktivitet gjennom d\u00f8gnet, \u00f8kt opplevelse av trygghet, samt bidra til flere og varierte boliger sentralt i Troms\u00f8. Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no Iht. gjeldende kommunedelplan for Troms\u00f8 sentrum 2007- 2018, tillates det at maksimum 20 % av bruksarealet innenfor hver enkelt bygg kan v\u00e6re bolig. Boliger tillates ikke i 1. - 3. etasje. I forslag til revidert kommunedelplan for Troms\u00f8 sentrum 2022 \u2013 2034, er det foresl\u00e5tt at omr\u00e5dereguleringen for Nordbyen, plan 1846, skal videref\u00f8res uendret. Dette omfatter ikke boligform\u00e5l. I planinitiativet er boliger kun foresl\u00e5tt i de to nordligste bygningsvolumene fra 3. etasje og opp. Bygulvet skal ha offentlig tilgjengelig funksjoner som ivaretar hensynet til allmennheten. Figur 1 Boligform\u00e5l er kun foresl\u00e5tt i den nordre delen av omr\u00e5det, markert med gr\u00f8nn sirkel i illustrasjon til venstre, og i gr\u00f8nn farge i illustrasjon til h\u00f8yre. Et boligform\u00e5l vil s\u00f8rge for aktivitet i omr\u00e5det til st\u00f8rre deler av d\u00f8gnet, bidra til flere varierte boligformer, og bidra til \u00f8kt opplevd trygghet p\u00e5 gateplan. N\u00e5r boligene i tillegg er plassert i nordre del av omr\u00e5det, og p\u00e5 en m\u00e5te som ikke vil bidra til privatisering, \u00f8nsker vi \u00e5 utfordre avvisningen av boligform\u00e5let. Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no By- mix- n\u00e6ring, bolig Forslag til ny Sentrumsplan Forslag til ny sentrumsplan \u00e5pner ikke for boligetablering innenfor indre sentrumskjerne, ref. temakart for balanse bolig/ n\u00e6ring. Figur 2 Temakart bolig/ n\u00e6ring Brygga- kvartalet ligger i grensen mellom \u00abindre sentrumskjerne,\u00bb hvor det ikke tillates boliger, og \u00abrandsonen,\u00bb hvor det tillates boliger fra 2. etasje og opp. Kartet viser en streng grensedeling som f\u00f8lger gatel\u00f8pene. Dette vitner om en prosess som ikke har g\u00e5tt inn i enkelttomtene og vurdert disse. Vi mener at det ville v\u00e6re riktigere \u00e5 vurdere form\u00e5l i detaljplan ettersom man da vil f\u00e5 grundigere utredet fordeler, ulemper og konsekvenser av boligetablering innenfor ulike tomter spesifikt. Som p\u00e5pekt i tidligere innspill fra tiltakshaver er det fullt mulig \u00e5 skape gode boligprosjekter som avviker fra temakartet og tilsvarende d\u00e5rlige prosjekt som er i henhold til temakartet. Forutsetninger i den konkrete tomtesituasjonen vil v\u00e6re avgj\u00f8rende for utfallet. Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no Nordbyplanen Plan for Nordbyen skisserte fire scenarier for fremtidig sentrumsutvikling. Av de fire ble scenario 4 valgt: \u2022 Scenario 4: By-mix \u2013 n\u00e6ring, bolig og attraksjoner Et tredje vekstscenario som kombinerer n\u00e6ring, bolig og attraksjoner, og bygger identitet. Fokus skal v\u00e6re: n\u00e6ring og offentlig tilgjengelige funksjoner p\u00e5 gateplan som samvirker med uteopphold og m\u00f8teplasser i sammenhengende byrom. Boliger og n\u00e6ring som er kompatibel med bolig over, med tilh\u00f8rende byliv i b\u00e5de private og offentlige parker og uterom. Attraksjoner i samspill med attraktive byrom. Attraksjonen i gamle Troms\u00f8 var nettopp blandingen av bolig, n\u00e6ring, bes\u00f8kende og at byen var m\u00f8teplassen for disse. Sentrum og Bukta var et funksjonsblandet omr\u00e5de der bylivet ga bolyst og identitet. (Fra planbeskrivelse, Nordbyen, plan 1846) Vulkanomr\u00e5det i Oslo trekkes i planbeskrivelsen for Norbyplanen frem som et forbilde for denne type byutvikling. LPO arkitekter var arkitekt for Vulkanomr\u00e5det, og det som er s\u00e6rlig vellykket her er nettopp den gode balansen mellom n\u00e6ring, bolig, et tilrettelagt offentlig bygulv og integrering av verneverdig bebyggelse. Planinititativet for Pellerinbryggene har i seg alle disse elementene, men ved \u00e5 utelate boligform\u00e5l, mener vi at man utelater en sv\u00e6rt viktig brikke for \u00e5 f\u00e5 til nettopp den gode bymixen som plan for Nordbyen \u00f8nsker \u00e5 tilrettelegge for. Oppsummering \u00c5 tilf\u00f8re boligform\u00e5l i omr\u00e5det mener vi vil f\u00e5 mange positive konsekvenser. En kategorisk avvisning av boligform\u00e5l i denne situasjonen mener vi ikke er det rette. For Pellerinbryggene mener vi at deler av kvartalet, nordre del, er sv\u00e6rt godt egnet for boligform\u00e5l fra 3. etasje og oppover, og at dette vil v\u00e6re sv\u00e6rt gunstig for utviklingen av omr\u00e5det. Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no Vi anmoder derfor med dette om politisk behandling for endelig avklaring av stopp av planinitiativ, og ber om at s\u00e6rlig sp\u00f8rsm\u00e5let om boligform\u00e5l innenfor omr\u00e5det gis fokus i denne behandlingen. Ta gjerne kontakt dersom noe skulle v\u00e6re uklart. Vi ser frem til videre dialog. P\u00e5 vegne av tiltakshaver Pellerin AS, Anja Ellingsrud, LPO Arkitekter Master i arkitektur ae@lpo.no | (+47) 93 64 27 01 Bes\u00f8ksadresse Postadresse Kontakt Org nr. LPO arkitekter AS LPO arkitekter AS (+47) 23 32 71 00 934 007 514 MVA Rosenborggata 19C PB 7033 Majorstuen lpo@lpo.no 0356 Oslo 0306 Oslo www.lpo.no "
}