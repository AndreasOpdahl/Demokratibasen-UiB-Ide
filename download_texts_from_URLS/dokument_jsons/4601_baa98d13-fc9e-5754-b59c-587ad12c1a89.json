{
  "dokument_id": "baa98d13-fc9e-5754-b59c-587ad12c1a89",
  "doc_type": "case_presentation",
  "kommune": 4601,
  "tittel": "L\u00f8nningsflaten 22, tilbygg industribygg mm",
  "url": "https://bergen.kommune.no/politikere-utvalg/api/fil/bk360/10046301/Framstilling-Lonningsflaten-22-tilbygg-industribygg-mm",
  "tekst": " R\u00e5det for byforming og arkitektur (RBA) 15-24 Saksframstilling V\u00e5r referanse: 2023/249310-32 Saksbehandler: \u00c5ge Vallestad L\u00f8nningsflaten 22, tilbygg industribygg mm Hva saken gjelder: Saken gjelder s\u00f8knad om tillatelse til oppf\u00f8ring av tilbygg til eksisterende industribygg samt opparbeidelse av gr\u00f8ntareal p\u00e5 eiendommen og utomhusanlegg i form av asfaltering. Tiltaket er oppgitt med henholdsvis ca. 10400 m2 BYA og 12500 m2 BRA. Planstatus: Kommuneplanens arealdel (KPA2018), vedtatt i Bystyret 19.06.2019, viser at tiltaksomr\u00e5det ligger innenfor hensynssonene R\u00f8d st\u00f8y - Flyst\u00f8y r\u00f8d sone iht. T1442: 2028 og 2060 prognose & Gul st\u00f8y - Flyst\u00f8y gul sone iht. T1442: 2028 og 2060 prognose samt bestemmelsesomr\u00e5det BKK's konsesjonsomr\u00e5de for fjernvarmeanlegg. I kommunedelplan for Ytrebygda. Gnr. 107, Kommunedelplan Birkeland, Liland, \u00c5dland Og Espeland (BL\u00c5E) plan nr. 61020000 er tiltaksomr\u00e5det vist som N\u00e6ringsbebyggelse \u2013 felt I/L 3 Industri, lager og ligger innenfor hensynssone Infrastruktur \u2013 Krav vedr. infrastr, St\u00f8y s\u00f8ne \u2013 R\u00f8d sone T-1442 og bestemmelsesomr\u00e5de # 1 Forhold som skal avklares og belyses. Tiltaksomr\u00e5det er omfattes av reguleringsplan ID 7450004, Ytrebygda. Gnr. 110 Bnr 40, L\u00f8nningen N\u00e6ringspark, ikrafttredelsesdato 12.10.1999 og er regulert til Industri. Dispensasjoner: Det s\u00f8kes dispensasjon fra f\u00f8lgende bestemmelser: - KDP \u00a7 1.2 om Krav til detaljeringsplan, jf. KDP \u00a7 22.3 om St\u00f8y - KDP \u00a7 3.4 om plankrav for tiltak innenfor byggegrense mot fremtidig fylkesveg, jf. KDP \u00a7 26.1 om byggegrense langs fremtidig fylkesveg Byggesaksavdelingens kommentar: Ved en inkurie har s\u00f8ker oppgitt feil bruksareal for oms\u00f8kte tilbygg. S\u00f8ker har glemt \u00e5 inkludere tiltakets tenkte plan. Opprinnelig ble tilbygget oppgitt med ett bruksareal p\u00e5 12500 m2. Inkludert tenkte plan i tilbygget vises det seg at korrekt bruksareal faktisk er 29715 m2, noe som er mer enn fordoblet bruksareal enn opprinnelig oppgitt. Etter en konkret gjennomgang av oms\u00f8kte tiltak opp mot gjeldende arealplaner finner vi at gjeldende reguleringsplan ikke har et slik detaljeringsniv\u00e5 at den er egnet til \u00e5 tilfredsstille plankravet som fremg\u00e5r av \u00a7 1.2, sett i lys av de s\u00e6rlige grunner for eiendommen som f\u00f8lger av KDP BL\u00c5E \u00a7 3.4 om \u00f8vrige rekkef\u00f8lgekrav og KDP BL\u00c5E \u00a7 22.3 om st\u00f8y, som begge stiller krav til at det skal foretas vurdering i reguleringsplan. Vi ber om en uttalelse i hovedsak knyttet til s\u00f8knad om dispensasjon fra KDP \u00a7 1.2 krav til detajlreguleringsplan sett i sammenheng med dispensasjon fra KDP \u00a7\u00a7 4 byggegrense langs vassdrag, jf. KPA \u00a7 6.2.2 og 32 friluftsomr\u00e5de i sj\u00f8 og vassdrag (FS), jf. KPA \u00a7 32.1.4 bekker skal ikke lukkes. 1 Forhold til landskap og terreng: Den delen av eiendommen som det oms\u00f8kes oppf\u00f8ring av nye bygg p\u00e5 er en del av en naturlig kolle, som i hovedsak vil forsvinne med en utbygging som planlagt. En etablering av bygningsmassen som oms\u00f8kt vil forutsette en utplanering av kollen som ligger mot nord og skjermer mot hotellbebyggelsen. Dette vil medf\u00f8re et stort inngrep i landskapet som i tillegg ligger sv\u00e6rt n\u00e6r rullebanen p\u00e5 flyplassen, og er s\u00e5ledes sterkt visuelt eksponert. Konklusjon: Det bes om en helhetlig vurdering av tiltaket opp f\u00f8lgende punkter: \u2022 Arkitekturstrategiens prinsipp 03 Samspill mellom by og natur, der prinsippet for utformingen er \u00e5 styrke koblingen mellom bebyggelse og landskap. \u2022 Naturstrategiens Strategi 1, Arealn\u00f8ytralitet, som sier at vi ikke skal bygge ned mer natur i Bergen kommune og at vi skal bevare samt restaurere mer natur. \u2022 Gr\u00f8nn strategi \u2013 Klimastrategi for Bergen, der det peker p\u00e5 at flere gr\u00f8nne byrom er bra for folkehelsen (satsing 01: Rettferdig omstilling), samtidig som det \u00f8ker biologisk mangfold og karbonopptak, s\u00f8rger for \u00e5 absorbere overvann. Vedtak: Legges frem i m\u00f8te. Dato: 11. mars 2024 \u00c5ge Vallestad - utvalgssekret\u00e6r 2 "
}