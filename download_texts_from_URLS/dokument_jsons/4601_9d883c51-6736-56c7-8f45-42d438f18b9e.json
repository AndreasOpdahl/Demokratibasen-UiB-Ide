{
  "dokument_id": "9d883c51-6736-56c7-8f45-42d438f18b9e",
  "doc_type": "case_attachment",
  "kommune": 4601,
  "tittel": "Tiltaksplan-s\u00f8knad",
  "url": "https://bergen.kommune.no/politikere-utvalg/api/fil/bk360/10049607/Tiltaksplan-soknad",
  "tekst": " V\u00e5r dato: V\u00e5r ref: 09.01.2024 2023/1741 Deres dato: Deres ref: Bergen kommune Saksbehandler, innvalgstelefon Postboks 7700 Magne Nesse, 5557 2335 5020 BERGEN Tiltak i M\u00f8llendalselven og p\u00e5 land for \u00e5 etablere elvepark - h\u00f8ring av s\u00f8knad om tillatelse etter forurensningsloven for anleggsarbeider- h\u00f8ringsfrist 9. februar 2024 Bergen kommune planlegger \u00e5 transformere omr\u00e5det p\u00e5 Gr\u00f8nneviks\u00f8ren vest for den nedre strekningen av M\u00f8llendalselven til et nytt byomr\u00e5de med parkarealer og boliger. Planene omfatter prosjektomr\u00e5dene Pilot Gr\u00f8nneviken, Elveparken og Strandparken. Pilot Gr\u00f8nneviken har hovedfokus p\u00e5 boliger, mens de andre omr\u00e5dene skal utvikles til parkform\u00e5l. Elveparkprosjektet inkluderer ogs\u00e5 rehabilitering av elvel\u00f8pet for \u00e5 etablere gode forhold for biologisk mangfold over og under vann. Denne s\u00f8knaden omhandler kun arbeider p\u00e5 land og i elv knyttet til etablering av Elveparken, markert med bl\u00e5tt i figur 1. Figur 1 Flyfoto over omr\u00e5det som viser de tre prosjektomr\u00e5dene Pilot Gr\u00f8nneviken, Elveparken og Strandparken med dagens bygningsmasse. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Omr\u00e5det vest for M\u00f8llendalselven ble brukt til \u00e5pent, ukontrollert deponi i perioden 1945 til 1975, og omr\u00e5det har ogs\u00e5 v\u00e6rt brukt til forskjellig industri- og n\u00e6ringsform\u00e5l. Det er derfor en rekke milj\u00f8problemstillinger som m\u00e5 vurderes ved en omregulering av omr\u00e5dene til bolig- og parkform\u00e5l. Cowi har utarbeidet tiltaksplan/s\u00f8knad som inkluderer resultat av pr\u00f8vetaking av jord og elvesedimenter, en milj\u00f8risikovurdering og forslag til avb\u00f8tende tiltak for utf\u00f8relse av arbeidene for \u00e5 redusere risiko for forurensning og negativ p\u00e5virkning til et akseptabelt niv\u00e5. Tiltaksplanen omfatter hele Gr\u00f8nneviks\u00f8ren, alts\u00e5 ogs\u00e5 de tilgrensende prosjektene Pilot Gr\u00f8nneviks\u00f8ren og Strandparken. Dette er prosjekter som kommer til utf\u00f8relse p\u00e5 et senere tidspunkt. Tiltak i elv Det skal utf\u00f8res masseutskifting av de forurensa elvesedimentene i arealene merket med lilla (3 500 m2) og brunt (350 m2) i figur 3. Masser som fjernes leveres godkjent mottak. Ulike avb\u00f8tende tiltak er beskrevet i tiltaksplanen pkt. 8.4.1 Figur 2 Oversikt over anbefalte tiltak mot forurensede elvesedimenter. Tilstandsklasser for sedimentpr\u00f8ver er i henhold til klassifiseringssystem gitt i M- 608/2020. Tiltak p\u00e5 land Landarealet innenfor Elveparkens tiltaksomr\u00e5de utgj\u00f8r totalt ca. 9 300 m2. Tiltaket skal sikre at milj\u00f8tilstanden i toppjord (0-1 m) ikke overskrider de akseptable helsebaserte tilstandsklassene for bolig- og parkomr\u00e5der. Dette betyr at konsentrasjonen av milj\u00f8gifter i toppjorden m\u00e5 tilsvare tilstandsklasse 2 eller 1 iht. klassifiseringssystem gitt i veileder TA 2553/20091 (SFT, 2009). I omr\u00e5det der det planlegges uteareal for barnehagen (Jf. figur 3), m\u00e5 milj\u00f8tilstanden i toppjorden oppfylle kravene gitt i veileder TA 2261/20072 (SFT, 2007). 1 Helsebaserte tilstandsklasser for forurenset grunn 2 Veileder for unders\u00f8kelse av jordforurensning i nye barnehager og lekeplasser Side: 3/4 Figur 3 Omr\u00e5det nordvest for Betongst\u00f8periet der det planlegges lekeplass og uteareal for barnehage vist med svart stiplet linje (landskapsplan fra 3RW arkitekter, 2023). Det \u00f8verste laget (0 \u2013 1 meter) skal masseutskiftes som vist i figur 4. Beskrivelse av hvordan arbeidene skal utf\u00f8res inkludert mellomlagring, h\u00e5ndtering av anleggsvann og dokumentasjon/pr\u00f8vetaking er beskrevet i tiltaksplanen pkt. 9.3 \u2013 9.6. Figur 4 Oversikt over anbefalte tiltak mot forurenset grunn. Tilstandsklasser for jordpr\u00f8ver er i henhold til klassifiseringssystem gitt i TA 2553/2009. Sirkler viser jordpr\u00f8ver tatt med borerigg, og firkanter viser jordpr\u00f8ver tatt med gravemaskin. Tiltaket er planlagt oppstart januar 2025 med forventet ferdigstillelse april 2026. Side: 4/4 Ber om eventuelle uttaler innen 9. februar 2024 Statsforvalteren ber om uttale fra kommunen om tiltakene vurderes \u00e5 v\u00e6re i samsvar med reguleringsplan og evt. andre merknader. Siden tiltaket er planlagt etter at kommunen er ferdig med tildekking av Store Lungeg\u00e5rdsvann, ber vi s\u00e6rskilt om Renere havn Bergen sin vurdering av s\u00f8knaden og de avb\u00f8tende tiltakene. Statsforvaltaren ber om eventuelle uttaler til vedlagte s\u00f8knad innen 9. februar 2024. Uttaler kan sendes til sfvlpost@statsforvalteren.no merket 2023/1741. S\u00f8knaden med vedlegg blir ogs\u00e5 gjort tilgjengelig p\u00e5 Statsforvalterens hjemmeside: https://www.statsforvalteren.no/nb/vestland/hoyringar/ Med hilsen Magne Nesse senioringeni\u00f8r Dokumentet er elektronisk godkjent Vedlegg: S\u00f8knad med vedlegg Mottakerliste: Bergen kommune Postboks 7700 5020 BERGEN Vestland fylkeskommune Postboks 7900 5020 BERGEN "
}