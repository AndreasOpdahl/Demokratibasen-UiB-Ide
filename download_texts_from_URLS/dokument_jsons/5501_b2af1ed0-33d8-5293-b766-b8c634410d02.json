{
  "dokument_id": "b2af1ed0-33d8-5293-b766-b8c634410d02",
  "doc_type": "case_attachment",
  "kommune": 5501,
  "tittel": "Vurdering hjemmel bestemmelse i gjeldende KDP",
  "url": "https://innsyn.tromso.kommune.no/application/getMoteDokument?dokid=2001837632",
  "tekst": "Deres ref. V\u00e5r ref. Saksbehandler Dato PLAN-22/01517-46 Johanne Kryger 06.06.2024 +47 92200148 Vurdering hjemmel bestemmelse i gjeldende KDP Bestemmelse i gjeldende KDP Dette notatet skal vurdere om det er hjemmel for nedenst\u00e5ende bestemmelser samt konsekvensene med \u00e5 ta ut disse bestemmelsene av plan 0253 kommunedelplan for Stakkevollvegen byutviklingsomr\u00e5de. Bestemmelser i f\u00f8lgende reguleringsplaner om veger, bebyggelsesstruktur, tomteutnyttelse og byggeh\u00f8yde, skal ikke gjelde for nye s\u00f8knadspliktige tiltak (pbl \u00a7 20-1) innenfor planomr\u00e5det til plan 0253: \u2022 0021 \u2013 30.03.65 S. Zakariassens gt. - Dramsvn - Breivik S\u00f8ndres sydgr. \u2022 0110 \u2013 24.10.74 Borgtunvn - Tverrforb - Stakkevollvn, endring \u2022 0580 \u2013 05.07.76 Breivang 119/747, Ishavsvegen, Tverrforbindelsen \u2022 1045 \u2013 16.03.88 Skriverplassen, Hansjordnesbukta \u2022 1089 \u2013 11.10.89 Kollkransvingen \u2022 1216 \u2013 29.09.93 Del av Nordhaug 119/150 \u2022 1337 \u2013 07.02.96 Paul Bj\u00f8rvigs gate 1-3 \u2022 1430 \u2013 30.08.00 Godth\u00e5p, 119/174, Stakkevollveien \u2022 1569 \u2013 09.06.05 Stakkevollvegen \u2013 avkj\u00f8rsel Bestemmelser om verneverdig bebyggelse i plan 1216 skal fortsatt gjelde. Mangel p\u00e5 hjemmel \u00a711-9 pkt. er en utt\u00f8mmende opplisting av hva det er hjemmel til \u00e5 vedta generelle bestemmelser om i kommuneplanens arealdel. Denne opplisting av hva det er mulig \u00e5 gi bestemmelser om gjelder ogs\u00e5 for kommunedelplaner. Det er i denne opplisting ikke gitt hjemmel for \u00e5 ta inn bestemmelser om, at bestemmelser i gjeldende reguleringsplaner ikke skal gjelde. Vedtatte reguleringsplaner gjelder parallelt med kommunedelplaner og kan bare settes ut av kraft gjennom opphevelse etter \u00a712-14 eller gjennom \u00e5 skape motstrid i overordnet plan eller ny reguleringsplan, der denne plan g\u00e5r foran vedtatt reguleringsplan. Plankrav Plan 0253 Kommunedelplan for Stakkevollvegen byutviklingsomr\u00e5de har jf. Pkt 2.1 et generelt plankrav som er: \u00abFor areal som p\u00e5 plankartet er avsatt til bebyggelse og anlegg (pbl \u00a7 11-7, nr. 1), samferdselsanlegg og teknisk infrastruktur (pbl \u00a7 11-7, nr. 2), bruk og vern av sj\u00f8 og vassdrag (pbl \u00a7 11-7 nr. 6), tillates ikke tiltak etter plan- og bygningsloven \u00a7 20-1 f\u00f8r omr\u00e5det inng\u00e5r i ny reguleringsplan. Det samme gjelder for omr\u00e5der med reguleringsplan vedtatt f\u00f8r 2009.\u00ab Alle planene som omfattes av bestemmelsen, som det vurderes at det ikke er hjemmel for, er vedtatt f\u00f8r 2009 og det generelle plankravet gelder dermed for disse planene. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Det er i bestemmelsene gjort unntak for det generelle plankravet for mindre tilbygg eller fasade endringer p\u00e5 eksisterende bygg. Da det ikke er hjemmel til bestemmelsen om at bestemmelsene knyttet til veger, tomteutnyttelse, byggeh\u00f8yder og bebyggelsesstruktur i opplistede reguleringsplaner ikke skal gjelde, vil planene gjelde parallelt med KDP med mindre KDP skaper motstrid med de aktuelle bestemmelsene. Vurdering av om det er skapt motstrid Tomteutnyttelse, byggeh\u00f8yde og bebyggelsesstruktur Plan 0253 kommunedelplan for Stakkevollvegen byutviklingsomr\u00e5de har i kapitel 9 bestemmelser knyttet til bebyggelse og anlegg. Det er i dette kapitlet ikke bestemmelser som skaper motstrid til bestemmelser om tomteutnyttelse, byggeh\u00f8yde eller bebyggelsesstruktur i de opplistede reguleringsplaner. Veger Alle regulerte veger i de opplistede planer ligger innenfor arealer som enten er avsatt til bebyggelse og anlegg eller samferdselsanlegg og teknisk infrastruktur i plan 0253 kommunedelplan for Stakkevollvegen byutviklingsomr\u00e5de. Det er i kapitel 9 Bebyggelse og anlegg og kapitel 10 Samferdsel og teknisk infrastruktur ikke bestemmelser som skaper motstrid til bestemmelser knyttet til veger i opplistede planer. Verne bestemmelser i 1216 Del av Nordhaug 119/150 Den vernede bebyggelsen ligger innenfor et areal som i plan 0253 kommunedelplan for Stakkevollvegen byutviklingsomr\u00e5de er avsatt til bebyggelse og anlegg. Det er i plan 0253 kommunedelplan for Stakkevollvegen byutviklingsomr\u00e5de ingen generelle bestemmelser knyttet til bebyggelse og anlegg eller spesifikke bestemmelser knyttet til bebyggelsen innenfor plan 1216 Del av Nordhaug 119/150 som skaper motstrid med vernebestemmelsene i plan 1216 Del av Nordhaug 119/150. Deler av det omr\u00e5det som i plan 1216 Del av Nordhaug 119/150 er avsatt til vern er dekket av hensynssone for infrastruktur som skal sikre areal til fremtidig Stakkevollvegen. Avhengig av reguleringen av Stakkevollvegen kan det bli motstrid mellom vernebestemmelsene og hensynet til framtidig Stakevollvegen. Under pkt. 1.3 i bestemmelsene til plan 0253 kommunedelplan for Stakkevollvegen byutviklingsomr\u00e5de st\u00e5r det at ved motstrid skal kommunedelplanen gjelde foran reguleringsplan. 26.02.2020 ble det vedtatt plan 1821 detaljregulering for Stakkevollvegen som setter rammene for framtidig Stakkevollvegen denne ber\u00f8rer ikke den vernede bebyggelsen innenfor plan 1216 Del av Nordhaug 119/150 og det vurderes dermed at det ikke er motstrid mellom vernebestemmelsene og bestemmelsene knyttet til hensynssoen for infrastruktur i KDP. Konsekvenser ved \u00e5 ta ut bestemmelsene Det vurderes at det er veldig begrensede konsekvenser med \u00e5 ta ut bestemmelsene om at bestemmelser knyttet til tomteutnyttelse, byggeh\u00f8yde, bebyggelsesstruktur og veger. Bestemmelsen vurderes ikke \u00e5 ha hjemmel i pbl. og det er ikke skapt motstrid i bestemmelsene i KDP som kan overstyre bestemmelsene i reguleringsplanene. Da det er et generelt plankrav for alle andre tiltak etter \u00a720-1 enn mindre tilbygg eller fasadeendringer og da det ikke er hjemmel til bestemmelsen, vurderes det er det er veldig begrensede konsekvenser med \u00e5 fjerne bestemmelsen. Det vurderes likeledes at det er veldig begrensede konsekvenser med \u00e5 fjerne bestemmelsen som videref\u00f8rer vernebestemmelser i plan 1216 Del av Nordhaug 119/150, da bestemmelsen ikke har hjemmel. Plan 1216 skal virker parallelt med plan 0253 kommunedelplan for Stakkevollvegen byutviklingsomr\u00e5de, og vernebestemmelsene vil dermed sikres s\u00e5 lenge disse ikke er i motstrid med bestemmelsene i kommunedelplanen. 2 "
}