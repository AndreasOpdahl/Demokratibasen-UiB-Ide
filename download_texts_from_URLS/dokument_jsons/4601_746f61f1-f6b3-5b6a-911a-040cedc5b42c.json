{
  "dokument_id": "746f61f1-f6b3-5b6a-911a-040cedc5b42c",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten. Ytrebygda, gnr. 30 bnr. 125, Grimstadholmen 53 - Etablering av vann- og avl\u00f8psledninger",
  "url": "https://bergen.kommune.no/politikere-utvalg/api/fil/bk360/9328672/Uttalelse-fra-Bymiljoetaten-Ytrebygda-gnr-30-bnr-125-Grimstadholmen-53-Etablering-av-vann-og-avlopsledninger",
  "tekst": " Bymilj\u00f8etaten Til Intern korrespondanse PBE Byggesak S\u00f8r (Arbeidssted) v/Kristin V\u00e5r referanse: 2023/66908-9 Habbestad Saksbehandler: Ole Rugeldal Sandven Dato: 9. november 2023 Fra Bymilj\u00f8etaten Uttalelse fra Bymilj\u00f8etaten. Ytrebygda, gnr. 30 bnr. 125, Grimstadholmen 53 - Etablering av vann- og avl\u00f8psledninger Saken gjelder Bymilj\u00f8etaten viser til oversendelse fra Plan- og bygningsetaten datert 10. oktober 2023 vedr. foresp\u00f8rsel om uttalelse til at eksisterende bolig skal knyttes til kommunalt vann og avl\u00f8p (BYGG-2023/13370-9). Tiltaket er avhengig av dispensasjon fra kommuneplan \u00a7 6.1.1 om byggegrense til sj\u00f8. Grunnlag Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg, \u00f8vrig byggesone og den ligger innenfor hensynssonene funksjonell strandsone, M1 Haakonsvern og Knappen, flyst\u00f8y r\u00f8d og gul sone. Eiendommen er ikke regulert. Eiendommen inng\u00e5r i et registrert polygon hvor flere fuglearter er registrert, deriblant st\u00e6r (n\u00e6r truet). Vurdering Natur- og milj\u00f8forvaltningsseksjon har vurdert tiltakets konsekvenser for interesser knyttet til natur, biologisk mangfold, landskap og friluftsliv. Bymilj\u00f8etaten vurderer at sanering av spredt avl\u00f8p er et positivt tiltak. Det vil medf\u00f8re redusert tilf\u00f8rsel av kloakk og n\u00e6ringsstoffer til sj\u00f8. Ny r\u00f8rledning g\u00e5r under bakken. Det skal tilbakef\u00f8res jord opp\u00e5 ledningen p\u00e5 den delen som ligger p\u00e5 land og arealet vil gro til med vegetasjon relativt fort. P\u00e5virkningen av verdier for naturmangfold, landskap og friluftsliv vil bli sm\u00e5 eller ubetydelig. Fremmede arter er en stor trussel mot det stedegne biologiske mangfoldet, da de har stort invasjonspotensiale og kan utkonkurrere stedegne arter. Dersom det er fremmede skadelig arter i tiltaksomr\u00e5det m\u00e5 tiltakshaver utvise aktsomhet og unng\u00e5 handlinger som f\u00f8rer til videre spredning av arter p\u00e5 Arsdatabankens Fremmedartsliste (2018), jf. forskrift om fremmede organismer, Kapittel V, Krav til aktsomhet og til virksomheter og tiltak som kan medf\u00f8re spredning av fremmede organismer. Aktsomhetskravet for fremmede arter er ogs\u00e5 fastsatt i naturmangfoldloven \u00a7 28. Ved tilf\u00f8rsel av nye masser utenfra m\u00e5 det ogs\u00e5 stilles krav om at disse er rene og fri for fr\u00f8 eller planterester fra fremmede plantearter oppf\u00f8rt p\u00e5 Artsdatabanken sin fremmedartsliste. Det er s\u00e6rlig arten parkslirekne det vil v\u00e6re sv\u00e6rt viktig \u00e5 h\u00e5ndtere p\u00e5 en aktsom og riktig m\u00e5te. Parkslirekne regnes som en av de verste invaderende artene i verden, og er sv\u00e6rt ressurskrevende \u00e5 fjerne dersom den f\u00f8rst er etablert. Planten utgj\u00f8r en trussel b\u00e5de overfor stedegent biologisk mangfold, i form av konkurranse om areal da den vokser tett og blir over 2 meter h\u00f8y, men kan ogs\u00e5 utgj\u00f8re en trussel mot konstruksjoner grunnet rotsystemet. De har s\u00e6rdeles stor spredningsevne via jordmasser. Bymilj\u00f8etatens anbefaling Tiltaket er i strid med kommuneplan \u00a7 6.1.1 om byggegrense til sj\u00f8. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil basert p\u00e5 ovenforst\u00e5ende vurderinger ikke frar\u00e5 at det gis dispensasjon for oms\u00f8kte tiltak. Med hilsen Bymilj\u00f8etaten Kristin Madsen Klokkeide - seksjonsleder Ole Rugeldal Sandven - saksbehandler Dokumentet er godkjent elektronisk. "
}