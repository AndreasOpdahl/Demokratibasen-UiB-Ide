{
  "dokument_id": "6329386e-bd79-513f-a8ca-bae120129b67",
  "doc_type": "case_attachment",
  "kommune": 4601,
  "tittel": "2020.04.01 Fagnotat 1_gangs behandling",
  "url": "https://bergen.kommune.no/politikere-utvalg/api/fil/bk360/12401523/2020-04-01-Fagnotat-1-gangs-behandling",
  "tekst": "BERGEN KOMMUNE Klima, milj\u00f8 og byutvikling/Plan- og bygningsetaten Fagnotat REGULERINGSFORSLAG TIL Saksnr.: 201743798/53 OFFENTLIG ETTERSYN Emnekode: ESARK\u20135120 Saksbeh.: ILNO Dato: 010420 Forslag til detaljregulering \u2013 offentlig ettersyn Fana, Gnr. 12, Bnr. 263, Fantoftvegen, Reguleringsplan Arealplan-ID 66280000 Sammendrag Abo Plan & Arkitektur AS foresl\u00e5r p\u00e5 vegne av Fantoft Eiendom AS detaljregulering for et omr\u00e5de p\u00e5 ca. 7,8 daa, langs bybanestoppet Fantoft i Fana bydel. Planforslaget forutsetter rivning av eksisterende hagesenter p\u00e5 eiendom 12/263. Planforslagets hovedform\u00e5l er boliger, totalt 56 boenheter fordelt p\u00e5 blokkbebyggelse og sm\u00e5husbebyggelse. Viktige tema i planprosessen har v\u00e6rt trafikk, byform og arkitektur, st\u00f8y og kulturmilj\u00f8. Planforslaget omfattes ikke av forskrift om konsekvensutredninger. Vi har ingen merknader til planprosessen s\u00e5 langt og vurderer mottatt planmateriale til \u00e5 ha tilfredsstillende kvalitet til \u00e5 sendes p\u00e5 h\u00f8ring og legges ut til offentlig ettersyn. Vi slutter oss til hovedform\u00e5let og det planfaglige grepet i planforslaget. Vedtak: 1. I medhold av plan- og bygningsloven \u00a7 12-11, og i henhold til delegert myndighet, sendes f\u00f8lgende forslag til detaljregulering p\u00e5 h\u00f8ring og legges ut til offentlig ettersyn: a. Fana, Gnr. 12, Bnr. 263, Fantoftvegen, Reguleringsplan, arealplan-ID 66280000 vist p\u00e5 plankart, datert 10.02.2020. b. Tilh\u00f8rende reguleringsbestemmelser, datert 10.02.2020. 2. Som forutsetning for det videre planarbeidet legges f\u00f8lgende til grunn: a. Tilpasningen mellom planforslaget og planID: 63100000 m\u00e5 avklares. b. Tiltakets helhetsvirkning og tilpasning til omgivelser m\u00e5 visualiseres. c. Str\u00f8kstilpasning m\u00e5 sikres i bestemmelse om takform, material- og fargebruk. d. Bygningsvolum, byggeh\u00f8yder og fasade i felt BBB m\u00e5 bearbeides. e. Det m\u00e5 konkretiseres hvilke bokvaliteter ny bebyggelse gir. PLAN- OG BYGNINGSETATEN Petter Wiberg - avdelingsleder Mette Svanes - etatsdirekt\u00f8r Brevet er elektronisk signert og har derfor ingen underskrift. Side 1 av 13 Saksutredning 1. Planforslagets form\u00e5l Form\u00e5let med planforslaget er \u00e5 tilrettelegge for blokkbebyggelse og konsentrert sm\u00e5husbebyggelse med tilh\u00f8rende parkeringsanlegg p\u00e5 eiendommen. Med planforslaget s\u00f8kes det \u00e5 tilrettelegge for et godt bomilj\u00f8 med gode uteoppholdsarealer og urbane kvaliteter, samt sikre h\u00f8y arkitektonisk og materiell kvalitet. 2. Planomr\u00e5det \u2013 dagens situasjon Abo Plan & Arkitektur AS (konsulent) fremmer p\u00e5 vegne av Fantoft Eiendom AS (forslagsstiller) planforslag for et omr\u00e5de p\u00e5 ca.7,8 daa, langs Fantoftvegen, vest for bybanestoppet Fantoft i Fana bydel. Figur 1: Planavgrensning i lilla ramme og bybanestopp i r\u00f8d sirkel, vist fra s\u00f8r mot nord. Landskapet i Fantoft-omr\u00e5det er en vid dal som g\u00e5r nord \u2013 s\u00f8r, med bratte dalsider i \u00f8st og vest og flatere dalbunn mellom dalsidene. Dalbunnen er for det meste bebygd og preget av gr\u00f8nne hageanlegg samt innslag av s\u00e5kalt bl\u00e5gr\u00f8nne korridorer, dvs. strekk med ubebygde sammenhengende naturomr\u00e5der og elver og/eller vann. Bebyggelsen omkring planomr\u00e5det er variert, med verneverdige eneboliger i nord og vest, og store, tette bygningsvolumer i \u00f8st. S\u00f8r for planomr\u00e5det ligger en mormonerkirke med parkeringsplass og p\u00e5 en haug/kolle i s\u00f8rvest et borettslag p\u00e5 3 etasjer. Litt av bebyggelsesvariasjonen i omr\u00e5det vises i skr\u00e5foto i figur 1. I planomr\u00e5det er det i dag et trebygg med en sammenhengende fasade fra nord til s\u00f8r og en byggeh\u00f8yde tilsvarende litt over 1 etasje. Bygget, som huser et hagesenter, har saltak som tilpasser seg den utbredte str\u00f8kskarakteren p\u00e5 eneboliger i n\u00e6rmilj\u00f8et. Planomr\u00e5det omfatter hagesenter med kunde- og bedriftsparkering, samt gang- og bilveger og en del gr\u00f8nnstruktur. Etter varsel om oppstart har forslagsstiller besluttet \u00e5 ta enebolig i Fantoftvegen 6 ut av planforslaget, og plangrensen er f\u00f8lgelig trukket inn i nord. Dette medf\u00f8rer, i henhold til Kulturminnedokumentasjon (27.11.2018), at det ikke er registrert kulturminner innenfor det planomr\u00e5det som planforslaget n\u00e5 omfatter. Side 2 av 13 Planforslaget inneholder en Byromsanalyse (31.01.18) som med sine 4 kart illustrerer forslagsstillers analyse av planomr\u00e5det, terreng, nabolag herunder viktige m\u00e5lpunkt, samt formening om byrom i oppstartsfasen. Byplanavdelingen har ikke stilt krav om utarbeidelse av stedsanalyse ettersom KPA 2018 f\u00f8rst ble vedtatt etter kunngj\u00f8ring av planoppstart den 29.08.18. Av kapittel 3 i Planbeskrivelse (05.02.20) fremg\u00e5r ytterligere informasjon om dagens situasjon i planomr\u00e5det. 3. Overordnede planer og retningslinjer I henhold til Kommuneplanens samfunnsdel (KPS \u2013 Bergen 2030, 2015) b\u00f8r all byutvikling bidra til \u00e5 utvikle en aktiv og attraktiv by. I Gr\u00f8nn strategi (2016) foreligger det m\u00e5l om at all utbygging i Bergen b\u00f8r legge til rette for reduksjon i klimagassutslipp og vurdere milj\u00f8vennlige energil\u00f8sninger. I Kommuneplanens arealdel (KPA 2018) er planomr\u00e5det i byfortettingssone (sone 2) og grenser til sentrumskjerne S24 i \u00f8st. Planomr\u00e5det er avsatt til arealform\u00e5l bebyggelse og anlegg i KPA 2018. Deler av planomr\u00e5det mot \u00f8st og nord ligger helt i utkanten av Kommunedelplan for Land\u00e5s (planID: 9730000), avsatt til byggeomr\u00e5de for Fantoft studentby. I KPA 2018 omfattes hele planomr\u00e5det av hensynssone for konsesjonsomr\u00e5de fjernvarme \u00abFlesland \u2013 Sentrum\u00bb og deler av planomr\u00e5det av r\u00f8d og gul st\u00f8ysone, samt gul faresone luftkvalitet. Planomr\u00e5det grenser til hensynssone kulturmilj\u00f8 \u00ab16. Paradis \u2013 Brennhaugen\u00bb i vest og nord, et omr\u00e5de preget av h\u00f8ye arkitektoniske kvaliteter if\u00f8lge vedlegg 4 til KPA 2018. Arkitektur + (2019) er i henhold til \u00a7 8.1.1 i KPA 2018 premissgiver for planlegging og den arkitektoniske utformingen av tiltaket som foresl\u00e5s. Planomr\u00e5det er i utkanten av levek\u00e5rssone nr. 28 \u00abParadis\u00bb og grenser til levek\u00e5rssone nr.29 \u00abFantoft\u00bb (Folkehelseoversikt \u2013 Levek\u00e5r og helse i Bergen, 2019). Tilrettelegging av gode oppvekstsvilk\u00e5r er en n\u00f8kkelfaktor for \u00e5 utjevne skjevheter i levek\u00e5r og fremme folkehelse, jf. KPS \u2013 Bergen 2030 (2015). Blant viktige folkehelsetiltak er det \u00e5 forebygge og begrense forurensing som p\u00e5virker milj\u00f8, helse og trivsel, jf. KPA 2018. Planomr\u00e5det er regulert til hagesenter ved eiendom 12/263 i eldre reguleringsplan for Fantoft studentby (planID: 30080000). Krysset i nord\u00f8stlig del av planomr\u00e5det er regulert i gjeldende reguleringsplan for Fantoft studentby (planID: 30080301). Gjeldende plan for Fantoftvegen 16 (planID: 64750000) omfatter deler av Fantoftvegen som blir erstattet av planforslaget. Planomr\u00e5det overlapper med deler av p\u00e5g\u00e5ende planarbeid for sykkelanlegg langs Storetveitvegen \u2013 \u00c5rstad (planID: 63100000). 4. Hovedinnholdet i planforslaget Intensjonen med planforslaget er \u00e5 rive eksisterende bebyggelse p\u00e5 eiendom 12/263 for \u00e5 tilrettelegge for totalt 56 boenheter, fordelt p\u00e5 rekkehus (10 boenheter) i felt BKS og to blokker (til sammen 46 boenheter) i felt BBB. Se Plankart (10.02.2020) for oversikt over felt. Grad av utnytting for hele tomten er 144 % BRA. Maks byggeh\u00f8yde for felt BKS er kote + 76,0 m (ca. 3 etasjer) og grad av utnytting for feltet er 120% BRA. Maks byggeh\u00f8yde for felt BBB er kote + 85,0 m (ca. 6 etasjer) for blokk i \u00f8st og kote + 82,0 m (ca. 5 etasjer) for blokk i s\u00f8r. Blokk i s\u00f8r skal trappes ned mot bebyggelsen vest for planomr\u00e5det, se Prinsippsnitt avtrapping (19.02.2019). Grad av utnytting for feltet er 215% BRA. Felles leke- og uteoppholdsareal er plassert mellom bebyggelsen i feltene. Privat uteoppholdsareal er forhager langs rekkehus og foran familieboliger i nederste del av blokkene, samt vest og s\u00f8rvendte altaner i blokkbebyggelse. Se Illustrasjonsplan del 1 (31.01.20) for oversikt over plassering av privat og felles uteoppholdsareal p\u00e5 bakkeplan. Side 3 av 13 Felles parkeringskjeller for feltene er plassert under felt BBB, med tilkomst i s\u00f8r fra felles avkj\u00f8rsel til Fantoftvegen i \u00f8st. Med planforslaget vil trafikkrysset Fantoftvegen \u2013 \u00d8vre Fantoft\u00e5sen og bredden p\u00e5 fortau vest langs Fantoftvegen utbedres. Planforslaget kan bli endret som f\u00f8lge av innspill i h\u00f8ringsfasen. Se Planbeskrivelsen og \u00f8vrige vedlegg for utfyllende opplysninger. 5. Planprosess og medvirkning Det ble varslet oppstart 29.08.2018 og avholdt m\u00f8te med naboer 07.02.2019, se Referat nabom\u00f8te (07.02.19). Komplett planforslag til behandling ble mottatt 09.03.20. I planprosessen har det medg\u00e5tt en del tid til dr\u00f8ftinger mellom Byplanavdelingen, Bymilj\u00f8etaten og plankonsulent vedr\u00f8rende samferdsel, herunder trafikk og mobilitet. Planforslaget omfattes ikke av forskrift om konsekvensutredninger. Merknader til kunngj\u00f8ring og varsling av oppstart Til varsel om oppstart ble det mottatt 7 private merknader og 11 uttalelser fra h\u00f8ringsinstanser. Disse er oppsummert og kommentert av forslagsstiller i Merknadsskjema (31.01.20). Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \uf0b7 Naboer er negativ til snarvei til/fra Storetveitvegen. \uf0b7 Bymilj\u00f8etaten (BME) har mellom annet uttalt at planomr\u00e5det ligger innenfor nedb\u00f8rfeltet til det prioriterte Fj\u00f8sangervassdraget, at konsekvenser for naturmangfold m\u00e5 vurderes og gr\u00f8ntkorridor m\u00e5 ivaretas, samt en del trafikkfaglige betraktninger. \uf0b7 Statens vegvesen ber om at areal i planomr\u00e5det som overlapper med deres p\u00e5g\u00e5ende planarbeid (planID: 63100000) reguleres likt, og gj\u00f8r oppmerksom p\u00e5 at det m\u00e5 p\u00e5regnes rekkef\u00f8lgekrav for opparbeidelse av tiltak i Fantoftvegen. \uf0b7 Generelle innspill og krav fra BIR Privat vedr\u00f8rende renovasjon. \uf0b7 Naboer ber om at det tilrettelegges for langtidsbeboere og barnefamilier i planomr\u00e5det. \uf0b7 Milj\u00f8rettet helsevern ber om at planforslaget beskriver tilbud og muligheter for barn og unge, samt eldre og uf\u00f8re. \uf0b7 Naboer p\u00e5peker at premissene for h\u00f8y utnytting er usikre. \uf0b7 I sin uttale har Hordaland fylkeskommune (n\u00e5 Vestland fylkeskommune) p\u00e5pekt at krav til bokvalitet veier tyngre enn h\u00f8y utnytting og at nye tiltak b\u00f8r v\u00e6re et verdifullt bidrag til det lokale bygningsmilj\u00f8et. Lekeareal m\u00e5 ha en h\u00f8y estetisk og materiell kvalitet, v\u00e6re universelt utformet og tilf\u00f8re omr\u00e5det gode kvaliteter som lekeareal og m\u00f8teplass. Regional plan for attraktive senter (2014) b\u00f8r legges til grunn for planarbeidet. \uf0b7 Naboer mener at byggeh\u00f8yde m\u00e5 reduseres da det ikke tar hensyn til eksisterende bebyggelse og vil skape en silhuett som er lite estetisk. Plassering av ny bebyggelse og byggeh\u00f8yde m\u00e5 tilpasses eksisterende bebyggelse og topografi. Det m\u00e5 planlegges helhetlig for omr\u00e5det. \uf0b7 Byantikvaren opplyser om kulturhistoriske interesser i omr\u00e5det, og ber om at det i planforslaget visualiseres hvordan ny bebyggelse forholder seg til de eksisterende strukturene i og rundt planomr\u00e5det. \uf0b7 Norges vassdrags- og energidirektorat og (NVE) melder mellom annet at energiselskap b\u00f8r involveres tidlig dersom planen ber\u00f8rer energiinteresser. \uf0b7 Kraftselskapet BKK oppfordrer til dialog om systeml\u00f8sninger for energi i designfase. Side 4 av 13 For utfyllende opplysninger om planomr\u00e5det, planforslaget, konsekvenser av planforslaget samt oppsummering og kommentarer til uttalelser og merknader vises til forslagsstillers Planbeskrivelse og Merknadsskjema. 6. Endring av planavgrensning Etter varsel om oppstart er planforslagets planavgrensning endret slik at eiendom 12/264 i nord og foresl\u00e5tt gangsti, til/fra Storetveitvegen, i vest er tatt ut. Ytterligere endringer er at mer av nord\u00f8stlig del av veg (o_SKV3) er innlemmet, og helt i s\u00f8r er litt mer av veg (o_SKV1), fortau (o_SF5), avkj\u00f8rsel (f_SV1) og annen veggrunn \u2013 gr\u00f8ntareal (SVG) tatt med. Ny planavgrensning fremg\u00e5r av Plankart. Den begrensede h\u00f8ringen av endringen anses dekket gjennom utleggelse av planforslaget til offentlig ettersyn. 7. Vurdering av planforslagets virkninger Nedenfor f\u00f8lger Plan- og bygningsetatens kommentarer til sakens sentrale problemstillinger. \u00d8vrige tema anses som tilfredsstillende l\u00f8st og belyst. 7.1 Forholdet til overordnede planer Boligform\u00e5l og fortetting p\u00e5 den aktuelle eiendommen er i samsvar med overordnede planer, og Byplanavdelingen er positive til planforslaget under forutsetning av at planforslaget sikrer kvaliteter som ivaretar: lokalt s\u00e6rpreg ved bebyggelse og landskap, mobilitet, levek\u00e5r, klimatilpasning og den menneskelige skala. \u2018Lokalt s\u00e6rpreg\u2019 viser til historiske sammenhenger, identitetsb\u00e6rende elementer og karaktertrekk ved omr\u00e5det, jf. Vedlegg 1 til KPA 2018. Med \u2018menneskelig skala\u2019 hentydes det til menneskets opplevelse av bygg fra gateplan, jf. \u00a7 8.2.3 i KPA 2018. 7.2 Samferdsel, parkering og renovasjon Byplanavdelingen vurderer at snarveg til/fra Storetveitvegen kan utg\u00e5 fra planforslaget, ettersom Mobilitetsanalyse (21.12.18) viser at behovet for snarvegen er begrenset grunnet eksisterende gangforbindelser. I planforslaget tilrettelegges det for sykkelveg (o_SS) langs Fantoftvegen opp til kryss \u00d8vre Fantoft\u00e5sen. Vi \u00f8nsker innspill p\u00e5 om hvorvidt en slik l\u00f8sning er optimal med tanke p\u00e5 at sykkelvegen br\u00e5tt avsluttes og forbindelsen fortsetter som fortau (o_SF2), samt vinkelrett krysning til fortau (o_SF4) p\u00e5 \u00f8stlig side av kj\u00f8reveg. Planforslaget forbedrer trafikksikkerheten i omr\u00e5det ved \u00e5 erstatte dagens tre avkj\u00f8ringer langs planomr\u00e5det med en felles avkj\u00f8ring, noe som gir en mer oversiktlig situasjon. Byplanavdelingen vurderer p\u00e5 bakgrunn av Notat \u2013 Vegutforming (02.07.19) at en slik l\u00f8sning er tilr\u00e5delig. Trafikksikkerheten ivaretas ogs\u00e5 gjennom at fortau langs Fantoftvegen (o_SF2) utvides til 3,5 meter og ved utbedring av kryss Fantoftvegen \u2013 \u00d8vre Fantoft\u00e5sen. Utbedring av krysset er en f\u00f8lge av BMEs merknad til varsel om oppstart, det vises til Notat - Fantoftvegen \u2013 veg (13.12.2018) for ytterligere opplysninger. I den videre planprosessen m\u00e5 det avklares hvorvidt Statens vegvesens plan for sykkelanlegg langs Storetveitvegen \u2013 \u00c5rstad (planID: 63100000) m\u00e5 tilpasses foresl\u00e5tt l\u00f8sning for omtalt kryss vist i Plankart (10.02.20), eller om det m\u00e5 foretas endringer i dette planforslaget. Planforslaget sikrer for \u00f8vrig at tekniske detaljplaner for offentlige trafikkomr\u00e5der m\u00e5 v\u00e6re godkjent av aktuell vegmyndighet f\u00f8r igangsettingstillatelse, jf. \u00a7 5.2.3 i Reguleringsbestemmelser (10.02.20). Av Trafikkanalyse (23.01.19) fremg\u00e5r det at foresl\u00e5tt tiltak i planomr\u00e5det ikke forventes \u00e5 \u00f8ke trafikkmengden til og fra planomr\u00e5det. I forannevnte analyse fremg\u00e5r det ogs\u00e5 at det ikke er identifisert ulykkes- eller utrygghetspunkter som tilsier behov for trafikksikringstiltak. Side 5 av 13 Analysen suppleres av Notat - Vurdering av mobilitet og gang/sykkel (26.06.19) hvor gang- og sykkeltrafikken og trafikksikkerhet knyttet til skoleveier i omr\u00e5det er vurdert. I notatet konkluderes det med at det ikke er funnet grunn til \u00e5 peke p\u00e5 spesielt risikoutsatte kryss eller delstrekninger ut ifra en overordnet vurdering av trafikkmengder, ulykkesdata og eksisterende tilbud for g\u00e5ende og syklende, herunder skoleelever. Aktuelle skoleveier fra planomr\u00e5det til Slettebakken, Storetveit og Paradis skole er beskrevet og vurdert i Trafikkanalyse skoleveg (31.01.2020). Vi vurderer at planforslaget utbedrer gangveger i planomr\u00e5det, og slik bidrar til \u00e5 \u00f8ke trafikksikkerheten langs del av gangforbindelse mellom bolig og skole. Det legges i planforslaget tilrette for 38 bilparkeringsplasser i felles parkeringsanlegg under bakken for felt BBB og BKS, noe som tilsvarer en parkeringsdekning p\u00e5 0,8 plasser per 100 m2- BRA bolig. Dette og tilrettelegging for lading, samt 10% parkeringsplasser reservert bevegelseshemmede, er sikret i \u00a7 3.1.1.4 i Reguleringsbestemmelser. Byplanavdelingen vurderer at foresl\u00e5tt l\u00f8sning for bilparkering oppfyller krav gitt i KPA 2018. Ettersom planomr\u00e5det grenser til sentrumskjerne S24 i \u00f8st med bybanestopp tilr\u00e5der vi at andelen bilparkeringsplasser reduseres ytterligere, da dette kan bidra mer til nullvekstm\u00e5let for biltrafikk og vil samsvare bedre med visjonen om G\u00e5byen Bergen. Det skal etableres minimum 2,5 sykkelparkeringsplasser per 100 m2-BRA bolig, jf. \u00a7 3.1.1.4.d i Reguleringsbestemmelser. Vi anbefaler at \u00a7 3.1.1.4.e i Reguleringsbestemmelser endres slik at den ivaretar kravet om s\u00e6rlig tyverisikker sykkelparkering for alle boenheter i planomr\u00e5det, og ikke kun en viss andel. Sykkelparkering l\u00f8ses dels utenfor felt BKS, med overbygd l\u00f8sning i felt BBB og i parkeringskjeller, jf. kapittel 5.8.3 i Planbeskrivelsen. Sykkelparkering er vist med samme farge som blokkbebyggelse i Illustrasjonsplan del 1. Til 2.gangs behandling m\u00e5 det tydeligere fremg\u00e5 av illustrasjonsplan hvor sykkelparkering p\u00e5 bakkeplan er tenkt plassert. Det legges i planforslaget tilrette for felles nedgravd avfallsl\u00f8sning for felt BBB. Det \u00e5pnes for fremtidig alternative l\u00f8sninger, og vist plassering av renovasjonsanlegg i illustrasjonsplan kan endres, jf. \u00a7 3.1.1.5.a i Reguleringsbestemmelser. At det i planforslaget \u00e5pnes for fremtidige alternative l\u00f8sninger skyldes at det sannsynligvis ikke vil bebygges p\u00e5 tomten f\u00f8r etter \u00e5r 2025, opplyses det om i Planbeskrivelsen. Av pkt. 5.11 i Planbeskrivelsen oppgis det at det er kontrollert og avklart med BIR at innkj\u00f8ring, t\u00f8mmested og snumulighet for stor lastebil er i henhold til dagens krav. Dette er delvis dokumenter i vedlegget BIR aksept renovasjon epost (22.07.19). F\u00f8r rammetillatelse skal det foreligge renovasjonsteknisk plan (RTP) for felles renovasjonsl\u00f8sning for BBB og BKS, jf. \u00a7 5.1.1.2 i Reguleringsbestemmelser. Denne rekkef\u00f8lgebestemmelsen ivaretar krav om utarbeidelse av RTP stilt i \u00a7 20.1.1 i KPA 2018. Byplanavdelingen vurderer at avfallsh\u00e5ndtering er tilfredsstillende ivaretatt i planforslaget. 7.3 Byform og arkitektur Planforslaget best\u00e5r av blokker (BBB) og rekkehus (BKS) med ulik utnyttelsesgrad og byggeh\u00f8yde. Figur 2 viser hvordan foresl\u00e5tt bebyggelse forholder seg til eksisterende bebyggelse sett Figur 2: Forholdet mellom eksisterende og foresl\u00e5tt fra nord-vest. (fargelagt) bebyggelse (Planbeskrivelse 10.02.19, fig.22) Til 2.gangs behandling b\u00f8r det utarbeides fotomontasjer eller 3D-modell som illustrerer foresl\u00e5tt tiltak i planomr\u00e5det sett fra ulike retninger i n\u00e6rmilj\u00f8et. Dette vil illustrere tiltakets helhetsvirkning og tilpasning til landskap og eksisterende bebyggelse mer enn Snitt og oppriss (21.02.19) gj\u00f8r. Side 6 av 13 Vi vurderer at byggeh\u00f8yden p\u00e5 rekkehus i felt BKS, som tilsvarer maks 3 etasjer, er tilpasset eneboliger i kulturhistorisk hensynssone p\u00e5 vestlig del av planomr\u00e5det og har en menneskelig skala. Vi anbefaler at bebyggelsen i BKS sikres str\u00f8kstilpasning gjennom reguleringsbestemmelse som fastsetter takform, material- og fargebruk for feltet. Med fellesbestemmelsene \u00a7\u00a7 3.1.1.1.b og 3.1.1.1.e i Reguleringsbestemmelser \u00e5pnes det for enkelte bygningsgrep utover angitte byggeh\u00f8yder i b\u00e5de felt BKS og BBB. Byplanavdelingen vurderer at dette kan f\u00e5 uheldige konsekvenser med tanke p\u00e5 ekstra h\u00f8ydevirkning for omkringliggende bygningsmilj\u00f8 og opplevelse fra gateplan. I Reguleringsbestemmelser indikeres det at det i planforslaget \u00e5pnes for takterrasser, men vi kan ikke se at dette er omtalt i Planbeskrivelse. Til 2.gangs behandling m\u00e5 planforslaget redegj\u00f8re for potensielle tiltak (utover angitt byggeh\u00f8yde) p\u00e5 tak. Videre m\u00e5 det p\u00e5beregnes endringer i reguleringsbestemmelser for \u00e5 ivareta hensynet til stedets s\u00e6rpreg og den menneskelige skala i den videre planprosessen. Blokkbygget s\u00f8r i felt BBB skal trappes ned mot bebyggelsen vest for planomr\u00e5det, fra litt over 5 etasjer i s\u00f8r\u00f8st til ca. 3 etasjer mot vest. Dette er vist med gr\u00e5tt og lyserosa bygg helt til h\u00f8yre i figur 3. Vi er positive til dette grepet for tilpasning til landskap og boligomr\u00e5de i vest, men \u00f8nsker innspill p\u00e5 hvordan bygget b\u00f8r tilpasse seg kirken s\u00f8r for planomr\u00e5det. Borettslag s\u00f8r\u00f8st for planomr\u00e5det vil tape utsikt som en f\u00f8lge av tiltak i planomr\u00e5det, dette er illustrert i figur 4. Fagetaten vurderer at det er uunng\u00e5elig at utbygging i byfortettingssone kan komme til \u00e5 endre naboers utsikt, solforhold og siktlinjer. I fortetting er dette forhold som m\u00e5 veies opp mot de urbane kvaliteter tiltaket tilf\u00f8rer omr\u00e5det, samt forslag til avb\u00f8tende tiltak. Planforslaget tilf\u00f8rer omr\u00e5det familieboliger og utbedrer trafikksikkerheten i omr\u00e5det. I henhold til \u00a7 26.3.8 a i KPA 2018 skal byggeh\u00f8yde tilpasses Figur 3: Foresl\u00e5tt tiltak i farger stedets s\u00e6rpreg, tilliggende byrom og viktige siktlinjer. Det er (Planbeskrivelse, 10.02.20, fig. 17). store og tette bygningsvolum p\u00e5 \u00f8stsiden av planomr\u00e5det og Fantoftvegen. P\u00e5 vestsiden av Fantoftvegen, hvor planomr\u00e5det ligger, er det ikke etablert store og tette bygningsvolum slik som det n\u00e5 foresl\u00e5s i felt BBB, med byggeh\u00f8yde tilsvarende 5 og 6 etasjer mot \u00f8st. Menneskets opplevelse fra gateplan skal gi premisser for bygningsutformingen, jf. \u00a7 8.2.3 i KPA 2018. Av kapittel 05 i Arkitektur + fremg\u00e5r det at ved byggeh\u00f8yde som overstiger 4 etasjer b\u00f8r man fors\u00f8ke \u00e5 minske h\u00f8ydevirkningen sett fra gateplan. I den forbindelse er vi negative til utkragning fra 3 etasje i blokk langs Fantoftvegen, se figur 5, sikret i \u00a7 3.1.3.4.b i Reguleringsbestemmelser. P\u00e5 bakgrunn av KPA 2018 og Arkitektur + anbefaler vi bearbeidelse av bygningsvolum, byggeh\u00f8yder og fasade i felt BBB frem mot 2.gangs behandling. V\u00e5re endelige vurderinger av byggeh\u00f8yder vil fremg\u00e5 av fagnotat til 2.gangs behandling. Figur 4: Tap av utsikt (Planbeskrivelse 10.02.20, fig. 44) Figur 5: Inngangsparti mot Fantoftvegen, (Planbeskrivelse 10.02.20, fig. 22). Side 7 av 13 7.4 Levek\u00e5r og folkehelse 7.4.1 Familieboliger og bokvalitet Planomr\u00e5det er i utkanten av levek\u00e5rssone nr. 28 \u00abParadis\u00bb i Folkehelseoversikt \u2013 Levek\u00e5r og helse i Bergen, og dermed ikke en av de 10 levek\u00e5rssonene med h\u00f8yest barneutflytting. Planomr\u00e5det grenser til levek\u00e5rssone nr.29 \u00abFantoft\u00bb hvor barneutflyttingen er stor. Merknadsskjema viser at naboer mener at forslagsstiller b\u00f8r tilrettelegge for barnefamilier og rekkehus. Av kap. 8.3 i Planbeskrivelsen fremg\u00e5r det at planforslaget vil bidra til \u00e5 oppn\u00e5 kommunens m\u00e5l for folkehelse og levek\u00e5r gjennom \u00e5 etablere leiligheter egnet for sm\u00e5barnsfamilier og tilf\u00f8re omr\u00e5det rekkehus. Dette mener forslagsstiller kan bidra til mer variasjon i befolkningssammensetningen i omr\u00e5det, noe som kan virke positivt inn p\u00e5 levek\u00e5r. Rekkehus er vist i felt BKS i Plankart og vest i Illustrasjonsplan del 1, og det er sikret mulighet for etablering av maks 10 i \u00a7 3.1.2 i Reguleringsbestemmelser. \u00a7 3.1.3.3.a i Reguleringsbestemmelser (10.02.20) sier at f\u00f8rste og andre etasje av blokkbebyggelse i felt BBB skal utformes som toetasjes rekkehus, med egen inngang og hage tilknyttet hver bolig. Byplanavdelingen vurderer at det \u00e5 tilrettelegge for familieboliger i det aktuelle planomr\u00e5det er i tr\u00e5d med f\u00f8ring gitt i \u00a7 9.3 i KPA 2018, samt naboers \u00f8nsker. I tabell under pkt. 8.1 i Planbeskrivelsen oppgis det at av planforslagets totalt 56 boenheter skal 21 v\u00e6re familieboliger med en st\u00f8rrelse fra ca. 100 \u2013 150 m2, og de resterende boenhetene skal ha en st\u00f8rrelse fra ca. 45 \u2013 90 m2. Dette impliserer at 10 av de totalt 21 familieboligene er i rekkehus i felt BKS, mens de resterende 11 skal inng\u00e5 i blokkbebyggelse i felt BBB hvor det i tillegg er 35 mindre leiligheter. I \u00a7 3.1.1.8.a i Reguleringsbestemmelser er det sikret at minimum 20% av boenhetene skal ha bruksareal over 80 m2, dette er i henhold til \u00a7 9.1 i KPA 2018. 20% av totalt 56 boenheter tilsvarer ca. 11 og ikke 21 boenheter/familieboliger. Vi anbefaler at forslagsstiller sikrer intensjonen om oppgitt andel familieboliger bedre, eksempelvis gjennom at prosentandelen oppgitt i forannevnte reguleringsbestemmelser \u00f8kes til 38 %. I retningslinje til \u00a7 9.3 i KPA 2018 listes kvaliteter som skal vektlegges ved familieboliger. Av Illustrasjonsplan del 1 fremg\u00e5r det at alle familieboliger har direkte inngang fra g\u00e5rdsrom og har terrengkontakt, dette er sikret for felt BBB i \u00a7 3.1.3.3.a i Reguleringsbestemmelser. Det er ikke sikret for felt BKS men illustrasjonsplan er gjort retningsgivende i Reguleringsbestemmelser, derfor vurderer vi at planforslaget ivaretar kvalitetskrav til familieboliger. Vi gj\u00f8r for \u00f8vrig oppmerksom p\u00e5 at det til 2.gangsbehandling m\u00e5 rettes datering av illustrasjonsplan som gj\u00f8res retningsgivende i reguleringsbestemmelser. Vi ser at krav i KPA 2018 om at maksimum 20 % av boenhetene kan ha en boligst\u00f8rrelse under 50 m2 ikke er ivaretatt i Reguleringsbestemmelser. Dette m\u00e5 gj\u00f8res til 2.gangs behandling. Av Planbeskrivelsen fremg\u00e5r det at gode felles uteoppholdsarealer er en bokvalitet ved planforslaget. Frem mot 2.gangs behandling m\u00e5 det konkretiseres hvilke bokvaliteter ny bebyggelse gir til beboere; herunder hvordan bebyggelse og uteareal stimulerer til kontakt, aktivitet og opplevelser, gir gode lysforhold og utsyn osv. Milj\u00f8rettet helsevern har bedt om at planforslaget innehar gode beskrivelser av tilbud og muligheter for eldre og uf\u00f8re, se Merknadsskjema. Byplanavdelingen vurderer at dette ikke fremg\u00e5r av planforslaget per n\u00e5 og derfor m\u00e5 redegj\u00f8res for i planmateriale til 2.gangs behandling. Tilbud og muligheter for barn og unge er beskrevet i Planbeskrivelsen. Side 8 av 13 7.4.2 Luftforurensing I KPA 2018 er nordlige deler av planomr\u00e5det i gul faresone for luftkvalitet. Luftkvalitetsanalyse (15.02.19) utarbeidet av Sweco konkluderer med at luftforurensing ikke vil p\u00e5virke planomr\u00e5det. Plankart og illustrasjonsplaner viser at areal omfattet av luftforurensing, felt BAU, ikke skal bebygges eller medregnes som uteoppholdsareal med kvalitet. Byplanavdelingen vurderer at luftforurensing er tilfredsstillende h\u00e5ndtert i planforslaget. 7.5 St\u00f8y Store deler av planomr\u00e5det ligger innenfor gul st\u00f8ysone i KPA 2018 og er litt dekket av r\u00f8d st\u00f8ysone over veg i nord. St\u00f8yrapport (08.09.19) utarbeidet av Sweco viser at privat uteareal for et rekkehus nord i planomr\u00e5det beh\u00f8ver lokal st\u00f8yskjerm, med h\u00f8yde ca.1,6 m over terreng for \u00e5 gi utearealet tilfredsstillende st\u00f8yniv\u00e5. \u00a7 3.1.1.12.a i Reguleringsbestemmelser \u00e5pner for at det tillates mindre justeringen av st\u00f8yskjerm vist i felt BKS i Plankart. Maksimumsh\u00f8yde p\u00e5 2 meter for st\u00f8yskjerm er fastsatt i \u00a7 3.1.1.2.b i Reguleringsbestemmelser, som ogs\u00e5 fastsl\u00e5r at st\u00f8yskjermingstiltak skal inng\u00e5 som en integrert og naturlig del av prosjektets \u00f8vrige arkitektoniske utforming. Planforslagets felles uteoppholdsareal tilfredsstiller kravet til st\u00f8yniv\u00e5 under Lden = 55dB if\u00f8lge St\u00f8yrapport. I \u00a7 22 i KPA 2018 stilles det krav om at alle boenheter skal ha minst en fasade og ett soverom med vindu mot stille side. Fasader ut mot Fantoftvegen nord, nordvest og \u00f8st i planomr\u00e5det har et st\u00f8yniv\u00e5 utover grenseverdien p\u00e5 Lden = 55 dB, derfor konkluderes det i St\u00f8yrapport at gjennomg\u00e5ende boenheter er n\u00f8dvendig for \u00e5 sikre alle tilgang til stille side. Reguleringsbestemmelse \u00a7 3.1.1.10.b sikrer at minst 50% av rommene i boenheter skal ha minst ett vindu og ett soverom mot stille side. If\u00f8lge St\u00f8yrapport kan det bli n\u00f8dvendig med lokal skjerming p\u00e5 balkonger for \u00e5 oppn\u00e5 tilfredsstillende st\u00f8yniv\u00e5 i etasjene over bakkeplan. Vi anser at dette er indirekte sikret gjennom \u00a7 3.1.1.13.b i Reguleringsbestemmelser, som sier at det til byggesaksbehandling skal gj\u00f8res en videref\u00f8rt st\u00f8yfaglig vurdering av bebyggelsen. Dersom balkongene m\u00e5 innglasses for \u00e5 oppn\u00e5 krav til st\u00f8yskjerming p\u00e5 privat uteoppholdsareal, m\u00e5 dette avklares i planforslaget til 2.gangs behandling. St\u00f8yniv\u00e5 i boliger og p\u00e5 uteoppholdsarealer innenfor planomr\u00e5det skal oppfylle krav gitt i retningslinje T-1442, jf. \u00a7 2.2.2 i Reguleringsbestemmelser. I reguleringsbestemmelse \u00a7 2.2.1 er det anf\u00f8rt at st\u00f8yniv\u00e5 utenfor planomr\u00e5det i bygge- og anleggsperioden i utgangspunktet skal v\u00e6re i henhold til retningslinje T-1442. 7.6 Klima og energi Forslagsstiller legger opp til rivning av eksisterende bygg p\u00e5 tomten, og f\u00f8lgelig m\u00e5 det i henhold til \u00a7 18.4 i KPA 2018 utarbeides et klimagassregnskap. Derfor anbefaler vi at det i planforslaget inntas en bestemmelse under \u00a7 3.1.1.13 i Reguleringsbestemmelser om at det skal utarbeides klimagassregnskap til byggesaksbehandling. I kapittel 07 i Arkitektur+ oppfordres det til \u00e5 prioritere gjenbruk av eksisterende bygg og materialer. Til 2.gangs behandling m\u00e5 planforslaget inneholde en vurdering av gjenbruk av bygg og materialer. Klimaendringer er ventet \u00e5 f\u00f8re til en \u00f8kning i nedb\u00f8r. H\u00e5ndtering av overvann i planomr\u00e5det skal l\u00f8ses i henhold til gjeldende VA-norm for Bergen kommune, jf. \u00a7 2.1.2 i Reguleringsbestemmelser. Tilknytning til fjernvarmenett er sikret i \u00a7 3.1.1.11.a i Reguleringsbestemmelser, hvor det ogs\u00e5 \u00e5pnes for at det kan gis unntak fra tilknytningsplikt til fjernvarmeanlegg dersom Side 9 av 13 utbyggerkan dokumenterebedreenergil\u00f8sninger.Byplanavdelingenanserat energil\u00f8sning for planforslageter tilfredsstillendesikret i plan. 7.7Naturmangfoldog bl\u00e5gr\u00f8nnstruktur Av pkt. 3.6 i Planbeskrivelsenfremg\u00e5rdet at det er registrertflere r\u00f8dlistedeartermedet influensomr\u00e5desom ogs\u00e5omfatterplanomr\u00e5det.I n\u00e6rmilj\u00f8eter det ogs\u00e5registrerten del fremmedarter.Vi kan ikke seat de foresl\u00e5ttetiltakenekommeri konflikt medde hensynene Naturmangfoldlovenerment\u00e5 ivareta. For \u00e5 sikre krav stilt i \u00a7 4.1 i KPA 2018i planforslagetanbefalervi at det inntaset rekkef\u00f8lgekravi Reguleringsbestemmelser om at bl\u00e5gr\u00f8nnstruktur,herunderovervannog vegetasjon,skal v\u00e6resikret gjennomf\u00f8ringf\u00f8r det gis igangsettingstillatelse til tiltak i planomr\u00e5det. 7.8 Universell utforming Det fremg\u00e5rav mottattmaterialeat prinsippetom universellutforming er lagt til grunnved planleggingen.Det er en forutsetningat prinsippetogs\u00e5f\u00f8lger i denvidere prosessenfrem mot ferdigstillelseav tiltakenesom f\u00f8lger av planforslaget,jf. bestemmelsene i Plan-og bygningslovenomuteareal,tilkomst osvog Byggtekniskforskrift(TEK17). Vi anbefalerat det til 2.gangsbehandlingfremg\u00e5rav Planbeskrivelsenhvordan det tilretteleggesfor universell utforming ved bygg og uteomr\u00e5der,eksempelvisvedtrinnfri adkomstog fargebruk. 7.9Barn og ungesinteresser/Leke-og uteoppholdsarealer Planomr\u00e5dethar ingen funksjon som lek-og uteoppholdsareal for barn-og ungei dag. Byplanavdelingenvurdererat det er lagt til rettefor \u00e5 utbedretrafikksikkerhetenlangsdeler av gang-og sykkelforbindelsermellom bolig og m\u00e5lpunkt.Vi vurdererat kvaliteterved lekearealer sikret i\u00a7\u00a7 3.1.1.3c \u20133.1.1.3 e i Reguleringsbestemmelser, men at det i planforslagetm\u00e5 inntaset rekkef\u00f8lgekravom at leke-og uteoppholdsareal skal v\u00e6resikret gjennomf\u00f8ringf\u00f8r det gis igangsettingstillatelse til tiltak i planomr\u00e5det. I henholdtil KPA 2018er det krav om minimum 40 m2 uteoppholdsareal pr. boenhet,hvorav minst 50% m\u00e5 v\u00e6refelles, i planomr\u00e5det.Minst 50% av boenhetenei planforslagetskal ha privat uteoppholdsareal. Vi ser at det leggesopptil at andelenfelles og privat uteoppholdsareal forholder segtil f\u00f8ringergitt i \u00a714 i KPA 2018,ettersomdetteer sikret i \u00a7\u00a7 3.1.1.3.i\u20133.1.1.3.k i Reguleringsbestemmelser. Vi stiller sp\u00f8rsm\u00e5lved om planforslagetkan oppfylle krav om totalt minst 2240m2 uteoppholdsareal (= 56 boenheterx 40 m2) medkvalitet, ettersomIllustrasjonsplandel 2 (31.01.20)ogs\u00e5medregnerarealavsatttil vegform\u00e5l(f_SV1 i figur 7) i Plankartsom del av total mengdeuteoppholdsareal (gr\u00f8nt i figur 6): Figur 6: Utsnitt av Ill.plan del 2 (31.01.20). Figur 7: Utsnitt av Plankart (10.02.20). Side 10av 13 Vi vurderer at Illustrasjonsplan del 2 m\u00e5 utbedres til 2.gangs behandling, slik at det kun er uteoppholdsareal med kvalitet som er markert i gr\u00f8nt og ikke restareal. F\u00f8lgelig gjelder dette ogs\u00e5 figur 33 i Planbeskrivelsen og restareal s\u00f8r for bebyggelse i felt BBB markert som uteoppholdsareal i Illustrasjonsplan del 1. For \u00f8vrig fremg\u00e5r det av nevnte illustrasjonsplan at privat uteoppholdsareal for blokk med urbane rekkehus lengst s\u00f8r i felt BBB er trukket helt ut til byggegrensen mot parkeringsplass for kirke i s\u00f8r. Vi ser at denne plasseringen av privat uteoppholdsareal b\u00f8r dr\u00f8ftes frem mot 2.gangs behandling p\u00e5 grunn av tilgrensende eiendom i s\u00f8r. B\u00e5de KPA 2018 og \u00a7 3.1.1.3.i i Reguleringsbestemmelser \u00e5pner for at maks 50% av total mengde uteoppholdsareal kan l\u00f8ses p\u00e5 altan/tak. Av Planbeskrivelsen fremg\u00e5r det at \u00f8vrig krav til privat uteoppholdsareal er tenkt l\u00f8st med vest og s\u00f8rvendte altaner i felt BBB. Byplanavdelingen ser at planforslaget kan oppfylle krav om minst 2240 m2 uteoppholdsareal ved at en viss andel etableres p\u00e5 altan/tak. Vi vurderer at planforslaget m\u00e5 inntas en reguleringsbestemmelse som sikrer intensjonen om \u00e5 l\u00f8se privat uteoppholdsareal med altaner vest og s\u00f8r p\u00e5 bebyggelse i felt BBB, og at siste setning i \u00a7 3.1.1.3.i fjernes slik at det ikke \u00e5pnes for at uteoppholdsareal kan l\u00f8ses hvor som helst p\u00e5 altan/tak i planomr\u00e5det. Krav i KPA 2018 om at halve uteoppholdsarealet skal ha sol ved v\u00e5rjevnd\u00f8gn er sikret i \u00a7 3.1.1.3.h i Reguleringsbestemmelser. Det er utarbeidet Sol- og skygggeillustrasjoner (20.02.19) som viser andel sol og skygge ved v\u00e5rjevnd\u00f8gn for eksisterende situasjon og ved foresl\u00e5tt tiltak i planomr\u00e5det. Sol- og skyggesituasjon i planomr\u00e5det ved foresl\u00e5tt ny bebyggelse er vist i figur 8. Mengde skygge p\u00e5 uteoppholdsareal ved v\u00e5rjevnd\u00f8gn er illustrert i Illustrasjonsplan del 2, her vist i figur 9. Figur 8: Utsnitt av ny bebyggelse i planomr\u00e5det Figur 9: Utsnitt av Ill.plan del 2 ved v\u00e5rjevnd\u00f8gn kl.15, skygge i gr\u00e5tt (Sol- og (31.01.20), skyggelagt areal i skravur. skyggeillustrasjon, 20.02.19). Vi stiller sp\u00f8rsm\u00e5l ved hvorfor vist situasjon for andel sol- og skygge p\u00e5 uteoppholdsareal i planomr\u00e5det ved v\u00e5rjevnd\u00f8gn kl.15 ikke er helt identisk i planmaterialet som figur 8 og 9 viser. Eksempelvis fremst\u00e5r det som om nordlige deler av uteoppholdsareal i planomr\u00e5det, Side 11 av 13 mot felt BBB i \u00f8st, er mer skyggelagt i Sol- og skyggeillustrasjon enn i Illustrasjonsplan del 2. Vi ber om at dette svares ut av forslagsstiller til 2.gangsbehandling. P\u00e5 bakgrunn av illustrert ny situasjon for planomr\u00e5det ved v\u00e5rjevnd\u00f8gn kl.15 vurderer vi at s\u00f8rlig blokk i felt BBB forringer kvaliteten p\u00e5 uteoppholdsareal med tanke p\u00e5 skyggelegging. Dette momentet kan knyttes til v\u00e5r anbefaling under avsnitt 7.3 om bearbeidelse av bygningsvolum og byggeh\u00f8yder i felt BBB frem mot 2.gangs behandling. 7.10 Skole- og barnehagekapasitet Skolebruksplan for 2016-2030 viser at Slettebakken skole vil ha behov for utvidelse for \u00e5 ha nok kapasitet til \u00e5 ta imot forventet fremtidig elevantall. Av pkt. 3.8 i Planbeskrivelsen fremg\u00e5r det at Bergen kommune skal utrede om Slettebakken skole skal avvikles og erstattes av en oppvekst- og idrettspark med skole og barnehage i omr\u00e5det mellom Fysak og Bergenshallen. Dekningsgraden for barnehage i bydelen var p\u00e5 89,9% ved utgangen av 2015 if\u00f8lge Barnehagebruksplan for 2016-2030. Videre viser planen at antall f\u00f8rskolebarn i Fana bydel er forventet \u00e5 \u00f8ke betraktelig frem mot \u00e5r 2030. P\u00e5 bakgrunn av barnehagekapasitet i bydelen og andelen boenheter i planforslaget vurderer vi at det i planforslaget m\u00e5 inkluderes et rekkef\u00f8lgekrav som sier at tilfredsstillende barnehage- og skolekapasitet i bydelen skal v\u00e6re dokumentert f\u00f8r igangsettingstillatelse kan gis. 7.11 Planfremstilling Til 2.gangsbehandling m\u00e5 f\u00f8lgende rettes ved Reguleringsbestemmelser (10.02.20): - Overskrifter m\u00e5 utheves, eksempelvis \u00abByggeh\u00f8yder (\u00a712-7 nr.1)\u00bb. - Datering av illustrasjonsplan samt oppgi fult navn for illustrasjonsplan; del 1 eller del 2. 8. Konklusjon Vi slutter oss i utgangspunktet til hovedform\u00e5let og hovedgrepet i planforslaget. Vi har likevel noen merknader. Hovedsakelig gjelder dette f\u00f8lgende forhold: \uf0b7 Tilpasningen mellom planforslaget og planID: 63100000 m\u00e5 avklares. \uf0b7 S\u00e6rlig tyverisikker sykkelparkering for alle boenheter m\u00e5 sikres i bestemmelse. \uf0b7 Plassering av sykkelparkering p\u00e5 bakkeplan m\u00e5 vises i illustrasjonsplan. \uf0b7 Tiltakets helhetsvirkning og tilpasning til landskap og eksisterende bebyggelse m\u00e5 visualiseres i fotomontasje og/eller 3D-modell. \uf0b7 Str\u00f8kstilpasning m\u00e5 sikres i bestemmelse om takform, material- og fargebruk. \uf0b7 Det m\u00e5 redegj\u00f8res for potensielle tiltak (utover angitt byggeh\u00f8yde) p\u00e5 tak. \uf0b7 Bygningsvolum, byggeh\u00f8yder og fasade p\u00e5 bebyggelse i felt BBB m\u00e5 bearbeides. \uf0b7 Intensjonen om 21 familieboliger i planomr\u00e5det b\u00f8r sikres i bestemmelse. \uf0b7 Maksgrense for andel boenheter under 50 m2 m\u00e5 sikres i bestemmelse. \uf0b7 Det m\u00e5 konkretiseres hvilke bokvaliteter ny bebyggelse gir. \uf0b7 Det m\u00e5 redegj\u00f8res for tilbud og muligheter for eldre og uf\u00f8re i planomr\u00e5det. \uf0b7 Dersom privat uteoppholdsareal m\u00e5 innglasses for \u00e5 oppn\u00e5 krav til m\u00e5 dette avklares i planforslaget til 2.gangs behandling. \uf0b7 Det m\u00e5 inntas et rekkef\u00f8lgekrav om at bl\u00e5gr\u00f8nn struktur, herunder overvann og vegetasjon, og leke- og uteoppholdsareal skal v\u00e6re sikret gjennomf\u00f8ring f\u00f8r det gis igangsettingstillatelse til tiltak i planomr\u00e5det. \uf0b7 Det m\u00e5 fremg\u00e5 hvordan det i planforslaget tilrettelegges for universell utforming ved bygg og uteomr\u00e5der. \uf0b7 Illustrasjoner av uteoppholdsareal med kvalitet i planmateriale m\u00e5 utbedres. \uf0b7 Plasseringen av privat uteoppholdsareal helt s\u00f8r i planomr\u00e5det m\u00e5 dr\u00f8ftes. Side 12 av 13 \uf0b7 Det m\u00e5 inntas en bestemmelse som sikrer altaner vest og s\u00f8r i felt BBB. \uf0b7 Siste setning i bestemmelse \u00a7 3.1.1.3.i m\u00e5 fjernes slik at det ikke kan etableres uteoppholdsareal hvor som helst p\u00e5 altan/tak i planomr\u00e5det. \uf0b7 Forslagsstiller m\u00e5 begrunne ulikheter i vist mengde skygge ved v\u00e5rjevnd\u00f8gn kl.15 i Sol- og skyggeillustrasjon (20.02.19) og Illustrasjonsplan del 2 (31.01.20). \uf0b7 Det m\u00e5 inntas et rekkef\u00f8lgekrav som sier at tilfredsstillende barnehage- og skolekapasitet i bydelen skal v\u00e6re dokumentert f\u00f8r igangsettingstillatelse kan gis. Dette er v\u00e5re forel\u00f8pige vurderinger, endelige anbefaling vil fremg\u00e5 av fagnotatet til endelig behandling (2. gangs behandling). Vedlegg: Plankart 10.02.2020 Reguleringsbestemmelser 10.02.2020 Planbeskrivelse 05.02.2020 Merknadsskjema og merknadskart 31.01.2020 Illustrasjonsplan del 1 31.01.2020 Illustrasjonsplan del 2 31.01.2020 Snitt og oppriss 21.02.2019 Prinsippsnitt avtrapping 19.02.2019 Sol- og skyggeillustrasjoner 20.02.2019 Lengde- og tverrprofiler veg 11.12.2018 ROS-analyse 31.01.2020 VA-rammeplan 20.12.2018 VA-etatens uttalelse 08.01.2019 Kulturminnedokumentasjon 27.11.2018 St\u00f8yrapport 08.02.2019 Trafikkanalyse 23.01.2019 Trafikkanalyse skoleveg 31.01.2020 Notat - Fantoftvegen \u2013 veg 13.12.2018 Notat - Vegutforming 02.07.2019 Mobilitetsanalyse 21.12.2018 Notat - Vurdering av mobilitet og gang/sykkel 26.06.2019 KU-vurdering 19.12.2017 Byromsanalyse 31.01.2018 Referat nabom\u00f8te 07.02.2019 Luftkvalitetsanalyse 15.02.2019 BIR aksept renovasjon epost 22.07.2019 Fullstendig dokumentoversikt og saksgang, se http://www.bergen.kommune.no/innsynpb/ , snr 201743798 Side 13 av 13 "
}