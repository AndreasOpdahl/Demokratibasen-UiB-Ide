{
  "dokument_id": "50fb4064-704d-5c8f-8f0e-68d673f422bd",
  "doc_type": "case_minutes",
  "kommune": 5501,
  "tittel": "Vedtak",
  "url": "https://innsyn.tromso.kommune.no/application/getMoteDokument?dokid=2001878917",
  "tekst": " Saksprotokoll Utvalg: Milj\u00f8-, idrett-, kultur- og samfunnsutviklingsutvalget Arkivsaknr. 24/05420 Saksbehandler Ina Ulrikke Rasmussen Behandlet av M\u00f8tedato Saknr 1 Milj\u00f8-, idrett-, kultur- og 29.10.2024 102/24 samfunnsutviklingsutvalget Kommune- og byutviklingsutvalget 31.10.2024 59/24 Klage p\u00e5 vedtak om rammetillatelse til etablering av skianlegget Arctic Center Milj\u00f8-, idrett-, kultur- og samfunnsutviklingsutvalget har behandlet saken i m\u00f8te 29.10.2024 sak 102/24 M\u00f8tebehandling Kari Helene Skog (Ap) stilte sp\u00f8rsm\u00e5l knyttet til egen habilitet siden hun er tidligere ansatt hos Gunnar Wilhelmsen, samt at Wilhelmsen er fadder til hennes s\u00f8nn. Administrasjonens vurdering: Kravene til habilitet f\u00f8lger av forvaltningsloven \u00a7 6. I bestemmelsens f\u00f8rste ledd er det en opplisting over tilfeller som automatisk f\u00f8rer til inhabilitet. Du er ikke inhabil etter fvl. \u00a7 6, f\u00f8rste ledd. Sp\u00f8rsm\u00e5let blir da om hun er inhabil etter bestemmelsens andre ledd: \"Likes\u00e5 er han ugild n\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet; blant annet skal legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til.\" Det s\u00e6regne forholdet m\u00e5 \u00abv\u00e6re egnet til \u00e5 svekke tilliten\u00bb til tjenestemannens upartiskhet. Det er sp\u00f8rsm\u00e5l om de ytre forhold, og en vurdering av om disse generelt og objektivt sett er egnet til \u00e5 svekke tilliten, uavhengig av hvor stor tillit man m\u00e5tte ha til den aktuelle tjenestemanns personlige integritet. Det at noen anses som inhabil, inneb\u00e6rer ikke noen form for mistillit til vedkommende personlig. I vurderingen skal det blant annet legges vekt p\u00e5 om avgj\u00f8relsen kan inneb\u00e6re \u00abs\u00e6rlig fordel, tap eller ulempe for ham selv eller noen som han har n\u00e6r personlig tilknytning til\u00bb Det opplyses at Gunnar Wilhelmsen, som er medeier i Arctic senter er gudfar til ditt barn i tillegg til \u00e5 v\u00e6re din tidligere arbeidsgiver. Du opplyser selv at dere har en n\u00e6r relasjon, s\u00e5 det legges til grunn at du har en n\u00e6r personlig tilknytning til Wilhelmsen. Saken som er til behandling antas \u00e5 ha betydning for ham og han eierskap, og ditt n\u00e6re vennskap utgj\u00f8r et s\u00e6regent forhold i forvaltningslovens forstand. Du m\u00e5 derfor anses inhabil i saken. 1 Barbara V\u00f6gele (MDG) fremmet f\u00f8lgende forslag: Saken sendes tilbake med tilleggspunkter 1. Saken er ikke tilstrekkelig opplyst og b\u00f8r sendes tilbake med f\u00f8lgende tilleggspunkter 2. Opplysninger om nye dispensasjonss\u00f8knader og anleggelse av anleggsvei i forbindelse med igangsettingstillatelse b\u00f8r legges til grunn for vurderingen. 12 totalt. Ber om at dette ses i sammenheng. Jf. Pkt. 4.2.6. Anleggsveier. 3. Administrasjonen bes om en ny vurdering av punktet om konsekvensutredning. Er det mulig \u00e5 vurdere dispensasjonene ut fra at det ikke foreligger en konsekvensutredning med et 0- scenario i bunn 4. Utvalget ber om en n\u00e6rmere forklaring hvorfor plan 1515 tross store mangler fortsatt er egnet som styringsverkt\u00f8y 5. Utvalget ber om en beskrivelse og vurdering av de samfunnsmessige gevinstene ved \u00e5 gi dispensasjon. 6. Utvalget ber om en vurdering om plan 1515 er i tr\u00e5d med nye arealpolitiske f\u00f8ringer og holder et forsvarlig planfaglig kvalitetsniv\u00e5. Jf \u00a7 12-4 femte ledd. Pkt. 4.3. Kommunens plikt til \u00e5 vurdere reguleringsplanens aktualitet \u2022 Vurdering opp mot byvekstavtalen, kommuneplanens samfunnsdel med arealstrategi, og statlige planretningslinjer. \u2022 Vurdering av sn\u00f8skredfare - Skal vurdere sikkerhet og beredskap, pkt. 4.3.3. Klimatilpasning. Planbeskrivelsen legger til grunn at det ikke finnes skredfare i omr\u00e5det. 7. Utvalget ber om en vurdering om anlegget/planen kan realiseres, uten ytterligere dispensasjoner eller om det m\u00e5 forventes flere 8. Utvalget ber om at det gj\u00f8res en vurdering etter Pbl \u00a7 19-2. Ref sivilombudet: \u201cEtter departementets vurdering er det mest aktuelt \u00e5 legge vekt p\u00e5 faren for at det skapes en forventning om dispensasjon i fremtidige saker, ved \u00abkan\u00bb-vurderingen etter \u00a7 19-2 f\u00f8rste ledd f\u00f8rste punktum. Departementet mente momentet b\u00f8r inng\u00e5 i kommunens \u00abkan\u00bb-vurdering, for \u00e5 unng\u00e5 at dispensasjoner over tid undergraver arealplaner.\u201d Rolleiv Lind (H) fremmet f\u00f8lgende forslag: Saken tas til orientering. Votering Kari Helene Skog (Ap) ble enstemmig funnet inhabil. Kari Helene Skog (Ap) forlot m\u00f8tet, og Barbara V\u00f6gele (MDG) tiltr\u00e5dte som m\u00f8teleder. Barbara V\u00f6geles (MDG) forslag falt med 4 stemmer (SV, MDG, R\u00f8dt) for og 6 stemmer mot. Innstillingen falt med 4 stemmer for (Ap, FrP, INP), og 6 stemmer mot (H, SV, MDG, R\u00f8dt). Innstillingen ble satt opp mot Rolleiv Linds (H) forslag og falt med 4 stemmer for (Ap, FrP, INP), og 6 stemmer mot (H, SV, MDG, R\u00f8dt). Milj\u00f8-, idrett-, kultur- og samfunnsutviklingsutvalgets vedtak Saken tas til orientering. 2 "
}