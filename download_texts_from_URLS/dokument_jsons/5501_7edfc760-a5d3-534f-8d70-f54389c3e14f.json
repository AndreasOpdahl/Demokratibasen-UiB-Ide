{
  "dokument_id": "7edfc760-a5d3-534f-8d70-f54389c3e14f",
  "doc_type": "case_attachment",
  "kommune": 5501,
  "tittel": "PLAN-19_00300-22 PLAN-19_00300-1 PLAN 1892 BREIVIKNES HYTTEFELT - DETALJREGULERING saksframleg 384080_44_1 (5)",
  "url": "https://innsyn.tromso.kommune.no/application/getMoteDokument?dokid=2001740868",
  "tekst": " Troms\u00f8 kommune Arkivsaknr PLAN-19/00300-1 Saksbehandler Roy Fossum Saksgang M\u00f8tedato Kommune- og byutviklingsutvalget 15. september 2022 Kommunestyret 28. september 2022 Plan 1892 -\u2013 Detaljregulering for Breiviknes hyttefelt -\u2013 til endelig vedtak Innstilling til vedtak: Forslag til detaljreguleringsplan 1892 -\u2013 Breiviknes hyttefelt- gnr 131, bnr gnr bnr 3,6 og 9 med plankart (del1, 2 og 3) sist datert 05.03.2021, planbestemmelser datert 28. mars 2022 og planbeskrivelse vedtas. Vedtaket er hjemlet i plan- og bygningslovens\u00a7 bygningslovens \u00a7 12-12. Stig Tore Johnsen Mette Moh\u00e5g Moh\u00e4g kommunedirekt\u00f8r Direkt\u00f8r for Bymilj\u00f8 1 Sammendrag Hovedinnhold Planforslaget er utarbeidet av Areal+. Nordic-gruppen v/Nordic Investment AS er tiltakshaver og eier av aktuelle byggeomr\u00e5der, etter at Nordicgruppen ervervet omr\u00e5det etter at Forsvaret la ned sin virksomhet p\u00e5 det tidligere Breiviknes Fort. Det foresl\u00e5s utbygging av inntil 45 nye hytter/fritidsboliger i omr\u00e5det p\u00e5 eiendommen, gnr gnr 131, bnr 3 og 6. I tillegg omfatter planforslaget 3 eksisterende bygninger foresl\u00e5tt til turistform\u00e5l. De 45 hyttene er avsatt i mindre felt, avgrenset av interne veger og gr\u00f8nne korridorer (eksisterende vegetasjon og terreng). Ny bebyggelse vil ha sm\u00e5huskarakter, med byggeh\u00f8yder p\u00e5 inntil 6 m og gesimsh\u00f8yde p\u00e5 4 m. Til dels store tomter (1,1 -1,6 daa) avsettes, og totalt bruksareal kan (1,1-1,6 v\u00e6re inntil 211 m2 p\u00e5 den enkelte parsell, omfattende all bebyggelse og 2 biloppstillingsplasser. Planbestemmelsene \u00e5pner for at bebyggelsen p\u00e5 den enkelte tomt kan f\u00f8res opp i en \u00e9n bygning eller i inntil 3 bygninger (hytte, anneks og uthus). Et sentralt aspekt ved planforslaget er avklaring av grenser mot Sandbukta naturreservat. Et betydelig areal avsettes som naturomr\u00e5de naturomr\u00e4de -\u2013 gronnstruktur gr\u00f8nnstruktur som \u00abbuffer\u00bb mot Ullsfjorden og Sandbukta naturreservat. Og videre er bevaring av vegetasjon og terreng inne p\u00e5 de enkelte tomtene en intensjon. Vanskelige grunnforhold er kjent langs Breivikelva og p\u00e5 Breivikeidet. Jordras i 2020 ved den kommunale delen av Slettmovegen har v\u00e6rt et tema i planprosessen. Tett stikkledning resulterte i utglidning av masser p\u00e5 et punkt p\u00e5 vegen. Nye stikkledninger ble lagt og i den forbindelse ble vegen p\u00e5f\u00f8rt grus, og anses i akseptabel stand ift. ordin\u00e6r forventet trafikk til/fra eksisterende bygg og anlegg og de nye fritidsboligene. Anleggstrafikk ifbm. selve hyttebyggingen representerer en st\u00f8rre utfordring, s\u00e6rlig i v\u00e5rl\u00f8sning. Regulering av tillatt akseltrykk/last kan gj\u00f8res av vegholder (Troms\u00f8 kommune) permanent eller midlertidig. Det presiseres at den kommunale delen av Slettmovegen ikke omfattes av planen. Grunnforholdene, fundamenter og spunt ved Krogstad bru forutsettes unders\u00f8kt og evt. utbedret, f\u00f8r utbygging av fritidsboliger kan ta til. Dette med bakgrunn i utf\u00f8rt bruinspeksjon vinteren og sommeren 2022. Brua, fundamenter og grunnforholdene omfattes av planen og bestemmelser. Vurdering Omfanget av utbyggingen med 45 nye fritidsboliger er i samsvar med kommuneplanens arealdel (KPA), vedtatt i mars 2017. Byggeomr\u00e5dene er i planforslaget trukket lengere nedover mot Ullsfjorden og Sandbukta naturreservat enn i KPA. Dermed blir avstanden st\u00f8rre til reintrekk ved foten av Nakkefjellet, om lag 300 m, samtidig som eksisterende veger i planomr\u00e5det benyttes til adkomst for hyttene i st\u00f8rre utstrekning enn i tidligere framlagte planforslag. Selv om avstanden fra ny bebyggelse til Sandbukta naturreservat reduseres, tilsier eksisterende gjerde og terreng et visst hinder for ferdsel inn mot reservatet. Det er tatt inn rekkef\u00f8lgekrav knyttet til utbygging av fritidsboliger for \u00e5 sikre at den ikke gjennomf\u00f8res f\u00f8r sikker grunn i tilknytning til brua over til Krogstad g\u00e5rd er dokumentert, samt at eventuelle sikringstiltak er gjennomf\u00f8rt. Selve brua er i rimelig god stand, men inspeksjon av fundamenter og spunt, sett i forhold til grunnen (utvasking/erosjon) tilsier at n\u00e6rmere geotekniske unders\u00f8kelser og stabilitetsanalyser m\u00e5 gjennomf\u00f8res. Det vises til vedlagte rapport fra BruKon, datert 22.12.2021. 2 Grunnforholdene for \u00f8vrig ved den kommunale delen av Slettmovegen (utenfor planomr\u00e5det) er vurdert i rapport datert 6. oktober 2021, utarbeidet av Multiconsult. Rapporten er vedlagt saken. Det konstateres at mens det flere steder langs Breivikelva er kvikkleire, best\u00e5r l\u00f8smassene langs Slettmovegen i hovedsak av silt/sand. Videre vurderes Slettmovegen \u00e5 t\u00e5le \u00f8kt trafikkmengde av normal personbiltrafikk i det omfang som forventes av hyttebyggingen. Den type l\u00f8smasser det er tale om, er utsatt for erosjon, og det anbefales \u00e5 overv\u00e5ke erosjonen i skr\u00e5ninga fra vegen ned mot Breivikelva. Alt i alt anses planforslaget som et godt svar p\u00e5 et \u00f8nske om \u00e5 legge til rette for fritidsbebyggelse, samtidig som virkninger for beite (landbruk og reindrift) og naturmangfold anses akseptable gitt det reduserte omfanget av utbygging som planforslaget n\u00e5 legger opp til, sammenlignet med tidligere forslag. 01. Saksdokumenter Vedlagte saksdokumenter. Oversiktskart. Forslag til reguleringsplankart, sist datert 04.07.2020. (3 kartblad). Forslag til planbestemmelser, sist revidert 28. mars 2022. Forslagsstillers planbeskrivelse, sist revidert 04.07.2020. ROS-analyse, sist revidert 06.07.2020. VAO-rammeplan, datert 10.07.2020. Illustrasjonsplan, datert 17.09.20 3D-illustrasjoner, datert 05.10.2020. Orienterende geoteknisk vurdering -\u2013 Slettmovegen og Krogstad bru. Rapport ved Multiconsult, datert 6. oktober 2021. Hovedinspeksjon Krogstad bru, datert 22. desember 2022. Statens vegvesen, brev av 21. januar 2021. Statsforvalteren i Troms og Finnmark, brev av 1. februar 2021 og 18. mai 2021. Troms og Finnmark fylkeskommune, brev av 1. februar 2021. NVE, brev av 15. februar 2021 og 4. november 2021. Lasse Hansen, brev av 30. januar 2021. Nesset G\u00e5rdsdrift, brev av 31. januar 2021. Rene Heggelund, brev av 30. januar 2021 \u00d8rjan Johansen, brev av 31. januar 2021 Aurora Alps v/Asbj\u00f8rn Rygh, e-post av 29. januar 2021 Johan Anders Oskal, brev av 31. januar 2021. Vedlagte dokumenter som ble utarbeidet tidligere -\u2013 2006/2008 -\u2013 ifbm. tidligere versjoner av planforslag: KU -\u2013 friluftsliv v/Asplan Viak, 12/07. KU-kulturminner -\u2013 NIKU-rapport, NIKU-rapport, datert august 2007. KU-kvart\u00e6rgeologi Breiviknes, rapport v/UIT, datert 18.12.207 KU-landbruksinteresser v/GA vegetasjonsanalyse, rapport datert 07.01.2008. KU-landskap v/Asplan-Viak, datert november 2007 KU-reindrift, rapport v/Norut, datert oktober 2007 KU-vegetasjon/biologisk mangfold v/GA vegetasjonsanalyse, rapport 7, datert oktober 2007. KU-zoologi NINA rapport 299, datert oktober 2007. Ber\u00f8rte planer og planstrategiske dokument: 3 Planforslaget er en detaljreguleringsplan med form\u00e5l og omfang av utbygging innenfor rammen av kommuneplanens arealdel, godkjent av kommunestyret i mars 2017. 02 Planfakta Ber\u00f8rte eiendommer: Gnr. 131, bnr. Gnr. bnr. 3, gnr. bnr. 6, gnr. gnr. 131, bnr. bnr. 9. gnr. 130, bnr. 6 (Krogstad). gnr. 131, bnr. Planomr\u00e5dets areal er p\u00e5 totalt 338 daa, og fordeler seg slik p\u00e5 arealform\u00e5lene: Byggeomr\u00e5der for bebyggelse 63 daa Naturomr\u00e5de -\u2013 gronnstruktur Naturomr\u00e4de gr\u00f8nnstruktur 155 daa Naturvernomr\u00e5de (b\u00e5ndlagt) 10 daa Friluftsomr\u00e5de i sj\u00f8 og vassdrag 49 daa LNFR-omr\u00e5de (ved Krokstad g\u00e5rd) 28 daa Veger 33 daa Fra krysset med Sjursnesvegen (fv. 7758) nyttes Slettmovegen som adkomst til planomr\u00e5det. Slettmovegen er dels kommunal (2,4 km lengde) og privat p\u00e5 den siste delstrekningen (2,3 km) inn mot Breiviknes og byggeomr\u00e5dene. Planforslaget omfatter den private delen av Slettmovegen, samt bru over til Krokstad g\u00e5rd. 03 Beskrivelse av planprosessen Planprosessens spesielle sider - tidligere tidligere arealplaner for omr\u00e5det. Planprosessen knyttet til Breiviknes Fort strekker seg over mange \u00e5r. Planforslaget som n\u00e5 legges fram bygger p\u00e5 et planforslag lagt fram for Troms\u00f8 kommunestyre i januar 2011. Det var i forbindelse med prosessen tale om inntil 150 hytter og tilh\u00f8rende serviceanlegg. Antallet ble imidlertid redusert i prosessen, og Troms\u00f8 kommunestyre godkjente reguleringsforslaget med 91 nye hytter. Med bakgrunn i varslede innsigelser var kommunestyrets vedtak avhengig av stadfesting av departementet. Milj\u00f8verndepartementet stadfestet ikke kommunestyrets vedtak, og planforslaget ble ikke godkjent, jf. departementets brev av 18. juni 2012. Departementets avslag var i hovedsak begrunnet med negative konsekvenser for reindriften. I forbindelse med milj\u00f8departementets behandling av planen ble den forelagt landbruksdepartementet som er fagdepartementet for reindrift. Landbruksdepartementet p\u00e5pekte at det var tale om et stort hyttefelt (i 2010/2011), men men pekte ogs\u00e5 p\u00e5 at det er tale om et omr\u00e5de med tekniske inngrep, noe om taler til planens fordel. Landbruks- og matdepartementet utelukket ikke at reinens interesser kan ivaretas dersom omfanget av hyttefeltet reduseres ytterligere. Departementet framholdt innpassing av feltet i en regional plan for reindrift som \u00f8nskelig. I forbindelse med ny arealdel til kommuneplan (godkjent 2017) fremmet Nordic-gruppen et innspill med reduksjon i omfang av hyttebyggingen til 45 nye hytter. Videre ble store deler av hyttefeltet plassert nedenfor eksisterende h\u00f8yspentledning og gjerde. Innspillet ble tatt inn i forslaget til ny arealdel i kommuneplanen (KPA) som ble lagt ut til h\u00f8ring v\u00e5ren 2015. Ifbm. lfbm. h\u00f8ring av ny KPA varslet fylkesmann og Sametinget innsigelse til KPA til hyttefelt p\u00e5 Breiviknes. Sametinget frafalt sin innsigelse etter dr\u00f8ftinger og i og med at ny bebyggelse vil bli lokalisert i et omr\u00e5de hvor det var gjort visse tekniske inngrep (veger, enkeltbygninger og luftstrekk for h\u00f8yspent). Fylkesmannen frafalt innsigelsen til KPA, men foreholdt seg likevel retten til \u00e5 varsle innsigelse til et reguleringsplanforslag (jfr. protokoll protokoll fra mekling i 2016 ifbm. KPA). 4 Planprosessens spesielle sider -\u2013 foreliggende forslag til detaljregulering (plan 1892). I forbindelse med planforslaget som n\u00e5 legges fram til endelig vedtak, p\u00e5pekes tre sentrale forhold. Sametinget fremmet innsigelse til planforslaget med bakgrunn i detaljer i planbestemmelser og plankart vedr\u00f8rende samiske kulturminner. Plankart og bestemmelser er n\u00e5 justert, og Sametinget har frafalt innsigelsen (se nedenfor). Statsforvalter fremmet innsigelse til planforslaget med bakgrunn i forslagets forhold til Sandbukta naturreservat. Etter justeringer av plankart og bestemmelser har Statsforvalter frafalt innsigelsen. (Se nedenfor). Slettmovegen (den kommunale delen) og grunnforholdene knyttet til den, har v\u00e6rt tema, i og med utrasing av vegen pga. tette stikkrenner, samt n\u00e6rhet den eroderende Breivikelva. Videre er det kartlagt omr\u00e5de med fare for kvikkleire i n\u00e6rheten. Det er gjort en orienterende geoteknisk vurdering av Slettmovegen og Krogstad bru (Multiconsult rapport datert 6. oktober 2021). Vegen er utbedret og tilf\u00f8rt grus og frest asfalt, og nye stikkrenner lagt p\u00e5 rasstedet. Rapporten peker p\u00e5 at vedlikehold (h\u00f8vling og tilf\u00f8ring av grus) b\u00f8r intensiveres n\u00e5r hyttebyggingen p\u00e5g\u00e5r. Det er ikke kjent at det er spesielle problemer knyttet til telel\u00f8sning. Om slike oppst\u00e5r ifbm. tyngre belastning fra anleggstrafikk, kan det bli aktuelt med restriksjoner. Asfaltering b\u00f8r vurderes om \u00e5rsd\u00f8gntrafikk overskrider 100. Det kan ogs\u00e5 bli aktuelt med restriksjoner p\u00e5 kj\u00f8ring og seinere oppgradering. For Krogstad bru er det gjort en forel\u00f8pig hovedinspeksjon. Rapport, datert 22. desember 2021 fra Brukon Bruken foreligger. Hovedfunn er at selve brua er solid og skadefri, og med stor sannsynlighet har bruksklasse BK 10. Imidlertid kan det v\u00e6re bevegelse/utvaskinger i grunnen ved landkar mot nord. Fundamenter var under sn\u00f8 og is p\u00e5 inspeksjonstidspunkt. Det ble gjort unders\u00f8kelser sommeren 2022 som tilsier behov for ytterligere geotekniske unders\u00f8kelser f\u00f8r det kan gis tillatelse til hyttebyggingen. 04 Planvurdering. Byggeomr\u00e5der Planomr\u00e5det f\u00f8lger naturlige grenser i terreng og landskap. Nye byggeomr\u00e5der og tilh\u00f8rende gr\u00f8nnstruktur ligger innenfor eksisterende gjerde mot vest, s\u00f8r og \u00f8st (avgrensing av det tidligere Breiviknes fort). Mot nord grenser planomr\u00e5det mot Ullsfjorden og Sandbukta naturreservat. Hensikten med planforslaget er \u00e5 legge til rette for ny fritidsbebyggelse, med inntil 45 nye hyttetomter, nye serviceanlegg, nye aktiviteter og opplevelser i og rundt tidligere Breiviknes Fort. Videre s\u00f8kes det \u00e5 avklare grenser mot Sandbukta naturreservat, og skog og utmark for \u00f8vrig. Videre gis bestemmelser som sikrer god terrengtilpasning og byggeskikk. Om lag halvparten av ny bebyggelsen grupperes og lokaliseres med direkte tilknytning til eksisterende veger. Det \u00f8vrige av ny bebyggelse gis adkomst via korte stikkveger ut fra disse eksisterende vegene. Tomtenes st\u00f8rrelse varierer fra 1,1 til til 1,6 daa. Det er tillatt \u00e5 gjerde inn inntil 400 m2 av den enkelte tomt. P\u00e5 hver tomt kan f\u00f8res opp fritidsbebyggelse med totalt bebygd areal p\u00e5 inntil 211 m2, inkludert biloppstillingsplasser. Bebyggelsen vil ha karakter av sm\u00e5husbebyggelse med gesimsh\u00f8yde 4 m, og maksimal m\u00f8neh\u00f8yde 6,1 6,1mm.. Ny bebyggelse kan ha ulike takformer, og 5 5 det tillates ramloft (takoppbygg) p\u00e5 om lag en tredjedel av tomtene. Byggearealet p\u00e5 den enkelte tomt kan fordeles p\u00e5 hovedbygning, anneks og uthus. Det er tale om et tradisjonelt felt med muligheter for et betydelig bruksareal p\u00e5 den enkelte tomt som p\u00e5 sin side har en slik st\u00f8rrelse at det samtidig vil v\u00e6re rom for bevaring av terreng og vegetasjon. Gjennom ovennevnte bestemmelser, forbud mot flaggstang, p\u00e5bud om m\u00f8rk/matt fargevirkning og bestemmelser ift utend\u00f8rs belysning, oppn\u00e5s god innpassing av bebyggelsen i terreng og landskap. Gr\u00f8nnstruktur Det er avsatt store naturomr\u00e5der og gr\u00f8nnstruktur i en sone mellom ny bebyggelse og Sandbukta naturreservat. Avstanden fra de foresl\u00e5tte byggeomr\u00e5dene til reservatet varierer fra 100 til 200 m, og terrenget er til dels brattlendt og ulendt. Det er positivt at planforslaget regulerer betydelige omr\u00e5der som gr\u00f8nnstruktur, hvor terreng og vegetasjon videref\u00f8res som en ramme og buffersone ift. naturreservatet og ogs\u00e5 som en ramme for de foresl\u00e5tte byggeomr\u00e5dene. Landskap Planomr\u00e5det er nordvendt og ligger i til dels storsl\u00e5tte naturomgivelser med fint utsyn nordover Ullsfjorden med fjellnaturen p\u00e5 begge sider av fjorden. Landskapsutredning ble utarbeidet i 2007. Den deler inn planomr\u00e5det i delomr\u00e5der som mindre verdifulle og verdifulle. Som mindre verdifulle anses sonene langs de eksisterende vegene og inngrep som allerede er gjort ifbm. forsvarsaktiviteten. Alt i alt anses det foreliggende planforslaget \u00e5 f\u00f8lge opp tilr\u00e5dingene i denne utredningen i st\u00f8rre grad enn tidligere versjoner av utbyggingen, ved at byggeomr\u00e5dene er trukket lenger ned i terrenget og lokaliseres i tilknytning til eksisterende inngrep. Videre er det tatt inn bestemmelser om utend\u00f8rs belysning for \u00e5 begrense lysforurensing fra hyttefeltet av hensyn til den til dels omfattende nordlys-turismen i Breivikeidet-omr\u00e5det. Gjennom forlagets lokalisering av ny bebyggelse og retningslinjer for utforming utfordres ikke viktige landskapstrekk i omr\u00e5det. VAO-rammeplan Det er lagt fram VAO-rammeplan. B\u00e5de vannforsyning og h\u00e5ndtering av spillvann l\u00f8ses som separate anlegg, uten tilknytning til kommunalt nett. Vannforsyningen s\u00f8kes l\u00f8st gjennom bruk av eksisterende grunnvannsanlegg som tidligere ble benyttet av Forsvaret og som opplyser at anlegget kan forsyne inntil 250-300 personer. Det vil bli s\u00f8kt Mattilsynet om godkjenning av vannforsyningen, og krav til eventuell vannbehandling avklares i den forbindelse. Avl\u00f8psh\u00e5ndtering. Det er ingen avl\u00f8psanlegg i omr\u00e5det i dag. Det vil bli s\u00f8kt om tillatelse til etablering av et spillvannsystem, som tenkes basert p\u00e5 selvfall. Spillvannet f\u00f8res til slamavskiller f\u00f8r utslipp til resipient (Ullsfjorden). 6 6 All ny bebyggelse forutsettes tilkoplet godkjente anlegg for vannforsyning og h\u00e5ndtering av avl\u00f8psvann. Godkjente planer for vannforsyning og h\u00e5ndtering av avl\u00f8psvann m\u00e5 foreligge f\u00f8r det kan gis rammetillatelse for hytter. ROS-analyse Analysen som foreligger oppsummerer risikoen som kan knyttes til utbyggingen i de foresl\u00e5tte nye byggeomr\u00e5dene som liten eller moderat, og det anses ikke p\u00e5krevd med tiltak ut over det som f\u00f8lger av planforslaget. Forslagsstiller har avsatt en hensynsynssone- aktsomhetssone skred i tilknytning til nedre del av planomr\u00e5det med oppsprukket fjell og bergknauser. Dette med bakgrunn i en tidligere kartfesting gjort av NGI. Det har v\u00e6rt kontakt med geolog i NVE som for sin del p\u00e5peker at det er mye bart fjell og et stort sett tynt l\u00f8smassedekke, et terreng som ikke tilsier skredfare. Videre foreligger en utredning av fare for kvikkleireskred i de foresl\u00e5tte byggeomr\u00e5dene. Det konkluderes med at berg i dagen ikke gir mulighet for at det kan oppst\u00e5 omr\u00e5deskred, og omr\u00e5det kan heller ikke rammes av skredmasser ovenfra. Det presiseres at analysen ikke omfatter Slettmovegen som for en stor del ligger utenfor planomr\u00e5det, men her er det alts\u00e5 utarbeidet en orienterende geoteknisk vurdering (se vedlegg). Kulturminner Det ble utarbeidet en konsekvensutredning for kulturminner som er vedlagt. Utredningen konstaterer at planomr\u00e5det er sterkt preget milit\u00e6re installasjoner over og under bakken. Det er registrert to gammetufter som er automatisk ferdet som samiske. Det er avsatt to hensynssoner for kulturminner i plankartet. Videre er det avsatt en hensynssone i tilknytning til bunkers- og kanonoppstilling. Planforslaget anses alt i alt \u00e5 ta tilb\u00f8rlig hensyn til kulturminnene. Naturmangfold Det ble i 2007 i forbindelse med de vesentlig mer omfattende utbygginger lagt fram utredninger av biologisk mangfold; b\u00e5de mht. zoologi, vegetasjon, kvart\u00e6rgeologi. Utbyggingen vil ikke ber\u00f8re naturforekomster med s\u00e6rskilt verdi direkte. Men ferdsel i Sandbukta naturreservat vil \u00f8ke, ikke minst l\u00f8se hunder, vil kunne forstyrre fuglelivet knyttet til reservatet. Ut fra det sterkt reduserte omfanget av utbyggingen som det n\u00e5 legges opp til, anses virkningen av utbyggingen \u00e5 bli \u00abmindre negative\u00bb snarere enn middels negative. Utbyggingen ble vurdert \u00e5 ha middels negativ konsekvens for fauna. Den betydelige reduksjonen i antallet hytter tilsier dog at trykket fra ferdsel reduseres ift. det som var aktuelt i 2007, og at virkningen heller i retning av mindre negativ. Vegetasjon ble kartlagt og vurdert i 2007. Utbyggingen av hyttefelt ble ansett \u00e5 ha middels negative konsekvenser for flora. Virkningene for Sandbukta trenger ikke bli alvorlige, men regulering av ferdsel er sentralt. Kvart\u00e6rgeologisk utredning foreligger. Det konstateres at foresl\u00e5tt utbygging ikke vil medf\u00f8re direkte konsekvenser for kvart\u00e6rgeologiske verdier. Og utredningen peker p\u00e5 at strandvollfeltet kan t\u00e5le \u00f8kning i ferdsel til fots, men det frar\u00e5des \u00e5 anlegge stier inn mot reservatet. 7 Planforslaget som n\u00e5 legges fram, har bestemmelser som ikke tillater stier i nordvestre del av planomr\u00e5det. I den framlagte planbeskrivelsen p\u00e5pekes at eventuelle avb\u00f8tende tiltak for \u00e5 sikre naturreservatet b\u00f8r vurderes fortl\u00f8pende i et samarbeid mellom utbygger, statsforvalter og kommune. Regulering av ferdsel kan v\u00e6re et slikt tiltak. Det vises ogs\u00e5 til at forskrifter gitt for Sandbukta naturreservat (04.06.2004) \u00e5pner for iverksetting av skj\u00f8tselstiltak, herunder utarbeidelse av forvaltningsplan. Reindrift. Det ble i 2007 utarbeidet en utredning av virkninger av utbygging av Breiviknes fort. Selve de fysiske inngrep som foresl\u00e5tt utbygging ble ansett \u00e5 ha middels/sm\u00e5 direkte virkninger for Mauken/Tromsdalen reinbeitedistrikt. Det er ikke tale om nedbygging av beiteland for reinen. Men det er sommerbeite i Nakkefjellet, ovenfor planomr\u00e5det. Videre p\u00e5pekes en sperring av et naturlig trekk for reinen s\u00f8rover til Nakkefjell/Lavangstinden. Utredningen framholder ogs\u00e5 kumulative virkninger av endret bruk av arealer i hele det store distriktet. B\u00e5de M\u00e5lselv Fjellandsby, Forsvarets utvikling av skytefelt og T\u00f8nsnes Havn og n\u00e6ringsomr\u00e5de trekkes fram. Ogs\u00e5 planen om vinterolympiade ble trukket fram. Utredningen konkluderer med at utbyggingen som foresl\u00e5tt i 2007 vil ha middels til store negative virkninger for reindrifta. Planforslaget som n\u00e5 legges fram inneb\u00e6rer en betydelig reduksjon av utbyggingen, til 45 nye hytter/fritidsboliger. Dermed vil trykket av ferdsel bli vesentlig redusert. Samtidig er omr\u00e5dene for hyttebygging lokalisert lengere ned i lia ned mot fjorden og er i sin helhet godt innenfor eksisterende gjerde, som sammen med luftstrekk for h\u00f8yspent danner en form for avgrensing mellom hyttefelt og omr\u00e5der for rein. Avstanden fra trekkeleien, som angitt i utredningen og hos Kilden-Nibio (Norsk Institutt for Bio\u00f8konomi), er betydelig \u00f8kt, og utbyggingsomr\u00e5det er ikke lenger \u00abmidt i den eneste trekkeleia\u00bb, som i sin tid ble framholdt som et hovedproblem i utredningen om reindrift. Planforslaget anses slik sett \u00e5 ta tilb\u00f8rlig hensyn til reindriftsinteressene. A \u00c5 trekke byggeomr\u00e5dene nedover mot fjorden er for \u00f8vrig i tr\u00e5d med forh\u00e5ndsmerknader fra Mauken/Tromsdalen reinbeitedistrikt. 04 Vurdering av merknader. Adkomstveg. I planbeskrivelsen er det redegjort for mottatte merknader i forbindelse med varsel om oppstart av planarbeid. Flere naboer tar opp forhold knyttet til bruk av Slettmovegen som adkomst. Ved Krokstad g\u00e5rd foresl\u00e5s \u00e5 legge om vegen slik at den g\u00e5r utenom tunet. P\u00e5 strekningen for \u00f8vrig fram til foresl\u00e5tte hyttfelt passeres flere fritidsboliger. Her legges det opp til en viss utbedring av vegen i eksisterende trase. Eierne av fritidsboligene og eier av Krokstad g\u00e5rd hevder ifbm. varsel om oppstart, at avtale om adkomstveg til Breiviknes ble inng\u00e5tt p\u00e5 grunnlag av \u00abs\u00e6rrettigheter\u00bb som bare Forsvaret har for sin bruk, og som ikke vil v\u00e6re en rettighet som automatisk kan overf\u00f8res til sivile. Det vises ogs\u00e5 til at et stort hytteomr\u00e5de vil medf\u00f8re en vesentlig endring i bruken av vegen sammenlignet med Forsvarets bruk som var meget begrenset. Tiltakshaver (Nordic-gruppen) viser til at en vegrett er en realservitutt, dvs. en bruksrett som tilh\u00f8rer en bestemt eiendom, og f\u00f8lger automatisk med eiendommen den er knyttet til. Videre er det anledning til \u00e5 videref\u00f8re vegrett til senere fradelte eiendommer. Nordic-gruppen \u00f8nsker \u00e5 komme til enighet om vegretten, og viser ogs\u00e5 til at det er enighet om at Slettmovegen legges om ved tunet p\u00e5 Krokstad g\u00e5rd. 8 8 En anser det som naturlig at eksisterende veg nyttes som adkomst ogs\u00e5 i forbindelse med den bruken av Breiviknes som n\u00e5 foresl\u00e5s. Det vil bli mer trafikk enn i dag, men alt i alt tilsier 45 fritidsboliger en begrenset trafikkmengde. Anslagsvis vil de nye fritidsboligene kunne tilsi maksimalt 20 passeringer p\u00e5 Sletmovegen pr. d\u00f8gn (i gjennomsnitt). Dette basert p\u00e5 samme type beregninger gjort ifbm. hytter og fritidsboligene ved Arctic Center (fratrukket trafikk generert fra det planlagte alpinanlegget). Til forskjell fra planforslaget som ble behandlet i kommunestyret i 2011, reguleres den private delen av Slettmovegen i planforslaget som n\u00e5 legges fram. Men det presiseres at vegomlegging ved Krogstad g\u00e5rd og bruken av Slettmovegen helt fram til utbyggingsomr\u00e5det var tema ogs\u00e5 i 2010/2011 da byutviklingskomite og kommunestyret behandlet tidligere planforslag. 05 innkomne merknader ifbm. offentlig ettersyn. Planforslaget l\u00e5 ute til offentlig ettersyn fram til februar 2021. Nedenfor er innkomne merknader og innsigelser oppsummert og kommentert. Merknader og innsigelser i sin helhet f\u00f8lger som vedlegg til denne saken. Statens vegvesen (brev av 21. januar 2021) eier ikke veger i dette omr\u00e5det, og har ikke merknader til forslaget til reguleringsplan. Sametinget (brev av 3. februar 2021) fremmer innsigelse til forslaget til reguleringsplan slik det l\u00e5 ute til offentlig ettersyn. Det vises til at automatisk fredete gammetufter ikke er helt dekket av den hensynssonen som er avsatt i planforslaget. Videre har Sametinget fremmet endrede bestemmelser knyttet til hensynssonen. Kommentar. Innsigelsen anbefales tatt til f\u00f8lge. Plankart og bestemmelser vedlagt dette saksframlegget er endret i tr\u00e5d med innsigelsen. Endringene medf\u00f8rer kun justeringer av planforslaget, og ikke gjennomgripende endringer. For \u00f8vrig har Sametinget ved brev av 20. mai 2021 frafalt innsigelsen. Statsforvalteren i Troms og Finnmark (brev av 1. februar 2021) fremmer innsigelse til planforslaget og peker p\u00e5 at f\u00f8lgende punkt i planforslaget m\u00e5 endres, for ikke \u00e5 p\u00e5virke geologi og fugleliv i naturreservatet, om innsigelsen skal frafalles; - Ingen del av Sandbukta naturreservat skal inng\u00e5 i plankart og bestemmelser - Det tillates ikke etablert stier innenfor omr\u00e5de NG_2 - Det tillates ikke etablert sm\u00e5b\u00e5trampe innenfor NG_2 og i sj\u00f8en utenfor NG_2. - Utbedring av eksisterende adkomstveg (SV_10) m\u00e5 ikke gi negative virkninger p\u00e5 Sandbukta naturreservat. - Adkomstvegen (SV_10) m\u00e5 forbli grusveg. Kommentar. Innsigelsen tas til f\u00f8lge. Det er gjort endringer p\u00e5 plankart og i bestemmelser, slik at ingen del av Sandbukta naturreservat omfattes av reguleringsplanen, samt at forbud mot sti og sm\u00e5b\u00e5trampe i tilknytning til omr\u00e5de NG_2 er tatt inn i planen. Det tillates sm\u00e5b\u00e5trampe i omr\u00e5de NG_1, lenger \u00f8st i planomr\u00e5det like ved to eksisterende naust. Videre krav grus som dekke p\u00e5 den private delen av Slettmovegen. 9 Det antas at utbedring av den eksisterende adkomstvegen (SV_10) kan skje uten at naturreservatet ber\u00f8res. Slik reservatet er avgrenset p\u00e5 kart oppst\u00e5r en omlag 12 m bred sone for den eksisterende adkomstvegen. En utbedret veg vil v\u00e6re p\u00e5 4,5 m bred (inkludert vegskulder), slik at det i utgangspunktet vil v\u00e6re tilstrekkelig arealer, innenfor det 8 meter brede regulerte arealet for vegen, for drift og vedlikehold. For \u00f8vrig har Statsforvalter i brev av 18. mai 2021 frafalt innsigelsen. Troms og Finnmark fylkeskommune (brev av 1. februar 2021) p\u00e5peker at utbyggingsplanene ber\u00f8rer \u00abBreivikeidet n\u00e6romr\u00e5de\u00bb, og som er kartlagt og verdsatt som et viktig friluftsomr\u00e5de. Omr\u00e5det for utbygging av fritidsboligene er lite brukt i og med at det det gamle fortet i sin tid ble gjerdet inn. Slik sett kan planforslaget sies \u00e5 p\u00e5virke friluftslivet positivt -\u2013 jf. konklusjonen i planforslaget - om gjerdet tas ned, men anses som forenklet i og med at de angitte byggeomr\u00e5dene vil bli privatisert gjennom utbyggingen. Det pekes p\u00e5 at hagem\u00f8bler, grilling og plenklipping virker som \u00abpsykologiske stengsler\u00bb og bidrar til privatisering. For \u00f8vrig b\u00f8r det avsettes parkeringsplasser, og likeledes etterlyses plan for ferdsel utenfor planomr\u00e5det, det vises til det tilst\u00f8tende naturreservatet. Kommentar. Merknaden har ikke konkrete forslag til endringer i arealbruken slik den er nedfelt i plankart og bestemmelser. Friluftsomr\u00e5det omtalt som \u00abBreivikeidet n\u00e6romr\u00e5de\u00bb er stort. Kun en sv\u00e6rt begrenset del omfattes av planen. N\u00e5r det gjelder mulig privatisering av strandsona i planomr\u00e5det, vises til at avsatt gr\u00f8nnstruktur N (NG_1, G _ 1 , 2 og 3) mellom de nye byggeomr\u00e5dene og sj\u00f8en, er om lag 70-80 meter bredt med til dels betydelig h\u00f8ydeforskjell, og hvor det til dels ulendte terrenget og vegetasjon skal bevares. N\u00e5r det gjelder plan og evt. regulering av ferdsel i tilknytning til Breivikeidet og naturreservatet b\u00f8r det kunne skje ifbm. forvaltningsplan naturreservatet. NVE (brev av 15. februar 2021) mener planforslaget (del 2) lagt ut til h\u00f8ring ikke gir tilstrekkelig avklaring av fare for kvikkleireskred i eller utenfor planomr\u00e5det. Det er kjent at grunnforholdene ved Breivikeidet er til dels vanskelige. I n\u00e6rheten av Slettmovegen er det kartlagt en sone med kvikkleire. NVE ber om at planen ikke godkjennes f\u00f8r geoteknisk unders\u00f8kelse er gjennomf\u00f8rt. Kommentar. NVEs merknad er tatt til f\u00f8lge. Forslagsstiller har utvirket en orienterende geoteknisk vurdering av Slettmovegen og Krokstad bru. Vurderingen er utf\u00f8rt av Multiconsult og er vedlagt denne saken. Et hovedpunkt er at grunnen langs Slettmovegen er l\u00f8smasser som i hovedsak best\u00e5r av sand/silt. Sonderboring der Breivikelva eroderer n\u00e6rt Slettmovegen, indikerer sandmasser. (se fig. 2 side 4 i rapport fra Multiconsult), datert 6. oktober 2021. Slettmovegen er for \u00f8vrig p\u00e5f\u00f8rt nytt vegdekke med grus og frest asfalt. Videre heter det i rapporten at Krogstad bru vurderes \u00e5 t\u00e5le normal personbiltrafikk, og tilfredsstiller sannsynligvis BK 10 standard. NVE (brev av 4. november 2021) viser til Multiconsults vurdering og konstaterer at det ikke er behov for ytterligere avklaringer om fare for kvikkleireskred langs tilfartsvei til Breiviknes hyttefelt. NVE minner om at Breivikelva eroderer i de erosjons\u00f8mfiendtlige sand- og siltmassene i yttersvingen inn mot Slettmovegen, og ber om kommunen jevnlig f\u00f8lge med i erosjonssituasjonen i elveskr\u00e5ningen. Om n\u00f8dvendig m\u00e5 tiltak iverksettes. Kommentar 10 10 Erosjonen er knyttet til elva og ikke direkte til hyttebyggingen. Jevnlig inspeksjon av erosjonssituasjonen b\u00f8r gjennomf\u00f8res, ogs\u00e5 uavhengig av denne reguleringsplanen. N\u00e5r det gjelder dette planforslagets forhold knyttet til grunnforhold ved Slettmovegen vises det til at planbestemmelsene som n\u00e5 legges fram, stiller krav om at hovedinspeksjonen for Krogstad bru kompletteres, slik som beskrevet i rapport fra BruKon, datert 22.12.2021, og at rammetillatelse for fritidsbebyggelse ikke kan gis f\u00f8r det foreligger en avklaring knyttet til stabile grunnforhold ved Krogstad bru. Det samme gjelder omlegging av Slettmovegen ved Krogstad g\u00e5rd. Lasse Hansen (eier av gbnr. 130/16 og 130/47 ved fergeleiet, p\u00e5 vegne av foreldre som bor langs Slettmovegen). Hansen viser til den eksplosive \u00f8kningen i Nordlys-turisme, og videre at det for slik virksomhet er viktig \u00e5 unng\u00e5 lysforurensing, og p\u00e5peker at dette temaet ikke er belyst i planen og tilh\u00f8rende dokumenter. Hansen presiserer at gjennom teknologisk utvikling og bruk av LED-lys har mulighetene for lysforurensing \u00f8kt. Hansen peker p\u00e5 at det b\u00f8r v\u00e6re i planeiers og kommunens interesse \u00e5 regulere lysforurensning, og kommer med momenter til retningslinjer; rettet belysning, belyse kun inngangspartier og gangsone, fargetemperatur, armatur som er avskjermet og uten lys over horisontlinje Hansen er ogs\u00e5 bekymret for standarden p\u00e5 Slettmovegen i og med den trafikk\u00f8kning som f\u00f8lger av hyttebyggingen, og ber Troms\u00f8 kommune b\u00f8r ta ansvar for det \u00f8kte vedlikeholdsbehovet som oppst\u00e5r. Kommentar. Merknaden tas delvis til f\u00f8lge. For utviklingen av nordlys-turismen er det viktig \u00e5 v\u00e6re bevisst temaet Hansen tar opp. Det er tatt inn bestemmelser (se kap IV fellesbestemmelser pkt. om \u00abutend\u00f8rs belysning\u00bb) for \u00e5 gi rammer og visse begrensinger for utend\u00f8rs belysning i tilknytning til byggeomr\u00e5der og veger. Samtidig vil det v\u00e6re behov for \u00e5 vurdere lysforurensing i en st\u00f8rre sammenheng og i samr\u00e5d med ulike interesser, men da i en mer overordna sammenheng. Den kommunale delen av Slettmovegen er utbedret etter rashendelsen. Ny stikkrenne er lagt ned ved rasstedet, og vegdekket er utbedret og er p\u00e5f\u00f8rt grus og frest asfalt. Nesset g\u00e5rdsdrift v/Arild S\u00f8rensen (brev av 31. januar 2021) driver turisme. Han benytter seg bl. a. av strekninger nordover fra Breivikeidet fergeleie hvor det ikke er skjemmende gatelys. Han er overbevist at omr\u00e5det vil bli mindre attraktivt om det ikke kommer klare f\u00f8ringer for lys og lyssetting, allerede n\u00e5 er det satt opp skjemmende belysning ved inngangen til det planlagte hytteomr\u00e5det. Samtidig presiserer S\u00f8rensen at han ikke er imot planen for hyttebygging. Kommentar. Det vises til merknaden foran og kommentarer til den. Rene Heggelund (eier av gnr 130bnr 13) motsetter seg hyttebyggingen og den \u00f8kte bruken av Slettmovegen den f\u00f8rer med seg. Videre viser Heggelund til at retten til adkomst for nye hytter er omstridt og ikke er sikret i og med Nordic-gruppens overtakelse av Breiviknes fort. Den servitutt som ble opprettet mellom Staten v/Sj\u00f8forsvaret og eier av gnr 130/13 kan ikke automatisk overf\u00f8res til et hyttefelt, da det g\u00e5r langt ut over servitutten. Heggelund viser ogs\u00e5 til saksframlegget for kommunestyrets behandling i 2011 av tidligere versjon av hyttebygging som omhandler adkomstvegen til hyttefeltet. Der heter det at adkomstretten ikke automatisk overf\u00f8res til tomtene som skal fradeles fra eiendommen. Kommentar. 11 11 Planforslaget som n\u00e5 legges fram forutsetter bruk av den eksisterende Slettmovegen, noe som anses rimelig at forslagsstiller (Nordic-gruppen) gj\u00f8r. Alternativer i form av en helt ny og annen adkomst vil inneb\u00e6re nye inngrep i natur og terreng. Det presiseres at den kommunale delen av Slettmovegen er en offentlig, \u00e5pen for allmenn ferdsel. N\u00e5r det gjelder den private delen av vegen, reguleres den som privat veg, og en godkjent reguleringsplan gir p\u00e5 den m\u00e5ten grunnlag for gjennomf\u00f8ring av utbyggingen, herunder adkomst. \u00d8rjan Johnsen (eier av 130/13) motsetter seg planlagt hyttebygging og viser til at rett til adkomst til de nye byggeomr\u00e5dene ikke er avklart. Videre framholder Johnsen om at Troms\u00f8 kommune ikke kan godkjenne utbyggingen av Breiviknes hyttefelt f\u00f8r utbygger har avtale om veirett og kostnader ifbm. bruk av vegen med eier av gnr 130/13. Videre p\u00e5peker Johnsen at det m\u00e5 tas hensyn til Sandbukta naturreservat som er et \u00f8mt\u00e5lig omr\u00e5de. Kommentar. Troms\u00f8 kommune kan godkjenne reguleringsplanen uten at det foreligger avtaler om bruk av veg og kostnadsfordeling i den forbindelse. Reguleringsplanens forhold til Sandbukta naturreservat er ivaretatt i tr\u00e5d med merknader fra Statsforvalter. Aurora Alps v/Asbj\u00f8rn Rygh viser til at selskapet leier lokaler ved golfbanen og omkringliggende arealer ifbm. sin reiselivsvirksomhet (nordlys-turisme). Med den bakgrunn etterlyses regulering av utend\u00f8rs belysning. Kommentar. Det vises til andre merknader om samme tema og kommentarer til disse. Johan Anders Oskal, leder av Mauken/Tromsdalen reinbeitedistrikt (brev av 31. januar 2021) ser det som prisverdig at antallet hytter er redusert. Likevel ber Oskal om ytterligere reduksjon av antallet hytter, eller at planarbeidet stanses. Han viser til at pga utviklingen av Troms\u00f8 by er den \u00f8stre del av halv\u00f8ya Stouranjarga, hvor Breiviknes ligger, mye viktigere for reinbeite; 6 av 9 siidaandeler sommerbeiter p\u00e5 \u00f8stsiden av Stouranjarga. Pga. inngrepene det her er tale om, mister reinsdyrene motivasjonen til \u00e5 bruke omr\u00e5det som helhet. Summen av de negative virkningene for reindrifta er for store, og reinbeitedistriktet kan ikke bifalle at tiltaket blir gjennomf\u00f8rt. Kommentar: Merknaden tas ikke til f\u00f8lge. Reguleringsplanen som n\u00e5 legges fram inneb\u00e6rer en vesentlig reduksjon i forhold til tidligere versjoner av utbyggingsplanene, og anses \u00e5 v\u00e6re en balansert avveining mellom hensynet til \u00f8nsket om hyttebygging (tidligere vedtak i Troms\u00f8 kommunestyre) p\u00e5 den ene siden, og hensyn til reindriftsinteresser p\u00e5 den andre siden. I tillegg til reduksjonen i antallet hytter er ogs\u00e5 utbyggingsomr\u00e5det trukket lenger ned mot sj\u00f8en, og dermed lenger unna viktig trekklei ved foten av Nakkefjell. Breivikeidet Utviklingslag (brev av 25. januar 2021) har for sin del ikke mottatt merknader til planforslaget, men peker p\u00e5 viktigheten av at omleggingen av Slettmovegen ved Krogstad g\u00e5rd 12 12 er viktig for de ber\u00f8rte. Videre p\u00e5pekes standarden p\u00e5 Slettmovegen og at utbedringen som ble foretatt ikke omfattet forbygging elva. P\u00e5peker, med bakgrunn i nordlys-turismen som er utviklet p\u00e5 Breivikeidet, ogs\u00e5 forholdet til lysforurensing. Kommentar: Omlegging av veg er tatt inn i planbestemmelsene som et rekkef\u00f8lgekrav. N\u00e5r det gjelder forbygging i Breivikelva viser en til NVEs brev som p\u00e5peker at erosjonssituasjon m\u00e5 holdes under observasjon. 06 Konklusjon Planforslaget anbefales godkjent. Det vises til at Troms\u00f8 kommunestyre ved to anledninger, i 2011 som reguleringsplan og 2017 ifbm. kommuneplanens arealdel, har godkjent utbygging av fritidsboliger ved det tidligere Breiviknes fort. For behandlingen av reguleringsforslaget og merknadene til det, har kommunestyrets holdning v\u00e6rt grunnleggende for administrasjonen. Gjennom den betydelige reduksjonen i omfanget av utbyggingen som n\u00e5 foresl\u00e5s, og ved \u00e5 trekke omr\u00e5dene for nye fritidsboliger lenger ned mot fjorden, anses virkningene av planforslaget p\u00e5 naturmangfold, naboer og landbruks- og reindriftsinteresser som akseptable. Videre er det gjort justeringer i planforslaget, slik at innsigelsene fremmet ifbm. offentlig ettersyn, n\u00e5 er frafalt. Videre framholdes som positivt i forhold til b\u00e5de naturmangfold og landskapsbilde at de framlagte bestemmelsene regulerer utend\u00f8rs belysning i hyttefeltet, av hensyn til landskapsbildet og reiselivsvirksomhet knyttet til nordlysfenomenet. Reduksjonen i antallet hytter tilsier ogs\u00e5 at den ulempe for eksisterende eiendommer og bygninger langs Slettmovegen, b\u00e5de den kommunale og private delen av vegen, anses \u00e5 v\u00e6re tilsvarende redusert. i gjennomsnitt 20 passeringer \u00c5DT=20). Grunnforholdene ved Breivikelva og Slettmovegen er vanskelige, og elvas erosjon representerer en viss risiko, slik at jevnlig oppf\u00f8lging er n\u00f8dvendig. For \u00f8vrig er stikkrenne p\u00e5 Slettmovegen skiftet ut, og den kommunale vegen er tilf\u00f8rt nytt dekke med grus og frest asfalt. \u00d8kning i alminnelig trafikk -\u2013 i en driftssituasjon - som f\u00f8lge av hyttene anses ikke \u00e5 v\u00e6re av stor betydning. Restriksjoner ifbm. tungtrafikk/anleggstrafikk som f\u00f8lge av utbyggingen av hytter kan ivaretas gjennom periodevise restriksjoner p\u00e5 trafikken og avtale med vegholder (kommunen) Det er ogs\u00e5 grunn til \u00e5 p\u00e5peke at anleggstrafikk/tyngre trafikk vil kunne oppst\u00e5 med grunnlag i utvikling av eksisterende bygg og virksomheter som i dag sokner til Slettmovegen, for eksempel er det busstransport av nordlys-turister. 13 13 "
}