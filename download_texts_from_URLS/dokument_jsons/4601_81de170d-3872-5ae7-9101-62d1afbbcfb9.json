{
  "dokument_id": "81de170d-3872-5ae7-9101-62d1afbbcfb9",
  "doc_type": "case_attachment",
  "kommune": 4601,
  "tittel": "Stadfester gnr 94 bnr 2 klagesak",
  "url": "https://bergen.kommune.no/politikere-utvalg/api/fil/bk360/9862268/Stadfester-gnr-94-bnr-2-klagesak",
  "tekst": " V\u00e5r dato: V\u00e5r ref: 21.12.2023 2023/16235 Deres dato: Deres ref: KLAGE-2023/11813 HARRIS ADVOKATFIRMA AS Saksbehandler, innvalgstelefon Postboks 4115 Sandviken Tonje Engstr\u00f6m, 5557 2152 5835 BERGEN Bergen kommune gnr. 94 bnr. 2. Byggesak. Krokeidevegen 417. Opprettelse og endring av eiendom. Klagesak Viser til oversendelse av klagesak fra Bergen kommune, mottatt hos Statsforvalteren 27.10.2023. Vedtak Statsforvalteren i Vestland stadfester Bergen kommune sitt vedtak av 24.02.2023 om avslag p\u00e5 s\u00f8knad om dispensasjon fra kommuneplanens arealdel for \u00e5 etablere nye tomtegrenser i strid med arealform\u00e5l, innenfor funksjonell strandsone og i strid med byggegrense langs sj\u00f8, DELE-2022/28285-9. Sakens bakgrunn Harris Advokatfirma AS ved advokat Marianne Aadland Sandvik har p\u00e5 vegne av tiltakshaver Elisabeth Cecilie Breivik s\u00f8kt om dispensasjon fra kommuneplanens arealdel (KPA2018) for \u00e5 kunne etablere nye tomtegrenser. Det blir s\u00f8kt om \u00e5 overf\u00f8re omtrent 6,2 dekar areal fra gbnr. 94/2 til eiendom gbnr. 94/51. Det er kun s\u00f8kt om dispensasjon etter plan- og bygningsloven (pbl.) og samtykke etter jordloven. S\u00f8knad om delingstillatelse etter pbl. Kapittel 20 vil eventuelt bli sendt dersom det gis tillatelse, if\u00f8lge s\u00f8kersiden. Det er s\u00f8kt om dispensasjon fra KPA2018 \u00a7 31 landbruk-, natur- og friluftsomr\u00e5de (LNF-omr\u00e5de) innenfor funksjonell strandsone og fra \u00a7 6.1 byggegrense mot sj\u00f8 for arealoverf\u00f8ringen. Det er innhentet uttalelse fra Bymilj\u00f8etaten og Etat for landbruk. Bymilj\u00f8etaten motsetter seg ikke arealoverf\u00f8ringen. Etat for landbruk frar\u00e5der at det gis dispensasjon. Bergen kommune avslo s\u00f8knad om dispensasjon i vedtak av 24.02.2023 i det de fant at vilk\u00e5rene for \u00e5 dispensere ikke var oppfylt, jf. pbl. \u00a7 19-2. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 Advokat Sandvik har p\u00e5klaget avgj\u00f8relsen p\u00e5 vegne av tiltakshaver i brev av 16.03.2023. Via advokat gj\u00f8r tiltakshaver gjeldende at vilk\u00e5rene for \u00e5 dispensere er oppfylt. Det er ikke fare for at arealet privatiseres fordi arealet forblir under LNF-form\u00e5let. Tiltak eller opparbeiding til hage vil v\u00e6re i strid med LNF-form\u00e5let og kan ikke gjennomf\u00f8res uten ved dispensasjon. Allmenhetens tilgang vil forbli uendret. Arealoverf\u00f8ringen inneb\u00e6rer ingen bruksendring og det er heller ikke noe driftssenter p\u00e5 landbrukseiendommen. Det er ikke aktiv drift p\u00e5 landbrukseiendommen. Videre er det vist til at st\u00f8rrelsen p\u00e5 den nye eiendommen som mottar arealet ikke er relevant i vurderingen av ulemper. I tillegg er det vist til uttalelse gitt av tidligere byr\u00e5d Thor H\u00e5kon Bakke ved behandling av liknende sak. Uttalelsen viser at arealoverf\u00f8ring ikke n\u00f8dvendigvis gir en privatisering av arealet. Utvalg for milj\u00f8 og byutvikling behandlet klagen den 16.10.2023 under sak 389/23, men den ble ikke tatt til f\u00f8lge med 6 mot 11 stemmer. Saken ble deretter sendt Statsforvalteren 27.10.2023 for endelig avgj\u00f8relse, jf. forvaltningsloven (fvl.) \u00a7 33 siste ledd, jf. \u00a7 17. Regelverk Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste avsnitt. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte avsnitt og rundskriv T-2/ 09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Kommuneplanens arealdel (KPA) er bindende for utvidelse av eksisterende tiltak og nye tiltak, jf. pbl. \u00a7 11-6. Tiltak som er i strid med plan skal dermed avsl\u00e5s, jf. pbl. \u00a7 1-6 annet ledd. I kommuneplanens arealdel er det fastsatt i \u00a7 6.1 i at byggegrense langs sj\u00f8 er 100 meter i omr\u00e5der avsatt til LNF-form\u00e5l. I kommuneplanen er arealet som s\u00f8kes overf\u00f8rt vist med LNF-form\u00e5l. Etter planens \u00a7 31.1 er det i LNF-omr\u00e5der kun tillatt med tiltak som er n\u00f8dvendig for g\u00e5rdens n\u00e6ringsvirksomhet, enkel tilrettelegging for friluftsliv eller n\u00f8dvendige transformatorer. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, hensynene i lovens form\u00e5lsbestemmelse eller statlige eller regionale interesser blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Side: 3/5 Etter forarbeidene, Ot.prp.nr. 32 (2007-2008) s. 242, skal dispensasjon fra planbestemmelser ikke v\u00e6re kurant da planene er vedtatt etter bred demokratisk prosess og i kommunens h\u00f8yeste organ. Milj\u00f8verndepartementet har i brev av 26.10.2009 uttalt at fylkesmennene skal v\u00e6re \u00absv\u00e6rt tilbakeholdne med \u00e5 omgj\u00f8re kommunens avslag p\u00e5 s\u00f8knad om dispensasjon fra plan\u00bb. Plansituasjon Parsellen som s\u00f8kes overf\u00f8rt er uregulert. I kommuneplanens arealdel ligger parsellen i omr\u00e5de vist som \u00f8vrig byggesone og landbruks-, natur- og friluftsform\u00e5l. Den ligger innenfor hensynssone funksjonell strandsone og aktsomhetsomr\u00e5de for steinsprang, jord- og flomskred og sn\u00f8skred. Statsforvalterens vurdering Arealoverf\u00f8ringen kommer i strid med LNF-form\u00e5let i KPA2018 og strider mot tiltaksforbudet i strandsonen. Det er derfor avhengig av dispensasjon, jf. pbl. \u00a7 19-2. Sp\u00f8rsm\u00e5let Statsforvalteren behandler i det f\u00f8lgende, er om vilk\u00e5rene i pbl. \u00a7 19-2 er oppfylt for \u00e5 dispensere fra LNF-form\u00e5let og byggegrense mot sj\u00f8 for \u00e5 overf\u00f8re areal i samsvar med s\u00f8knad. Dispensasjon m\u00e5 ikke f\u00f8re til at hensynet bak bestemmelsen det er s\u00f8kt dispensasjon fra blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene. Dispensering fra henholdsvis arealform\u00e5l og tiltaksforbud i strandsonen er dels overlappende og vurderes derfor samlet i det f\u00f8lgende. Hovedhensynet bak byggeforbudet langs sj\u00f8 og arealform\u00e5let i sj\u00f8 er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 reduseres, herunder \u00e5 hindre privatisering av strandsonen. Strandsonen skal holdes fri for inngrep. Hensynene bak LNF-form\u00e5let er \u00e5 bevare landbruksareal, naturomr\u00e5der og/eller friluftsomr\u00e5der. Et annet viktig hensyn er \u00e5 unng\u00e5 oppstykking av landbruksareal. Disse omr\u00e5dene skal prioriteres i et langsiktig perspektiv og oppstykking av jord/og eller kulturlandskap skal derfor unng\u00e5s. Vern av landbruksareal er en viktig nasjonal interesse. Fragmentering av st\u00f8rre landbruksareal reduserer muligheten for at arealet i fremtiden kan benyttes til landbruksform\u00e5l. Selv om et omr\u00e5de i dag ikke er aktivt i bruk til landbruk, deriblant skogsbruk, er ikke fremtidig arealbruk av den grunn endelig avgjort. Det inneb\u00e6rer ogs\u00e5 en usikkerhet hvilken konsekvens fradelingen har for landbruksinteressene p\u00e5 lang sikt. Arealoverf\u00f8ringen som s\u00f8knaden gjelder, skjer fra gbnr. 94/2 til eiendom gbnr. 94/51. Avgivereiendommen er en landbrukseiendom med en utmarksteig p\u00e5 fjellet i tillegg til areal mellom eksisterende bebyggelse ved sj\u00f8. Det er verken bolig eller driftsbygg p\u00e5 eiendommen og ikke aktiv landbruksdrift. Arealet som s\u00f8kes overf\u00f8rt ligger ved sj\u00f8en og best\u00e5r av veiareal og areal registrert med produktiv skog i Nibio sitt g\u00e5rdskart. P\u00e5 parsellen st\u00e5r ogs\u00e5 garasje og naust. Etat for landbruk har uttalt f\u00f8lgende til s\u00f8knaden: \u00abOvertakende eiendom er en boligeiendom, ii dag p\u00e5 1,5. Dersom de f\u00e5r tillatelse, blir boligtomten p\u00e5 7,7 dekar. Boligtomter b\u00f8r etter etatens mening, ikke bli s\u00e5 store. Side: 4/5 En fradeling som her oms\u00f8kt, f\u00f8rer til at arealbruken endres fra LNF-form\u00e5l til noe annet, der bestemmelsene for hensynssonen tilsier en restriktiv praksis i fradelingsaker. Etat for landbruk vurderer en slik bruksendring til \u00e5 v\u00e6re uheldig og kan ikke tilr\u00e5de en slik deling.\u00bb Oms\u00f8kte arealoverf\u00f8ring inneb\u00e6rer at areal som formelt er merket som produktiv skog overf\u00f8res fra landbrukseiendom til en byggetomt. Det er opplyst at det ikke er aktiv skogdrift p\u00e5 landbrukseiendommen og at det kun er buskkast og skog som ikke er egnet for skogbruk p\u00e5 arealet. Dette til tross, b\u00f8r det utvises varsomhet med \u00e5 tillate stykkevis fradeling fra landbrukseiendom. Avgivelse av areal medf\u00f8rer at landbrukseiendommen reduseres i st\u00f8rrelse. Vi viser til at selv om det per i dag ikke er aktiv drift eller egnet skog for skogbruk, vil dette kunne v\u00e6re annerledes i fremtiden. Arealoverf\u00f8ringen inneb\u00e6re at mulighet for landbruksdrift p\u00e5 arealet elimineres, og at fremtidig bruk av resterende landbrukseiendom kan bli vanskeligere. Sivilombudet har behandlet sak med flere likhetstrekk, og uttalt f\u00f8lgende: \u00abJeg har tidligere uttalt at dersom arealet etter eventuell fradeling objektivt sett fremst\u00e5r som egnet til bruk som er i strid med planens form\u00e5l, vil delingen kunne v\u00e6re i strid med planen, selv om det ikke foreligger konkrete planer om endret bruk av arealet, jf. saken inntatt i ombudsmannens \u00e5rsmelding for 2003 s. 291 (Somb-2003-92). \u00c5 overf\u00f8re en parsell p\u00e5 ca. 1,4 m\u00e5l fra en landbrukseiendom til en fritidseiendom vil kunne \u00e5pne for faktiske endringer i bruken av parsellen. Selv om parsellen rettslig sett fortsatt vil v\u00e6re regulert til friluftsform\u00e5l, vil sammenf\u00f8yningen med fritidseiendommen \u2013 p\u00e5 sikt \u2013 kunne inneb\u00e6re en \u00f8kt og/eller endret bruk av arealet.\u00bb1 I s\u00f8knad og klage har tiltakshaver vist til at arealet ikke skal brukes p\u00e5 annen m\u00e5te enn dagens bruk. Som uttalelsen fra Sivilombudet legger til grunn, vil vurderingen ikke v\u00e6re avgrenset til s\u00f8kers opplysninger om planlagt bruk. Det m\u00e5 ogs\u00e5 vurderes hva parsellen, etter overf\u00f8ring, objektivt sett vil fremst\u00e5 som egnet til. Fra et objektivt st\u00e5sted, vil en boligtomt p\u00e5 7,7 dekar fremst\u00e5 som egnet til \u00e5 oppf\u00f8re nye tiltak. I ytterste konsekvens kan b\u00e5de bolig nummer to og tre innplasseres samtidig som avstandskravene i plan- og bygningsloven overholdes. Dette viser at den nye tomten objektivt sett fremst\u00e5r som egnet til bruk som i ytterste konsekvens gir en omfattende privatisering. Vi forst\u00e5r at dette ikke er tiltakshavers intensjon. Samtidig viser vi til at vurderingen m\u00e5 skje med grunnlag i et overordnet perspektiv og med en lengre tidshorisont hvor det tas h\u00f8yde for at eiers intensjon endres, eller nye eiere overtar med nye intensjoner. Privatisering av arealet strider mot LNF-form\u00e5let p\u00e5 slik m\u00e5te at det ikke er egnet til \u00e5 ivareta hensynene bak arealform\u00e5let. Uttalelsen i klagen fra tidligere byr\u00e5d utgj\u00f8r ingen autoritativ rettskilde i henhold til juridisk metodel\u00e6re. Den er heller ikke i samsvar med ombudsmannspraksisen som uttalelsen over gir utrykk for. Derfor legger ikke uttalelsen f\u00f8ringer for vurderingen v\u00e5r. N\u00e5r arealoverf\u00f8ringen inneb\u00e6rer at gbnr. 94/51 objektivt sett fremst\u00e5r som egnet til ytterligere privatisering, strider det ogs\u00e5 med tiltaksforbudet i strandsonen. Etter gjennomgangen finner Statsforvalteren at dispensasjon fra LNF-form\u00e5let og tiltaksforbud i strandsonen vil vesentlig tilsidesette hensynene bak bestemmelsene, jf. pbl. \u00a7 19-2 annet ledd. 1 Jf. Sivilombudet sin uttalelse i sak 2010/2416 publisert 23.09.2011 Side: 5/5 Statsforvalteren kan ikke se at det er pekt p\u00e5 objektive fordeler av arealoverf\u00f8ringen som gjelder areal- og ressursdisponering. Etter v\u00e5rt syn er hvem som sitter med vedlikeholdsansvar for det aktuelle arealet av begrenset relevans. Ulempene ved \u00e5 gi dispensasjon er at det etableres en sv\u00e6rt stor boligeiendom som fremst\u00e5r som velegnet til \u00e5 bygge nye tiltak i strid med LNF-form\u00e5l og ivaretakelsen av strandsonen. Fordelene ved \u00e5 dispensere er ikke klart st\u00f8rre enn ulempene, jf. pbl. \u00a7 19-2 annet ledd andre setning. Statsforvalteren har etter dette kommet til at vilk\u00e5rene i pbl. \u00a7 19-2 ikke er oppfylt for \u00e5 dispensere fra LNF-form\u00e5let i KPA2018 \u00a7 31 og byggegrense langs sj\u00f8 i \u00a7 6.1 for arealoverf\u00f8ring. Avslutning Klagen har etter dette ikke f\u00f8rt frem. Statsforvalteren i Vestland stadfester Bergen kommune sitt vedtak av 24.02.2023 om avslag p\u00e5 s\u00f8knad om dispensasjon fra kommuneplanens arealdel for \u00e5 etablere nye tomtegrenser i strid med arealform\u00e5l, innenfor funksjonell strandsone og i strid med byggegrense langs sj\u00f8. Statsforvalterens vedtak p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Anne Kjersti Sande Tonje Engstr\u00f6m fagdirekt\u00f8r r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN Elisabeth Cecilie Breivik Nesttuntr\u00e6et 35 5221 NESTTUN "
}