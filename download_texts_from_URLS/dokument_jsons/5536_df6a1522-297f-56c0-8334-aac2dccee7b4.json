{
  "dokument_id": "df6a1522-297f-56c0-8334-aac2dccee7b4",
  "doc_type": "case_presentation",
  "kommune": 5536,
  "tittel": "Kj\u00f8p av t\u00f8y til helse og omsorg(Hoveddokument, 98KB)",
  "url": "https://innsyn.lyngen.kommune.no/wfdocument.aspx?journalpostid=2013051885&dokid=103282&versjon=3&variant=A&",
  "tekst": " Lyngen kommune Arkiv: JournalpostID: 24/7170 Saksbehandler: Lillian Larsen Dato: 12.06.2024 Saksframlegg Saksnr. Utvalg M\u00f8tedato PS 61/24 Kommunestyret 13.06.2024 Kj\u00f8p av t\u00f8y til helse og omsorg Henvisning til lovverk Lov om offentlige anskaffelser Lov om kommunale helse- og omsorgstjenester mm. Saksopplysninger Generelle opplysninger om saken Lyngen kommune har brukt Breeze som leverand\u00f8r av rent t\u00f8y til helse og omsorg. 14. mai 2024 ble Lyngen kommune kjent med at det var konkursbegj\u00e6ring p\u00e5 selskapet. R\u00e5dmannen opprettet straks kontakt med bobestyrer for \u00e5 sikre videre leveranse av rent t\u00f8y. Bobestyrer opplyste da at ting var uavklart, og at kommunen m\u00e5tte ha l\u00f8pende kontakt med bobestyrer fremover. I tillegg tok r\u00e5dmannen kontakt med Lyngsalpan Vekst AS (LAV) for \u00e5 sjekke ut deres kapasitet til, i en overgangsperiode, \u00e5 vaske kommunens t\u00f8y. Dette var LAV positive til. S\u00f8ndag 2. juni ble det besluttet at Scandic hadde kj\u00f8pt opp alt t\u00f8y fra konkursboet. R\u00e5dmannen tok da kontakt med bobestyrer og fikk bekreftet dette. Videre tok r\u00e5dmannen kontakt med Scandic for \u00e5 sikre at kommunen ikke kom i en situasjon hvor vi ikke hadde t\u00f8y til helse og omsorg. R\u00e5dmannen sendte den 10. juni oversikt over kommunens behov for t\u00f8y, og mottok svar den 11. juni med tilbud om kj\u00f8p av t\u00f8y. Dette tilbudet innbefatter nesten alt av t\u00f8y kommunen har behov for, men noe t\u00f8y hadde ikke Scandic p\u00e5 lager og kunne derfor ikke tilby kommunen \u00e5 kj\u00f8pe slikt t\u00f8y. Det totale behovet ble kostnadsberegnet av Scandic til kr. 624 000. R\u00e5dmannen har forhandlet denne summen ned til en totalpris p\u00e5 kr. 300 000. Det vil v\u00e6re behov for noe tilleggskj\u00f8p av produkter som Scandic ikke kan levere. R\u00e5dmannen ansl\u00e5r en kostnad p\u00e5 dette p\u00e5 inntil kr. 50 000. Forhold til overordnet plan og \u00f8vrige vedtak H\u00d8P 2024-2027 tar ikke h\u00f8yde for denne anskaffelsen. \u00d8konomiske konsekvenser R\u00e5dmannen har ikke budsjettdekning for \u00e5 gjennomf\u00f8re dette kj\u00f8pet. Det foresl\u00e5s derfor at det bevilges kr. 350 000 fra disposisjonsfondet for \u00e5 sikre n\u00f8dvendig t\u00f8y til helse og omsorg. Risiko- og sikkerhetsmessige konsekvenser Dersom kommunen ikke kj\u00f8per dette t\u00f8yet, har ikke vi n\u00f8dvendig t\u00f8y til \u00e5 levere lovp\u00e5lagte helse og omsorgstjenester. Milj\u00f8konsekvenser Ikke vurdert Folkehelse/friluftsliv Ikke vurdert Vurdering av alternativer og konsekvenser Da vi har en egen vekstbedrift, Lyngsalpan Vekst, som kan avhjelpe situasjonen kommunen har havnet i p\u00e5 grunn av konkursen, samt at det er f\u00e5 lokale vaskeri, har ikke r\u00e5dmannen f\u00e5tt bekreftet at det er andre vaskeri som kan levere t\u00f8y og vasketjenester p\u00e5 kort varsel. R\u00e5dmannen har vurdert det som meget viktig at vi har f\u00e5tt p\u00e5 plass en god midlertidig l\u00f8sning som sikrer at kommunen kan levere lovp\u00e5lagte tjenester inntil en permanent l\u00f8sning er p\u00e5 plass. R\u00e5dmannens innstilling: Kommunestyret bevilger inntil kr. 350 000 til innkj\u00f8p av n\u00f8dvendig t\u00f8y til helse og omsorg. Innkj\u00f8pet dekkes fra disposisjonsfondet Budsjett Ansvar Tjeneste Konto Prosjekt Aktivitet Sum 2024 3106 2530 120000 350 000 2024 9000 8800 194000 -350 000 Kommunestyret 13.06.2024: Behandling: VEDTAK: Lyngen kommunestyre tiltrer r\u00e5dmannens innstilling enstemmig. KS- 61/24 Vedtak: Kommunestyret bevilger inntil kr. 350 000 til innkj\u00f8p av n\u00f8dvendig t\u00f8y til helse og omsorg. Innkj\u00f8pet dekkes fra disposisjonsfondet Budsjett Ansvar Tjeneste Konto Prosjekt Aktivitet Sum 2024 3106 2530 120000 350 000 2024 9000 8800 194000 -350 000 "
}