{
  "dokument_id": "c0a15ba2-df78-566e-ac14-fdbf4b626279",
  "doc_type": "case_attachment",
  "kommune": 4601,
  "tittel": "Rammetilltatelse til \u00f8vrige deler av tiltaket",
  "url": "https://bergen.kommune.no/politikere-utvalg/api/fil/bk360/9463177/Rammetilltatelse-til-ovrige-deler-av-tiltaket",
  "tekst": " Plan- og bygningsetaten Norconsult AS V\u00e5r referanse: BYGG-2023/10805-8 Postboks 626 Saksbehandler: Andreas Tveit Dato: 02.05.2023 1303 SANDVIKA RAMMETILLATELSE Eiendom : Gnr 164 Bnr 442 Adresse : 4601/164/442/0/0 Tiltakshaver : B\u00e6rekraftig mobilitetsseksjonen (Arbeidssted) Tiltaket : Sykkelvei og fortau Vi viser til s\u00f8knad mottatt 06.02.2023 og tilleggsdokumentasjon mottatt 28.04.2023. 1. S\u00f8knaden gjelder \u2022 Sykkelvei med fortau langs Olav Ryes vei Tiltaket krever dispensasjon fra kommuneplanens arealdel \u00a7 3.1 med hensyn til plankrav, samt fra kommunedelplanens \u00a7 5.2 med hensyn til gatedekke. Det er s\u00f8kt om disse dispensasjonene. 2. VEDTAK Det gis rammetillatelse til: \u2022 Sykkelvei med fortau langs Olav Ryes vei Dispensasjon fra Kommunedelplan Sentrum \u00a7 5.2 om at byrom anlagt i industriell tid skal ha brostein som hovedmateriale, avsl\u00e5s. Dette er behandlet i eget vedtak \u00abAvslag p\u00e5 s\u00f8knad om dispensasjon\u00bb, BYGG-2023/10805-11. Er tiltaket ikke satt i gang senest innen 3 \u00e5r etter at tillatelse er gitt, faller tillatelsen bort. Det m\u00e5 s\u00f8kes om igangsettingstillatelse i god tid slik at tiltaket kan v\u00e6re vesentlig igangsatt innen fristen p\u00e5 3 \u00e5r. 2.1 Dispensasjoner Det gis dispensasjon fra kommuneplanens arealdel punkt 3.1 om plankrav, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2.2 Dokumentasjon som m\u00e5 sendes inn f\u00f8r det kan gis igangsettingstillatelse: \u2022 Det gis avslag p\u00e5 dispensasjon fra bestemmelse om utforming av gatedekke i kommunedelplanens \u00a7 5.2. Det m\u00e5 derfor sendes inn nye tegninger som viser at bestemmelsen er ivaretatt f\u00f8r igangsettelsestillatelse kan gis. Det anmodes om \u00e5 opprette dialog med Byantikvaren for detaljering om materialbruken. Dersom det fremdeles vil v\u00e6re n\u00f8dvendig med dispensasjon fra kommunedelplan Sentrum \u00a7 5.2, er vi \u00e5pne for \u00e5 kunne innvilge den dersom Byantikvaren kan anbefale den nye utformingen. 2.3 Plassering p\u00e5 eiendommen Plasseringen godkjennes som oms\u00f8kt i situasjonsplan, jf. plan- og bygningsloven \u00a7 29-4 tredje ledd bokstav b. 2.4 Vannforsyning og avl\u00f8p Bergen Vann har gitt uttalelse datert 12.12.2022 med saksnummer 2022/188854. Vilk\u00e5r og krav stilt i uttalelsen skal etterkommes, jf. plan- og bygningsloven \u00a7\u00a7 27-1 og 27-2. 3. BEGRUNNELSE FOR VEDTAKET 3.1 Planstatus Kommuneplanens arealdel (KPA2018), vedtatt i Bystyret 19.06.2019, viser tiltaksomr\u00e5det som Sentrumsform\u00e5l - Byfortettingssone BY1 og den ligger innenfor hensynssonene: Kulturmilj\u00f8 H570_7 Historisk sentrum Bestemmelsesomr\u00e5de #4 Historiske omr\u00e5der - Bergen sentrum Faresone H390_1 Luftkvalitet - r\u00f8de sone Konsesjonsomr\u00e5de fjernvarme H410_1 Flesland - Sentrum St\u00f8ysone H220_3 Veist\u00f8y - gul sone (21,3%) I kommunedelplan for BERGENHUS. KPD SENTRUM er tiltaksomr\u00e5det vist som Fotgjengerstr\u00f8k - Gangarealer med byromsbruk. Tiltaksomr\u00e5det er ikke regulert 3.2 Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 164 bruksnummer 459 og 1370. Det er i tillegg gitt tilbakemelding fra g\u00e5rdsnummer 164 bruksnummer 452, der det gis utrykk for at et er et positivt tiltak \u00e5 bygge sykkelvei med fortau langs Olaf Ryes vei. Merknaden fra bruksnummer 1370 g\u00e5r i hovedsak p\u00e5 at det \u00f8nskes en avklaring p\u00e5 at avkj\u00f8rsel til eiendommen blir ivaretatt. Merknaden fra bruksnummer 459 er en lengre innsigelse som i hovedsak g\u00e5r p\u00e5 tidligere kommunikasjon om prosjektet, kommunens prioritering av tiltak og parkeringssituasjonen i omr\u00e5det. Saksnummer BYGG-2023/10805 Side 2 av 8 S\u00f8ker har kommentert at avkj\u00f8rsel til Olaf Ryes vei 23B bli ivaretatt i tiltaket. Merknaden fra bruksnummer 459 er besvart med et lengre notat som viser til de tverrpolitiske strategiene for sykkel og gange i kommunen som gj\u00f8r dette til et prioritert prosjekt. Det vises til at tiltaket i Wolffs gate vil komme senere etter at gatebruksplan for \u00abBilfri bydel M\u00f8hlenpris\u00bb er politisk behandlet og endelig l\u00f8sning er detaljert. V\u00e5r vurdering er at merknaden fra bruksnummer 459 i hovedsak g\u00e5r p\u00e5 politisk forhold, der innholdet i veldig liten grad er vurdert \u00e5 v\u00e6re relevant for byggesaken. 3.3 Erkl\u00e6ring om ansvarsrett F\u00f8lgende ansvarsretter er erkl\u00e6rt: Foretak Org.nr Funksjon \u2013 tiltaksklasse Ansvarsomr\u00e5de Ansvarlig s\u00f8ker \u2013 Norconsult AS 962392687 Ansvarlig s\u00f8ker Tiltaksklasse 1 Veg-, utearealer og Ansvarlig prosjekterende \u2013 NORCONSULT AS 962392687 landskapsutforming: Prosjektering Tiltaksklasse 1 veg ,gate og uteareal Obligatorisk kontroll skal gjennomf\u00f8res i henhold til byggesaksforskriften \u00a7 14-2. 3.4 Forurenset grunn Ansvarlig s\u00f8ker har fremlagt notat for h\u00e5ndtering av slite-, bind-, og b\u00e6relag under asfalt, datert 03.10.2022. Grunnarbeid skal utf\u00f8res i henhold til notatet. 3.5 Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Etter v\u00e5r vurdering er bestemmelsen tilstrekkelig ivaretatt for oms\u00f8kte tiltak. 3.6 Andre uttalelser eller vedtak Bymilj\u00f8etaten byromsforvaltning har gitt uttalelse datert 31.03.2023: Viser til intern korrespondanse, av 24.03.23, vedr\u00f8rende s\u00f8knad om tillatelse til opparbeidelse av sykkelvei med fortau, i Olaf Ryes vei, p\u00e5 eiendom med g\u00e5rds- og bruksnummer 164/442. Tiltaket er avhengig av dispensasjon fra kommunedelplanens \u00a7 5.2 for annet hovedmateriale enn brostein i byrom anlagt i industriell tid. Veien grenser til lokalanlegg opparbeidet med gr\u00f8nt dekke og bytr\u00e6r, p\u00e5 kommunal eiendom 164/435, med natursteinsmur og smijernsrekkverk. Ved opparbeidelse av sykkelvei med fortau m\u00e5 det sikres at arbeidet ikke gj\u00f8r skade p\u00e5 tr\u00e6r og r\u00f8tter, og at natursteinsmuren ivaretas p\u00e5 best mulig m\u00e5te. N\u00f8dvendig opprusting av eksisterende rekkverk langs veien b\u00f8r inng\u00e5 i prosjektet. Saksnummer BYGG-2023/10805 Side 3 av 8 Figur 1. Utsnitt fra normalprofil, vegmodell 21000 Tekniske tegninger for tiltaket viser ikke detaljer for overgangen mellom nytt asfaltdekke p\u00e5 fortau, og eksisterende natursteinsmur med rekkverk (se figur 1). Det b\u00f8r tilstrebes en god overgang mellom eksisterende murkant og nytt asfaltdekke. En mulig l\u00f8sning er \u00e5 anlegge kantstein i ytterkant av fortau/ny asfalt. Vi har ingen innvendinger til tiltaket utover det overnevnte. Med hilsen Byromsforvaltning, Bymilj\u00f8etaten Byantikvaren har gitt uttalelse datert 28.04.2023 Hva saken gjelder s\u00f8knad om tillatelse til opparbeidelse av sykkelvei med fortau Tiltaket er avhengig av dispensasjon fra kommunedelplanens \u00a7 5.2 for annet hovedmateriale enn brostein i byrom anlagt i industriell tid, og oversendes for eventuell uttalelse, jf. plan- og bygningsloven \u00a7 19-1. For Byantikvaren vises det ogs\u00e5 til at tiltaksomr\u00e5det omfattes av hensynssone for kulturmilj\u00f8 samt bestemmelsesomr\u00e5de #4 Kommuneplanens arealdel (KPA2018), vedtatt i Bystyret 19.06.2019, viser tiltaksomr\u00e5det som Sentrumsform\u00e5l - Byfortettingssone BY1 og den ligger innenfor hensynssonene: Kulturmilj\u00f8 H570_7 Historisk sentrum Bestemmelsesomr\u00e5de #4 Historiske omr\u00e5der - Bergen sentrum I kommunedelplan for BERGENHUS. KPD SENTRUM er tiltaksomr\u00e5det vist som Fotgjengerstr\u00f8k - Gangarealer med byromsbruk. Byrom anlagt i industriell tid, dvs. etter 1850 I KDP sentrum er det egne bestemmelser om utforming av gater og byrom. Blant annet st\u00e5r det i \u00a7 5: Saksnummer BYGG-2023/10805 Side 4 av 8 \u00ab...5.2 Byrommenes historiske forankring Byrommenes historiefortellende egenskaper som byplanelement og som forbindelse mellom viktige byfunksjoner skal legges til grunn ved opparbeidingen. Viktige historiske detaljer m\u00e5 bevares, rekonstrueres eller nytolkes. 3 Industriell tid Byrom anlagt i industriell tid skal ha brostein som hovedmateriale. Bygulvet skal deles i tre langsg\u00e5ende felt med eventuelt h\u00f8ydesprang mellom. 5.3 Byrommenes detaljering Utforming av utstyr og bygulvsdetaljer skal fremheve byrommenes lokale egenart, historiske bakgrunn og s\u00e6regne kvaliteter...\u00bb Byantikvarens konklusjon Vi kan derfor ikke anbefale gateopprustningen slik det er beskrevet med asfalt, malt asfalt, barrikadedekke og sm\u00e5gatestein. Vi ber derfor om at det blir opprette dialog med Bymilj\u00f8etaten og Byantikvaren for \u00e5 avklare materialbruk i prosjektet. Kulturmilj\u00f8faglig vurdering I s\u00f8knadsbeskrivelsen av tiltaket st\u00e5r det: H\u00f8yden p\u00e5 vegen beholdes som i dag. Fortauet og sykkelvegen langs \u00f8vre del av Olaf Ryes vei skal reasfalteres og skilles med en renne i storgatestein som i dag. Sykkelvegen skal ha males med r\u00f8dfarge. I arealet avsatt til trikken skal dekket best\u00e5 av barrikadedekke. Mellom trikkearealet og sykkelvegen skal det legges en platekantstein som flukter med trikkearealet, og innehar vis mot sykkelvegen. Arealet mot eksisterende mur skal best\u00e5 av sm\u00e5gatestein, og utformes med en renne i storgatestein som skille mot trikkearealet. Det er i s\u00f8knaden ikke gjort rede for hvilke konsekvenser materialbruken har for kulturmilj\u00f8et, annet enn i en kort redegj\u00f8relse i dispensasjonss\u00f8knaden. Denne redegj\u00f8relsen viser til dekkekvalitet rundt Johanneskirken og dagens gatenett. Vi gj\u00f8r oppmerksom p\u00e5 at det for tiden er flere gateopprustingsprosjekter p\u00e5 Nyg\u00e5rdsh\u00f8yden og p\u00e5 M\u00f8hlenpris. Disse tar utgangspunkt i brostein, jmfr. KDP. Byantikvaren har ikke innvendinger til at det etableres sykkelvei i Olaf Ryes vei, men vi mener at materialbruken m\u00e5 justeres og tilpasse seg KDP-sentrum og p\u00e5g\u00e5ende gateopprustningprosjekter p\u00e5 en bedre m\u00e5te. Prosjektet slik det er oms\u00f8kt forholder seg ogs\u00e5 i sv\u00e6rt liten grad til materialbruk i eksisterende gatenettet og innf\u00f8rer flere nye materialer som ikke er benyttet omr\u00e5det. Vi kan derfor ikke anbefale tiltaket slik det er beskrevet med asfalt, malt asfalt, barrikadedekke og sm\u00e5gatestein. Vi ber derfor om at det blir opprette dialog med Byantikvaren for \u00e5 se p\u00e5 hvordan materialbruken i prosjektet bedre kan tilpasse se kulturmilj\u00f8et. Med hilsen Byantikvaren S\u00f8knaden er sendt Statsforvalteren i Vestland, Vestland fylkeskommune og Statens vegvesen for uttalelse, det er ikke mottatt noen tilbakemelding. Saksnummer BYGG-2023/10805 Side 5 av 8 3.7 Dispensasjon plankrav Tiltaket kommer i strid med kommuneplanens arealdel \u00a7 3.1 med hensyn til plankrav. Plankrav Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det s\u00f8kes om tiltak etter pbl \u00a7 20-1 bokstav l p\u00e5 eiendom som ikke er regulert. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: I bestemmelsen st\u00e5r det at \u00abtiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov.\u00bb Hovedhensynet bak plankravet i kommuneplanens punkt \u00a73.1 er \u00e5 sikre at eldre reguleringsplaner fases ut, og erstattes av ny plan basert p\u00e5 tidsriktig kunnskap om et omr\u00e5de. Eldre reguleringsplaner er ikke n\u00f8dvendigvis et godt nok styringsverkt\u00f8y for ny bebyggelse/anlegg. Plankravet skal videre sikre bred medvirkning gjennom offentlig ettersyn hvor planen legges ut p\u00e5 internett og evt. andre medier. Gjennom utarbeidelse av plan avklares blant annet risiko og s\u00e5rbarhet, barns interesser, uteoppholdsareal, biologisk mangfold, kulturminner og kulturmilj\u00f8, samt visuelle. Oms\u00f8kt tiltak er for stort til at det kan s\u00f8kes om unntak fra bestemmelsen, s\u00e5 vi s\u00f8ker om dispensasjon, men bruker likevel punkter som vist under kan unntas fra plankravet, iht KPA 2018-2030 \u00a73 pkt. 3.3 da f\u00f8lgende vilk\u00e5r er oppfylt: \u25aa Tiltaket ligger i by-fortettingssone med tomtest\u00f8rrelse mindre enn 1500m2. Olaf Ryes vei er noe st\u00f8rre enn det som er kravet for unntak og vi s\u00f8ker derfor om dispensasjon. \u25aa Tiltaket gir ikke vesentlige negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. Det er en eksisterende gate som skal oppgraderes, og oms\u00f8kte tiltak vil ikke medf\u00f8re endringer iht. disse faktorene utover at det skal lages oppgraderte l\u00f8sninger for VA n\u00e5r det gjelder avrenning i veg. Avrenningslinjer forblir det samme. \u25aa Stedsanalyse er ikke utarbeidet, men vi mener at tiltaket samsvarer med langsiktige bystruktur og er i samsvar med kvalitetskrav i kommuneplanens arealdel. \u25aa Behov for teknisk infrastruktur er vurdert, og n\u00f8dvendig oppgradering kan sikres ved byggesaksbehandling. Sandfangskum med SID# 260705 skal utkobles. Overvannet skal h\u00e5ndteres lokalt, hvor det skal sikres at avrenning f\u00f8res videre til krysset Ole Vigs gate/Wessels gate. \u25aa Tiltaket samsvarer med \u00f8vrige bestemmelser i kommuneplanens arealdel. \u25aa Unntaket fra plankravet forutsetter at statlige og regionale myndigheter har hatt saken til uttalelse og ikke fremmet krav om reguleringsplan. Her vil s\u00f8knad sendes p\u00e5 h\u00f8ring og vi har hensyntatt tilbakemeldinger fra Byantikvar n\u00e5r det gjelder eksempelvis rekkverk p\u00e5 stedet. Vi s\u00f8ker med dette om dispensasjon fra plankravet \u00a73-1 i KPA Bergen 2018-2030, og vi s\u00f8ker godkjent oms\u00f8kt l\u00f8sning som er vist p\u00e5 vedlagte tegninger Saksnummer BYGG-2023/10805 Side 6 av 8 I denne konkrete saken er det s\u00f8kt om tiltak p\u00e5 en uregulert eiendomsteig p\u00e5 4 976,3 m2. Som det g\u00e5r frem av s\u00f8kers redegj\u00f8relse s\u00e5 medf\u00f8rer dette at unntaket i KPA \u00a7 3.3.1 ikke kan benyttes fordi eiendommen er st\u00f8rre en 1 500 m2, men at alle forhold som unntaksbestemmelsen lister opp er ivaretatt. N\u00f8dvendigheten av dispensasjon fremfor unntak fra plankrav, er derfor utelukkende knytte til eiendomsteigens st\u00f8rrelse. Tiltaksomr\u00e5det er i dag i bruk som infrastrukturomr\u00e5de for de samme trafikgruppene som det som oms\u00f8kes, men tiltaket medf\u00f8rer en s\u00f8knadspliktig endring av inndelingen mellom disse gruppene. Vi kan derfor ikke se at tiltaket p\u00e5virker de hensynene som plankravet skal ivareta. Det vektlegges ogs\u00e5 til at tiltaket er oversendt Statsforvalteren Vestland, Vestland Fylkeskommune og Statens vegvesen for uttale, og det er ikke gitt tilbakemelding fra de statlige og regionale myndigheter om at det kreves reguleringsplan. Tiltaket vurderes til ikke \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra plankravet vurderes til at infrastruktur kan oppgraderes uten \u00e5 g\u00e5 gjennom en kompliserende planprosess. Vi kan ikke se at dispensasjonen medf\u00f8rer ulemper av betydning. Etter en samlet vurdering vil fordelene ved \u00e5 gi dispensasjon v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Andreas Tveit Saksbehandler Hanne Karin Broch Seksjonsleder Dette dokumentet er godkjent elektronisk. Kopi til: B\u00e6rekraftig mobilitetsseksjonen (Arbeidssted), Postboks 7700 , 5020 BERGEN Vibeke Nyborg Ryttvad, Erdalsneset 30, 5305 FLORV\u00c5G SAMEIET OLAF RYES VEI 35, Olaf Ryes vei 35, 5006 BERGEN SAMEIET OLAF RYES VEI 49, c/o Reidar SellevoldOlaf Ryes vei 49, 5006 BERGEN STATSFORVALTAREN I VESTLAND, Nj\u00f8savegen 2, 6863 LEIKANGER Saksnummer BYGG-2023/10805 Side 7 av 8 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige kostnader, f. eks advokatbistand, i forbindelse med klagesaken der Kostnader ved klagen: vedtaket er endret til gunst for klager. Kravet m\u00e5 v\u00e6re fremsatt innen tre (forvaltningslovens \u00a7 36) uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge av vedtaket, kan ikke reises uten at en har brukt sin adgang til \u00e5 klage Vilk\u00e5r for \u00e5 reise sak for p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/10805 Side 8 av 8 "
}