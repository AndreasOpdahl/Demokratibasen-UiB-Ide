{
  "dokument_id": "954d947f-c9b4-5cb7-bd59-08ac0539b6e6",
  "doc_type": "case_attachment",
  "kommune": 4601,
  "tittel": "Vedlegg 1 - BYGG-202215502-19 2-kommentar fagnotat.pdf",
  "url": "https://bergen.kommune.no/politikere-utvalg/api/fil/bk360/9746849/Vedlegg-1-BYGG-202215502-19-2-kommentar-fagnotat-pdf",
  "tekst": "Bergen Kommune, Plan- og bygningsetaten Deres referanse : BYGG-2022/15502-17 Anmodning om omgj\u00f8ring: 106/226/0/0 Eikeneset 33, Nybygg bolig Saksbehandler : Trond H\u00e5kon Stadheim Fagnotat : Ulf S\u00e6terdal, avdelingsleder Tarje I. Wanvik Kommentarer til Fagnotat datert 17.11.2023 1. Planstatus Tomt er ikke en del av reguleringsplan 311280000. Se redegj\u00f8relse fra Svein Hove 3. oktober 2017, vedlagt. Bekreftelse fra Byr\u00e5dsavdeling for byutvikling ved Hilde Heggheim, vedlagt. Skj\u00f8te Gr 106 Br 226 datert 30.06.1952. Kort historikk Gardsnummer 106 bruksnummer 226 blir solgt av Johannes Didriksen Hjellestad til Leif P. Hegeland 30.06.1952, som oppf\u00f8rer en hytte p\u00e5 eiendommen. Resterende eiendommer p\u00e5 Gr. nr 106 Br nr. 220 blir kj\u00f8pt av Svein Hove og omregulert i reguleringsplan 311280000 til 18 eneboliger 09.04.1968. Dette er 16 \u00e5r etter at gr. nr. 106 br. Nr 226 er solt til Leif P. Hegeland. Etter som Svein Hove ikke er eier av denne tomten kan han heller ikke utarbeide en reguleringsplan som omhandler denne tomten. 2. Grunnlag for omgj\u00f8ring. Det er ikke 6 men 10 tr\u00e6r som er skadet. Et av disse er allerede d\u00f8dt. Vedlagt f\u00f8lger fotografi som beviser dette. Gjenv\u00e6rende tr\u00e6r er sm\u00e5. Alle de store er tr\u00e6rne er \u00f8delagt. Se vedlagt foto med nummerering basert p\u00e5 rapport fra Aaseb\u00f8 Trepleie som er motpart sin ekspert / sertifisert arborist. Av de 4 gjenv\u00e6rende tr\u00e6r. er ett av tr\u00e6rne s\u00e5 n\u00e6rt nabogrense at det kan kreves fjernet basert p\u00e5 regelen en meter fra grense og 3 meter opp. Betingelsen / avtalen om \u00e5 bevare 14 tr\u00e6r er basert p\u00e5 befaring p\u00e5 tomt. Dette er en betingelse som er akseptert av eier av tomt. I forbindelse med av graving av tomt hvor en ser at r\u00f8tter er i konflikt med grunnmur, er det tidspunktet eier av tomt burde kontaktet kommunen og s\u00f8kt om eventuelt fritak. Ikke etter at rot er sprengt vekk, og tr\u00e6r er umulig \u00e5 redde. For \u00e5 bevare flest mulig tr\u00e6r burde utbygger brukt lett utstyr med tildekking av r\u00f8tter og utf\u00f8rt mange og sm\u00e5 salver. Det stikk motsatte er tilfelle. Det er brukt en gigantisk borregeit med store lastebiler og gravemaskiner med f\u00e5 og store salver uten tildekking / beskyttelse av r\u00f8tter. Som oppsummering er tidspunkt kommunen blir informert og m\u00e5ten tomten er utbygget, er skaden utf\u00f8rt med hensikt. N\u00e5r det \u00f8delegger 10 av 14 tr\u00e6r, er ikke dette uhell, men en bevist handling. 3. Kommentar til Bymilj\u00f8etaten sin vurdering av beplantning. De to bj\u00f8rketr\u00e6rne i \u00f8stlig del av tomt har ingen vekst vilk\u00e5r. Fra grunnmur mot \u00f8st er det ca 2 meter med frostfri sprengt masse. Angitt p\u00e5 tegning avstand 2,97 meter fra grense. Gjenv\u00e6rende 0,97 meter er ikke tilstrekkelig for tr\u00e6r. I tillegg kommer nabo lov med regel en meter fra grense og 3 meter h\u00f8yde. Disse tr\u00e6rne vil ikke kunne vokse opp og ha noen form for funksjon basert p\u00e5 rapport fra motpart, Aaseb\u00f8 Trepleie. Her nevnes rotsone som opp til 5 x krone diameter. Regnet motsatt blir treet maksimalt 3 meter h\u00f8yt med krone diameter 1 m : 5 = 0,2 meter. Legges det i tillegg til at bj\u00f8rke tr\u00f8r er uten l\u00f8v i ca 6 m\u00e5neder av \u00e5ret vil dette i realiteten si at basert p\u00e5 dette forslaget har ingen skjermende effekt. Se vedlagt fotografi. Lokasjon for de tre furu tr\u00e6rne er uheldig da det kun er en skrent / skj\u00e6ring, uten jord der disse er tegnet inn. Disse vil ha samme utfordring til krone st\u00f8rrelse basert p\u00e5 gjenv\u00e6rende plass etter at tomt er sprengt ut. Maksimalt vil disse f\u00e5 2 meter med rotsone. Igjen basert p\u00e5 motpart sin ekspert vil dette gi 2 m / 5 = 0,4 meter i krone diameter. Disse foresl\u00e5tte tr\u00e6rne vil ha ingen effekt. En bedre beskrivelse vil vel v\u00e6re busk istedenfor tr\u00e6r. 4. Rettslig grunnlag. Med referanse til forvaltningsloven \u00a735 f\u00f8rste ledd bokstav a til c. \u00a7 35. (omgj\u00f8ring av vedtak uten klage). Et forvaltningsorgan kan omgj\u00f8re sitt eget vedtak uten at det er p\u00e5klaget dersom a. endringen ikke er til skade for noen som vedtaket retter seg mot eller direkte tilgodeser eller b. underretning om vedtaket ikke er kommet fram til vedkommende og vedtaket heller ikke er offentlig kunngjort, eller c. vedtaket m\u00e5 anses ugyldig. Som det fremg\u00e5r av \u00a735 stilles det betingelser for at et forvaltnings organ kan omgj\u00f8re et vedtak. Vedtaket skal ikke tilgodese eller v\u00e6re til skade for noen som vedtaket retter seg mot. Viser til brev fra den gang Fylkesmannen i Hordaland datert 08.02.2018, referanse 2018/2011 421.3 1. Tiltaket er ikke landskaps tilpasset. Fjernvirkning fra sj\u00f8 er derfor avhengig av store tr\u00e6r for \u00e5 dempe effekten av det h\u00f8ye huset. Basert p\u00e5 dette brevet fra Fylkesmannen kan det derfor trekkes den konklusjonen at tiltaket n\u00e5 er til skade for friluftsomr\u00e5det klassifisert som verdi A. 2. Ved bortfall av vedtak vil dette gi utbygger fordel av bedre utsikt. Dette vil \u00f8ke verdien av eiendommen i st\u00f8rrelsesorden 500 000.- Kr minimum. 3. Bortfall av vedtaket vil ogs\u00e5 gi eier / utbygger fordel med at st\u00f8rre deler av tomt kan planeres / utnyttes. De store tr\u00e6rne p\u00e5 eiendommen har r\u00f8tter som dekker hele de gjenv\u00e6rende omr\u00e5dene av tomten. Se vedlagte bilder. 4. Utbygger har ogs\u00e5 hatt en \u00f8konomisk fordel i form av lavere kostnad ved planering av tomt. Dersom tr\u00e6r skulle blitt tatt vare p\u00e5, m\u00e5tte det ha v\u00e6rt benyttet mindre maskiner, tildekking av r\u00f8tter og sm\u00e5 salver. Stipulert besparelse er p\u00e5 niv\u00e5 med 200 000 til 300 000.- Kr. Basert p\u00e5 overnevnte fakta er denne behandlingen som n\u00e5 er satt i gang av Bergen kommunen lovstridig. Vi ber derfor Bergen Kommune ved Plan- og bygningsetaten om \u00e5 stoppe denne saksbehandlingen. I sakens anledning har jeg kontaktet \u00d8kokrim. Basert p\u00e5 denne samtalen m\u00e5 det foreligge en politianmeldelse for at \u00d8kokrim kan involveres i saken. Av de saker som anmeldes plukker \u00d8kokrim saker som s\u00e6rskilt er av interesse. Da denne saken har likhetstrekk til byggesak i Tj\u00f8me-saken som f\u00f8rte til domfellelse, \u00f8ker det sjansen for at denne saken vil bli plukket ut. Det poengteres at det i denne saken hverken er mistanke eller noen form for indikasjon p\u00e5 at det foreligger noen betaling for \u00e5 godkjenne dette bortfallet av krav. Basert p\u00e5 straffeloven \u00a7 276 a. \u00abb) gir eller tilbyr noen en utilb\u00f8rlig fordel i anledning stilling, verv eller oppdrag. (vedlagt)\u00bb er det tilstrekkelig at det gis en utilb\u00f8rlig fordel. I denne saken vil det inneb\u00e6re bortfall av krav ref. forvaltningsloven \u00a735 som ikke kan benyttes med mindre dette ikke gir fordeler eller ulemper til dem som tiltaket retter seg mot. Fordelen det her snakkes om er verdi av tomt med byggetillatelse som er kj\u00f8pt for sum 4,3 millioner. Ulempen for v\u00e5r del er et verditap av eiendom basert p\u00e5 direkte innsyn til uteomr\u00e5det p\u00e5 sydlig del av tomt. I tillegg kommer tap av lys og utsikt mot sj\u00f8. V\u00e5rt bygg er taksert til verdi 14 millioner. Verditap er stipulert til 2 millioner. Basert p\u00e5 bel\u00f8penes st\u00f8rrelse vil anmeldelsen gjelde grov korrupsjon. Saken sett i fugleperspektiv ser etter min mening ikke bra ut for hverken Bergen Kommune eller den gang Fylkesmannen i Hordaland. Bergen Kommune ved i innlemmelse en tomt i en reguleringsplan hvor denne aldri har v\u00e6rt en del av. Fylkesmannen i Hordaland kommer d\u00e5rlig ut ved \u00e5 fremme p\u00e5stand om at tomten befinner seg utenfor funksjonell strandsone. Avstand grunnmur til sj\u00f8 er 42 meter. 8 meter av grunnmur er innenfor funksjonell strandsone. Se vedlagt kart. Se ogs\u00e5 vedlagt uttalelse fra Milj\u00f8vern Departementet hvor bare en millimeter innenfor grensen tilsier at bygget skal behandles som innenfor funksjonell strandsone. Det denne saken beviser er at privat personer med masse penger kan bygge hvor som helst i Bergen Kommune p\u00e5 bekostning av felleskapet. Det som trengs, er en personlig relasjon til et bystyre medlem. En tykk lommebok slik at arkitekter som i dette tilfellet er Saunders Arkitektur AS med n\u00e6r relasjon til det politiske milj\u00f8et i Kommunen. Kombineres dette med Sweco som har n\u00e6r relasjon til byggesaks avdelingen, er byggetillatelsen i boks. Basert p\u00e5 form\u00f8te med Fylkesmannen er det tatt en beslutning om at min kone og mine verdier skal reduseres med 2 millioner og min nabo skal sitte med en fortjeneste p\u00e5 4,5 millioner. Dette med et m\u00f8te hvor samtlige m\u00f8tedeltakere har en \u00f8konomisk interesse av at bygges\u00f8knaden godkjennes. Slik skal vi vel ikke ha det i Norge. Ber med dette Bergen Kommune om \u00e5 rydde opp i denne saken. En rimelig frist burde v\u00e6re 01.01.2024. Etter den dato vil time for innlevering av anmeldelse bestilles hos politiet. Det vil i den forbindelse innkalles til pressekonferanse hvor Bergen Kommune vil f\u00e5 anledning til \u00e5 v\u00e6re til stedet og eventuelt forsvare sin sak. Med vennlig hilsen ----------------------------------- Frode Ivar Karlsen Mobil : 41201774 Epost : frode.karlsen@silvalves.com "
}