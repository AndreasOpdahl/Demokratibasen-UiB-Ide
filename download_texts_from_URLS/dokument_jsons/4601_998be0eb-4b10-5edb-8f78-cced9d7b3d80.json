{
  "dokument_id": "998be0eb-4b10-5edb-8f78-cced9d7b3d80",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Sp\u00f8rsm\u00e5l om Laksev\u00e5g - Utvalg for milj\u00f8 og byutvikling - Innsendt-",
  "url": "https://bergen.kommune.no/politikere-utvalg/api/fil/bk360/12209767/Svar-pa-skriftlig-sporsmal-fra-Katrine-Berg-Nodtvedt-MDG-om-Sporsmal-om-Laksevag-Utvalg-for-miljo-og-byutvikling-Innsendt-",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2025/123241-3 Saksbehandler: Malene Nesse Gr\u00f8nningen Fra Dato: 3. mars 2025 Byr\u00e5d for byutvikling Svar p\u00e5 skriftlig sp\u00f8rsm\u00e5l fra Katrine Berg N\u00f8dtvedt (MDG) om Sp\u00f8rsm\u00e5l om Laksev\u00e5g - Utvalg for milj\u00f8 og byutvikling - Innsendt: 19.2.2025 Representanten viser til sak plansak med id 64940000, Laksev\u00e5g, gnr. 153, bnr. 1 m.fl., Laksev\u00e5g verftsomr\u00e5de. Saken virker ikke til \u00e5 ha hatt bevegelse siden i fjor h\u00f8st. Sp\u00f8rsm\u00e5l til byr\u00e5den: 1. N\u00e5r forventer byr\u00e5den at saken kommer til f\u00f8rstegangsbehandling? 2. \u00d8nsker byr\u00e5den at t\u00f8rrdokken p\u00e5 Laksev\u00e5g skal v\u00e6re i bruk i overskuelig fremtid? Svar fra byr\u00e5den: Det jobbes n\u00e5 med overordnet planlegging og avklaringer for ny kollektivtras\u00e8 gjennom Laksev\u00e5g, over Puddefjorden og over Dokken. Dette er en oppf\u00f8lging av tidligere bystyrevedtak, og omfatter et samarbeid mellom Bergen kommune, Vestland Fylkeskommune og Statens Vegvesen, i tillegg til \u00e5 involvere grunneiere og forslagstillere. Det legges opp til at faglig anbefalt kollektivtras\u00e8 skal behandles politisk h\u00f8sten 2025 i Bergen kommune og Vestland fylkeskommune. Planlegging av kollektivtras\u00e8 p\u00e5virker og legger f\u00f8ringer for alle p\u00e5g\u00e5ende reguleringsprosesser p\u00e5 Laksev\u00e5g, med tanke p\u00e5 innhold og fremdrift. F\u00f8rstegangsbehandling av planforslag for Laksev\u00e5g verft vil v\u00e6re aktuelt etter avklaring av ny kollektivtras\u00e8 gjennom Laksev\u00e5g. T\u00f8rrdokken inng\u00e5r i planomr\u00e5det for dette planarbeidet, og i det foreliggende plangrepet legges det opp til at t\u00f8rrdokken bevares. Byr\u00e5den ser positivt p\u00e5 at t\u00f8rrdokken kan brukes som ressurs i fremtidig byutvikling. Samtidig s\u00e5 m\u00e5 det gjennom planarbeidet gj\u00f8res gode vurderinger og avklaringer mellom forskjellige bruksomr\u00e5der for t\u00f8rrdokken og fremtidige form\u00e5l som boliger, barnehager, uteomr\u00e5der, handel og kulturform\u00e5l. Christine Kahrs \u2013 Byr\u00e5d for byutvikling Dokumentet er godkjent elektronisk. "
}