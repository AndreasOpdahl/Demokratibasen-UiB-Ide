{
  "dokument_id": "4b5e2829-39bb-5e3d-bf88-a222ac46b423",
  "doc_type": "case_attachment",
  "kommune": 4601,
  "tittel": "Uttale - dispensasjon - dagligvarebutikk og parkering - fv. 5328 Kanalveien - gnr. 159 bnr. 131 - Bergen kommune",
  "url": "https://bergen.kommune.no/politikere-utvalg/api/fil/bk360/10532985/Uttale-dispensasjon-dagligvarebutikk-og-parkering-fv-5328-Kanalveien-gnr-159-bnr-131-Bergen-kommune",
  "tekst": " Avdeling for Infrastruktur og veg (INV) Dato 29.05.2024 V\u00e5r referanse 2023/87378-8 Dykkar referanse BYGG-2023/16420-40 BERGEN KOMMUNE PLAN- OG BYGNINGSETATEN Sakshandsamar Andreas Sivertsen V\u00e5ge Postboks 7700 E-post Andreas.Sivertsen.Vage@vlfk.no 5020 BERGEN Telefon Uttale - dispensasjon - dagligvarebutikk og parkering - fv. 5328 Kanalveien - gnr. 159 bnr. 131 - Bergen kommune Vestland fylkeskommune ved avdeling for infrastruktur og veg viser til dispensasjonssak som er sendt oss til uttale 07.05.2024. Saka gjeld Bergen kommune har tidlegare sendt saka p\u00e5 uttale til Vestland fylkeskommune ved avdeling for infrastruktur og veg. Vi har uttalt oss i saka i brev datert 08.01.2024 og 16.02.2024. Plan- og bygningsetaten i Bergen kommune innvilga tillating til bruksendring til bossugterminal, men avslo samtidig bruksendringa knytt til ny daglegvarebutikk og tilh\u00f8yrande parkering. Avslaget som gjeld daglegvarebutikk og parkering er p\u00e5klaga og vidaresendt til politisk handsaming i Bergen kommune. S\u00f8kjar har opplyst at den planlagde bossugterminalen vil ha 20 t\u00f8mmingar per veke. Det kjem no fram at den reelle t\u00f8mmefrekvensen til bossugterminalen vert 1-2 t\u00f8mmingar i veka. Det arbeidast samtidig med ein reguleringsplan p\u00e5 staden, og Vestland fylkeskommune har v\u00e6rt i m\u00f8ter med Bergen kommune om saka. Uttale Vestland fylkeskommune skal i vurderinga legge vekt p\u00e5 framkome og trafikktryggleik p\u00e5 fylkesvegnettet. Fartsgrensa p\u00e5 staden er 40 km/t og \u00e5rsd\u00f8gntrafikken (\u00c5DT) er 5600. Som vi skreiv i v\u00e5r uttale datert 08.01.2024 meiner vi fortsett at parkeringsdekninga for daglegvarebutikk og andre bedrifter m\u00e5 vurderast i planarbeidet uavhengig av kva det vert gjeve l\u00f8yve til i byggesaka. I m\u00f8te ang\u00e5ande plansaka spelte vi inn at det m\u00e5 utarbeidast ein trafikkanalyse og kapasitetsberekning av krysset fr\u00e5 fylkesvegen. N\u00e5r krysset vart bygd i bybaneplanen, var det ikkje regulert renovasjonsterminal og daglegvarebutikk. Det vil sei at det ikkje vart vurdert ved bygging av veganlegget. Trafikkanalysen m\u00e5 ta utgangspunkt i behov. Det vil si realistisk framtidig form\u00e5l for omr\u00e5det som kan vere idrettshall, renovasjonsterminal, daglegvarebutikk, tenester, bustadar, parkering og varelevering til nye og eksisterande akt\u00f8rar. Vi legg til grunn at retningslinjer og f\u00f8resegn for parkering for bil og sykkel i KPA blir lagt til grunn. V\u00e5re krav knytt til fylkesvegen vil ta utgangspunkt i trafikkanalysen og kapasitetsberekninga. Trafikkanalysen som ligg ved klagen har manglar. Analysen tar berre for seg det oms\u00f8kte tiltaket. Medan Vestland fylkeskommune meiner at arealbruken og trafikkbiletet m\u00e5 sj\u00e5ast i samanheng p\u00e5 staden, og viser til at det er ein p\u00e5g\u00e5ande planprosess p\u00e5 staden. Vi kan ikkje godta forskottering av daglegvarebutikk, fordi vi m\u00e5 sj\u00e5 p\u00e5 den samla arealbruken i omr\u00e5det knytt opp mot trafikk, trafikktryggleik og mobilitet. Det er uheldig \u00e5 opne for enkelf\u00f8rem\u00e5l kor det f\u00f8religg ein p\u00e5g\u00e5ande planprosess. Vi understrekar viktigheita av \u00e5 sj\u00e5 utviklinga i omr\u00e5det i samanheng. Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2023/87378-8 Side 2 av 2 Trafikkanalysen viser til at det kan forventast \u00abnoko auke av personbiltrafikk\u00bb. Dette meiner vi er for tynt grunnlag. Analysen m\u00e5 ta for seg faktiske tal som f\u00f8lgje av tiltaket og ikkje det som kan tolkast som synsing. Vi er ueinige i at det ikkje er identifisert problemstillingar knytt til trafikktryggleik langs gang- og sykkelvegforbindelsane. Som vi skreiv i v\u00e5re tidlegare uttalar, vil inn- og utk\u00f8yring i avk\u00f8yrsla g\u00e5r over eit sykkelfelt og fortau. Ein relativt h\u00f8g f\u00f8rekomst av tunge k\u00f8yret\u00f8y over sykkelfeltet og fortau er ikkje trafikksikkert og det vil f\u00f8re til utrygge ferdsels\u00e5rer for mjuke trafikantar. Samtidig vil lastebilar stoppe i sykkelfeltet og p\u00e5 fortauet ved utk\u00f8yring n\u00e5r det er trafikk i Kanalveien. Vi viser til v\u00e5re tidlegare uttalar i saka. Det kjem fram av saka at renovasjonsterminalen er avhengig av daglegvarebutikken. Vi kan ikkje sj\u00e5 nokon argument utanom dei \u00f8konomiske tilh\u00f8va for tiltakshavar som tilseier at renovasjonsterminalen er avhengig av daglegvarebutikken. Vi er ikkje n\u00f8dvendigvis negative til ein daglegvarebutikk p\u00e5 staden, men det kan ikkje gjevast dispensasjon fr\u00e5 plankravet d\u00e5 det er ein p\u00e5g\u00e5ande planprosess p\u00e5 staden. Vi m\u00e5 sj\u00e5 arealbruken i samanheng p\u00e5 staden knytt opp mot trafikkbiletet. Vi vil ogs\u00e5 nemne at tilkomst for sykkel ikkje er l\u00f8yst i tilfredsstillande grad s\u00e5 langt vi kan sj\u00e5. \u00a7 3.3.1 i KPA viser til tilh\u00f8ve som m\u00e5 vere ivaretatt for at det kan verte gitt dispensasjon fr\u00e5 plankravet. \u00a7 3.3.1 a. seier at tiltaket ikkje skal gi vesentlege negative konsekvensar for blant anna trafikk. Trafikkanalysen opplyser ikkje tilstrekkeleg konsekvensane av tiltaket, og vi kan ikkje sj\u00e5 at det er grunnlag for \u00e5 gi dispensasjon. \u00a73.3.1 e. viser til at unntak fr\u00e5 plankravet f\u00f8reset at statlege og regionale myndigheiter har hatt saka til uttale og ikkje fremma krav om reguleringsplan. Slik saka ligg no krev Vestland fylkeskommune reguleringsplan, med omsyn til trafikktryggleik, mobilitet for mjuke trafikantar og eit \u00f8nskje om \u00e5 ikkje forskottera daglegvarebutikk f\u00f8r vi har sett samanhengen av arealbruken knytt til trafikk. Oppsummert Vestland fylkeskommune ved avdeling for vegforvaltning er negative til at det vert gitt dispensasjon fr\u00e5 \u00a7 3.1 Plankrav i KPA 2018. Vi er framleis negativ til den h\u00f8ge frekvensen av tunge k\u00f8yret\u00f8y over sykkelfeltet og fortauet med omsyn til trafikktryggleiken og framkome for mjuke trafikantar. Vestland fylkeskommune krevjar reguleringsplan for tiltaket. Arealbruken m\u00e5 sj\u00e5ast i samanheng p\u00e5 staden og knytt opp mot trafikk, trafikktryggleik og mobilitet for mjuke trafikantar. Vi viser til v\u00e5re tidlegare uttalar i saka. Vi ber om \u00e5 f\u00e5 saka til eventuell klagebehandling n\u00e5r ho er ferdig handsama. Med helsing Kari Elster Moen Andreas Sivertsen V\u00e5ge fagkoordinator r\u00e5dgjevar INV - Vegforvaltning bergensomr\u00e5det INV - Vegforvaltning bergensomr\u00e5det Brevet er elektronisk godkjent og har difor inga handskriven underskrift Vedlegg 1 Uttale - dispensasjon - bruksendring - fv. 5328 Kanalveien - gnr. 159 bnr. 131 - Bergen kommune 2 Ny uttale til byggesak - fv. 5328 Kanalveien - gnr. 159 bnr. 131 - Bergen kommune Kopi til: STATENS VEGVESEN Postboks 1010 Nordre \u00c5l 2605 LILLEHAMMER "
}