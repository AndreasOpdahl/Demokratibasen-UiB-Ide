{
  "dokument_id": "f37af5f8-2e94-5684-95c7-9d1789dca943",
  "doc_type": "case_attachment",
  "kommune": 4601,
  "tittel": "Byr\u00e5dens vedtak datert 28.12.2023",
  "url": "https://bergen.kommune.no/politikere-utvalg/api/fil/bk360/9805805/Byradens-vedtak-datert-28-12-2023",
  "tekst": " Byr\u00e5d for byutvikling Fullmaktssak /23 Saksframstilling V\u00e5r referanse: 2023/175081-7 Fana gnr 40 bnr 216 Skiparviken - Klage p\u00e5 avslag p\u00e5 s\u00f8knad om oppf\u00f8ring av naust Kva saka gjeld: Saka gjeld klage p\u00e5 avslag datert 19.06.2023 p\u00e5 s\u00f8knad om oppf\u00f8ring av naust p\u00e5 36,5 m2 BRA og dispensasjon fr\u00e5 Kommuneplanens arealdel (KPA) 2018 \u00a7 6.1.1 om byggegrense langs sj\u00f8. Avslaget er grunngjeve i byggegrensa langs sj\u00f8 i KPA 2018 \u00a7 6.1 og at vilk\u00e5ra for dispensasjon i plan- og bygningslova (pbl.) \u00a7 19-2 ikkje er oppfylt. Eigedomen er vist som gr\u00f8nnstruktur og \u00f8vrig byggesone i KPA 2018. Den er vidare omfatta av omsynssonene komponisthjemmene og funksjonell strandsone. Eigedomen ligg innafor kommunedelplan for Ny-Paradis, Hop, Nesttun, Nesttun Vest der den er vist som boligomr\u00e5der og i restriksjonsomr\u00e5de med krav om reguleringsplan. Eigedomen er omfatta av reguleringsplan Fana. Gnr 41 bnr 670 mfl. Og Gnr 41 bnr 66 mfl., Skiparviken boligomr\u00e5de fr\u00e5 2016, der den er regulert til gr\u00f8nnstruktur og uthus,naust,badehus. Her ligg den \u00f2g innafor omsynssone for bevaring kulturmilj\u00f8. Naudsynt dispensasjon fr\u00e5 byggegrense langs sj\u00f8 er oms\u00f8kt, jf. pbl. \u00a7 19-1. Vedtaket er p\u00e5klaga av Advokatfirmaet Thommessen AS p\u00e5 vegne av tiltakshavar Petter Andreas Frost Traaholt i brev datert 07.07.2023. Statsforvaltaren i Vestland har i uttale datert 30.05.2023 vist til at tiltaket er i strid med nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en. Det blir mellom anna vist til at tilgjengeleg strandsone langs Nord\u00e5svannet er s\u00e6rleg knapp, og s\u00e6rleg langs den aktuelle delen av vatnet. Byantikvaren har i uttale datert 22.05.2023 vurdert at tiltaket ikkje ser ut til \u00e5 r\u00e5ke kulturmilj\u00f8et i omr\u00e5det. Vestland fylkeskommune har i uttale datert 25.05.2023 vist til at tiltaket ikkje vil vere i konflikt med nasjonale eller regionale kulturmilj\u00f8interesser. Klagen: I klaga blir det mellom anna vist til at eigedomen blei vurdert gjennom ein grundig reguleringsprosess i 2016, der eigedomen mellom anna er sett av til f\u00f8rem\u00e5let naust. Eigedomen er ein del av ei naustrekkje som i all hovudsak er bygt ut. I den etterf\u00f8lgjande prosessen med KPA 2018 er det ikkje er gjort ei konkret og individuell vurdering av eigedomen eller reguleringsplanen. Dette b\u00f8r det leggjast vekt p\u00e5 i den konkrete vurderinga av om det kan bli gitt dispensasjon. 1 Det blir vist til at vilk\u00e5ra for \u00e5 gi dispensasjon etter pbl. \u00a7 19-2 er oppfylt. Omsyna bak f\u00f8resegna det blir s\u00f8kt om dispensasjon fr\u00e5 blir ikkje vesentleg sett til side, d\u00e5 bruken av eigedomen til naustf\u00f8rem\u00e5l er i tr\u00e5d med reguleringsplanen fr\u00e5 2016, og at tiltaket ikkje vil redusere \u00e5lmenta sin tilgang til strandsona. Vidare vil fordelane ved \u00e5 gi dispensasjon vere klart st\u00f8rre enn ulempene. Tiltakshavar vil legge til rette for at omr\u00e5det rundt naustet blir ope for \u00e5lmenn ferdsle. Vidare vil realisering av naustet gi ein rasjonell og fornuftig utnytting av tiltakshavars eigedom. Det vil \u00f2g gi positive verknader i form av at omr\u00e5det blir halde godt ved like og tilf\u00f8re ein arkitektonisk verdi til naustrekkja. For meir detaljerte opplysningar blir det vist til klaga datert 07.07.2023. Fagetaten si vurdering og tilr\u00e5ding: Plan- og bygningsetaten (PBE) har som fagetat vurdert klaga, og anbefalt at vedtaket datert 19.06.2023 blir oppretthalde. PBE viser til at det oms\u00f8kte tiltaket ligg ved sj\u00f8en, og at byggegrensa langs sj\u00f8 i KPA 2018 \u00a7 6.1 gjeld framf\u00f8r reguleringsplanar som er vedtatt f\u00f8r KPA 2018. Det blir vist til at det ved vedtaking av KPA 2018 er tatt stilling til at byggegrensa langs sj\u00f8 skal gjelde framf\u00f8r reguleringsplanar som er vedtatt f\u00f8r dette tidspunktet, sj\u00f8lv om dei kan bygge p\u00e5 meir konkrete vurderingar. F\u00f8resegna i \u00a7 2.4.1 om at \u00a7 6.1 skal gjelde framf\u00f8r eldre reguleringsplanar er eit uttrykk for kor viktig byggegrensa langs sj\u00f8 har hatt ved vedtakinga av KPA 2018. PBE vurderer at vilk\u00e5ra for \u00e5 gi dispensasjon i pbl. \u00a7 19-2 ikkje er oppfylt. Det blir vist til at omsyna til naturmilj\u00f8, friluftsliv, landskap og \u00e5lmenta sine interesser ligg bak f\u00f8resegna om byggegrensa langs sj\u00f8 i KPA 2018 \u00a7 6.1. Desse omsyna blir vesentleg sett til side ved at tiltaket vil legge beslag p\u00e5 nye areal i strandsona og verke privatiserande. Tilgangen til sj\u00f8 ved denne delen av Nord\u00e5svannet er allereie avgrensa, og oppf\u00f8ring av naust her vil ytterlegare redusere \u00e5lmenta sin tilgang. Det blir vist til at \u00f2g Statsforvaltaren har vurdert at denne delen av Nord\u00e5svannet er under s\u00e6rleg stort press og at tiltaket vil vere i strid med Statlige planretninglinjer for differensiert forvaltning av strandsonen langs sj\u00f8. PBE kan ikkje sj\u00e5 at fordelane ved \u00e5 gi dispensasjon er klart st\u00f8rre enn ulempene. PBE ser fordelane som klagar viser til, men vurderer desse i hovudsak \u00e5 vere private fordelar for tiltakshavar som ikkje kan bli tillagt vekt i s\u00e6rleg grad. Samtidig viser PBE til at dispensasjon vil gi ulemper for \u00e5lmenta sin tilgang til den pressa strandlinja langs Nord\u00e5svannet. For meir detaljerte opplysningar blir det vist til fagnotatet datert 11.09.2023. Byr\u00e5den si vurdering og konklusjon: Byr\u00e5den har vurdert klagen og kome til at klagen kan takast til f\u00f8lgje. Tiltaket er avhengig av dispensasjon fr\u00e5 KPA 2018 \u00a7 6.1.1 vedkomande byggegrense langs sj\u00f8. Dispensasjonsheimelen f\u00f8lgjer av pbl. \u00a7 19-2: Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Byggegrense langs sj\u00f8 skal sikre at strandsona er tilgjengeleg for \u00e5lmenta, at ei allereie pressa strandsone ikkje vert bygd ytterlegare ned og at ein tek vare p\u00e5 natur og naturlandskap. I KPA 2018 er det vedteke at byggegrense langs sj\u00f8 gjeld framfor alle eldre reguleringsplanar. Det m\u00e5 likevel gjerast ei konkret vurdering av om det er grunnlag for \u00e5 gje 2 dispensasjon. Etter ei heilskapsvurdering kan ikkje byr\u00e5den sj\u00e5 at omsyna som byggegrensa skal sikre, vert vesentleg sett til side med at det vert gjeve dispensasjon til naust i dette konkrete tilfellet her. Sj\u00f8lv om Nord\u00e5svatnet er eit omr\u00e5de som har eit stort utbyggingspress, er det samtidig eit omr\u00e5de som er mykje nytta av \u00e5lmenta. Slik naustet er plassert vil det ligge som ei naturleg forlenging av den eksisterande naustrekkja i omr\u00e5det. Naustet vil verken hindre tilkomsten til sj\u00f8 eller tilkomsten for \u00e5lmenta til gr\u00f8nstrukturen som er regulert attmed naustomr\u00e5det, i reguleringsplanen er nettopp badeplassen regulert som gr\u00f8ntomr\u00e5de for \u00e5 sikre tilkomsten for \u00e5lmenta til sj\u00f8en og badeplassen. Sj\u00f8lv om KPA si byggegrense langs sj\u00f8, g\u00e5r framfor reguleringsplanen, er det for byr\u00e5den viktig \u00e5 leggje vekt p\u00e5 at det gjennom reguleringsarbeidet har vore gjort ei grundig vurdering av kvar ein kan tillate naust og kva som skal vere gr\u00f8nstruktur. Etter byr\u00e5den si vurdering er ogs\u00e5 fordelane klart st\u00f8rre enn ulempene. Eit kvart tiltak i strandsona vil f\u00f8re til nokre ulemper, i form av noko meir privatisering. Men naustet vil ligg som ei naturleg forlenging av eksisterande naustrekkje, og vil ikkje har noko ulemper i form av fjernverknad. Det vert i den samanheng vist til Byantikvaren si fr\u00e5segn som meiner at naustet ser ut til \u00e5 harmonere med naustmilj\u00f8et elles. Som nemnt vil tilkomsten til badeplassen i det regulerte gr\u00f8ntomr\u00e5det ikkje vere hindra av naustet. Fordelane m\u00e5 vidare vere klart st\u00f8rre enn ulempene. Byr\u00e5den er etter dette kome til at vilk\u00e5ra for \u00e5 gje dispensasjon er oppfylt, jf. pbl. \u00a7 19-2 andre ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal gje dispensasjon, jf. formuleringa om at kommunen \u00abkan\u00bb gje varig eller mellombels dispensasjon. I dette tilfellet er byr\u00e5den av den oppfatning at det kan gis dispensasjon og viser til at naustet skal etablerast i eit regulert og etablert naustomr\u00e5de. Vedtakskompetanse: Byr\u00e5d for byutvikling har generell myndigheit til \u00e5 fatte avgjerder som ikkje er av prinsipiell betydning, jf. byr\u00e5dssak 1282/23. Alle avgjerder som er av prinsipiell betydning vert lagt fram for byr\u00e5det. Byr\u00e5d for byutvikling fattar f\u00f8lgjande vedtak: 1. Med heimel i forvaltningslova \u00a7 33 andre ledd vert avslag datert 19.06.2023. 2. Med heimel i plan- og bygningslova \u00a7 19-2 vert det gjeve dispensasjon fr\u00e5 KPA 2018 \u00a7 6.1.1 byggegrense langs sj\u00f8 for oppf\u00f8ring av naust. 3. Med heimel i plan- og bygningslova \u00a7 20-1 jf. \u00a7 21-4 vert det gjeve l\u00f8yve til tiltak i tr\u00e5d med innsendte teikningar og situasjonsplan. 4. Det vert overlate til Plan- og bygningsetaten \u00e5 utferdige l\u00f8yvet og stille andre naudsynte vilk\u00e5r. 5. Klagen vert teken til f\u00f8lgje. Dato: 28. desember 2023 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat datert 11.09.2023, med f\u00f8lgjande vedlegg: 1. Oversiktskart 2. Oversiktsfoto 3. Situasjonsplan 3 4. Klage datert 07.07.2023 5. Avslag datert 19.06.2023 6. Uttalelse Statsforvalteren i Vestland datert 30.05.2023 7. Uttalelse byantikvaren datert 22.05.2023 8. Uttalelse Vestland fylkeskommune datert 25.05.2023 9. Uttalelse Fylkesmannen i Hordaland datert 05.11.2018 10. S\u00f8knad 11. Tegninger 4 "
}