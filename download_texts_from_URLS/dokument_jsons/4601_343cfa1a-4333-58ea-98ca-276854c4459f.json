{
  "dokument_id": "343cfa1a-4333-58ea-98ca-276854c4459f",
  "doc_type": "case_presentation",
  "kommune": 4601,
  "tittel": "Endring av samarbeidsavtale for Vest brann- og redningsregion KO",
  "url": "https://bergen.kommune.no/politikere-utvalg/api/fil/bk360/10973293/Framstilling-Endring-av-samarbeidsavtale-for-Vest-brann-og-redningsregion-KO",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/42775-15 Endring av samarbeidsavtale for Vest brann- og redningsregion KO Hva saken gjelder: Saken gjelder godkjenning av endring av samarbeidsavtale for Vest brann- og redningsregion (VBR) KO. Den gjeldende samarbeidsavtalen ble godkjent av kommunestyrene i alle de 18 deltakerkommunene innen fristen som if\u00f8lge kommuneloven var 31. oktober 2023. Bergen bystyre behandlet saken i m\u00f8tet 27.09.2023 sak 313/23 og fattet f\u00f8lgende vedtak: \u00abBergen kommune vedtar samarbeidsavtalen for Vest brann- og redningsregion kommunalt oppgavefellesskap.\u00bb Kommunene Etne, Gulen og Masfjorden s\u00f8kte i 2023 om \u00e5 bli tatt opp som deltakere i VBR. Styret behandlet s\u00f8knadene fra kommunene Etne og Masfjorden i 2023, mens s\u00f8knaden fra Gulen kommune ble behandlet 14. mars 2024. Opptak av nye deltakerkommuner krever endring av samarbeidsavtalen, og m\u00e5 behandles i tr\u00e5d med punkt 18 i samarbeidsavtalen for VBR som lyder slik: \u00abForslag om endring av avtalen skal f\u00f8rst behandles av representantskapet, og krever 2/3 flertall av de avgitte stemmer. Deretter skal forslaget sendes til deltakerne for godkjenning i kommunestyrene.\u00bb Det var behov for \u00e5 foreta noen ytterligere endringer i samarbeidsavtalen for \u00e5 tilpasse den til gjeldende lovverk. Sekretariatet utarbeidet vedlagte forslag til samarbeidsavtale som ble godkjent av representantskapet 18. april d.\u00e5. Endringene er n\u00e6rmere beskrevet nedenfor. \u2022 Punkt 2 Deltakerkommuner, eier- og ansvarsandeler Oversikten er oppdatert med de nye deltakerkommunene, og innbyggertallene er oppdatert pr. 1. januar 2024. Justering av eier- og ansvarsandelene skal foretas neste gang i 2028 dersom det ikke blir tatt opp nye deltakerkommuner f\u00f8r den tid. \u2022 Punkt 8 Representantskapet Det f\u00f8lger av kommuneloven \u00a7 8-1 annet ledd at det ikke kan gis m\u00f8te-, tale- og forslagsrett til andre enn organets medlemmer, hvis ikke annet f\u00f8lger av lov. Det tredje kulepunktet i det niende avsnittet er fjernet i tr\u00e5d med denne bestemmelsen. \u2022 Punkt 10 Styret Kommunene Gulen og Masfjorden foresl\u00e5s plassert i kommunegruppen som fra f\u00f8r best\u00e5r av kommunene Ask\u00f8y, Austevoll, Bj\u00f8rnafjorden og \u00d8ygarden. Etne kommune foresl\u00e5s plassert i kommunegruppen som fra f\u00f8r best\u00e5r av kommunene B\u00f8mlo, Fitjar, Kvinnherad, Stord, Tysnes og Ullensvang. 1 \u2022 Endret forkortelse fra KOF til KO Lov 2. juni 2023 nr. 21 om endringer i kommuneloven m.m. (arbeidsutvalg og valg i folkevalgte organer) fastsetter at \u00a7 19-1 tredje ledd i lov 22. juni 2018 nr. 83 om kommuner og fylkeskommuner (kommuneloven) skal lyde: \u00abOppgavefellesskapets navn skal inneholde ordene kommunalt oppgavefellesskap eller forkortelsen KO.\u00bb Med bakgrunn i den ovennevnte lovendringen har vi endret forkortelsen KOF til KO i samarbeidsavtalen. \u2022 Endret begrep fra administrasjonskommune til kontorkommune Sekretariatet ble etter representantskapsm\u00f8tet 18. april d.\u00e5. oppmerksom p\u00e5 at begrepet kontorkommune skal benyttes i stedet for administrasjonskommune om Bergen kommune. I samr\u00e5d med representantskapets leder som er ordf\u00f8rer Jens Olav Holven i Ulvik herad, har sekretariatet derfor endret begrepet under punktene 11, 12 og 19 i samarbeidsavtalen. Bergen brannvesens vurdering og anbefaling: Bergen brannvesen ut\u00f8ver Bergen kommune sitt ansvar som kontorkommune for VBR, og er dermed godt kjent med behovet for \u00e5 foreta de endringer i samarbeidsavtalen som beskrives i dette fagnotatet. Endringene forventes ikke \u00e5 gi administrative eller \u00f8konomiske konsekvenser utover dem som naturlig f\u00f8lger av endringen i antall deltakerkommuner. \u00d8konomiske konsekvenser: Ingen \u00f8konomiske konsekvenser Byr\u00e5dets vurdering og anbefaling/konklusjon: Byr\u00e5det viser til vedlegg 2: forslag til endret samarbeidsavtale for Vest Brann- og redningsregion KO. Byr\u00e5det anbefaler at Bergen bystyre vedtar samarbeidsavtalen for Vest brann- og redningsregion kommunalt oppgavefellesskap. Begrunnelse for framleggelse til bystyret: Reglement for bystyret og utvalgene 2023-2027 punkt 5.8.4 Regionalt, interkommunalt og internasjonalt samarbeid a. Strategier for og avtaler om regionalt, interkommunalt og internasjonalt samarbeid b. Medlemskap i regionale, interkommunale og internasjonale organisasjoner som forutsetter politiske avveininger. Byr\u00e5det innstiller til bystyret \u00e5 fatte f\u00f8lgende vedtak: Bergen kommune vedtar samarbeidsavtalen for Vest brann- og redningsregion kommunalt oppgavefellesskap. Dato: 10. september 2024 Marte Joan Monstad Christine Kahrs Fung. byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1. Fagnotat, datert 3. juli 2024 med f\u00f8lgende vedlegg: 2. Vest brann- og redningsregion KO \u2013 Forslag til endret samarbeidsavtale 2 "
}