{
  "dokument_id": "4acb5baa-60e0-552c-92e7-ab522a03dc40",
  "doc_type": "case_presentation",
  "kommune": 4601,
  "tittel": "H\u00f8ring av plan for oppf\u00f8lging av samfunnssikkerhets- og beredskapsarbeidet Et tryggere samfunn - sammen",
  "url": "https://bergen.kommune.no/politikere-utvalg/api/fil/bk360/12096761/Framstilling-Horing-av-plan-for-oppfolging-av-samfunnssikkerhets-og-beredskapsarbeidet-Et-tryggere-samfunn-sammen",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/128786-7 H\u00f8ring av plan for oppf\u00f8lging av samfunnssikkerhets- og beredskapsarbeidet Et tryggere samfunn - sammen Hva saken gjelder: Byr\u00e5dsleder legger med dette fram h\u00f8ringsutkastet av Et tryggere samfunn \u2013 sammen. Plan for oppf\u00f8lging av samfunnssikkerhets- og beredskapsarbeidet. H\u00f8ringsutkastet skal p\u00e5 ekstern h\u00f8ring f\u00f8r byr\u00e5det legger fram sitt endelige planforslag for behandling og vedtak i Bergen bystyre. Arbeidet med planen ble startet opp av byr\u00e5det i m\u00f8tet 03.10.2024 sak 1258/24. Byr\u00e5dets h\u00f8ringsforslag til Et tryggere samfunn \u2013 sammen. Plan for samfunnssikkerhet og beredskap er publisert digitalt, og f\u00f8lger i tillegg saken som et eget vedlegg. Et tryggere samfunn \u2013 sammen. Plan for samfunnssikkerhet og beredskap er Bergen kommunes plan for oppf\u00f8lging av samfunnssikkerhets- og beredskapsarbeidet og oppfyller kravene som er satt i forskrift om kommunal beredskapsplikt \u00a7 3 Helhetlig og systematisk samfunnssikkerhets- og beredskapsarbeid. Forskriften peker blant annet p\u00e5 at kommunen, p\u00e5 bakgrunn av den helhetlige risiko- og s\u00e5rbarhetsanalysen, skal utarbeide langsiktige m\u00e5l, strategier, prioriteringer og plan for oppf\u00f8lging av samfunnssikkerhets- og beredskapsarbeidet. Byr\u00e5det foresl\u00e5r at det at kommunen skal ha evne og kapasitet til \u00e5 forebygge og h\u00e5ndtere u\u00f8nskede hendelser blir det overordnede m\u00e5let for kommunens samfunnssikkerhets- og beredskapsarbeid. Bergen kommune skal n\u00e5 m\u00e5let gjennom f\u00f8lgende strategier: \u2022 Etablere oversikt over og kunnskap om u\u00f8nskede hendelser som kan oppst\u00e5 og hvordan disse kan p\u00e5virke kommunen. \u2022 Forebygge u\u00f8nskede hendelser, kriser og katastrofer. \u2022 V\u00e6re forberedt p\u00e5 \u00e5 kunne h\u00e5ndtere u\u00f8nskede hendelser, kriser og katastrofer. \u2022 Samarbeide med andre kommuner og samfunnssikkerhets- og beredskapsakt\u00f8rer. Det er ogs\u00e5 utarbeidet en rekke tiltak som alle bidrar til \u00e5 n\u00e5 det overordnede m\u00e5let i tr\u00e5d med en eller flere av strategiene. Det viktigste underlaget for planarbeidet har v\u00e6rt Bergen ROS 2024 \u2013 helhetlig risiko- og s\u00e5rbarhetsanalyse som bystyret tok til orientering i m\u00f8tet 04.09.2024 sak 271/24. I tillegg har byr\u00e5det mottatt ett innspill fra Eldrer\u00e5det som er ivaretatt. Et tryggere samfunn \u2013 sammen. Plan for samfunnssikkerhet og beredskap skal n\u00e5 bli lagt ut p\u00e5 \u00e5pen h\u00f8ring i seks uker. Alle som \u00f8nsker, har mulighet til \u00e5 ta del i h\u00f8ringen. 1 Myndigheter, organisasjoner og r\u00e5d som det er rimelig \u00e5 anta har en spesiell interesse i arbeidet, vil bli invitert til \u00e5 gi h\u00f8ringsinnspill. Dette gjelder blant annet kommunens fire medvirkningsr\u00e5d, de fleste akt\u00f8rene som var invitert til eller deltok i arbeidet med den helhetlige ROS-analysen, og en rekke omegnskommuner. For en fullstendig oversikt over akt\u00f8rene som vil bli invitert, se liste i saksframstillingen. Etter at h\u00f8ringsfristen er over, vil byr\u00e5det g\u00e5 gjennom innspillene som er kommet inn og gj\u00f8re planen klar for behandling i bystyret. \u00d8konomiske konsekvenser: H\u00f8ring av planen har i seg selv ingen \u00f8konomiske konsekvenser. I h\u00f8ringsutkastet foresl\u00e5s ett tiltak som vil inneb\u00e6re kostnader: tverretatlige \u00f8velser. Det foresl\u00e5s ogs\u00e5 videre utredning av tiltak og l\u00f8sninger, og ressursbehovet knyttet til disse er forel\u00f8pig ikke kjent. I utgangspunktet m\u00e5 kostnadene ved tiltakene i planen h\u00e5ndteres ved bruk av eksisterende ressurser. Eventuelle tiltak som ikke kan h\u00e5ndteres innenfor eksisterende rammer slik disse er fordelt i vedtatt handlings- og \u00f8konomiplan, m\u00e5 vurderes fremmet i forbindelse med fremtidige budsjettfremlegg, prim\u00e6rt som omdisponeringer innenfor gjeldende \u00f8konomiske rammer. Innfasing av tiltak som vedtas i forbindelse med bystyrets behandling av planen vil derfor v\u00e6re avhengig av organisasjonens kapasitet til gjennomf\u00f8ring og eventuell politisk prioritering i forbindelse med fremtidig rullering av handlings- og \u00f8konomiplan. Byr\u00e5dsleders vurdering og anbefaling/konklusjon: De siste \u00e5rene har flere alvorlige hendelser understreket behovet for \u00e5 prioritere sikkerhet og beredskap. Koronapandemien og klimarelaterte hendelser som ras og flom, har tydeliggjort behovet for en effektiv beredskap for \u00e5 h\u00e5ndtere potensielle alvorlige hendelser. Internasjonale hendelser og den sikkerhetspolitiske situasjonen har forsterket behovet for \u00e5 v\u00e6re godt forberedt. Byr\u00e5det har derfor et h\u00f8yt fokus p\u00e5 samfunnssikkerhet og beredskap i Bergen kommune. Dette krever en organisasjon som er godt forberedt og i stand til raskt \u00e5 mobilisere og omstille seg for \u00e5 h\u00e5ndtere ulike hendelser. Det er behov for oppdaterte risiko- og s\u00e5rbarhetsanalyser, samt planer og beredskapssystemer som sikrer robusthet og rask respons. Det er ogs\u00e5 viktig at kommunen jevnlig gjennomf\u00f8rer \u00f8velser for \u00e5 teste og styrke beredskapen. Bergen bystyre tok i september 2024 Bergen ROS 2024 \u2013 helhetlig risiko- og s\u00e5rbarhetsanalyse til orientering. Den helhetlige ROS-analysen skal f\u00f8lges opp i tr\u00e5d med kravene i lov og forskrift. Ett av kravene er at det skal utarbeides en plan for oppf\u00f8lging. Det er byr\u00e5dsleders vurdering at det vedlagte planutkastet oppfyller kravene som er satt i Forskrift om kommunal beredskapsplikt \u00a7 3 Helhetlig og systematisk samfunnssikkerhets- og beredskapsarbeid, samt at planens m\u00e5l, strategier og tiltak vil bidra til at Bergen blir et tryggere samfunn. Byr\u00e5dsleder anbefaler derfor byr\u00e5det \u00e5 vedta \u00e5 legge Et tryggere samfunn \u2013 sammen. Plan for oppf\u00f8lging av samfunnssikkerhets- og beredskapsarbeidet ut p\u00e5 offentlig h\u00f8ring. Vedtakskompetanse: Byr\u00e5dets fullmakter pkt. 2.1 vedtatt av Bergen bystyre 27. november 2024 i sak 462/24: Byr\u00e5dets driftsansvar Som \u00f8verste ledelse av kommunens administrasjon, som arbeidsgiver, tjenesteleverand\u00f8r, myndighetsut\u00f8ver, samfunnsutvikler og som folkevalgt organ, har byr\u00e5det myndighet til, og ansvar for, \u00e5 forest\u00e5 l\u00f8pende drift og utvikling av kommunens virksomhet. 2 Byr\u00e5dsleder innstiller til byr\u00e5det \u00e5 fatte f\u00f8lgende vedtak: Et tryggere samfunn \u2013 sammen. Plan for oppf\u00f8lging av samfunnssikkerhets- og beredskapsarbeidet blir lagt ut p\u00e5 offentlig h\u00f8ring i seks uker, og blir samtidig sendt til h\u00f8ringsinstansene. Dato: 6. mai 2025 Christine B. Meyer Byr\u00e5dsleder Dokumentet er godkjent elektronisk. Vedlegg: - Et tryggere samfunn \u2013 sammen. Plan for oppf\u00f8lging av samfunnssikkerhets- og beredskapsarbeidet (byr\u00e5dets h\u00f8ringsutkast) 3 Saksframstilling: Oversikt over h\u00f8ringsinstanser Avinor Bane NOR Bergen Havn Bergen kirkelige fellesr\u00e5d Bergen Live Bergen n\u00e6ringsr\u00e5d Bergenhus heimevernsdistrikt 09 (HV09) BIR BKK Direktoratet for samfunnssikkerhet og beredskap Direktoratet for str\u00e5levern og atomsikkerhet Equinor Etterretningstjenesten Eviny Forskningsinstituttet NORCE Frivillige Organisasjoners Redningsfaglige Forum (FORF) Helse Bergen HF Hordaland sivilforsvarsdistrikt Haakonsvern orlogsstasjon Kystverket vest Mattilsynet Meteorologisk institutt Nasjonal kommunikasjonsmyndighet Nasjonal sikkerhetsmyndighet NVE PST Riksantikvaren Sjukehusapoteka Vest/Nasjonalt legemiddelberedskapslager Skyss Statens vegvesen Statsforvalter i Vestland Universitetet i Bergen v/Institutt for geovitenskap Vest politidistrikt Vestland fylkeskommune Alver kommune Ask\u00f8y kommune Austevoll kommune Bj\u00f8rnafjorden kommune Fedje kommune Kvam herad Oster\u00f8y kommune Samnanger kommune Vaksdal kommune \u00d8ygarden kommune Eldrer\u00e5det Kommunalt r\u00e5d for personer med funksjonsnedsettelse Ruspolitisk r\u00e5d Ungdomsr\u00e5det 4 "
}