{
  "dokument_id": "b6d3afbc-c71c-58b2-817d-acc9620a4241",
  "doc_type": "case_presentation",
  "kommune": 5501,
  "tittel": "Omr\u00e5denavn, vegkode 83006, Kr\u00e5kskardalen ",
  "url": "https://innsyn.tromso.kommune.no/application/getMoteDokument?dokid=2001667093",
  "tekst": "Arkivsaksnr. 24/04945-3 Saksbehandler Gro Agnethe Stokke Saksgang M\u00f8tedato Milj\u00f8-, idrett-, kultur- og 03.04.2024 samfunnsutviklingsutvalget Omr\u00e5denavn, vegkode 83006, Kr\u00e5kskardalen Kommunedirekt\u00f8rens innstilling til vedtak: Vegkode 83006 gis navnet Kr\u00e5kskardalen Stig Tore Johnsen Kari Henriksen Kommunedirekt\u00f8r Direkt\u00f8r Avdeling for oppvekst, utdanning og kultur 1 Hva saken gjelder I forbindelse med adressering i Troms\u00f8 kommune, har det v\u00e6rt reist navnesak for \u00e5 f\u00e5 fastlagt skrivem\u00e5ten av et adressenavn. Troms\u00f8 kommune skal gi navn p\u00e5 vegkode 83006, som skal tas i bruk som et omr\u00e5denavn for adressering. Troms\u00f8 kommune, har tidligere hatt denne stedsnavnsaken p\u00e5 b\u00e5de h\u00f8ring, og tilr\u00e5ding, dette gjelder navngiving av gatekode 83006 og omr\u00e5denavnet Kr\u00e5kskaret. Med utgangspunkt i navnelikhet med et annet stedsnavn/omr\u00e5denavn i Troms\u00f8 kommune, omr\u00e5denavnet Krokskaret, vurderte Troms\u00f8 kommune at det kan medf\u00f8re problemer knyttet til AMK og lignende p\u00e5 grunn av navnelikhet. Saken ble med utgangspunkt i dette sendt til Spr\u00e5kr\u00e5det p\u00e5 en ny tilr\u00e5ding, og r\u00e5d om forslag til aktuelt stedsnavn som kunne tas i bruk som omr\u00e5denavn, som Kr\u00e5kskarvatnet eller Kr\u00e5kskardalen. Kartverket st\u00f8tter navneforslaget Kr\u00e5kskardalen. Kartverket foresl\u00e5r at stedsnavnet Kr\u00e5kskardalen kan tas i bruk i funksjon som adressenavn for omr\u00e5det som skal adresseres. Kr\u00e5kskardalen (navn p\u00e5 dal) er fastsatt som et likestilt navn for Kr\u00e5kskaret i navnesak 2018/391, vedtaksdato 26.10.2022. Likskapen med navnet Krokskaret blir mindre med et tillagt etterledd - dalen. Det finnes ikke et tilsvarende avleda navn til g\u00e5rdsnavnet Krokskaret. Dalen oppom Krokskaret blir omtalt som Skardalen skriver de i en henvendelse til Troms\u00f8 kommune. Kartutsnitt vegkode 83006 2 Saksutredning Prinsipper for valg av adressenavn I denne saken skal det gj\u00f8res vedtak p\u00e5 omr\u00e5denavn som adressenavn. Omr\u00e5deadresser blir brukt der det i omr\u00e5der uten klart vegsystem. Det finnes en del prinsipper som b\u00f8r ligge til grunn n\u00e5r man skal velge et slikt omr\u00e5denavn. Navnet som skal velges b\u00f8r passe inn i et samordnet system for adressering, og det b\u00f8r v\u00e6re lett \u00e5 skrive og uttale. Viktige prinsipper for navngiving er at man b\u00f8r f\u00f8lge tradisjonsprinsippet og pr\u00f8ver \u00e5 f\u00f8re videre lokale, tradisjonelle stedsnavn og navnem\u00f8nster i adressetildelinga. Navnet b\u00f8r uttrykke ett eller flere s\u00e6rtrekk ved adresseparsellen eller det tilgrensede omr\u00e5det. Skrivem\u00e5ten av stedsnavn skal f\u00f8lge reglene i lov om stadnamn (stedsnavnloven). Kommunal navnsetting av veger/adresser Det er kommunene som har vedtaksmyndighet for skrivem\u00e5ten av en rekke typer stedsnavn. Saksbehandlingen i kommunene skal f\u00f8lge reglene i stedsnavnloven. Kommunen gj\u00f8r vedtak om skrivem\u00e5ten av adressenavn, og har vedtaksmyndighet for skrivem\u00e5ten av navn p\u00e5 tettsteder, gravlunder, kommunale anlegg, grender og bydeler. N\u00e5r kommunen har gjort vedtak skal skrivem\u00e5ten tas i offentlig bruk. Kartverket presiserer at lov om stedsnavn regulerer offentlig bruk av stedsnavn. Privatpersoner og bedrifter som ikke er heleide av det offentlige er derfor ikke p\u00e5lagt \u00e5 f\u00f8lge vedtatte skrivem\u00e5ter. Om adressering Adressering handler f\u00f8rst og fremst om \u00e5 tildele alle en offisiell adresse. Alle eiendommer/bygninger som nyttes til n\u00e6rings-, offentlig-, eller boligform\u00e5l (inkludert fritidsbolig) skal ha en unik adresse. Tilr\u00e5ding Saken ble oversendt Spr\u00e5kr\u00e5det for tilr\u00e5ding, og vurdering, dette er i henhold til lov om stedsnavn. Spr\u00e5kr\u00e5det har gitt f\u00f8lgende tilr\u00e5ding i denne navnesaken: Spr\u00e5kr\u00e5det har ikke lokal kjennskap til det aktuelle omr\u00e5det, og kan derfor vanskelig svare p\u00e5 om det finnes lokale navn i omr\u00e5det som kan brukes i adresseringen. Ut fra kartet kan navnene Kr\u00e5kskarvatnet eller Kr\u00e5kskardalen v\u00e6re aktuelle. Begge disse naturnavnene har vedtatt skrivem\u00e5te. Vurdering Troms\u00f8 kommune har tidligere hatt denne saken p\u00e5 h\u00f8ring, og p\u00e5 tilr\u00e5ding, da med navneforslaget Kr\u00e5kskaret som omr\u00e5denavn. P\u00e5 grunn av navnelikhet med et annet omr\u00e5denavn, Krokskaret, ble saken sendt p\u00e5 en ny tilr\u00e5ding slik at man vedtar et navn som ikke forveksles med Krokskaret. 3 Med utgangspunkt i dette foresl\u00e5s det \u00e5 bruke stedsnavnet Kr\u00e5kskardalen som omr\u00e5denavn p\u00e5 vegkode 83006. Spr\u00e5kr\u00e5det opplyser om at dette er den vedtatte skrivem\u00e5ten for stedsnavnet. Konklusjon Kommunedirekt\u00f8ren anbefaler at Spr\u00e5kr\u00e5dets tilr\u00e5ding f\u00f8lges i denne saken. Adressenavnet tar utgangspunkt i allerede eksisterende stedsnavn i omr\u00e5de, Kr\u00e5kskardalen. Vedtakskompetanse Milj\u00f8-, idrett-, kultur- og samfunnsutviklingsutvalget Faglenker Kommunen som adressemyndighet | Kartverket.no Stadnamn | Kartverket.no Stedsnavn (sprakradet.no) Lov om stadnamn (stadnamnlova) - Lovdata 4 "
}