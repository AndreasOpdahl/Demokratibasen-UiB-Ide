{
  "dokument_id": "ccedd710-79f9-59ff-9cc1-94836c3ba8a2",
  "doc_type": "case_attachment",
  "kommune": 4601,
  "tittel": "Vedtak av 14.08.2024",
  "url": "https://bergen.kommune.no/politikere-utvalg/api/fil/bk360/11125250/Vedtak-av-14-08-2024",
  "tekst": " Plan- og bygningsetaten Arkoconsult As V\u00e5r referanse: BYGG-2024/13139-10 Pb 103 103 Saksbehandler: Per Magne Eide Dato: 14.08.2024 5291 VALESTRANDSFOSSEN AVSLAG P\u00c5 S\u00d8KNAD Eiendom : Gnr 36 Bnr 22 Adresse : Nordeidst\u00f8len 27 Tiltakshaver : Wouter Alberic Jozef Myny Tiltaket : Nybygg naust Vi viser til s\u00f8knad mottatt 02.05.2024. 1. S\u00f8knaden gjelder: Oppf\u00f8ring av frittliggende naust, bebygd areal er oppgitt til 27m2. Tiltaket krever dispensasjon fra kommunedelplanens arealdel \u00a7 3.1 -plankrav og \u00a7 6.1.1 - byggegrenser mot sj\u00f8. Det er s\u00f8kt om dispensasjon. 2. VEDTAK S\u00f8knad om tillatelse til oppf\u00f8ring av et frittliggende naust avsl\u00e5s, jf. kommuneplanens arealdel \u00a7 3.1 -plankrav og \u00a7 6.1.1 -byggegrenser mot sj\u00f8. 2.1. Dispensasjoner S\u00f8knad om dispensasjon fra kommuneplanens bestemmelser \u00a7 3.1 -plankrav og \u00a7 6.1.1 - byggegrense mot sj\u00f8 for oppf\u00f8ring av naust avsl\u00e5s, jf. plan- og bygningsloven \u00a7 19-2. 2.2. Godkjenning av tiltaksklasser Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 02.05.2024. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Kommuneplan Navn: KOMMUNEPLANENS AREALDEL 2018 Plannummer: 65270000 Ikraftdato: 19.06.2019 Arealform\u00e5l: Bebyggelse og anlegg -\u00f8vrig byggesone Hensynssone: Funksjonell strandsone Eiendommen er ikke detaljregulert. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 36 bruksnummer 540. Merknaden er som f\u00f8lger: \u00abHei, jeg savner en forklaring p\u00e5 hvordan sideveggene og takkonstruksjonen blir i forhold til eksisterende nabonaust med tanke p\u00e5 tilkomst og vedlikehold for alle tre naustene egentlig.\u00bb S\u00f8ker har kommentert: \u00abTiltaket er nabovarslet digitalt. Det er innkommet en merknad i saken, fra gbnr. 36/540, Jan Kringlen. Nabo er imidlertid ikke mot tiltaket, men \u00f8nsker kun en avklaring p\u00e5 hvordan en vil tilpasse oppf\u00f8ring av naust vegg i vegg med nabo. Nabo er ellers positiv til at det bygges som vist p\u00e5 varslede tegninger og har signert nabosamtykke for plassering, se vedlagt nabosamtykke. Den videre tilpasning av tiltaket mot nabo tas i felles dialog og tilpasses p\u00e5 stedet. Det legges etter dette til grunn at nabo har samtykket til tiltaket.\u00bb V\u00e5r vurdering er at merknaden ikke har relevans for utfallet av saken, vi har derfor ingen ytterligere kommentarer. 3.3. Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 02.05.2024. Vi legger denne til grunn i v\u00e5r behandling av s\u00f8knaden. Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. Saksnummer BYGG-2024/13139 Side 2 av 10 3.4. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier. Etter v\u00e5r vurdering er bestemmelsen tilstrekkelig ivaretatt for oms\u00f8kte tiltak. 3.5. Andre uttalelser eller vedtak Statsforvalteren i Vestland har gitt uttalelse datert 04.07.2024: \u00ab Bergen kommune \u2013 Ytrebygda bydel \u2013 uttalelse til s\u00f8knad om dispensasjon for tiltak i strandsonen p\u00e5 gbnr. 36/22 - Noreidst\u00f8len 27 - naust Vi viser til brev fra Bergen kommune datert 27.06.2024 hvor det bes om uttalelse til s\u00f8knad om dispensasjon for oppf\u00f8ring av naust p\u00e5 gnr. 36, bnr. 22 ved Nord\u00e5svannet i Ytrebygda bydel. Det fremg\u00e5r av brevet fra kommunen at tiltaket krever dispensasjon fra kommuneplanens bestemmelser \u00a7 6.1.1 byggegrense langs sj\u00f8 og \u00a7 3.1. plankrav. Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag): \u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det..\u00bb I denne saken s\u00f8kes det om oppf\u00f8ring av naust ved Nord\u00e5svannet. Omr\u00e5det rundt Nord\u00e5svannet er under s\u00e6rlig stort press for nedbygging og privatisering. Dette er et strandomr\u00e5de i kommunen med stor friluftsverdi da det ligger sentralt til for en stor del av byens befolkning. De gjenv\u00e6rende arealer i strandsonen som fremdeles er tilgjengelig for allmennheten m\u00e5 sikres. Naustomten ligger mellom to naust og er i dag et tilgjengelig strandareal for opphold (vassing, bading o. l). Tiltaket som oms\u00f8kt tetter igjen naustrekken og effektivt fjerner denne muligheten for bruk av strandsonen. Strandsonen i omr\u00e5der rundt er allerede stort sett bygd ned eller privatisert. Det er viktig \u00e5 forhindre tiltak i strandsonen som hindrer allmennhetens ferdsels og oppholdsmulig- heter i strandsonen. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der med stor verdi for friluftsliv. Saksnummer BYGG-2024/13139 Side 3 av 10 Tiltakene bidrar til nedbygging og privatisering av strandsonen og vil slik vi ser det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 36, bnr. 22 Nordeid\u00e5sen i Ytrebygda bydel. Dersom det likevel blir gitt dispensasjon, ber vil kommunen sende vedtaket til Statsforvalteren for klagevurdering.\u00ab Bymilj\u00f8etaten har gitt uttalelse datert 22.07.2024: \u00ab Uttalelse fra Bymilj\u00f8etaten, gnr. 36, bnr. 22, Nordeist\u00f8len 27, nybygg naust. Saken gjelder Bymilj\u00f8etaten viser til oversendelse fra Plan- og bygningsetaten 27.06.24 (BYGG- 2024/13139-5) vedr\u00f8rende s\u00f8knad om tillatelse til oppf\u00f8ring av naust. Tiltaket er avhengig av dispensasjon fra: \u2022 kommuneplanens arealdel (KPA 2018) \u00a7 3.1 med hensyn til plankrav \u2022 KPA 2018, \u00a7 6.1.1 med hensyn til byggegrense langs sj\u00f8 \u2022 KPA 2018, \u00a7 32.2 Bruk og vern av sj\u00f8 og vassdrag Grunnlag Planforutsetninger: Eiendommen er uregulert. KPA 2018 viser eiendommen som bebyggelse og anlegg - \u00f8vrig byggesone og bruk og vern av sj\u00f8 og vassdrag og den ligger innenfor hensynssonen for funksjonell strandsone. Andre overordnete registreringer: I Naturbase er sj\u00f8omr\u00e5det i Nord\u00e5svatnet utenfor den aktuelle eiendommen registrert som nasjonalt viktig gytefelt for torsk (Havforskningsinstituttet, 2020). De samme sj\u00f8omr\u00e5dene er registrering med lokal viktig forekomst av marin naturtype, Poller, \u2013 Sterke tidevannsstr\u00f8mmer. Nord\u00e5svatnet er kartlagt av Bymilj\u00f8etaten 2016 som sv\u00e6rt viktig friluftsomr\u00e5de som omfatter strandsone med tilh\u00f8rende sj\u00f8 og vassdrag. Det er ikke gjort \u00f8vrige registreringer av s\u00e5rbart naturmangfold for eiendommen i aktuelle databaser. Vurderinger Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Det oms\u00f8kte tiltaket er et st\u00f8rre bygg med form\u00e5l naust som trenger overnevnte dispensasjoner for \u00e5 kunne realiseres. Nord\u00e5svatnet er et sv\u00e6rt popul\u00e6rt og sentralt friluftsomr\u00e5de for byens innbyggere. Samtidig er det sv\u00e6rt nedbygget med f\u00e5 gjenv\u00e6rende arealer tilgjengelige i strandsonen. Bygget vil dersom det realiseres, overskride tillatt utnyttelsesgrad for naustbygg (KPA 2018 \u00a7 27.7.6). N\u00e5r det gjelder strandsonevern og krav til byggegrense for sj\u00f8 og vassdrag i og rundt omr\u00e5det Nord\u00e5svatnet, m\u00e5 praksis for dispensasjoner v\u00e6re streng. Hensynet til strandsonevernet er sentralt for vurdering av den aktuelle saken, da tiltaket i sin helhet ligger innenfor den funksjonelle strandsonen. I lovkommentar til plandelen av pbl. \u00a7 19-2 st\u00e5r f\u00f8lgende: Det er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandling av dispensasjonssaker i 100-metersbeltet langs sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en skal veie tungt. Det skal mye til for at en kan \u00e5pne for dispensasjon her, spesielt i omr\u00e5der med stor utbyggingspress. Saksnummer BYGG-2024/13139 Side 4 av 10 Hovedhensynet bak byggeforbudet er \u00e5 verne strandsonen langs sj\u00f8 eller vassdrag mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Etter en samlet vurdering anser ikke Bymilj\u00f8etaten fordelene ved \u00e5 gi dispensasjon som st\u00f8rre enn ulempene for det aktuelle tiltaket. Tiltaket vil f\u00f8re til ytterligere nedbygging av arealer i strandsonen her. Vi kan ikke se at tiltaket er i tr\u00e5d med overordnete f\u00f8ringer eller \u00f8nsket utvikling for Nord\u00e5svatnet. Bymilj\u00f8etatens anbefaling Tiltaket er i strid med bestemmelser i kommuneplanens arealdel, \u00a7 3.1, \u00a7 6.1. og \u00a7 32.2. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19- 2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering frar\u00e5 at det gis dispensasjon for det oms\u00f8kte tiltaket. \u00ab 3.6. Dispensasjon Tiltaket kommer i strid med kommuneplanens bestemmelser \u00a7 3.1 -plankrav og \u00a7 6.1.1 - byggegrenser mot sj\u00f8. Det s\u00f8kes om oppf\u00f8ring av et naust plassert mellom to naust/naboeiendommer. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Saksnummer BYGG-2024/13139 Side 5 av 10 S\u00f8ker begrunner s\u00f8knad om dispensasjon med f\u00f8lgende: \u00ab 3 Grunner for \u00e5 gi dispensasjon: 3.1 Arealform\u00e5l: Hovedhensynet bak de planfestede arealform\u00e5l er forutsigbarhet for hvilken type virksomhet eller bebyggelse som etableres p\u00e5 arealene, og den p\u00e5virkning og eventuelle ulemper dette kan medf\u00f8re for omgivelsene og eksisterende infrastruktur, blant annet for trafikk, parkering, st\u00f8y og offentlig tjenestetilbud. 3.1.1 \u00f8vrig byggesone: I denne saken er det tale om \u00e5 oppf\u00f8re et naust i et omr\u00e5de som ellers er preget av naustbebyggelse. Eiendommen ligger mellom to eksisterende naust. Tomten b\u00e6rer tydelig preg av \u00e5 v\u00e6re opprettet til dette form\u00e5let ettersom tomten er liten og ikke egnet til annen bruk enn b\u00e5tplass slik vi vurderer det. Det fremg\u00e5r av historiske ortofoto at det har v\u00e6rt naustbebyggelse i omr\u00e5det i mange \u00e5r. Foto fra 1881.no viser at nabotomtene 36/540 og 36/574 var bebygget i tr\u00e5d med dagens bruk allerede i 1949. Naustbygg er vist p\u00e5 nabotomtene i hvert fall i 1970. S\u00e5ledes er det ikke noe uforutsigbart mht. arealdisponering i \u00e5 tillate et naust p\u00e5 denne eiendommen. Videre vil en tillatelse v\u00e6re i tr\u00e5d med forutsetninger om at hovedeiendommen skal v\u00e6re sikret rett til opplagsplass for b\u00e5t og tilgang til sj\u00f8. En dispensasjon vil ikke f\u00f8re til noe \u00f8kt press p\u00e5 infrastruktur eller medf\u00f8re annen ulempe for omgivelsene. Dagens forhold knyttet til VVA endres ikke med tiltaket. Basert p\u00e5 disse forhold kan vi ikke se at en dispensasjon vil komme i konflikt med de hensyn som ligger til grunn for arealform\u00e5let. 3.3 Byggegrense mot sj\u00f8: Av forarbeidene fremg\u00e5r det at form\u00e5let med byggegrense / forbudet mot bygging i strandsonen, er \u00e5 sikre allmennhetens rett til fri ferdsel og friluftsliv ved kysten. Videre er det \u00e5 beskytte og bevare plante \u2013og dyreliv, jfr. Ot. prp. nr. 32 (2007-2008). Disse hensynene gjelder ogs\u00e5 for byggegrense angitt i kommuneplanens arealdel. KPA \u00a7 6.1.1 angir en byggegrense mot sj\u00f8 i \u00f8vrig byggesone p\u00e5 50 meter. I denne saken vil det av naturlige \u00e5rsaker ikke v\u00e6re mulig \u00e5 overholde byggegrensen mot sj\u00f8, da naustet n\u00f8dvendigvis m\u00e5 ligge i sj\u00f8linjen for \u00e5 fungere etter sitt form\u00e5l. Arealet er allerede i bruk til b\u00e5tplass og det kan derfor ikke hevdes at et naustebygg i seg selv f\u00f8rer til en \u00f8kt privatisering. Statsforvalterens praksis tilsier ogs\u00e5 at et naust i seg selv ikke inneb\u00e6rer et privatiserende element. Videre er det ikke naturlig for allmennheten \u00e5 benytte seg av denne tomten for \u00e5 komme seg til sj\u00f8en, da den allerede er i bruk som b\u00e5tplass og ligger inneklemt mellom flere eksisterende naust. Da tiltaket i prinsippet ikke utgj\u00f8r et privatiserende element i seg selv, mener vi at det ikke kommer i konflikt med de hensyn som ligger bak strandsonevernet. 3.2 Utnyttelsesgrad: Tomten er 43,5 m2. Naustet er 27,5 m2 BRA. Den samlete utnyttelsesgraden blir s\u00e5ledes 27,5/43,5*100= 63,22%. Hensynene bak begrensninger i utnyttingsgrad er hovedsakelig \u00e5 styre volum og omfang av bebyggelse innenfor et omr\u00e5de. Videre vil krav til maksimal utnyttingsgrad sikre fornuftige og b\u00e6rekraftige prosjekter. En f\u00e5r mulighet til \u00e5 hindre bygging i strid med omgivelsene samtidig som en ogs\u00e5 sikrer gode livs \u2013 og bokvaliteter p\u00e5 den enkelte eiendom. Med dette menes summen av kvalitetene til den enkelte bolig som bl.a. hvordan boligen ligger i forhold til andre bygninger, uteoppholdsareal og landskapet ellers. Utnyttelsesgraden p\u00e5virker ogs\u00e5 de n\u00e6re omgivelser og naboer i forhold til bygningsvolum og h\u00f8yder, bevaring av terreng og vegetasjon. Saksnummer BYGG-2024/13139 Side 6 av 10 I denne saken er det tale om \u00e5 bebygge en naustetomt. Tiltaket vil ikke oppfattes \u00e5 v\u00e6re i strid med omgivelsene da det er tale om et naust i et etablert naustomr\u00e5de. Ettersom tomten ikke skal brukes til boligform\u00e5l, vil ikke de bakenforliggende hensyn sl\u00e5 inn i like stor grad. Det vil bl.a. ikke v\u00e6re noen negativ innvirkning p\u00e5 bokvalitet for omgivelsene, da begge nabotomtene er bebygget med naust i omtrentlig samme st\u00f8rrelse. Det vil ikke bli gjort vesentlige terrengendringer i forbindelse med tiltaket. De samlete effekter av tiltaket er s\u00e5ledes sm\u00e5. En dispensasjon vil derfor i liten grad komme i konflikt med de bakenforliggende hensyn. Plankravet: For det tilfellet at kommunen ikke vil godkjenne unntak fra plankrav etter unntaksbestemmelsen i KPA pkt. 3.2.1, s\u00f8kes det subsidi\u00e6rt om dispensasjon fra plankravet, jfr. hovedregelen i KPA pkt. 3.2. Sp\u00f8rsm\u00e5let er da om en dispensasjon vesentlig tilsidesetter de hensyn som ligger bak plankravet. Bakgrunnen for bestemmelser om reguleringsplan er \u00e5 sikre I denne forbindelse vises det til argumentasjonen knyttet til unntak. Ettersom tiltaket rent faktisk er mindre enn tilsvarende \u00abmindre tiltak\u00bb etter bokstav a, vil en dispensasjon neppe komme i konflikt med de hensyn som ligger bak plankravet. Lovgiver har her allerede definert en grense for hvor store bygg som kan unntas plan. N\u00e5r en setter dette i sammenheng med infrastruktur og omgivelsene ellers, ser vi at omr\u00e5det i all hovedsak er ferdig utbygd og fremst\u00e5r som et etablert der forhold som ellers ville v\u00e6re fornuftig \u00e5 regulere, allerede er ferdig utviklet og bygd. Det kan derfor neppe hevdes at en dispensasjon vesentlig tilsidesetter de hensyn som ligger bak plankravet. 4 Dr\u00f8ftelse av fordeler og ulemper ved \u00e5 gi dispensasjon: Ulempen ved \u00e5 gi dispensasjon er at kommuneplanens bestemmelser ikke f\u00f8lges etter sin ordlyd. Det er imidlertid heller ingen fordeler knyttet til \u00e5 unnlate \u00e5 ta ut det brukspotensial som ligger i \u00e5 gjennomf\u00f8re det planlagte tiltaket. Fordelene ved \u00e5 gi dispensasjon er nemlig at en f\u00e5r utnyttet arealene i tr\u00e5d med forutsatt og forventet bruk. Arealet er i et omr\u00e5de som allerede er i bruk som sj\u00f8tomter og naustetomter. Dette fordi potensialet er helt i samsvar med bruken av arealer i dette omr\u00e5det st\u00e5 ubrukt med tiltaket er at det vil v\u00e6re i tr\u00e5d med forventet og forutsatt bruk. Det vil ogs\u00e5 v\u00e6re en fordel \u00e5 tillate naust i dette omr\u00e5det fremfor andre omr\u00e5der der strandlinjen er mindre ber\u00f8rt av bebyggelse. Videre f\u00e5r tiltakshaver en b\u00e5tplass der han kan vinterlagre b\u00e5ten, sammen med fiskeutstyr og annet utstyr i tilknytning til b\u00e5tlivet. Dette vil ogs\u00e5 komme fremtidige brukere av tomten til gode. Basert p\u00e5 argumentasjonen ovenfor finner vi at fordelene er \u00abklart st\u00f8rre\u00bb enn ulempene. Vilk\u00e5rene for dispensasjon er oppfylt, og det b\u00f8r gis dispensasjon. \u00ab I denne konkrete saken skal det bygges et naust ved Nord\u00e5svannet som i dag regnes som sv\u00e6rt nedbygget med f\u00e5 gjenv\u00e6rende arealer tilgjengelige i strandsonen. \u00c5 beslaglegge sj\u00f8n\u00e6re areal av oms\u00f8kt st\u00f8rrelse, er i vesentlig strid med de overordnede avklaringer og f\u00f8ringer som skal vurderes i en planprosess. Omfanget av tiltak gj\u00f8res s\u00e6rs viktig i pressomr\u00e5der der det kan v\u00e6re flere motstridende interesser, private s\u00e5 vel som allmenne. En utstrakt bruk av dispensasjoner er med p\u00e5 \u00e5 undergrave kommuneplanen som informasjons og avgj\u00f8relsesgrunnlag. Det er et m\u00e5l og ivareta allmenne interesser og unng\u00e5 uheldig utbygging og privatisering i strandsonen. En slik utvikling av omr\u00e5de i strandsonen kan ikke tillates ved dispensasjon. Kravet til reguleringsplan m\u00e5 gjelde fullt ut. Vi vektlegger \u00e5 holde en fast praksis for \u00e5 ivareta strandsoneverdier og lovens byggeforbud. Saksnummer BYGG-2024/13139 Side 7 av 10 Tiltaket vurderes \u00e5 komme i strid med de hensyn bestemmelsene om plankrav, samt byggegrense langs sj\u00f8, skal ivareta. Fordelen ved \u00e5 gi dispensasjon er av privat karakter, der tiltakshavere kan f\u00e5 utviklet eiendommen i strandsonen som \u00f8nsket. Ulempene vil v\u00e6re av allmenn karakter, ved at strandsone og sj\u00f8speil bygges ned, med \u00f8kt privatisering av strandsone, og ved at det tilrettelegges for en uavklart bruk og arealdisponering i et pressomr\u00e5de med mange interesser. Vi viser videre til at statlige og regionale rammer og m\u00e5l skal tillegges s\u00e6rlig vekt i kommunens vurdering av dispensasjoner, og at kommunen ikke b\u00f8r dispensere fra bestemmelser knyttet til strandsonen der en direkte ber\u00f8rt statlig eller regional myndighet har uttalt seg negativt om dispensasjonss\u00f8knaden. I denne saken frar\u00e5der Statsforvalteren oms\u00f8kte dispensasjoner blir innvilget, vi viser til f\u00f8lgende uttalelse; -Naustomten ligger mellom to naust og er i dag et tilgjengelig strandareal for opphold (vassing, bading o. l). Tiltaket som oms\u00f8kt tetter igjen naustrekken og effektivt fjerner denne muligheten for bruk av strandsonen. Strandsonen i omr\u00e5der rundt er allerede stort sett bygd ned eller privatisert. Det er viktig \u00e5 forhindre tiltak i strandsonen som hindrer allmennhetens ferdsels og oppholdsmulig-heter i strandsonen. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der med stor verdi for friluftsliv. Tiltakene bidrar til nedbygging og privatisering av strandsonen og vil slik vi ser det v\u00e6re i strid med Statlige planretningslinjer for differensiert forvaltning av strandsonen langs sj\u00f8. - Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Per Magne Eide Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til Wouter Alberic Jozef Nordeidst\u00f8len 27 5251 S\u00d8REIDGREND Myny Jan Kringlen 5252 S\u00d8REIDGREND Karlsmarka 24 Saksnummer BYGG-2024/13139 Side 8 av 10 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/13139 Side 9 av 10 Saksnummer BYGG-2024/13139 Side 10 av 10 "
}