{
  "dokument_id": "85a9129d-b8da-5068-96b7-737df8c3e167",
  "doc_type": "case_attachment",
  "kommune": 4601,
  "tittel": "Notat Tilkomst til planomr\u00e5det datert 19.10.2023",
  "url": "https://bergen.kommune.no/politikere-utvalg/api/fil/bk360/9377083/Notat-Tilkomst-til-planomradet-datert-19-10-2023",
  "tekst": "Notat \u2013 Tilkomst til planomr\u00e5det Datert 19.04.2021, Revidert: 23.06.2023. Siste revidering: 19.10.2023 ( Oppdaterte Sporingskurve illustrasjoner) Bergenhus, gnr. 216, bnr. 853 mfl., Fagerdalen lager 1. Vurdering av krysset: Se notatet Trafikkvurdering av kryss Helleveien-L\u00f8nborglien datert 19.04.2021. 2. Trafikk\u00f8y i krysset Helleveien-L\u00f8nborglien Deler av uttalelsen fra SVV til varsel om oppstart er markert med kursiv i teksten under: Utfordrende gangfelt for myke trafikanter: Statens vegvesen sin h\u00e5ndbok V127 Kryssingssteder for g\u00e5ende skriver i kapittel 3 at en kryssingslengde for g\u00e5ende p\u00e5 maks 8 meter m\u00e5 vektlegges ved valg av tiltak. Dagens gangfelt som ligger i krysset mellom fylkesveg 578 og L\u00f8nborglien/Fagerdalen er over dobbelt s\u00e5 langt som dette. Vegvesenet krever derfor at krysset f\u00e5r en trafikk\u00f8y som gj\u00f8r kryssingen mer oversiktlig og trafikksikker for myke trafikanter. \u00d8ya b\u00f8r ha minste bredde p\u00e5 2 meter og v\u00e6re utformet med fysisk kanalisering. Det er anbefalt at \u00f8ya trekkes 1-2,5 meter bak gangfeltet inn i sekund\u00e6rvegen (Kapittel 3.2 V121). Vi vil og anbefale at dere vurderer muligheten for \u00e5 flytte gangfeltet 5 meter fra krysset i samsvar med kapittel D.2.6.1 i N100. Dette for \u00e5 gj\u00f8re kryssingsavstanden for myke trafikanter kortere. Trafikk\u00f8yen vil redusere lengde p\u00e5 fotgjengerfelt til en avstand p\u00e5 omtrent 6,7 m s\u00f8r for \u00f8yen og 5,4 m nord for \u00f8yen. Den vil ogs\u00e5 gj\u00f8re det naturlig \u00e5 trekke fotgjengerfeltet vekk fra krysset med 5 m. Dette vil gi en personbil muligheten til \u00e5 st\u00e5 og vente i L\u00f8nborglien uten \u00e5 v\u00e6re til hinder for andre biler eller myke trafikanter. Det er ytret \u00f8nske om at overgangsfeltet skal trekkes mer enn 5 meter unna foreg\u00e5ende kryss, i et fors\u00f8k p\u00e5 \u00e5 redusere lengden p\u00e5 gangfeltet. Dette vil f\u00f8re til at avkj\u00f8rselen til Fagerdalen m\u00e5 flyttes for \u00e5 ivareta tilkomstmuligheten for store kj\u00f8ret\u00f8y som vogntog. Ved \u00e5 flytte overgangsfeltet enda lengre unna krysset risikeres det at fotgjengere ser p\u00e5 dette som en omvei og velger \u00e5 krysse vegen foran gangfeltet. Trafikk\u00f8yen utformes med en lengde p\u00e5 9 m og en maksimal bredde p\u00e5 2,4 m. Lengde p\u00e5 fysisk kanalisering av g\u00e5ende gjennom trafikk\u00f8yen er 3,0 m (= bredde p\u00e5 gangfeltene). Minste bredde ved fysisk kanalisering av g\u00e5ende gjennom trafikk\u00f8yen er 2,0 m. Sporingsanalyse til vogntog har v\u00e6rt f\u00f8rende for utforming av trafikk\u00f8yen. Sporingsanalyse har vist at det er begrenset med plass som kan brukes til trafikk\u00f8y, da den m\u00e5 utformes som en forh\u00f8yning avgrenset av kantstein. Figur 1: Utforming av trafikk\u00f8y og dimensjoner p\u00e5 gangfelt. 1 3. Innstramming av radiene p\u00e5 L\u00f8nborglien: Fra uttalelse fra SVV: Dagens kryss mellom fylkesveg 578 og L\u00f8nborglien/Fagerdalen har d\u00e5rlig utforming. Krysset er utflytende. Dette innbyr til at bilister kan holde h\u00f8y fart inn og ut av krysset samt at kj\u00f8ret\u00f8y kan f\u00e5 problemer med \u00e5 definere sin plass i kryssomr\u00e5det. Dette er uheldig med tanke p\u00e5 trafikksikkerhet, og krysset b\u00f8r strammest opp samtidig som det sikrer tilfredsstillende svingebevegelser for dimensjonerende kj\u00f8ret\u00f8y. Innstramming av avkj\u00f8rselen vil ha minimal p\u00e5virkning p\u00e5 gangfeltet over L\u00f8nborglien. Innstrammingen vil stort sett skje ved starten av krysset, og endringene vil v\u00e6re minimale ved gangfeltet, grunnet sporingsanalyse for vogntog. Gangfeltene vil utformes tiln\u00e6rmet likt med eller uten innstramming. Grunnen til \u00e5 stramme inn L\u00f8nborglien ved krysset vil prim\u00e6rt v\u00e6re \u00e5 senke farten til h\u00f8yresvingene bilister fra Helleveien til L\u00f8nborglien og fra L\u00f8nborglien til Helleveien. Dette har trafikk\u00f8yen allerede stor p\u00e5virkning p\u00e5, da kryssomr\u00e5det blir mye mindre. Sporingsanalyse er utf\u00f8rt for: - Dagens plassering av L\u00f8nborglien-Fagerdalen krysset med mindre utbedring av radius i s\u00f8r\u00f8st. - En ideell situasjon hvor det er ikke behov for vogntog \u00e5 svinge inn p\u00e5 Fagerdalen fra \u00f8stlig retning p\u00e5 L\u00f8nborglien. Dette er et scenario som i praksis ikke er realistisk. Det er mulig \u00e5 stramme radiene mot Helleveien inn til R12.0 (figur 2). Radiuslinjen er antatt fra kanten tilkj\u00f8rebanen i Helleveien (p\u00e5 innsiden av sykkelfeltet), og mot kanten til kj\u00f8rebanen i L\u00f8nborglien. Dette frigj\u00f8r ca. 17m2 i s\u00f8r og 6 m2 i nord av veibanen som kan brukes til fortau med h\u00f8y kantstein dersom ombygging er \u00f8nskelig/n\u00f8dvendig. Figur 2: Mulig innstramming av radiene i krysset Helleveien-L\u00f8nborglien. 2 4. Minimums utbedringer av L\u00f8nborglien-Fagerdalen krysset: Trafikk\u00f8yen og innstramming av Helleveien-L\u00f8nborglien krysset f\u00f8rer til f\u00e5 p\u00e5f\u00f8lgende endringer eller utbedringer av Helleveien-L\u00f8nborglien eller L\u00f8nborglien-Fagerdalen krysset. Det er i hovedsak bare n\u00f8dvendig med en mindre endring for \u00e5 gj\u00f8re tilkomst til industriomr\u00e5det med vogntog mer trafikksikker. Det er den s\u00f8r\u00f8stlige radiusen til L\u00f8nborglien-Fagerdalen krysset som m\u00e5 utbedres fra R1,0 til R5,0 (og asfalteres) (figur 3). Det er en n\u00f8dvendig utbedring for \u00e5 gi vogntogene nok areal for innkj\u00f8ring mot Fagerdalen, slik at de unng\u00e5r \u00e5 kj\u00f8re over selve trafikk\u00f8yen. Denne utbedring vil gi litt mer asfaltert areal i L\u00f8nborglien-Fagerdalen krysset. Under f\u00f8lger positive konsekvenser for en slik utbedring: - N\u00f8dvendig for sporingsanalyse av vogntog som er f\u00f8rende for kryssutformingen. - R1,0 er ikke i henhold til minstekravene for avkj\u00f8rsel (og heller ikke for kryss). - Mindre utbedring her f\u00f8rer til at en ikke trenger st\u00f8rre vegarbeid ved flytting av L\u00f8nborglien- Fagerdalen krysset. - Ved eventuell flytting av kryss vil det i tillegg til en st\u00f8rre arbeidsmengde og forstyrrende inngrep skape problemer med stigningen i Fagerdalen. Figur 3: N\u00f8dvendig utbedring av s\u00f8r\u00f8stlige radius i L\u00f8nborglien-Fagerdalen krysset. Figur 4: Dagens situasjon av s\u00f8r\u00f8stlige radius i L\u00f8nborglien-Fagerdalen krysset. 3 a. Sporingsanalyse fra Helleveien mot industriomr\u00e5det: Fra uttalelse fra SVV: Trafikk\u00f8y, strammere kryss og flytting av gangfelt vil f\u00f8re til at dagens tilkomst til Fagerdalen m\u00e5 flyttes lenger \u00f8st. Det er derfor n\u00f8dvending med sporingsanalyser som viser at dimensjonerende kj\u00f8ret\u00f8y er sikret fremkommelighet. Nytt kryss til Fagerdalen m\u00e5 reguleres inn i tr\u00e5d med krav i vegnormal N100. Figur 5: Sporingskurver for tilkomst til planomr\u00e5det fra nord. Figur 6: Sporingskurver for tilkomst til planomr\u00e5det fra s\u00f8r. 4 Figur 7: Sporingskurver for utkj\u00f8ring fra planomr\u00e5det mot nord. Figur 8: Sporingskurver for utkj\u00f8ring fra planomr\u00e5det mot s\u00f8r. 5 b. Vurdering av flytting av kryss til Fagerdalen lenger \u00f8st: Fra uttalelse fra SVV: Trafikk\u00f8y, strammere kryss og flytting av gangfelt vil f\u00f8re til at dagens tilkomst til Fagerdalen m\u00e5 flyttes lenger \u00f8st. Det er derfor n\u00f8dvending med sporingsanalyser som viser at dimensjonerende kj\u00f8ret\u00f8y er sikret fremkommelighet. Nytt kryss til Fagerdalen m\u00e5 reguleres inn i tr\u00e5d med krav i vegnormal N100. Under vises det at det er ikke n\u00f8dvendig \u00e5 flytte krysset L\u00f8nborglien-Fagerdalen lenger \u00f8st. Sporingsanalyse for en ideell situasjon hvor det er ikke behov for sving mot nord (mot Fagerdalen) er vist i figur 9. Denne viser hvilke p\u00e5virkning dette vil ha p\u00e5 selve krysset mellom Helleveien og L\u00f8nborglien. Hensikten er \u00e5 vise forskjellen mellom dagens situasjon og en mulig flytting av L\u00f8nborglien-Fagerdalen krysset mot \u00f8st. Etter en gjennomgang og sammenligning av disse sporingskurvene og sporingskurvene som viser tilkomst til Fagerdalen med dagens situasjon (+mindre utbedring), kommer det tydelig frem at utformingen av Helleveien-L\u00f8nborglien krysset ikke vil bli p\u00e5virket av dagens plassering av Fagerdalen. P\u00e5 grunn av dette vurderes det ikke \u00e5 v\u00e6re n\u00f8dvendig \u00e5 flytte krysset mellom Fagerdalen og L\u00f8nborglien \u00f8stover. Dette vil bare medf\u00f8re store terrenginngrep for \u00e5 kunne tilrettelegge for en stigning p\u00e5 Fagerdalen som er i henhold til kravene. Figur 9: Samlete sporingskurver for en ideell situasjon uten sving mot nord mot Fagerdalen. 6 c. Bilder av dagens situasjon i planomr\u00e5det: Figur 10: Dagens situasjon langs Helleveien, sett fra s\u00f8r mot nord. Figur 11: Dagens situasjon langs Helleveien, sett fra nord mot s\u00f8r. Figur 12: Dagens situasjon i krysset mellom Helleveien og L\u00f8nborglien. 7 Figur 13: Dagens situasjon ned Fagerdalen fra vest. Figur 14: Dagens situasjon opp Fagerdalen fra \u00f8st. Figur 15: Eksisterende situasjon i Fagerdalen/L\u00f8nborglien. 8 5. Utdypning av alternative tilkomster I m\u00f8te med Fylkeskommunen, Plan- og bygningsetaten og Bymilj\u00f8etaten (24.03.2021) ble det gitt tilbakemeldinger p\u00e5 valg av foresl\u00e5tt utforming for veg og tilkomst til planomr\u00e5det i Fagerdalen. Spesielt bemerket var avvikene fra kravene som kommer frem i fremlagt l\u00f8sning, hvordan en l\u00f8sning som etterf\u00f8lger alle krav vil se ut, samt konsekvensene den kan f\u00e5. Under blir det g\u00e5tt n\u00e6rmere gjennom tidligere fremlagt l\u00f8sning, samt utforming av alternative l\u00f8sninger og konsekvenser knyttet til utforming av tilkomst. Figur 16 viser eksisterende situasjon i en 3D-modell av terrenget i planomr\u00e5det, og er utgangspunktet for videre utbedringer. Alle illustrasjoner av terreng og vegtilkomst i 3D er tatt fra samme vinkel med synsretning mot s\u00f8r. Figur 16: Dagens veg situasjon skissert med bl\u00e5 linjer. a. Standard utbedringer for alle alternativer: Ved utbedring av avkj\u00f8rselen og ved ekstra fylling som resultat av ny linjef\u00f8ring, vil de f\u00f8rste 20 meterne av vegen ha et maks fall p\u00e5 3% (1:33). Etter de f\u00f8rste 20 meter tas det utgangspunkt i 10% fall (1:10) inntil vegen kobles sammen med dagens niv\u00e5. Denne utformingen er tatt som utgangspunkt for alle forslagene som f\u00f8lger. I samtlige forslag er det mulig for en personbil og vogntog m\u00f8tes i avkj\u00f8rselfra L\u00f8nborglien til Fagerdalen. 9 b. Alternativ 1: Figur 17: Plankart til alternativ 1. Figur 18: 3D modell over alternativ 1 viser utforming av vegens retning, fall, terrenginngrep og fylling. 10 Figur 19: Tverrsnitt viser forskjellen mellom Veglinje 1 og eksisterende terreng (gr\u00f8nn pil), veglinje 2 (oransje pil) og veglinje 3(r\u00f8d pil). Alternativ 1 for l\u00f8sning av tilkomst (Figur 17-19) tar stort sett utgangspunkt i eksisterende situasjon og linjef\u00f8ring. Dette er gjort som et fors\u00f8k p\u00e5 \u00e5 begrense terrenginngrep ved utbedring av krysset. Det vil ogs\u00e5 gj\u00f8re det enkelt \u00e5 l\u00f8se stigningen p\u00e5 vegen p\u00e5 en god og oversiktlig m\u00e5te. Som diskutert i m\u00f8tet er det noe avvik fra kravene p\u00e5 denne l\u00f8sningen. Dette inkluderer prim\u00e6rt at avstanden mellom avkj\u00f8rsel til Fagerdalen ikke er 20 m fra foreg\u00e5ende kryss, og har en svingradius p\u00e5 under 9 m p\u00e5 \u00f8stsiden. Tidligere var ogs\u00e5 bredden p\u00e5 trafikk\u00f8yen under 2 m, men dette har senere ogs\u00e5 blitt utbedret i hovedforslaget. Vegens stigning er maks 3 % de f\u00f8rste 20 m, og videre maks 10 % til den p\u00e5kobles eksisterende niv\u00e5. Svingradius p\u00e5 avkj\u00f8rsel er siden forrige innsendelse utvidet, med en ny radius p\u00e5 5,5 m p\u00e5 innersiden og 9 m p\u00e5 yttersiden. Bredden p\u00e5 vegen er utbedret slik at det n\u00e5 er mulighet for m\u00f8te mellom personbil og vogntog samtidig i krysset. Dette er muliggjort ved utvidet teknisk vegareal langs vegen. 11 c. Alternativ 2: Figur 20: Plankart til alternativ 2. Figur 21: 3D modell over alternativ 2 viser utforming av vegens retning, fall, terrenginngrep og fylling. 12 Figur 22: Tverrsnitt viser forskjell mellom Veglinje 4 og eksisterende terreng (gr\u00f8nn pil), veglinje 1 (bl\u00e5 pil) og veglinje 3 (r\u00f8d pil). Alternativ 2 for l\u00f8sning av tilkomst (Figur 20) har hovedsakelig endret svingradius, satt til 9m, med senterlinje lik eksisterende situasjon. Med dette alternativet er avkj\u00f8rselen til Fagerdalen bedre tilrettelagt for tilkomst til planomr\u00e5det med tungtransport fra \u00f8stlig retning i L\u00f8nborglien. Utvidet radius vil resultere i st\u00f8rre fyllingsfot (Figur 21). Omr\u00e5det der alternativ 2 foresl\u00e5r fyllingsfot er vist i figur 23. Arealet ligger mellom registret gr\u00f8nnkorridor og eksisterende veg Fagerdalen. Massene som er tenkt i dette omr\u00e5det er for stabilisering av vegareal, og vil ikke medf\u00f8re noen store negative konsekvenser til omr\u00e5det. Etter oppbygging av fyllingsfoten kan det ogs\u00e5 gj\u00f8re spesielle tiltak som gj\u00f8r at fyllingsfoten kan tilf\u00f8re positive kvaliteter til omr\u00e5det, for eksempel inng\u00e5 om en del av den gr\u00f8nne korridor til og fra vannet. Beplantning av fyllingsfoten kan gj\u00f8res som \u00f8nskelig, og det kan legges til rette for tr\u00e6r eller annen vegetasjon. Vegetasjonene kan bidra til \u00e5 dempe st\u00f8y inn til vannet og de planlagte bygningene. Figur 23: Bilde av dagens situasjon ved ekssiterende veg. Bilde er datert 12.03.2021. 13 d. Alternativ 3: Figur 24: Plankart til alternativ 3. Figur 25: Forslag med flytting av senterlinje (start av Fagerdalen ligger minst 20 meter fra vegkryss). Enda st\u00f8rre fyllingsfot og store h\u00f8ydeforskjeller. Fyllingen g\u00e5r ogs\u00e5 lengre inn i selve Fagerdalen for \u00e5 kunne fange opp den ekstra h\u00f8ydeforskjellen. 14 Figur 26: Tverrsnitt viser forskjell mellom Veglinje 5 og eksisterende terreng (gr\u00f8nn pil), veglinje 1 (bl\u00e5 pil) og veglinje 2 (oransje pil). Alternativ 3 (figur 24) har svingradius satt til 9 m, samt flytting av senterlinje til 20 m fra foreg\u00e5ende kryss. P\u00e5 grunn av helningen i terrenget vil dette resultere i markant st\u00f8rre fyllingsfot enn alternativ 2, ogs\u00e5 med store h\u00f8ydeforskjeller. Fyllingsfoten (Figur 25) vil ogs\u00e5 strekke seg lengre inn i Fagerdalen for \u00e5 jevne ut den ekstra h\u00f8ydeforskjellen (Figur 26) som kommer ved \u00e5 flytte avkj\u00f8rselen lengre inn i L\u00f8nborglien. 15 Oppsummering og anbefaling Ved alternativ 1 blir utforming av vegen tiln\u00e6rmet lik eksisterende situasjon, og behovet for terrenginngrep og fylling begrenses. Tilkomstens svingradius fra Helleveien er stor nok for den faktiske bruken, og har ved utf\u00f8rt sporingsanalyse f\u00e5tt en justert bredde som tilpasser muligheten for m\u00f8te mellom vogntog og personbil. Alternativ 2 med utvidet svingradius er bedre tilegnet tilkomst for vogntog fra L\u00f8nborglien, og vil skape bedre mulighet for transport av plasskrevende handel. Med utvidet svingradius \u00f8ker n\u00f8dvendig st\u00f8rrelse p\u00e5 fyllingsfot betraktelig sammenlignet med alternativ 1. Fyllingsfoten til svingen tilpasses eksiterende terreng. Alternativ 3 med utvidet svingradius og flyttet senterlinje vil ha like muligheter for tilkomst som alternativ 2, men med en enda st\u00f8rre fyllingsfot og st\u00f8rre h\u00f8ydeforskjell. Anbefaling P\u00e5 bakgrunn av dette er det v\u00e5r anbefaling at alternativet som skal danne grunnlaget for videre arbeid er alternativ 2. Etter gjennomgang av alternativene ble alternativ 2 valgt som det beste alternativet. L\u00f8sningen sikrer tilkomst til vogntog i begge kj\u00f8reretningene fra fylkesveg til enden av eiendomsgrensen BKB1 i s\u00f8r\u00f8st. L\u00f8sningen krever mer fyllingsfot for \u00e5 st\u00f8tte selve vegarealet, for \u00e5 sikre tilkomst til vogntog i begge kj\u00f8reretningene fra fylkesvegen (figur 27). Avkj\u00f8rselen inn til nedre del av planomr\u00e5det er tilrettelagt vogntog. To vogntog kan kj\u00f8re inn og ut av planomr\u00e5det samtidig (figur 27). Store lagerhallene er det lagt opp til at det skal v\u00e6re plass til \u00e5 kj\u00f8re inn og ut fra lagerhallen med vogntog ogs\u00e5. Alternativ 2 har mer fyllingsmasser enn alternativ 1, og mindre fyllingsmasser enn alternativ 3. Fyllingsfoten b\u00f8r ikke anses som negativt for omr\u00e5det, da den vil omfatte rene steinmasser og det legges opp til bearbeidet terreng. Omr\u00e5det der alternativ 2 foresl\u00e5r fyllingsfot er har i dag ikke spesielt stor bruksverdi. Massene som er tenkt i dette omr\u00e5det er for stabilisering av vegareal, og vil ikke medf\u00f8re noen store negative konsekvenser. Etter oppbygging av fyllingsfoten kan det ogs\u00e5 gj\u00f8re avb\u00f8tende tiltak slik at fyllingsfoten kan tilf\u00f8re positive kvaliteter til omr\u00e5det, for eksempel inng\u00e5 som en del av den gr\u00f8nne korridor. Beplantning av fyllingsfoten kan gj\u00f8res som \u00f8nskelig, og det kan legges til rette for tr\u00e6r eller annen vegetasjon. Dette kan bidra til \u00e5 dempe st\u00f8yen fra trafikken inn til omr\u00e5det. Justering etter offentlig h\u00f8ring Vestland fylkeskommune \u00f8nsket supplerende sporingskurve av fylkesvegen (Figur 28). Ved n\u00e6rmere gjennomgang av sporingskurven ble det oppdaget at sporingskurven havnet noe utenfor form\u00e5let o_SF4. Situasjonen ble forklart til Vestland fylkeskommune, og o_SF4 ble justert. Den nye l\u00f8sningen ble godkjent av VLFK. 16 Figur 27: Enkel skisse med sporingkurver for to vogntog i begge kj\u00f8reretninger fra fylkesveien inn til planomr\u00e5det og lagerbygget. Figur 28: Sporingskurve fylkesveg. "
}