{
  "dokument_id": "368f7160-5598-52a0-b420-9c4cebf50e26",
  "doc_type": "case_presentation",
  "kommune": 4601,
  "tittel": "Bestilling av stemmesedler til stortings- og sametingsvalget 2025",
  "url": "https://bergen.kommune.no/politikere-utvalg/api/fil/bk360/10893309/Framstilling-Bestilling-av-stemmesedler-til-stortings-og-sametingsvalget-2025",
  "tekst": " Valgstyret Saksframstilling V\u00e5r referanse: 2024/118992-2 Saksbehandler: Ida Rambech Bestilling av stemmesedler til stortings- og sametingsvalget 2025 Hva saken gjelder: Valgloven p\u00e5legger distriktvalgstyret \u00e5 trykke stemmesedler for alle godkjente valglister i valgdistriktet til bruk ved stortingsvalg, jf. \u00a7 5-13 (2). Distriktvalgstyret skal trykke stemmesedler b\u00e5de til bruk i stemmelokalene p\u00e5 valgdagen og ved forh\u00e5ndsstemmegivningen. Videre f\u00f8lger det av valgforskriften \u00a7 3-6 (1) at distriktsvalgstyret har ansvar for at det trykkes blanke stemmesedler. Beregning av antall stemmesedler Valgstyret er ved stortingsvalg ansvarlig for at det blir bestilt tilstrekkelig antall stemmesedler til bruk ved forh\u00e5ndsstemmegivningen og p\u00e5 valgdagen. Lov og forskrift sier ikke noe med hensyn til hvor mange sedler som skal bestilles. Det m\u00e5 bestilles nok stemmesedler b\u00e5de til forh\u00e5ndsstemmegivningen og til stemmegivningen p\u00e5 valgdagen. Samtidig er det ikke \u00f8nskelig \u00e5 bestille mye mer enn antatt behov. Det b\u00f8r unng\u00e5s \u00e5 kaste uforholdsmessig store mengder ubrukte stemmesedler etter valget. Valgstyret m\u00e5 derfor fastsette antallet etter skj\u00f8nn, og erfaring fra tidligere valg. Beregning av antall stemmesedler som skal bestilles til de enkelte listene er basert p\u00e5 erfaringstall fra de to siste valgene (avgitte stemmer til hvert parti), med hovedvekt p\u00e5 siste stortingsvalg. Forholdet mellom bestilt antall stemmesedler og avgitte stemmer til hvert parti ved de to siste valgene beregnes, for \u00e5 sikre at forholdstallet ikke blir for lavt. Det er n\u00f8dvendig \u00e5 bestille forholdsvis flere sedler til de mindre partiene for \u00e5 sikre at alle avlukker til enhver tid har likt antall sedler utplassert. Ved valget i 2025 benyttes ca. 460 avlukker p\u00e5 valgdagen og ca. 50 avlukker under forh\u00e5ndsstemmingen. Antall sedler pr. avlukke benyttes som en ekstra kontroll p\u00e5 at antall stemmesedler pr. liste har gode marginer. Minste antall sedler pr. parti anbefales til 80.000. Dette gir minimum 157 sedler per parti per avlukke. Bruk av erfaringstall fra de tre foreg\u00e5ende valgene, og kontroll mot antall stemmesedler det gir per avlukke, har gitt god margin for antall stemmesedler til alle lister/ partier ved de seneste valgene. Det er ogs\u00e5 mulig \u00e5 etterbestille stemmesedler i l\u00f8pet av forh\u00e5ndsstemmeperioden, dersom det oppst\u00e5r behov for det. Ved stortingsvalget i 2021 ble det bestilt 5000 stemmeseddelsett. Det foresl\u00e5s \u00e5 redusere dette antallet, og bestille totalt 3 500 stemmeseddelsett, basert p\u00e5 forbruket ved valget i 2021. 1 Det er levert inn 20 lister til stortingsvalget i Hordaland valgdistrikt. Fristen for \u00e5 levere listeforslag var 31. mars 2025, kl. 12. Listene i tabellen blir behandlet og godkjent av distriksvalgstyret 28. mai 2025. Bestilling av stemmesedler forutsetter godkjent liste. Lister som ikke blir godkjent av distriktsvalgstyret tas ut av bestillingen av stemmesedler. Kommunene m\u00e5 bestille stemmesedler fra distriktvalgstyret innen 9. mai 2025. Forslag til bestilling av stemmesedler til stortingsvalget 2025 (alfabetisk rekkef\u00f8lge): Parti Antall Parti Antall sedler sedler Alliansen - Alternativ for Norge 80 000 Pensjonistpartiet 80 000 Arbeiderpartiet 230 000 R\u00f8dt 120 000 Fremskrittspartiet 230 000 Senterpartiet 120 000 Fred og rettferdighet 80 000 Sosialistisk Venstreparti 120 000 Generasjonspartiet 80 000 Velferd og Innovasjonspartiet 80 000 H\u00f8yre 230 000 Venstre 120 000 Industri- og N\u00e6ringspartiet 80 000 V\u00e5rt nye Norge 80 000 Konservativt 80 000 Kristelig Folkeparti 120 000 Milj\u00f8partiet De Gr\u00f8nne 120 000 Norgesdemokratene 80 000 Partiet DNI 80 000 Partiet Sentrum 80 000 TOTALT 2 290 000 I tillegg bestilles 3 500 stemmeseddelsett til bruk ved institusjonsstemming, hjemmestemming og utestemming p\u00e5 valgdagen. Det bestilles 80 000 blanke stemmesedler. Stemmesedler til listestillerne Etter valgforskriften \u00a7 3-7 kan den tillitsvalgte for den enkelte valgliste for egen regning bestille det antall stemmesedler vedkommende \u00f8nsker gjennom distriktsvalgstyret. Distriktsvalgstyret er ansvarlig for \u00e5 orientere alle listestillerne ved stortingsvalget 2025 om muligheten for bestilling av stemmesedler. Stemmesedler til sametingsvalget Sametingets valgnemnd s\u00f8rger for at det blir trykt stemmesedler for alle godkjente valglister i alle valgkretsene, samt blanke stemmesedler, f\u00f8r forh\u00e5ndsstemmegivningen starter 11. august 2025 innenriks, jfr. Forskrift om valg til sametinget \u00a7\u00a7 35 og 37. Det er Sametinget som sender ut valgmateriell og stemmesedler for sametingsvalget til kommunen. Stemmesedlene fra Sametinget leveres i blokker (stemmeseddelsett). Bystyredirekt\u00f8ren foresl\u00e5r at det bestilles 2 000 stemmeseddelsett til sametingsvalget. Forslag til vedtak: 1. Det bestilles f\u00f8lgende antall stemmesedler til stortingsvalget 2025 (alfabetisk rekkef\u00f8lge): Parti Antall Parti Antall sedler sedler Alliansen - Alternativ for Norge 80 000 Pensjonistpartiet 80 000 Arbeiderpartiet 230 000 R\u00f8dt 120 000 2 Fremskrittspartiet 230 000 Senterpartiet 120 000 Fred og rettferdighet 80 000 Sosialistisk Venstreparti 120 000 Generasjonspartiet 80 000 Velferd og Innovasjonspartiet 80 000 H\u00f8yre 230 000 Venstre 120 000 Industri- og N\u00e6ringspartiet 80 000 V\u00e5rt nye Norge 80 000 Konservativt 80 000 Kristelig Folkeparti 120 000 Milj\u00f8partiet De Gr\u00f8nne 120 000 Norgesdemokratene 80 000 Partiet DNI 80 000 Partiet Sentrum 80 000 TOTALT 2 290 000 2. Det bestilles 3 500 stemmeseddelsett til bruk i institusjonsstemming, hjemmestemming, og utestemming p\u00e5 valgdagen. 3. Det bestilles 80 000 blanke stemmesedler. 4. Det bestilles 2000 blokker (stemmeseddelsett) til sametingsvalget. 5. Lister som ikke blir godkjent av distriktsvalgstyret tas ut av bestillingen av stemmesedler. 6. Fordeling av stemmesedler p\u00e5 stemmekretsene, og eventuelle suppleringer av stemmesedler, delegeres til bystyredirekt\u00f8ren. Dato: 7. april 2025 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 3 "
}