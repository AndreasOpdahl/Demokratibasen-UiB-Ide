{
  "dokument_id": "07d149de-cc36-5c3a-9576-eb7e6dfc270a",
  "doc_type": "case_presentation",
  "kommune": 4601,
  "tittel": "Garnes ungdomsskole. Rekkef\u00f8lgekrav/infrastruktur. Gjennomf\u00f8ringsvedtak ",
  "url": "https://bergen.kommune.no/politikere-utvalg/api/fil/bk360/9737335/Framstilling-Garnes-ungdomsskole-Rekkefolgekrav-infrastruktur-Gjennomforingsvedtak-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2021/92554-2 Garnes ungdomsskole. Rekkef\u00f8lgekrav/infrastruktur. Gjennomf\u00f8ringsvedtak Hva saken gjelder: I reguleringsplan for Garnes ungdomsskule (planid.: 4601_69590000) er det vedtatt flere reguleringsbestemmelser som m\u00e5 v\u00e6re oppfylt f\u00f8r det kan gis brukstillatelse til skolen. Prosjektet som omhandler oppfyllelse av rekkef\u00f8lgekravene er opprettet parallelt med bygging av Garnes ungdomsskule, som n\u00e5 er i byggefase, for \u00e5 ivareta rekkef\u00f8lge- bestemmelsene utenfor selve skoleomr\u00e5det og gjennomf\u00f8re disse p\u00e5 en hensiktsmessig m\u00e5te med hensyn til \u00f8konomi og framdrift. Denne saken gjelder endelig vedtak om gjennomf\u00f8ring av rekkef\u00f8lgebestemmelsene i reguleringsplanen for Garnes ungdomsskule. Fagetatens vurdering og anbefaling: Bakgrunn Prosjektets hovedform\u00e5l er \u00e5 tilfredsstille rekkef\u00f8lgebestemmelser i reguleringsplan for ny Garnes ungdomsskule for \u00e5 sikre at skolen f\u00e5r brukstillatelse. I forbindelse med arbeidene med fylkesvegen m\u00e5 det inng\u00e5s en gjennomf\u00f8ringsavtale mellom Bergen kommune ved etat for utbygging (EFU) og Vestland fylkeskommune (VLFK). Avtalen legger til grunn VLFK sine krav til leveransen og felles omforente tekniske planer, og inneholder avklaringer om ansvar for gjennomf\u00f8ring, finansiering, fremdrift, eiendomserverv, sluttdokumentasjon, overtakelse og garanti og forsikringer. VLFK arbeider ogs\u00e5 med skisseprosjekt som skal legges til grunn for ny og revidert reguleringsplan for strekningene. Foreliggende prosjekt har derfor gjort tilpasninger av l\u00f8sninger innenfor planomr\u00e5det for \u00e5 im\u00f8tekomme VLFK sine planer om fremtidig oppgradering av strekningen av fylkesvei 5354 Garnesvegen mellom \u00abbommane\u00bb i Indre Arna og Garnes stasjon. Etter forh\u00e5ndskonferanse og dialog med Plan- og bygningsetaten er det besluttet at disse avvikene l\u00f8ses best med dispensasjonss\u00f8knader fra vedtatt reguleringsplan. Prosjektbeskrivelse Prosjektet er detaljprosjektert av Multiconsult AS og omfatter flere trafikksikkerhetstiltak med blant annet opph\u00f8yde overgangsfelt og belysning, utbedring av gang og sykkeladkomst og oppbygging av ny bussterminal for skolen. Prosjektet inkluderer ogs\u00e5 deler av infrastrukturen for n\u00e6rvarmeanlegg planlagt i forbindelse med Garnes ungdomsskule. N\u00e6rvarmeanlegget skal knytte sammen Garnes ungdomsskule og idrettsbygget, Garnes barneskule og Bj\u00f8rnarhallen og m\u00e5 anlegges p\u00e5 tvers av Garnesvegen. L\u00f8sningene er utarbeidet i samarbeid med VLFK og Skyss og tilpasset VLFK sitt skisseprosjekt ny Fv5354 Garnes\u2013Indre Arna. Tilpasninger er gjort innenfor reguleringsform\u00e5l i gjeldende plan og det er etter anbefaling fra Plan- og bygningsetaten s\u00f8kt om dispensasjoner for dette i byggesak. 1 Grunnerverv: Det er behov for \u00e5 erverve noen mindre arealer fra naboer. Etat for bygg og eiendom bist\u00e5r Etat for utbygging i dette arbeidet. Klima og milj\u00f8 Prosjektet s\u00f8kes gjennomf\u00f8rt i st\u00f8rst mulig grad som utslippsfri byggeplass, det er ogs\u00e5 lagt opp til gjenbruk av eksisterende veioverbygning der dette er mulig og gjenbruk av lokale masser for \u00e5 redusere transportbehov inn og ut av anlegget. Det planlegges for ferdigstillelse i l\u00f8pet av 2. kvartal 2025. Fylkesveien m\u00e5 holdes \u00e5pen til enhver tid da denne fungerer som omkj\u00f8ringsveg for E16 ved stenging av Arnanipatunnelen. Adkomst til boliger, idrettshall, barneskole, videreg\u00e5ende skole og anlegget med Garnes ungdomsskule og idrettsbygget m\u00e5 ogs\u00e5 hensyntas i gjennomf\u00f8ringen. \u00d8konomiske konsekvenser: Budsjettstatus I gjeldende handlings- og \u00f8konomiplan (2024-27) er vedtatt totalramme for prosjektet kr 88 mill. Av disse er kr 5,2 mill. avsatt tidligere \u00e5r (t.o.m. 2023), mens resterende 82,8 mill. er budsjettert i \u00f8konomiplanperioden 2024-27. Prosjektet ble f\u00f8rst innarbeidet i handlings- og \u00f8konomiplan for 2022-25 med en kostnad p\u00e5 111,2 mill. Prosjektet er senere blitt noe nedskalert i tillegg til at det er blitt gjennomf\u00f8rt ny ekstern usikkerhetsanalyse, og dermed er ogs\u00e5 ny estimert totalramme noe lavere. Kalkyle og estimater for investeringsprosjektet Det er utarbeidet en kostnadskalkyle p\u00e5 basis av l\u00f8sninger og avklaringer fra detaljprosjekt. Kalkylen inkluderer kostnader til gjennomf\u00f8ring av tiltaket samt eiendomskj\u00f8p og kostnader tilknyttet dette. I tr\u00e5d med Etat for utbyggings rutiner for gjennomf\u00f8ring av investerings- prosjekter med kostnadsestimat over kr 50 mill. er det gjennomf\u00f8rt en ekstern usikkerhets- analyse h\u00f8sten 2023. 2 I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventete kostnad (P50), samt dets anbefalte totale kostnadsramme (P85). Ved budsjettering anbefales det benyttet bel\u00f8pet som i modellen betegnes som P85, dvs. der det er 85 % sannsynlig at prosjektets sluttkostnad vil havne innenfor rammen. Rapport fra usikkerhetsanalyse angir en forventet prosjektkostnad (P50) p\u00e5 73,6 mill., mens anbefalt total kostnadsramme er beregnet til 88 mill. kr. Kapitalkostnader Renter og avdrag av investeringen f\u00f8lger avskrivningstiden p\u00e5 25 \u00e5r, og tabellen under viser en totaloversikt over kapitalkostnadene som vil belastes driftsbudsjett i nedbetalingsperioden. Tabellen baserer seg p\u00e5 de rentesatsene som ligger til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dets vurdering og anbefaling/konklusjon: Garnes ungdomsskule er under bygging, og resultatet blir et flott skoletilbud til ungdomsskoleelevene i bydelen. Som f\u00f8lge av vedtatt reguleringsplan i omr\u00e5det, er de beskrevne rekkef\u00f8lgekravene n\u00f8dvendige for \u00e5 oppn\u00e5 tilstrekkelig infrastruktur mellom de ulike skole\u2013 og idrettstilbudene i omr\u00e5det. Byr\u00e5det anbefaler at vedtatte rekkef\u00f8lgekrav gjennomf\u00f8res slik saken skisserer. Begrunnelse for framleggelse til bystyret: Budsjettfullmaktenes pkt. 2.3 bokstav g) Vedtak om gjennomf\u00f8ring av investeringsprosjekt over kr 50 mill. kroner vedtas i bystyret. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet Garnes ungdomsskule, rekkef\u00f8lgekrav infrastruktur med en anbefalt total investeringsramme p\u00e5 88 mill. gjennomf\u00f8res. 2. Investeringsramme p\u00e5 88 mill. innarbeidet i vedtatt handlings- og \u00f8konomiplan bevilges til prosjektet. Budsjettavsetning fremg\u00e5r av f\u00f8lgende tabell: Dato: 21. februar 2024 3 Christine B. Meyer Eivind K. N\u00e6vdal-Bolstad Byr\u00e5dsleder Byr\u00e5d for finans. Dokumentet er godkjent elektronisk. Vedlegg: Fagnotat av 11. januar 2024 Kostnadsskjema F\u00f8lgeskjema til kostnadsskjema 4 "
}