{
  "dokument_id": "546538d0-5c87-5ffa-a0f6-0cb42d450fc1",
  "doc_type": "case_minutes",
  "kommune": 4601,
  "tittel": "Saksprotokoll UFKN, 24042024, Sak 68/24, H\u00f8ringsuttalelse til Felles innsats mot ekstremisme: Bedre vilk\u00e5r for det forebyggende arbeidet",
  "url": "https://bergen.kommune.no/politikere-utvalg/api/fil/bk360/10336366/Innstilling-vedtak-Horingsuttalelse-til-Felles-innsats-mot-ekstremisme-Bedre-vilkar-for-det-forebyggende-arbeidet",
  "tekst": "H\u00f8ringsuttalelse til Felles innsats mot ekstremisme: Bedre vilk\u00e5r for det forebyggende arbeidet Utvalg for finans, kultur og n\u00e6ring behandlet saken i m\u00f8tet 24.04.2024 sak 68/24 og avga f\u00f8lgende innstilling: Bergen kommune avgir h\u00f8ringsuttalelse til \u00abFelles innsats mot ekstremisme: Bedre vilk\u00e5r for det forebyggende arbeidet\u00bb slik den fremkommer av byr\u00e5dets forslag. Utvalg for finans, kultur og n\u00e6rings behandling F\u00f8lgende representanter tok ordet: Rune Bakervik (A), Eivind Haldor Hermansen (H), Anne Brit Reigstad (Sp). Forslag fremsatt i utvalget: Rune Bakervik (A) fremsatte p\u00e5 vegne av A f\u00f8lgende tilleggsforslag i to punkt: 1. Under avsnittet \u00abKunnskaps- og kompetansel\u00f8ft i forbyggende arbeid\u00bb Bergen kommune viser til det sv\u00e6rt viktige undervisningsarbeidet som Raftostiftelsen og andre sentre gj\u00f8r, og st\u00f8tter kommisjonen i at det blir opprettet flere undervisningsstillinger ved freds- og menneskerettighetssentrene. 2. Under avsnittet \u00abBedre organisering og mer forpliktende samarbeid\u00bb Bergen med sine kompetansemilj\u00f8er er ogs\u00e5 et naturlig sted for en lokalisering av et nasjonalt kompetansesenter. Merknader fremsatt i utvalget: Rune Bakervik (A) fremsatte p\u00e5 vegne av A f\u00f8lgende merknad: Bystyret ber byr\u00e5det om \u00e5 jobbe for at et nasjonalt senter for innsats mot radikalisering og voldelig ekstremisme lokaliseres i Bergen. Votering: Innstillingen ble tiltr\u00e5dt enstemmig. Tilleggsforslag punkt 1 og 2 fra A, fremsatt av Rune Bakervik (A), fikk 6 stemmer (A, SV, MDG, V). Merknad fra A, fremsatt av Rune Bakervik (A), fikk 6 stemmer (A, SV, MDG, V). Byr\u00e5det behandlet saken i m\u00f8tet 18.04.2024 sak 107/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende "
}