{
  "dokument_id": "7e6b20a2-f8fe-59a7-94be-a0de9bb1a87a",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Kuberan Thurairajah (SV) om Skolevei - Gravdalsveien - Utvalg for barnehage, skole og idrett - Innsendt: 7.4.2025",
  "url": "https://bergen.kommune.no/politikere-utvalg/api/fil/bk360/12594813/Svar-pa-skriftlig-sporsmal-fra-Kuberan-Thurairajah-SV-om-Skolevei-Gravdalsveien-Utvalg-for-barnehage-skole-og-idrett-Innsendt-7-4-2025",
  "tekst": " Seksjon for strategi, utvikling og utredning (SUU) Til Intern korrespondanse Bystyrets kontor V\u00e5r referanse: 2025/151212-3 Saksbehandler: \u00d8yvind Andr\u00e9 Teigen Slemdal Fra Dato: 5. mai 2025 Byr\u00e5d for barnehage og skole Svar p\u00e5 skriftlig sp\u00f8rsm\u00e5l fra Kuberan Thurairajah (SV) om Skolevei - Gravdalsveien - Utvalg for barnehage, skole og idrett - Innsendt: 7.4.2025 Utvalget var i forrige periode p\u00e5 befaring i Gravdalsveien og fikk se at det er umulig for skolebarn \u00e5 komme seg p\u00e5 skolen uten \u00e5 krysse veien uten overgangsfelt. Veien har trafikkert pga. arbeid og det er n\u00e5 forskj\u00f8rvei og sikten til barna er begrenset da de krysser veien ved ett busstopp. N\u00e5 er det arbeid p\u00e5 gang med \u00e5 m\u00e5le opp veien for \u00e5 bygge ut og forbedre fortau langs Gravdalsveien. Sp\u00f8rsm\u00e5l til byr\u00e5den: Vil det da komme p\u00e5 plass ett overgangsfelt for \u00e5 sikre trygg skolevei til Nyg\u00e5rdslien skole? Svar fra byr\u00e5den: Siden ansvaret for omr\u00e5det samferdsel er lagt til Byr\u00e5dsavdeling for byutvikling, er sp\u00f8rsm\u00e5let forelagt byutviklingsbyr\u00e5den som har gitt f\u00f8lgende tilsvar: \u00abPlan og bygningsetaten og Bymilj\u00f8etaten i byr\u00e5dsavdeling for byutvikling har hatt dialog med Fylkeskommunen om mulige tiltak i Gravdalsveien. Det foreg\u00e5r planarbeid for b\u00e5de Simonsviken n\u00e6ringspark og Sj\u00f8krigsskolen, og det har v\u00e6rt diskutert ulike m\u00e5ter \u00e5 utbedre krysset med Sj\u00f8krigsskoleveien og gang- og sykkell\u00f8sninger langs Gravdalsveien ifm. med det.\u00bb Bergen kommune har ikke f\u00e5tt noe konkret informasjon om trafikksikringsprosjektet i Gravdalsveien, men vi vil ta kontakt med Vestland fylkeskommune ang\u00e5ende overgangsfeltet. Videre vil jeg legge til at Byr\u00e5dsavdeling for barnehage og skole ikke har mottatt s\u00f8knad om skoleskyss p\u00e5 grunn av s\u00e6rlig farlig eller vanskelig skolevei fra elever bosatt i Gravdal. Hvis foreldre vurderer at skoleveien er s\u00e6rlig farlig eller vanskelig, anbefaler jeg foreldrene \u00e5 s\u00f8ke om skoleskyss. Da vil Etat for skole gj\u00f8r en individuell vurdering av skoleveien og det enkeltes barns forutsetninger for \u00e5 g\u00e5 skoleveien til og fra Nyg\u00e5rdslien skole. For mer informasjon, se Bergen kommunes hjemmeside. Christian Haugen - Byr\u00e5d for barnehage og skole Dokumentet er godkjent elektronisk. "
}