{
  "dokument_id": "98099509-6f99-51ca-8b06-2dd14e4723cf",
  "doc_type": "case_attachment",
  "kommune": 4601,
  "tittel": "Fagnotat datert 03.01.2025",
  "url": "https://bergen.kommune.no/politikere-utvalg/api/fil/bk360/11784937/Fagnotat-datert-03-01-2025",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/18635-3 (Arbeidssted) Saksbehandler: Daniel Holm\u00e5s Aalerud Dato: 03.01.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 40/196/0/0 Fana, Gnr. 40, Bnr. 196, Sundts veg 45A. Klage p\u00e5 tillatelse til fradeling. Nabo Christian Sundt v/ brev datert 17.12.2024. Hvem klager? Oppdeling av eiendom, opprettelse av 2 nye boligparseller. Tiltaket Vedtak datert 28.11.2024 gir tillatelse til fradeling av to nye eiendommer. Vedtaket I KDP for Ny-Paradis, HOP, Nesttun og Nesttun vest viser eiendommen som boligomr\u00e5der. Planstatus KPA2018 viser eiendommen som Bebyggelse og Anlegg, Ytre Fortettingssone. Klager fremmer at tiltaket ikke har dekkende veirett jf. pbl. \u00a7 27-4. Klagegrunner Behov for ytterligere Nei saksbehandling ved eventuell omgj\u00f8ring Vedtak datert 28.11.2024 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Ulf S\u00e6terdal Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Plan- og bygningsetaten gav den 28.11.2024 tillatelse til fradeling av to boligparseller. Vedtaket er p\u00e5klaget den 17.12.2024. Det er alt gitt tillatelse til \u00e5 oppf\u00f8re boliger p\u00e5 eiendommene, ved vedtak av 01.10.2021. Dette vedtaket ble p\u00e5klaget, og er stadfestet av Statsforvalteren i Vestland den 05.09.20221. 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med bestemmelsene i pbl. \u00a7 21-3, og at det er mottatt f\u00f8lgende merknad fra eier av gnr. 40 bnr. 197 Christian Gerhard Sundt. Nabomerknaden fremmer at eiendommene her er uegnet til bebyggelse, videre at veiretten som f\u00f8lger av skylddelingserkl\u00e6ringen fra 1943 er benyttet for boligen som alt er oppf\u00f8rt p\u00e5 avgivereiendommen, slik at denne ikke kan anses dekkende for flere enheter. S\u00f8ker har kommentert merknadene, og redegj\u00f8r her for f\u00f8lgende: Plan- og bygningsetaten har kommet til vesentlig samme resultat. Skylddelingsforretningene gir eiendommene rett til \u00e5 f\u00f8re fram vei i grensen mellom parsellene. Denne retten er benyttet. Det framst\u00e5r imidlertid som at tiltakseiendommen har tilsvarende rett til \u00e5 benytte veien, slik at det ikke her er tale om noen eksklusiv avst\u00e5else av veirett over parsellene til fordel for den eiendommen som opparbeider veien. 1 Se sak 202112617 Saksnummer KLAGE-2024/18635 Side 2 av 6 2. Om klagen Klagen fremmer at tillatelsen er gitt p\u00e5 uriktig grunnlag da tiltakshaver mangler tilstrekkelig dokumentasjon for bruksrett til privat vei. Det vises til at tiltakshaver er avhengig av bruksrett til to private veier for \u00e5 realisere tiltaket, den ene (Vei 1 i illustrasjon under) er det framlagt signerte erkl\u00e6ringer for, den andre (Vei 2 i illustrasjon under), er det ikke etter klagers syn framlagt erkl\u00e6ringer for. Det fremmes ogs\u00e5 at s\u00f8knaden gir uriktige opplysninger om dette forholdet. 3. Vurdering av klagen F\u00f8r opprettelse av eiendom skal eiendommen \u00abved tinglyst dokument eller p\u00e5 annen m\u00e5te v\u00e6re sikret vegforbindelse som kommunen godtar som tilfredsstillende.\u00bb jf. pb. \u00a7 27-4. Tinglyst rett for veitilkomst er da utgangspunktet, men det kan ogs\u00e5 foreligge andre stiftelsesgrunnlag. I dette tilfellet er stiftelsesgrunnlaget for veirettene tinglyst for vei 2, og sikret p\u00e5 tilfredsstillende m\u00e5te for vei 1 ved at det er framlagt ferdig utfylte og signerte dokumenter som kan tinglyses sammen med opprettelsen av boligparsellene for vei 2. I denne saken er det alt s\u00f8kt om oppf\u00f8ring av boliger p\u00e5 gnr. 196, f\u00f8r boligparsellene ble s\u00f8kt fradelt. For oppf\u00f8ring av bolig har det v\u00e6rt n\u00f8dvendig \u00e5 dokumentere tilkomsten til tiltaket. Ogs\u00e5 byggesaken har blitt p\u00e5klaget av nabo med henvisning til den nevnte veiretten2. Statsforvalteren i Vestland har den 05.09.2022 behandlet klagen, og stadfestet vedtaket i byggesaken. Klager fremmer at denne er (eneste) eier av den private stikkveien, da dennes eiendom har bekostet og opparbeidet denne private veien. Som det framg\u00e5 av skylddelingsforretningen som er sitert over framst\u00e5r det imidlertid ikke som at det foreligger noen eksklusiv rett til \u00e5 benytte veien. Den private veien strekker seg over flere eiendommer, hvor alle har hatt rett til \u00e5 opparbeide og benytte veien mot solidarisk ansvar for drift og forvaltning av denne. Sp\u00f8rsm\u00e5let om eierskap til veien og mulig avgrensing av bruksretter her er for \u00f8vrig ogs\u00e5 l\u00f8st i veglova. Det f\u00f8lger av vegl. \u00a7 54 at \u00abN\u00e5r privat veg blir brukt som sams tilkomst for fleire eigedomar, pliktar kvar eigar, brukar eller den som har bruksrett, kvar etter same h\u00f8vetal som gjeld for den bruk han gjer av vegen, \u00e5 halde vegen i forsvarlig og brukande stand\u00bb. Videre av \u00a7 55 at \u00abDei som har plikter etter \u00a7 54 f\u00f8rste ledd utgjer eit veglag\u00bb. 2 V\u00e5r sak KLAGE-2022/22380 Saksnummer KLAGE-2024/18635 Side 3 av 6 Veien g\u00e5r over tiltakseiendommen, fram til klagers eiendom, samt andre naboeiendommer. Disse eiendommene er \u00abeigar\u00bb av veien, de har ogs\u00e5 gjensidig \u00abbruksrett\u00bb for veien over hverandres eiendommer. De inng\u00e5r da i et veilag jf. vegl. \u00a7 55. Departementet har i en tolkningsuttalelse til pbl. \u00a7 27-4 uttalt at \u00abUt fra ordlyden i veglova mener departementet det vil kunne v\u00e6re tilstrekkelig at den som skal bygge kan dokumentere at byggetomten er en del av at veglag for at kravet i pbl. \u00a7 27-4 skal v\u00e6re oppfylt.\u00bb3. Eiendommene kunne da v\u00e6re sikret tilkomst ogs\u00e5 p\u00e5 dette grunnlag. Klager mener at skylddelingsforretningen for tiltakshavers eiendom etablerer veirett gjennom Vei 1, men ikke gjennom Vei 2. Videre at det er klager (her eier av gnr. 197, naboeiendommen) som eier den private veien, \u00abVei 2\u00bb. Slik vi forst\u00e5r klagen er det ikke tvil om at eiendommene iht. skylddelingsforretningene for tomtene har rett til \u00e5 anlegge felles vei i grensen mellom parsellene, nabo motsetter seg imidlertid at veiretten skal v\u00e6re dekkende for det omfang av bruk som her foresl\u00e5s. Det springende moment blir da om veiretten som foreligger kan benyttes for to nye eiendommer. Dette sp\u00f8rsm\u00e5let beror p\u00e5 en prejudisiell vurdering av det framviste rettsgrunnlaget. Sivilombudet4 har utpenslet vurderingstemaet med henvisning til Pedersen m.fl.5 og bygningslovskomiteens uttalelser6 som et sp\u00f8rsm\u00e5l om hvorvidt rettighetene framst\u00e5r som privatrettslig urokkelige. Departementet oppstiller gjennom sine tolkningsuttalelser vurderingstemaet som et sp\u00f8rsm\u00e5l om det etter en konkret vurdering foreligger sterk sannsynlighetsovervekt for at rettighetens eksistens om omfang er dekkende for tiltaket7. Fradelingen gjelder en eiendom med eksisterende bebyggelse. Det er p\u00e5 det rene at denne bebyggelsen alt har rett til tilkomst. Sp\u00f8rsm\u00e5let er alts\u00e5 om rettigheten er kvantitativt avgrenset slik at denne ikke kan v\u00e6re dekkende for flere nye enheter. De nye parsellene f\u00e5r eiendomsrett til deler av den private veiens eiendomsomr\u00e5de, om lag til vegmidte. Se utdrag fra skylddelingsforretningen t.h. For enkelhets skyld siteres det at man under pkt 1. har inntatt at parsellen \u00abFuruhaug\u00bb som ligger innerst i veien, gnr. 760, f\u00e5r rett til \u00e5 framf\u00f8re vei, men at den samme retten tilfaller \u00abHiet\u00bb (klagers eiendom) og \u00abn\u00e6rv\u00e6rende parsellers grunn\u00bb s\u00e5 fremt \u00abdet er \u00f8nskelig av hensyn til adkomst til egne parseller\u00bb. Klagers eiendom har etter dette den samme rettigheten i den private fellesveien som tiltakseiendommen. 3 Sak 20/3814-4 4 SOM-2009-260 5 Pedersen m.fl., Plan- og Bygningsrett (2. utg. 2011) del 2, s. 462 6 Bygningskomiteen 1960 s. 149 7 Tolkningsuttalelse fra Kommunal- og distriktsdepartementet i sak 18/5046 Saksnummer KLAGE-2024/18635 Side 4 av 6 Det alminnelige utgangspunktet er at de rettighetene som gjelder for en eiendom, f\u00f8lger med til senere fradelte parseller fra den samme eiendommen. Det eneste mulige grunnlaget for \u00e5 avgrense rettens omfang finnes i skylddelingsforretningens pkt. 4, hvor det heter at \u00abp\u00e5 samtlige parseller samt hovedbruket skal det bare oppsettes villamessig bebyggelse\u00bb. Denne ordlyden gir imidlertid ikke noen tilstrekkelig klar henvisning p\u00e5 omfanget av nevnte villamessige bebyggelse p\u00e5 den enkelte parsell til at den etter fagetatens syn utgj\u00f8r noen begrensning i antallet boenheter som kan betjenes av veien. Hvor det ikke er inntatt konkrete begrensinger i rettighetens omfang kan det likevel tenkes at en utvidet bruk av rettigheten blir urimelig. Etter servl. \u00a7 2 kan man ikke \u00aburimelig eller uturvande til skade eller ulempe for andre\u00bb benytte en servitutt. Vurderingen av hvorvidt t\u00e5legrensen er oversittet er konkret og m\u00e5 tas ut fra stedlige forhold, sammenstilt med det omfanget av bruk det \u00e5pnes for. Det er s\u00e6rlig forhold til belastningen p\u00e5 den tjenende eiendommen som f\u00e5r vekt i vurderingen. Hvor ulempene er bagatellmessige ligger t\u00e5legrensen h\u00f8yt, hvor utvidet bruk gir klare ulemper ligger den tilsvarende lavt.8 De nye fradelte parsellene ligger f\u00f8r klagers eiendom i tilkomstveien, noen urimelig belastning p\u00e5 denne eiendommen kan det da vanskelig v\u00e6re snakk om, da trafikken ikke normalt vil krysse veien foran klagers hus. Den \u00f8kte belastningen i veien vil f\u00f8rst og fremst kunne oppleves av gnr. 40, bnr. 195 som ligger p\u00e5 motsatt side av den private fellesveien, og som eier den andre halvdelen av den private veiens eiendomsomr\u00e5de. Bygningen her har en beliggenhet som et orientert bort fra tiltakseiendommen, mens avkj\u00f8rselen til naboen ligger helt i starten av den private veien. Det framst\u00e5r da som heller ikke denne blir vesentlig ber\u00f8rt. Det er opprinnelig 9 eiendommer som har tilgang til veien. En utvidelse med to ekstra bruksenheter framst\u00e5r ikke som vesentlig med tanke p\u00e5 bruk og slitasje heller for veikroppen. Forholdet til drift og vedlikehold av veien er uansett l\u00f8st i vegl. \u00a7 54. Vi kan da ikke se grunnlag for \u00e5 endre v\u00e5r vurdering av at de nye parsellene har tilstrekkelig dokumenter tilkomst jf. pbl. \u00a7 27-4, da retten som er framlagt framst\u00e5r dekkende for \u00f8nsket bruk i b\u00e5de art og omfang. 4. Konklusjon Vedtak datert 28.11.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 28.11.2024 5. Klage datert 17.12.2024 6. Nabomerknader mer s\u00f8kers kommentarer 7. Skylddelingsforretning 8 Se Rt. 1968 s. 695 hvor en omskiping av veirett til 36 nye eiendommer ble ansett \u00e5 oveskride t\u00e5legrensen i servl. \u00a7 2 da de nye brukerne av veien ville gi \u00f8kt trafikk gjennom den tjenende eiendommens g\u00e5rdstun. Se Rt. 1973 s.229 hvor en transport av veirett til 8 nye eiendommer ble vurdert \u00e5 ikke overskride t\u00e5legrensen i sevl. \u00a7 2. Saksnummer KLAGE-2024/18635 Side 5 av 6 Saksnummer KLAGE-2024/18635 Side 6 av 6 "
}