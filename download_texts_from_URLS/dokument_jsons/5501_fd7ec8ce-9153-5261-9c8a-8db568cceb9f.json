{
  "dokument_id": "fd7ec8ce-9153-5261-9c8a-8db568cceb9f",
  "doc_type": "case_presentation",
  "kommune": 5501,
  "tittel": "Plan 1932 - Detaljregulering BK13 Nordmannsg\u00e5rden - endring etter forenklet prosess",
  "url": "https://innsyn.tromso.kommune.no/application/getMoteDokument?dokid=2001948418",
  "tekst": "Deres ref. V\u00e5r ref. Saksbehandler Dato PLAN-24/02475-1 Maria Wilhelmsen 09.01.2025 Plan 1932 - Detaljregulering BK13 Nordmannsg\u00e5rden - endring etter forenklet prosess Kommunedirekt\u00f8rens innstilling til vedtak: Mindre endring av detaljreguleringsplan BK13 Nordmannsg\u00e5rden med bestemmelser datert 18.12.2024 vedtas. Vedtaket er hjemlet i plan- og bygningslovens \u00a7 12-14. Stig Tore Johnsen Mette Moh\u00e5g kommunedirekt\u00f8r direkt\u00f8r, Bymilj\u00f8 Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Hva saken gjelder 70oN Arkitektur AS har, p\u00e5 vegne av Coop Nord SA, fremmet forslag til endring i plan 1932 Detaljregulering BK13 Nordmannsg\u00e5rden. Gjeldende plan ble vedtatt 05.01.2023. Saksutredning Ved gjennomf\u00f8ring/realisering av reguleringsplan har det fremkommet behov for to mindre endringer i reguleringsplanens bestemmelser; 1) BRA beregnes uten tenkte plan for hver tredje meter, og 2) fjerne andre kulepunkt i 1.2 bokstav c). Etter plan- og bygningslovens \u00a7 12-14 annet ledd, kan det vedtas endringer i reguleringsplan etter forenklet prosess. Troms\u00f8 kommune ved Byutvikling vurderer det dithen at endringene, som er n\u00e6rmere beskrevet nedenfor, oppfyller vilk\u00e5rene i bestemmelsen. Byutvikling vurderer at endringene i liten grad vil p\u00e5virke gjennomf\u00f8ringen av planen, at endringen ikke g\u00e5r ut over hovedrammene i planen og heller ikke ber\u00f8rer hensynet til viktige natur- og friluftsomr\u00e5der. Forslag til endring og byutviklings vurderinger Ved realisering av reguleringsplan 1932 BK13 Nordmannsg\u00e5rden er det fremkommet f\u00f8lgende behov for endring: 1) Tilf\u00f8ye bestemmelse om at \u00abBRA beregnes uten tillegg for tenkte plan hver tredje meter\u00bb 2) Fjerne bestemmelse om at \u00abPlan som har himling lavere enn terrenget (kjelleretasje) regnes ikke med i bygningens bruksareal.\u00bb Beskrivelse av planendring og konsekvens av endringen Beregning av BRA Gjeldende reguleringsbestemmelse punkt 1.2 bokstav c) f\u00f8rste kulepunkt lyder: \u00abMaksimalt tillatt BRA og byggeh\u00f8yde innenfor byggeomr\u00e5det er angitt i plankartet\u00bb Da det i planbestemmelsene ikke er presisert hvordan man skal beregne BRA for rom med stor takh\u00f8yde, vil byggets 1. etasje medregnes flere ganger, det skapes et imagin\u00e6rt plan. Hensikten med endringen er \u00e5 muliggj\u00f8re at bygget kan etableres med grunnflate slik det fremg\u00e5r av uteromsplanen og med h\u00f8yde som fremg\u00e5r av plankartet. Reguleringsform\u00e5l, areal og byggeh\u00f8yder endres ikke. Planbestemmelse 1.2. bokstav c) tilf\u00f8yes nytt kulepunkt hvor det fremg\u00e5r: BRA beregnes uten tillegg for tenkte plan hver tredje meter. Fjerning av 1.2 bokstav c), andre kulepunkt I gjeldende reguleringsbestemmelse punkt 1.2 bokstav c) andre kulepunkt fremg\u00e5r: \u00abPlan som har himling lavere enn terrenget (kjelleretasje) regnes ikke med i bygningens bruksareal.\u00bb Bestemmelsen fremst\u00e5r som overfl\u00f8dig, og \u00f8nskes fjernet. Konklusjon Denne endringen av detaljreguleringen vil ikke ha innvirkning p\u00e5 planens hovedramme, ei heller p\u00e5virke gjennomf\u00f8ringen av planen. Endringen er med p\u00e5 \u00e5 opprettholde og ivareta en hensiktsmessig l\u00f8sning for bygget, i forhold til praktisk bruk. Begrenset h\u00f8ring Planendringen ble sendt ut p\u00e5 begrenset h\u00f8ring i to uker i desember 2024, til ber\u00f8rte parter og sektormyndigheter. Statsforvalteren i Troms og Finnmark ble gitt utsatt h\u00f8ringsfrist. Vi mottok ingen merknader til endringen. Vedtakskompetanse Kommune- og byutviklingsutvalget. 2 "
}