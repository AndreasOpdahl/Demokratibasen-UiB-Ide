{
  "dokument_id": "ee342520-af50-5bd4-9cd7-4ee4536cc5ac",
  "doc_type": "case_minutes",
  "kommune": 4601,
  "tittel": "Saksprotokoll UMBY, 21032024, Sak 92/24, Fana gnr 86 bnr 3 Kismulvegen 187. Klage over avslag p\u00e5 s\u00f8knad om fradeling av to boligparseller",
  "url": "https://bergen.kommune.no/politikere-utvalg/api/fil/bk360/10179012/Innstilling-vedtak-Fana-gnr-86-bnr-3-Kismulvegen-187-Klage-over-avslag-pa-soknad-om-fradeling-av-to-boligparseller",
  "tekst": "Fana gnr 86 bnr 3 Kismulvegen 187. Klage over avslag p\u00e5 s\u00f8knad om fradeling av to boligparseller Utvalg for milj\u00f8 og byutvikling behandlet saken i m\u00f8tet 21.03.2024 sak 92/24 og fattet f\u00f8lgende vedtak: 1. Med hjemmel i forvaltningsloven \u00a7 33 andre ledd oppheves Plan- og bygningsetatens vedtak datert 04.09.2023. 2. Med hjemmel i plan- og bygningsloven \u00a7 19-2 innvilges dispensasjon fra KPA18 med hensyn til oppretting av nye eiendomsgrenser i strid med arealform\u00e5l \u00a7 31 Landbruks-, natur- og friluftsform\u00e5l (LNF-omr\u00e5de) og innenfor \u00a7 6.2.2 Byggegrense langs vassdrag, jf. pbl. \u00a7 19-2. 3. I medhold av plan- og bygningsloven \u00a7\u00a7 21-4 jf. 20-2 jf. 20-1 gis det tillatelse til fradeling av to nye boligparseller, herunder opprettelse og endring av eiendom som oms\u00f8kt. 4. Det overlates Plan- og bygningsetaten \u00e5 utferdige den endelige tillatelsen, samt \u00e5 vurdere n\u00f8dvendige vilk\u00e5r. 5. Klagen tas til f\u00f8lge. Begrunnelse: Etter befaring p\u00e5 eiendommen den 14.03.24 kan UMBY ikke se at innvilgelse av oms\u00f8kte dispensasjoner fra LNF-form\u00e5l og byggegrense langs vassdrag medf\u00f8rer negative virkninger for verken eiendommen i seg selv eller allmennheten. Begge de oms\u00f8kte parsellene er bebygget med boligform\u00e5l, og det er UMBYs vurdering at en tillatelse til fradeling- og opprettelse av to nye grunneiendommer ikke vil medf\u00f8re en endret eller \u00f8kt bruk av eiendommen. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn, samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Som opplyst i saken legges det til grunn at oms\u00f8kte fradeling ikke g\u00e5r p\u00e5 bekostning av dyrket mark eller beiteomr\u00e5der. Parsellene har status som \u00abbebygget og skog\u00bb og medf\u00f8rer ingen ny nedbygging. Eksisterende boliger ble oppf\u00f8rt i 1917 og tidlig 1960-tallet. Parsellenes plassering og utforming vil heller ikke vanskeliggj\u00f8re tilkomst til resterende deler av- og beiteomr\u00e5der p\u00e5 eiendommen. N\u00f8dvendig tilkomst er sikret og hensyntatt ved etablering av nye eiendomsgrenser. Det er ikke tale om utvidet bruk, men en videref\u00f8ring av eksisterende boligform\u00e5l. F\u00f8lgelig blir det heller ingen endring av bruk eller \u00f8kt tr\u00e5kk og belastning p\u00e5 eiendommen. Oms\u00f8kte fradeling vil ikke vanskeliggj\u00f8re fremtidig drift p\u00e5 tjenende eiendom. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Denne hensynsvurderingen vurderes tilsvarende som overnevnte form\u00e5lsvurdering; De to parsellene er allerede bebygget med boligform\u00e5l \u2013 nye eiendomsgrenser vil ikke tilsidesette strandsonevernet ytterligere. Allmennhetens tilgang til Kalandsvatnet blir up\u00e5virket. UMBY er derfor ikke enig med fagetaten og landbruksetaten, og konkluderer med at gjeldende hensyn ikke blir vesentlig tilsidesatt, jf. pbl. \u00a7 19-2. N\u00e5r det gjelder interesseavveiingen, vurderes ogs\u00e5 fordelene \u00e5 v\u00e6re klart st\u00f8rre enn ulempene; Det kan anf\u00f8res som en ulempe i seg selv \u00e5 dele fra deler av landbrukseiendommen. Det er ikke drift p\u00e5 eiendommen i dag, men UMBY oppfatter at oms\u00f8kte fradeling vil utf\u00f8res med det klare form\u00e5l om \u00e5 reetablere drift p\u00e5 tjenende eiendommen. De ulemper som vurderes ved eventuell tapt leieinntekter som del av eiendommens driftsgrunnlag, vurderes i dette tilfellet \u00e5 bli \u00e5penbart forbig\u00e5tt av de fordeler som oppn\u00e5s ved mulighet for fristilling av de to boligparsellene for \u00e5 oppn\u00e5 stabilitet og et inkluderende n\u00e6rmilj\u00f8 \u2013 helst med dyreglade barnefamilier som \u00f8nsker \u00e5 bidra og benytte av de ressurser eiendommen besitter, fremfor hyppig gjennomtrekk av leietakere som i mindre grad behandler eiendommen som sin egen. Tiltakshaver er s\u00e6rlig opptatt av \u00e5 tilrettelegge for riktige boligkj\u00f8pere som kan trives med en landlig bolig, da han er avhengig av \u00abflere hender\u00bb for \u00e5 ivareta god dyrevelferd p\u00e5 eiendommen, samt \u00e5 holde vedlike det kulturlandskapet eiendommen representerer. En fradeling vil bidra positivt til mulighet for reetablering av drift p\u00e5 eiendommen som vurderes som en klar fordel \u2013 ikke bare form tiltakshaver og eiendommen, men ogs\u00e5 for allmennheten som kan nytte seg av de allmennyttige tilbud som er tiltenkt p\u00e5 g\u00e5rden; Bes\u00f8ksg\u00e5rd med s\u00e6rlig fokus p\u00e5 vanskeligstilte barn. Her vil det etterstrebes ulike tilbud for rehabilitering i samv\u00e6r med dyr. Dette vil kreve \u00f8konomiske midler for gjennomf\u00f8ring, og fradeling og salg er dermed en n\u00f8dvendig betingelse. Dette vurderes \u00e5 gi en vesentlig st\u00f8rre fordel enn utleie, hvor tiltakshaver sitter igjen med et begrenset overskudd etter sin oppf\u00f8lging med utgifter til vedlikehold mm. av de to eldre boligene. Etter en helhetlig vurdering, vurderer UMBY at fordelene er klart st\u00f8rre enn ulempene, jf. pbl. \u00a7 19-2. F\u00f8lgelig anses vilk\u00e5rene \u00e5 v\u00e6re sannsynliggjort oppfylt for innvilgelse av oms\u00f8kte dispensasjoner. Det foreligger ikke et rettmessig grunnlag for avslag. Klagen tas til f\u00f8lge. Utvalg for milj\u00f8 og byutviklings behandling F\u00f8lgende representanter tok ordet: Lise H\u00e6reid Rams\u00f8y (H), Geir Steinar Dale (A), Lillian Blom (SV), Trond Tystad (BL). Forslag fremsatt i utvalget: Lise H\u00e6reid Rams\u00f8y (H) fremsatte p\u00e5 vegne av H, A, FrP, BL, V, INP og Sp f\u00f8lgende alternative forslag i 5 punkt: 1. Med hjemmel i forvaltningsloven \u00a7 33 andre ledd oppheves Plan- og bygningsetatens vedtak datert 04.09.2023. 2. Med hjemmel i plan- og bygningsloven \u00a7 19-2 innvilges dispensasjon fra KPA18 med hensyn til oppretting av nye eiendomsgrenser i strid med arealform\u00e5l \u00a7 31 Landbruks-, natur- og friluftsform\u00e5l (LNF-omr\u00e5de) og innenfor \u00a7 6.2.2 Byggegrense langs vassdrag, jf. pbl. \u00a7 19-2. 3. I medhold av plan- og bygningsloven \u00a7\u00a7 21-4 jf. 20-2 jf. 20-1 gis det tillatelse til fradeling av to nye boligparseller, herunder opprettelse og endring av eiendom som oms\u00f8kt. 4. Det overlates Plan- og bygningsetaten \u00e5 utferdige den endelige tillatelsen, samt \u00e5 vurdere n\u00f8dvendige vilk\u00e5r. 2 5. Klagen tas til f\u00f8lge. Begrunnelse: Etter befaring p\u00e5 eiendommen den 14.03.24 kan UMBY ikke se at innvilgelse av oms\u00f8kte dispensasjoner fra LNF-form\u00e5l og byggegrense langs vassdrag medf\u00f8rer negative virkninger for verken eiendommen i seg selv eller allmennheten. Begge de oms\u00f8kte parsellene er bebygget med boligform\u00e5l, og det er UMBYs vurdering at en tillatelse til fradeling- og opprettelse av to nye grunneiendommer ikke vil medf\u00f8re en endret eller \u00f8kt bruk av eiendommen. Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn, samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Som opplyst i saken legges det til grunn at oms\u00f8kte fradeling ikke g\u00e5r p\u00e5 bekostning av dyrket mark eller beiteomr\u00e5der. Parsellene har status som \u00abbebygget og skog\u00bb og medf\u00f8rer ingen ny nedbygging. Eksisterende boliger ble oppf\u00f8rt i 1917 og tidlig 1960-tallet. Parsellenes plassering og utforming vil heller ikke vanskeliggj\u00f8re tilkomst til resterende deler av- og beiteomr\u00e5der p\u00e5 eiendommen. N\u00f8dvendig tilkomst er sikret og hensyntatt ved etablering av nye eiendomsgrenser. Det er ikke tale om utvidet bruk, men en videref\u00f8ring av eksisterende boligform\u00e5l. F\u00f8lgelig blir det heller ingen endring av bruk eller \u00f8kt tr\u00e5kk og belastning p\u00e5 eiendommen. Oms\u00f8kte fradeling vil ikke vanskeliggj\u00f8re fremtidig drift p\u00e5 tjenende eiendom. Hovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres. Denne hensynsvurderingen vurderes tilsvarende som overnevnte form\u00e5lsvurdering; De to parsellene er allerede bebygget med boligform\u00e5l \u2013 nye eiendomsgrenser vil ikke tilsidesette strandsonevernet ytterligere. Allmennhetens tilgang til Kalandsvatnet blir up\u00e5virket. UMBY er derfor ikke enig med fagetaten og landbruksetaten, og konkluderer med at gjeldende hensyn ikke blir vesentlig tilsidesatt, jf. pbl. \u00a7 19-2. N\u00e5r det gjelder interesseavveiingen, vurderes ogs\u00e5 fordelene \u00e5 v\u00e6re klart st\u00f8rre enn ulempene; Det kan anf\u00f8res som en ulempe i seg selv \u00e5 dele fra deler av landbrukseiendommen. Det er ikke drift p\u00e5 eiendommen i dag, men UMBY oppfatter at oms\u00f8kte fradeling vil utf\u00f8res med det klare form\u00e5l om \u00e5 reetablere drift p\u00e5 tjenende eiendommen. De ulemper som vurderes ved eventuell tapt leieinntekter som del av eiendommens driftsgrunnlag, vurderes i dette tilfellet \u00e5 bli \u00e5penbart forbig\u00e5tt av de fordeler som oppn\u00e5s ved mulighet for fristilling av de to boligparsellene for \u00e5 oppn\u00e5 stabilitet og et inkluderende n\u00e6rmilj\u00f8 \u2013 helst med dyreglade barnefamilier som \u00f8nsker \u00e5 bidra og benytte av de ressurser eiendommen besitter, fremfor hyppig gjennomtrekk av leietakere som i mindre grad behandler eiendommen som sin egen. Tiltakshaver er s\u00e6rlig opptatt av \u00e5 tilrettelegge for riktige boligkj\u00f8pere som kan trives med en landlig bolig, da han er avhengig av \u00abflere hender\u00bb for \u00e5 ivareta god dyrevelferd p\u00e5 eiendommen, samt \u00e5 holde vedlike det kulturlandskapet eiendommen representerer. En fradeling vil bidra positivt til mulighet for reetablering av drift p\u00e5 eiendommen som vurderes som en klar fordel \u2013 ikke bare form tiltakshaver og eiendommen, men ogs\u00e5 for allmennheten som kan nytte seg av de allmennyttige tilbud som er tiltenkt p\u00e5 g\u00e5rden; Bes\u00f8ksg\u00e5rd med s\u00e6rlig fokus p\u00e5 vanskeligstilte barn. Her vil det etterstrebes ulike tilbud for 3 rehabilitering i samv\u00e6r med dyr. Dette vil kreve \u00f8konomiske midler for gjennomf\u00f8ring, og fradeling og salg er dermed en n\u00f8dvendig betingelse. Dette vurderes \u00e5 gi en vesentlig st\u00f8rre fordel enn utleie, hvor tiltakshaver sitter igjen med et begrenset overskudd etter sin oppf\u00f8lging med utgifter til vedlikehold mm. av de to eldre boligene. Etter en helhetlig vurdering, vurderer UMBY at fordelene er klart st\u00f8rre enn ulempene, jf. pbl. \u00a7 19-2. F\u00f8lgelig anses vilk\u00e5rene \u00e5 v\u00e6re sannsynliggjort oppfylt for innvilgelse av oms\u00f8kte dispensasjoner. Det foreligger ikke et rettmessig grunnlag for avslag. Klagen tas til f\u00f8lge. Votering: Alternativt forslag punkt 1-5 fra H, A, FrP, BL, V, INP og Sp, fremsatt av Lise H\u00e6reid Rams\u00f8y (H), ble vedtatt med 16 stemmer (H, A, FrP, SV, MDG, BL, V, INP, Sp). Innstillingen fikk 1 stemme (R), og var dermed falt. Utvalg for milj\u00f8 og byutvikling behandlet saken i m\u00f8tet 15.02.2024 sak 67/24 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 11.01.2024 sak 5/24 Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Fagetatens vedtak datert 04.09.2023 opprettholdes. Klagen tas ikke til f\u00f8lge. 4 "
}