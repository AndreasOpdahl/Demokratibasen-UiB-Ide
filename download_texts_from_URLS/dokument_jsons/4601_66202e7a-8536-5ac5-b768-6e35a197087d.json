{
  "dokument_id": "66202e7a-8536-5ac5-b768-6e35a197087d",
  "doc_type": "case_attachment",
  "kommune": 4601,
  "tittel": "Statsforvalterens uttalelse",
  "url": "https://bergen.kommune.no/politikere-utvalg/api/fil/bk360/10551383/Statsforvalterens-uttalelse",
  "tekst": " V\u00e5r dato: V\u00e5r ref: 19.02.2024 2024/2385 Deres dato: Deres ref: 2023/15494 BERGEN KOMMUNE PLAN- OG BYGNINGSETATEN Saksbehandler, innvalgstelefon Postboks 7700 Torgeir Flo, 5557 2146 5020 BERGEN Bergen kommune \u2013 Ytrebygda bydel \u2013 uttalelse til s\u00f8knad om dispensasjon for tiltak i strandsonen p\u00e5 gbnr. 107/189, 229 \u2013 terrasse, platting og forst\u00f8tningsmur Vi viser til brev fra Bergen kommune datert 07.02.2024 hvor det anmodes om uttalelse til s\u00f8knad om dispensasjon for oppgradering og utvidelse av terrasse og st\u00f8pt plate samt oppf\u00f8ring av forst\u00f8tningsmur i forkant, p\u00e5 gnr. 107 bnr. 189 og 229 Mynteviken i Ytrebygda bydel. If\u00f8lge kommunen krever tiltakene dispensasjon fra kommunedelplan for Birkeland, Liland, \u00c5dland og Espeland \u00a7 4 jf. kommuneplanens arealdel \u00a7 6.1.1 byggegrense langs sj\u00f8, \u00a7 1.2 jf. kommuneplanens arealdel \u00a7 3.1 plankrav, \u00a7 28.4 friomr\u00e5de og \u00a7 32 friluftsomr\u00e5de i sj\u00f8 og vassdrag. Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag): \u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/3 fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det..\u00bb Vi viser ogs\u00e5 til v\u00e5r generelle uttalelse til kommunen vedr\u00f8rende dispensasjoner i strandsonen, jf v\u00e5re brev datert 11.06. 2022 og 20.06.2022. Tiltakene som det s\u00f8kes dispensasjon for er et terrassedekke p\u00e5 45 m2 i front av et naust, p\u00e5st\u00f8p (platting) p\u00e5 ca. 21 m2 og en ca. 2 m2 forst\u00f8tningsmur i front mot sj\u00f8/strandsone. Etter tilsendte dokumenter er det noe uklart for oss hva som eventuelt er godkjent, helt eller delvis, tidligere av tiltakene. Vi presiserer at vi er kritiske til all utvidelse og ytterligere tilretteleggelse for privat opphold og privatisering her, se nedenfor. Oms\u00f8kte omr\u00e5de ligger helt \u00f8st i en naustrekke i ytterkant av Mynteviken. Viken er relativt lite privatisert og godt tilgjengelig for allmennheten. Omr\u00e5de like ved naustet har delvis et gr\u00f8nt preg og har funksjon som skjerm mellom naustomr\u00e5det og viken. Oms\u00f8kte tiltak, terrasse og platting, vil i vesentlig grad bygge ned og privatisere denne delen av viken. Et enkelt naustbygg med en mindre kai i front vil i liten grad ha privatiserende effekt, i utgangspunktet ingen privatiserende effekt. Terrasse og platting vil bygge ned strandsonen og legge til rette for opphold og bruk som vil virke privatiserende. Terrasser og plattinger er i seg selv fremmedelement i et tradisjonelt naustmilj\u00f8. Det fremg\u00e5r av vedleggene til brevet fra kommunen at tiltakene allerede er utf\u00f8rt. Det er n\u00e5 s\u00f8kt om legalisering av disse tiltakene. Tiltakene vil v\u00e6re privatiserende og dermed virke avvisende p\u00e5 allmenn ferdsel og opphold i viken. Det er viktig \u00e5 forhindre tiltak i strandsonen som hindrer allmennhetens ferdsels og oppholdsmuligheter i strandsonen. Strandsonen i denne delen av kommunen er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har stor verdi for friluftsliv. Tiltakene bidrar til nedbygging og privatisering av strandsonen og vil slik vi vurderer det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 107, bnr. 189 og 229 Mynteviksvegen i Ytrebygda bydel. Dersom det likevel blir gitt dispensasjon, ber vil kommunen sende vedtaket til Statsforvalteren for klagevurdering. Med hilsen Egil Hauge Torgeir Flo seksjonssjef saksbehandler Side: 3/3 Dokumentet er elektronisk godkjent "
}