{
  "dokument_id": "fdda37ed-8120-5d78-b4e8-34ed4a8ce936",
  "doc_type": "case_minutes",
  "kommune": 4601,
  "tittel": "Saksprotokoll , 16042024, Sak 59/24, Innbyggerforslag. Bibliotek i Bunnprisbygget p\u00e5 Slettebakken",
  "url": "https://bergen.kommune.no/politikere-utvalg/api/fil/bk360/10330724/Innstilling-vedtak-Innbyggerforslag-Bibliotek-i-Bunnprisbygget-",
  "tekst": "Innbyggerforslag. Bibliotek i Bunnprisbygget. Kommunalt r\u00e5d for personer med funksjonsnedsettelse behandlet saken i m\u00f8tet 16.04.2024 sak 59/24 og fattet f\u00f8lgende vedtak: F\u00f8lgende brev sendes til utvalg for finans, kultur og n\u00e6ring Merknad: Bystyret ber byr\u00e5det om at det jobbes parallelt med \u00e5 utrede flere alternativ for bibliotek i bydelen for \u00e5 f\u00e5 fortgang i prosessen slik at ikke grupper utestenges lengre enn n\u00f8dvendig. Begrunnelse for forslag / merknader: I byr\u00e5dets vurdering og anbefaling/konklusjon st\u00e5r det f\u00f8lgende \u00abDersom det vurderes som mest hensiktsmessig \u00e5 g\u00e5 videre med en l\u00f8sning for Slettebakken skole som ikke inkluderer bibliotek vil byr\u00e5det igjen gjennomf\u00f8re et tomtes\u00f8k i omr\u00e5det og g\u00e5 i dialog med aktuelle byggeiere, alternativt at man g\u00e5r i dialog med Sletten senter om mulighetene for en utvidelse av arealene man i dag leier.\u00bb KRPF mener at byr\u00e5det m\u00e5 gj\u00f8re sitt ytterste for \u00e5 finne et annet lokale enn 2. etasje p\u00e5 Land\u00e5storget hvor det ligger i dag da dette er en ekskluderende lokalisasjon som stenger ute barn og unge med en fysisk funksjonsnedsettelse. Det \u00e5 ekskludere noen p\u00e5 bakgrunn av funksjonsnedsettelse bryter ogs\u00e5 med diskrimineringsloven, FNs b\u00e6rekrafts m\u00e5l og CRPD noe som ikke samsvarer med vedtaket om Bergen som menneskerettighetsby. Det blir viktig at \u00c5rstad f\u00e5r et bibliotek som kan bli universelt utformet. Tilkomsten m\u00e5 v\u00e6re tilrettelagt. Det m\u00e5 lages HC toalett, teleslynge for h\u00f8rselshemmede samt at det m\u00e5 v\u00e6re tilrettelagt for blinde og svaksynte. Det b\u00f8r ogs\u00e5 tas hensyn til personer som har allergier med tanke p\u00e5 beplantning m.m "
}