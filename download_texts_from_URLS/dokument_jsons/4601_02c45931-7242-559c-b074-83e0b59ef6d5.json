{
  "dokument_id": "02c45931-7242-559c-b074-83e0b59ef6d5",
  "doc_type": "case_attachment",
  "kommune": 4601,
  "tittel": "Tilleggsnotat. \u00c5rstad, Gnr. 159, Bnr. 943 m.fl., Mindemyren Nord (arealplan-ID 70520000)\n ",
  "url": "https://bergen.kommune.no/politikere-utvalg/api/fil/bk360/10969009/Tilleggsnotat-Arstad-Gnr-159-Bnr-943-m-fl-Mindemyren-Nord-arealplan-ID-70520000-",
  "tekst": " Plan- og bygningsetaten Til Tilleggsnotat BBU - Seksjon byutvikling (Arbeidssted) V\u00e5r referanse: PLAN-2022/20660-66 Saksbehandler: Halla Saad Alzubaydi Dato: 19.08.2024 Fra Plan- og bygningsetaten Tilleggsnotat 2.gangsbehandling \u00c5rstad, Gnr. 159, Bnr. 943 m.fl., Mindemyren Nord, Arealplan-ID 70520000 Plan- og bygningsetaten (PBE) viser til brev av 1. juli 2024 med bestilling av tilleggsnotat for tema naturmangfold, parkering og overgangsfelt. Under f\u00f8lger ytterligere opplysninger og vurderinger i tr\u00e5d med bestilling. Naturmangfold Det er utarbeidet en naturmangfoldsrapport, oppdatert 02.12.2021. Rapporten omfatter en beskrivelse av naturmangfoldet i plan- og influensomr\u00e5det, og en vurdering av planarbeidet opp mot prinsippene i naturmangfoldloven (nml.) \u00a7\u00a7 8-12. Solheimsvatnet har regional verdi for det biologiske mangfoldet, selv om omr\u00e5det har v\u00e6rt sterkt preget av utfyllinger og utbygging. Omr\u00e5det inneholder viktige kvaliteter for fugler og regionalt sjeldne undervannsplanter. Vannet og omr\u00e5det i nord er et viktig raste- og hekkeomr\u00e5de for fugler. Det er registrert flere r\u00f8dlistede fuglearter som bruker vannet, for eksempel soth\u00f8ne, hettem\u00e5ke og bergand. I nord er det kartlagt kalkrik helofyttsump som er en s\u00e5rbar naturtype p\u00e5 norsk r\u00f8dliste for naturtyper. Det sammenhengende arealet i nord med heloflyttsump og undervannseng har h\u00f8yere forvaltningsverdi enn resterende arealer i vannet. Naturmangfoldsrapporten anbefaler at dette omr\u00e5det forblir inngrepsfritt da de st\u00f8rste verdiene er lokalisert her, samt at det ikke tilrettelegges for aktiviteter nord i vannet. Menneskelig aktivitet er vurdert til \u00e5 kunne gi negative effekter for fauna og flora. Dette ivaretatt i reguleringsbestemmelsene. Det er registret mindre kvaliteter knyttet til den s\u00f8rlige delen av vannet. Planforslaget \u00e5pner for etablering av en mindre brygge i s\u00f8r og vest. Intensjonen er \u00e5 skape naturlige oppholdssteder langs vannet. I foreliggende planforslag skal Solheimsvatnet behandles sk\u00e5nsomt og ingen utfylling tillates, jf. bestemmelse 6.1.1. Planforslaget medf\u00f8rer en utvidelse av parkareal langs Solheimsvatnet. En utvidelse av gr\u00f8ntomr\u00e5det er positivt for det biologiske mangfoldet hvis det gj\u00f8res med hensyn til eksisterende verdier i omr\u00e5det. Reetablering av vegetasjon og bruk av arter skal ta Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN utgangspunkt i naturlig forekommende artsmangfold, og fremmede arter tillates ikke. Eksisterende vannkantvegetasjon ivaretas. Innenfor planomr\u00e5det er det registrert fugler som er s\u00e5rbare for forstyrrelser i hekkeperioden. I planforslaget er det sikret at det skal iverksettes avb\u00f8tende tiltak. Et avb\u00f8tende tiltak ved \u00f8kt ferdsel i omr\u00e5det kan v\u00e6re \u00e5 presentere informasjon om omr\u00e5det og naturverdiene til allmenheten som skal bruke denne urbane, gr\u00f8nne lungen. Kunnskapsutveksling vil bidra til at negativ p\u00e5virkning ikke finner sted. Videre skal ikke sprenging finne sted i april-mai, og vannaktiviteter skal begrenses. Biologisk mangfold beskyttes med hensynsone naturmangfold og turvegen er lagt om for \u00e5 hindre for mye ferdsel i de mest utsatte omr\u00e5dene, jf. bestemmelse 5.3. Kunnskapsgrunnlaget etter \u00a7 8 Naturmangfoldsrapporten tar utgangspunkt i offentlig tilgjengelig informasjon fra databaser og kartinnsyn, supplert med informasjon fra befaring av plan- og influensomr\u00e5det. Omr\u00e5det ble befart den 01.03.2021 og 01.07.2021. Ved befaringen ble det gjennomf\u00f8rt kartlegging etter Kartlegging av naturtyper etter Natur i Norge (NiN), hvor naturtypene rundt vannet ble definert. Vannforekomstene ble ogs\u00e5 befart via b\u00e5t for \u00e5 kartfeste registrerte undervannsarter, og kvaliteten p\u00e5 naturtypene ble vurdert. Observerte naturelementer ble registrert med appen ArcGIS Collector for iPad. Dataene ble samlet og prosessert i ArcGIS Pro. PBE vurderer at kunnskapsgrunnlaget er tilstrekkelig sett opp imot sakens karakter og risiko for skade p\u00e5 naturmangfoldet. Sannsynligheten for at det finnes verdier som ikke er blitt registret er vurdert som liten. F\u00f8re-var-prinsippet etter \u00a7 9 PBE vurderer at det foreligger et godt kunnskapsgrunnlag knyttet til naturmangfold. Risikoen for skade p\u00e5 eksisterende verdier i omr\u00e5det er vurdert gjennom planprosessen. N\u00f8dvendige avb\u00f8tende tiltak og justering av plangrep er sikret for \u00e5 redusere eventuelle negative konsekvenser for naturmangfoldet s\u00e5 mye som mulig. Det konkluderes med at det er lav sannsynlighet for at tiltaket kan medf\u00f8re uforutsett alvorlig eller irreversibel skade p\u00e5 naturmangfoldet. F\u00f8re-var-prinsipper kommer dermed ikke til anvendelse. \u00d8kosystemtiln\u00e6rming og samlet belastning etter \u00a7 10 Det f\u00f8lger av nml. \u00a710 at: \u00abEn p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for\u00bb. Store deler av omr\u00e5det er allerede bebygd og skal erstattes med nye bygg og gr\u00f8ntareal. Planforslaget tilrettelegger for bl\u00e5gr\u00f8nne strukturer som vil \u00f8ke kvaliteten i omr\u00e5det. I anleggsperioden skal avrenning til Solheimsvatnet hindres, for \u00e5 unng\u00e5 eutrofiering av vannet, noe som kan p\u00e5virke sammensetningen av vannvegetasjon. Videre skal st\u00f8y og forstyrrelser minimeres i hekketiden, og fremmede arter eller infiserte masser som oppdages skal h\u00e5ndteres p\u00e5 forsvarlig m\u00e5te for \u00e5 hindre spredning. Planforslaget tilrettelegger for funksjonelle, flate tak der takflaten eksempelvis kan etableres som gr\u00f8nne tak med dreneringsfunksjon, eller beplantes med pollinatorvennlig vegetasjon og Saksnummer PLAN-2022/20660 Side 2 av 7 solcellepaneler. Vi vurderer at dette vil bidra positivt til det lokale \u00f8kosystemet og at \u00a7 10 er ivaretatt i planforslaget. Kostnader ved milj\u00f8forringelse etter \u00a7 11 Foresl\u00e5tte avb\u00f8tende tiltak som er n\u00f8dvendige for \u00e5 avgrense skadene p\u00e5 naturmangfoldet ved gjennomf\u00f8ring av tiltaket, er sikret i bestemmelsene. Disse er vurdert til \u00e5 ikke v\u00e6re urimelige ut fra tiltaket og risiko for skade. Tiltakshaver skal ta de \u00f8konomiske kostnadene ved gjennomf\u00f8ring av n\u00f8dvendige avb\u00f8tende tiltak. Milj\u00f8forsvarlige teknikker og driftsmetoder etter \u00a7 12 Planforslaget viser til at planomr\u00e5det kommer til \u00e5 f\u00e5 et l\u00f8ft ved \u00e5 etablere bl\u00e5gr\u00f8nne strukturer. Forslagsstiller er kjent med kravet til milj\u00f8forsvarlige teknikker og driftsmetoder. Plan- og bygningsetaten oppfordrer tiltakshaver til \u00e5 bruke milj\u00f8vennlige anleggsmaskiner for \u00e5 redusere eller begrense skader p\u00e5 naturmangfoldet. Parkering En sentral utfordring for Mindemyren er \u00e5 legge til rette for en fremtidsrettet parkeringsl\u00f8sning som st\u00f8tter opp under visjonen om \u00e5 skape en bl\u00e5gr\u00f8nn g\u00e5by for alle, med en hensiktsmessig reisemiddelfordeling som forankret i den offentlige reguleringsplanen. I foreliggende planforslag er det vurdert at planomr\u00e5det skal utformes som et gangvennlig og bilredusert omr\u00e5de uten egne parkeringsplasser i feltene. Parkering skal i stedet l\u00f8ses i fellesanlegg under bakken innenfor nabofeltet delfelt S14 (arealplan-ID 66350000). Foresl\u00e5tt parkeringsl\u00f8sning er vurdert til \u00e5 v\u00e6re i tr\u00e5d med omr\u00e5dereguleringsplanens bestemmelse 1.12.1 og 1.12.2 som gir at parkering skal etableres i parkeringskjellere under terreng og samles i f\u00e5 og robuste anlegg. Form\u00e5let er \u00e5 utvikle et enkelt og oversiktlig kj\u00f8rem\u00f8nster og parkeringssystem i omr\u00e5det. L\u00f8sningen er videre i tr\u00e5d med byr\u00e5dets vedtak i sak om f\u00f8ringer for plan- og gjennomf\u00f8ringsprosesser p\u00e5 Mindemyren fra 25.3.21 (sak 1101.3/21), om at det praktiseres lav parkeringsdekning i de enkelte detaljreguleringsplanene, og at felles parkeringsl\u00f8sninger tilstrebes. PBE har utarbeidet et notat som er et kunnskapsgrunnlag for parkering i Mindemyren, jf. saksnr. 202118253/9. Her vises det hvordan omr\u00e5deplanens intensjon om \u00e5 samle parkering i f\u00e5 og robuste anlegg basert p\u00e5 et enkelt og oversiktlig kj\u00f8rem\u00f8nster kan l\u00f8ses i de p\u00e5g\u00e5ende detaljreguleringene. Vurderingstallene er basert p\u00e5 gjeldende omr\u00e5deplan og KPA. Vurderingstall er hovedsakelig basert p\u00e5 KPA. For noen arealform\u00e5l har en forutsatt en noe redusert parkeringsdekning sammenlignet med omr\u00e5deplanen for Mindemyren. Begrunnelse for parkeringsdekning Mindemyrens sentrale lokalisering og s\u00e6rdeles gode kollektiv- og sykkeltilbud gj\u00f8r at det kan forutsettes at kun et f\u00e5tall av arbeidstakere i omr\u00e5det vil kj\u00f8re til jobb. Her ligger forholdene til rette for \u00e5 velge andre reisemidler. I tillegg vurderes det at det er helt n\u00f8dvendig \u00e5 sikre en parkeringsdekning i nedre del av parkeringsspennet i KPA av hensyn til bystrukturen p\u00e5 Mindemyren med boliger, sosialinfrastruktur og n\u00e6ring tett p\u00e5 hverandre i felles gatestruktur. Etter fagetatens vurdering er den forsl\u00e5tte l\u00f8sningen i planforslaget i samsvar med omr\u00e5deregulering og KPA, og er en konkret l\u00f8sning p\u00e5 hvordan intensjonen om \u00e5 samle Saksnummer PLAN-2022/20660 Side 3 av 7 parkering i felles anlegg kan oppn\u00e5s. Tabell 1 viser v\u00e5r anbefaling for parkeringsdekning for S16 og S17. Anbefaling fra parkeringsnotatet (Min +KPA) legges til grunn for delfelt 17 og 16. Tabell 1 Vurdering av parkeringsdekning som lagt til grunn for offentlig ettersyn av planforslaget: Til 2.gangsbehandling ble parkeringsdekningen diskutert og vurdert p\u00e5 nytt. Grunneierne p\u00e5 S16 og S17 \u00f8nsket en h\u00f8yere parkeringsdekning. Grunneierne \u00f8nsket totalt120 parkeringsplasser pluss 20 delebilsplasser. Dette tallet er basert p\u00e5 0,4 p-plasser pr 100 m2 bolig, 4 pr 1000 m2 for kontor, og 10 pr 1000 m2 for forretning. For tjenesteyting har grunneierne foresl\u00e5tt 5 pr 1000 m2, bevertning 1 pr 1000 m2 og barnehage 0,5 plasser pr 10 barn. Grunneier sitt \u00f8nske er en betydelig \u00f8kning fra offentlig ettersyn da totalt antall parkeringsplasser var beregnet til 90-98 parkeringsplasser. Ettersom foreliggende planforslag ikke regulerer parkering innenfor delfeltet, men parkering l\u00f8ses innenfor delfelt S14, vil endelig parkeringsdekning avklares som en del av sistnevnte planarbeid. Planforslaget til detaljreguleringsplan for delfelt S14 har v\u00e6rt p\u00e5 offentlig ettersyn, men det foreligger innsigelse fra Statens vegvesen knyttet til parkeringsdekning. Som et resultat av dette har PBE hatt jevnlig dialog med forslagsstillerne og konsulenter for delfelt S14 for \u00e5 arbeide frem et omforent, justert forslag til parkeringsdekning. Dette justerte forslaget skal danne grunnlag for dialog med Statens vegvesen og vil forh\u00e5pentligvis medf\u00f8re at innsigelsen kan trekkes. Det planlegges dialogm\u00f8te med Statens vegvesen i september. N\u00e5v\u00e6rende arbeidsutkast til parkeringsdekning som skal danne grunnlag for dialogm\u00f8tet med Statens vegvesen er vist i Tabell 2 under. Forslag har kun justert parkeringsdekning for kontor/n\u00e6ring til 2 plasser pr 1000 m2. Dekningen er i tr\u00e5d med spennet i kommuneplanens arealdel og omr\u00e5dereguleringsplanen slik tabellen viser. Tabell 2 Oversikt over parkeringsdekning i planforslaget delfelt S14: Offentlig BRA til Parkeringsdekning KPA Omr\u00e5deplanen N\u00e5v\u00e6rende ettersyn beregning krav arbeidsutkast S14 Bolig 154 39000 m2 0,4 pr 100 m2 bolig 0,4 \u2013 1 154 (ca.) (reduksj on min.krav Saksnummer PLAN-2022/20660 Side 4 av 7 med bildeling ) S14 N\u00e6ring 170 11500+ 8,3 pr 1000 m2 0 \u2013 10 0 \u2013 10 (forretn.) 44 (2 pr 1000) (KBA 5 og 10600 = (forretni 0 \u2013 4 (kontor) KBA 6) 22100 ng) 0 \u2013 2 (bevertn.) m2 0\u20133 (kontor) 0\u20131 (industri/ bevertn) S14 N\u00e6ring 217 35000 m2 6,2 pr 1000 m2 70 (2 pr 1000) (KBA 4) S17 66 0,4 pr 100 m2 bolig 70 Inkludert parkering for barnehag en S16 N\u00e6ring 8 1 pr 1000 m2 16 (2 pr 1000) S16 24 24 Flerbruksbygg Sum 663 378 Dersom n\u00e5v\u00e6rende arbeidsutkast for parkeringsdekning blir gjort gjeldende betyr dette en \u00f8kning i parkeringsplasser for S16/n\u00e6ringsbygget p\u00e5 8 nye plasser, sammenliknet med dekning lagt til grunn ved offentlig ettersyn. Dette gir en total parkeringsdekning for S16 og S17 p\u00e5 106 plasser. Midlertidig parkeringsl\u00f8sning PBE har v\u00e6rt i dialog med forslagsstiller for delfelt S17 om bruk av eksisterende bygningsmasse p\u00e5 S14 til parkering i en midlertidig fase, fram til felles parkeringsanlegg p\u00e5 S14 er etablert. Det er to mulige innkj\u00f8ringer fra Kanalveien til eksisterende bygg som PBE vurderer kan benyttes i en midlertidig fase. Se figur 1. Figur 1: Bilder som viser dagens situasjon og mulig innkj\u00f8ring p\u00e5 delfelt S14 Saksnummer PLAN-2022/20660 Side 5 av 7 Fagetaten er positiv til en midlertidig parkeringsl\u00f8sning som beskrevet ovenfor. L\u00f8sningen krever s\u00f8knad om byggetillatelse til endret bruk av eksisterende bygningsmasse. Overgangsfelt langs Kanalveien mellom delfelt S14 og S16 Kanalveien med bybanelinjen ligger i dag som en barriere mellom planomr\u00e5det, der det skal bygges skole og barnehage, og naboplanen for delfelt S14. Innenfor S14 skal det bygges rundt 435 nye boliger. Det er i dag 350 meter mellom de etablerte overgangsfeltene i gaten. Dersom det ikke etableres nye overgangsfelt vurderer PBE at det er stor risiko for mye villkryssing, spesielt av barn, over b\u00e5de bybanetras\u00e9, sykkelveg og kj\u00f8reveg. PBE vurderer derfor at det er avgj\u00f8rende \u00e5 f\u00e5 etablert to nye overgangsfelt. Det er p\u00e5g\u00e5ende dialog mellom kommunen, fylkeskommunen og Statens vegvesen for \u00e5 avklare en rekke temaer knyttet til trafikksikkerhet, derav blant annet fartsgrensereduksjon, flere krysningspunkt og vareleveringslommer langs Kanalveien. Planarbeidet er koordinert opp mot arbeidet p\u00e5 delfelt S14. Forslag til nye krysningspunkt mellom skolen p\u00e5 S16 og S14 er vist i illustrasjonsplan for Mindemyren Nord, se figur 2. Figur 2: Utklipp fra illustrasjonsplan i planforslaget Mindemyren Nord som viser mulige overganger langs delfelt S14 og S16. Etablering av de nye overgangsfeltene krever RAMS-analyse og s\u00f8knader til Statens vegvesen og jernbaneverket. PBE foresl\u00e5r en arbeidsfordeling der analyser, fastsettelse av utforming og s\u00f8knader h\u00e5ndteres som del av planarbeidet for delfelt S14. Selve gjennomf\u00f8ringen av etableringen foresl\u00e5r vi blir knyttet opp imot etableringen av ny skole. Dette fordi Statens vegvesen sannsynligvis ikke kommer til \u00e5 godkjenne etablering av overgangsfeltene f\u00f8r skolen er p\u00e5 plass. Det blir derfor urimelig \u00e5 skulle stille et slikt rekkef\u00f8lgekrav til oppf\u00f8ring av boligene p\u00e5 delfelt S14. Fylkeskommunen stiller flere kriterier til nye overgangsfelt, samt at det er utfordringer knyttet til bybanen og driftsstans. Det m\u00e5 leveres en grundig analyse for hvor nye overgangsfelt kan plasseres. Det m\u00e5 ogs\u00e5 sikres hvileareal mellom bane og vei, som vil kreve mye areal, og Saksnummer PLAN-2022/20660 Side 6 av 7 overgangsfeltene m\u00e5 signal reguleres. Fylkeskommunen anbefaler at planomr\u00e5det til delfelt S14 utvides for \u00e5 regulere krysningen over veien. Utforming og avklaringsprosess, samt s\u00f8knaden til aktuelle myndigheter skal skje gjennom planarbeidet til delfelt S14. PBE vurderer at det vil v\u00e6re urimelig \u00e5 gi rekkef\u00f8lgekrav til delfelt S14 for opparbeiding av overgangsfelt, n\u00e5r det er sannsynlig at Statens vegvesen ikke vil godta at overgangsfeltene bygges f\u00f8r skolen p\u00e5 S16 er etablert. Rekkef\u00f8lgekrav til opparbeiding av tilrettelagt kryssing/overgangsfelt langs skolen og bolig b\u00f8r etter PBE sin vurdering sikres i reguleringsplan for delfelt S16/17. PBE anbefaler derfor at f\u00f8lgende rekkef\u00f8lgekrav blir lagt inn ved behandling av forliggende planforslag som vedtakspunkt: \u00abF\u00f8r skolen kan tas i bruk skal det etableres nytt/nye overgangfelt i Kanalveien i henhold til l\u00f8sning regulert i naboplan for delfelt S14 PLANID: 66350000\u00bb Plan- og bygningsetaten Aslaug Aalen Avdelingsleder Tarje Wanvik Etatsdirekt\u00f8r Dette dokumentet er godkjent elektronisk. Saksnummer PLAN-2022/20660 Side 7 av 7 "
}