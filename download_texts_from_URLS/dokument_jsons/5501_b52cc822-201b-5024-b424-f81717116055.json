{
  "dokument_id": "b52cc822-201b-5024-b424-f81717116055",
  "doc_type": "meeting_minutes",
  "kommune": 5501,
  "tittel": "Protokoll Formannskapet 07.01.2025",
  "url": "https://innsyn.tromso.kommune.no/application/getMoteDokument?dokid=2001943716",
  "tekst": " M\u00f8teprotokoll Formannskapet Dato: 07.01.2025 kl. 12:00 \u2013 12.48 Sted: Formannskapssalen Til stede: Marta Hofs\u00f8y (Ap) P\u00e5l Julius Skogholt (SV) Peder Gunnar Moe Joakimsen (R\u00f8dt) Barbara V\u00f6gele (MDG) Guro Tjosaas Mortensen (H) Rolleiv Lind (H) Bj\u00f8rn-Gunnar J\u00f8rgensen (FrP) Kristoffer Kanestr\u00f8m (FrP) M\u00f8tende Viljar Hanssen (Ap) for Gunnar Wilhelmsen (Ap) varamedlemmer: Line Elisabeth Solbakken (SV) for Sigrid Bj\u00f8rnhaug Hammer (SV) Joakim With (Ap) for Kathrine Strandli (Sp) Ann Sissel Enoksen (By- og Landlista) for Markus Halftan Akselbo (H) Kasandra Mariell Hunstad (H) for John Rainer L\u00f8vli (INP) Forfall Gunnar Wilhelmsen (Ap) Sigrid Bj\u00f8rnhaug Hammer (SV) Kathrine Strandli (Sp) Markus Halftan Akselbo (H) John Rainer L\u00f8vli (INP) Fra administrasjonen: Stig Tore Johnsen, kommunedirekt\u00f8r Sekret\u00e6r: Rebekka Ringholm Saksliste Godkjenning av innkalling og saksliste Godkjenning av protokoll Sp\u00f8rsm\u00e5l 1 Saker til behandling Festekontrakt for Kr\u00e5keslottet Barnehage SA, gnr. 123 1/25 24/08002-5 9 bnr. 12 Tilskudd til 6. februarkomiteen - ordf\u00f8rers frokost p\u00e5 2/25 24/21557-1 9 samenes nasjonaldag Krav om lovlighetskontroll av Formannskapets sak 3/25 24/21919-1 10 169/24 23/12447- Godkjenning av forliksavtale - Unntatt etter 4/25 11 22 offentlighetsloven offl. \u00a7 23 f\u00f8rste ledd 2 Godkjenning av innkalling og saksliste Innkalling og saksliste ble godkjent. 3 Godkjenning av protokoll Protokollen ble godkjent. 4 Sp\u00f8rsm\u00e5l Sp\u00f8rsm\u00e5l fra Rolleiv Lind (H): Sp\u00f8rsm\u00e5l 1: Gebyrberegningen for t\u00f8mming av avfallsboksene. Som kjent ble det vedtatt nye gebyrer for t\u00f8mming av avfallsboksene med virkning fra \u00e5rsskiftet. Gebyrberegningen og kostnadene for hver enkelt abonnent er bl.a. gradert etter hvor mange ganger den enkelte abonnent f\u00e5r sin boks t\u00f8mt i l\u00f8pet av \u00e5ret. N\u00e5r er det nye gebyrberegningssystemet iverksatt. Den f\u00f8rste termin for betalingen skjer med forfall fra 1 april d.\u00e5. sammen med alle de andre gebyrene og skatter til kommunen. Hvordan foreg\u00e5r registreringen av t\u00f8mmingen slik at det er et p\u00e5litelig system som lar seg etterkontrollere riktigheten av? Det er viktig og n\u00f8dvendig at hver abonnent kan foreta en kontroll av at man betaler for riktig antall t\u00f8mminger da dette har betydning for det gebyret man skal betale. Vil antall t\u00f8mminger og s\u00e5ledes gebyr fremg\u00e5 av den faktura som skal betales ved hvert terminforfall og faktura som Troms\u00f8 kommune ved avd. for Andfordring sender ut? Dette er viktig slik at hver enkelt kan kontrollere p\u00e5 fakturaen at gebyret er riktig beregnet og at man ikke betaler for meget? Er det lagt opp til et p\u00e5litelig og sikkert kommunikasjonssystem mellom Remiks AS og Troms\u00f8 kommunes it og regnskapssystem som sikrer at ingen feil forekommer, for man kan ikke basere seg p\u00e5 at alle har lagt opp et like godt personlig registreringssystem som gir 100 % visshet for at man har god kontroll hjemme. Dette dreier seg om at det ikke vil skje usaklig forskjellsbehandling p\u00e5 grunn av at administrative rutiner ikke er kvalitetsmessig god nok standard. Er disse rutinene kvalitetssikret i forhold til GDPR -forordningen og personvernloven ? Jeg antar at dette er rutiner som b\u00e5de kommunenes kontrollutvalg og revisjonen vil sette inn i sin arbeidsplan da det totalt sett er store bel\u00f8p det handler om. Svar p\u00e5 sp\u00f8rsm\u00e5l 1 fra kommunedirekt\u00f8ren: Hver avfallsbeholder er merket med et klistremerke og en RFID-brikke. Klistermerket inneholder adresse, dunk-ID og avtalenummer. RFID-brikken har et unikt nummer som linkes mot avtalenummer og dunk-ID. N\u00e5r renovasjonsbilen l\u00f8fter dunken vil RFID-brikken avleses, og tidspunkt og GPS posisjon registreres. Denne informasjonen lagres s\u00e5 sikkert i fagsystemet Komtek som Remiks bruker som grunnlag for fakturering. Alle abonnenter har fra 2025 tilgang til \"Min side\" p\u00e5 www.remiks.no/minside, hvor abonnenten logger inn med BankID. Min side er utviklet for at abonnenten enkelt skal kunne: \u2022 Ha full oversikt over antall t\u00f8mminger benyttet i l\u00f8p av \u00e5ret, inklusive dato og klokkeslett for hver enkelt t\u00f8mming de tre siste \u00e5rene. \u2022 Ha oversikt over sitt abonnement og gebyrhistorikk \u2022 Endre st\u00f8rrelse p\u00e5 avfallsbeholder \u2022 Sende og lese avviksmeldinger Renovasjonsgebyret faktureres som vanlig gjennom \u00e5ret, med grunn- og t\u00f8mmegebyr. Eventuelt gebyr for ekstrat\u00f8mminger vil fremkomme p\u00e5 egen linje p\u00e5 faktura, herunder antall 5 ekstrat\u00f8mminger benyttet i l\u00f8pet av siste termin. Det vil imidlertid ikke fremkomme det totale antallet t\u00f8mminger benyttet innev\u00e6rende \u00e5r, det fremkommer p\u00e5 \"Min Side\". Overf\u00f8ringen av fakturagrunnlag mellom Remiks og Troms\u00f8 kommune vil foreg\u00e5 p\u00e5 samme m\u00e5te som tidligere, frem til Troms\u00f8 kommune evt. har en integrasjonsmulighet mot sitt \u00f8konomisystem p\u00e5 plass. All behandling av personopplysninger foreg\u00e5r i fagsystemet Komtek, hvor Remiks forvalter dataen innenfor egne servere og sikre lokasjoner. Avtalenumrene er opprettet i fagsystemet Komtek, og kan ikke knyttes til abonnenter utover fagsystemet. Databehandlingsavtalene med leverand\u00f8rene til Komtek og \"Min Side\" sikrer at systemsikkerheten er ivaretatt og iht gjeldene regelverk og ansvarliggj\u00f8r leverand\u00f8rene juridisk. Sp\u00f8rsm\u00e5l 2: Vann/infrastruktur p\u00e5 Mortensnes - p\u00e5liteligheten. Det er bragt til min kunnskap at noen vannabonnenter p\u00e5 Mortensnes fikk vannavbrudd i flere timer p\u00e5 nytt\u00e5rsaften. Og en slik situasjon er meget uheldig og skal ikke forekomme. I den sammenheng er det opplyst at Troms\u00f8 kommune ved Vann/avl\u00f8p skal ligge 4 \u00e5r etter planen med utbedring av deler dette spesielt i omr\u00e5de 4. Spm: Hvordan er situasjonen i dette omr\u00e5det, hva er planen og hva vil n\u00e5 bli gjort for \u00e5 forhindre slike vannavbrudd i fremtiden? Svar p\u00e5 sp\u00f8rsm\u00e5l 2 fra kommunedirekt\u00f8ren: 1. Vannlekkasjen i Signalveien Vannledningsbrudd skjer n\u00e5 om da \u2013 i gjennomsnitt 10-15 ganger pr. \u00e5r. Normalt reparere vi bruddet innen p\u00e5f\u00f8lgende d\u00f8gn s\u00e5 fremt ikke vannlekkasjen kan st\u00e5 til n\u00e6rmeste virkedag. N\u00e5r vannlekkasjen ikke er for stor og lekkasjevannet ikke skader annen manns eiendom, kan vi la trykket st\u00e5 p\u00e5 slik at abonnentene ikke blir fri for vann i kranen. Dersom vannlekkasjen er st\u00f8rre enn nevnt over, m\u00e5 hovedledningen stenges av. I ht v\u00e5re rutiner skal abonnenter skal ha tilgang p\u00e5 tilstrekkelig tilgang p\u00e5 vann innen 6 timer. Normalt er vanntank p\u00e5 plass f\u00f8r vi stenger av. Lekkasjen i Signalveien som oppstod den 30/1 ved 14-tiden, var stor og m\u00e5tte stenges av akutt. Vanntank ble kj\u00f8rt samme ettermiddag. I to av husene bodde eldre mennesker og vi valgte derfor dagen etterp\u00e5 (nytt\u00e5rsaften) \u00e5 legge en midlertidig stikkledning inn til disse. Vannledningen vil bli reparert i dag 3/1 -25. I tillegg til vannlekkasjen i Signalveien fikk vi en lekkasje i Fogd Dreyer gate den 22/12 (reparert 2/1 \u2013 som viste seg \u00e5 v\u00e6re p\u00e5 en privat stikkledning) og en i Terminalgata (repareres 6/1). I Fogd Dreyers gate ble det lagt ut midlertidige stikkledninger opp\u00e5 bakken 23/12. Ledningsbrudd oppst\u00e5r av mange \u00e5rsaker. Det er ikke slik at gamle vannledninger har vesentlig flere ledningsbrudd enn nyere ledninger. Faktorer som ledningsmateriale, leggekvalitet og ytre p\u00e5virkning innvirker p\u00e5 kvalitet og levetid p\u00e5 vannledninger. P\u00e5 Mortensnes/Sj\u00f8mannsbyen ble det i sin tid brukt eternittledninger. Disse har en noe h\u00f8yere bruddfrekvens enn andre ledningsmaterialene. Vannledningsbrudd kan ikke forebygges som en quick fix. Forebygging skjer gjennom langvaring innsats p\u00e5 ledningsfornyelse og fokus p\u00e5 systematisk arbeide med reduksjon av vanntapsprosenten. De siste to \u00e5rene har VA- \u00f8konomien v\u00e6rt under press. Dette skyldes i hovedsak h\u00f8ye renter som ikke har v\u00e6rt 6 kompensert med n\u00f8dvendige gebyr \u00f8kninger. Dette har medf\u00f8rt at vi blant annet har v\u00e6rt tvunget til \u00e5 legge vanntapsreduksjonsprosjektet p\u00e5 is. I 2025 vil vi kunne starte om dette arbeidet. Ledningsfornyelse, vanntapsprosentreduksjon, sikkerhet i vannforsyningen og oppfyllelse av krav i den nye avl\u00f8psforskriften vil for Troms\u00f8 som for andre kommuner, medf\u00f8re betydelige \u00f8kninger i VA-gebyrene fremover. 2. Sanering eldre ledningsnett p\u00e5 Mortensnes/Sj\u00f8mannsbyen Mortensnes/Sj\u00f8mannsbyen-prosjektet har ikke hatt den fremdrift som vi s\u00e5 for oss for 5-6 \u00e5r siden. Det er mange \u00e5rsaker til det. Stikkordsmessig kan nevnes: - Kapasitet p\u00e5 VA pga av manglende personalressurser p\u00e5 prosjektgjennomf\u00f8ring - Generelt kapasitet i entrepren\u00f8rbransjen i Troms\u00f8-omr\u00e5det - Kapasitet hos planleggingsfirma - Samordning med andre kommunale etater - Trafikkavvikling - Grunnerverv - Prioritering av investeringsprosjekter VA er n\u00e5 ferdig med 3 av 5 byggetrinn. Byggetrinn 4 (omr\u00e5det mellom WC-veien og Styrmannsvegen) er planlagt utlyst i januar/februar m\u00e5ned 2025 med oppstart til v\u00e5ren/sommeren. Byggetrinn 5 som innbefatter WC veien var planlagt oppstartet f\u00f8r byggetrinn 4 men kommunen har ikke f\u00e5tt n\u00f8dvendige avtaler med grunneieren langs aktuelle traseer. Byggetrinn 5 (WC-veien) vil bli oppstartet s\u00e5 snart dette er klart rent grunnervervsmessig, n\u00e5r trafikksituasjonen tillater det i forhold til gjennomf\u00f8ringen av byggetrinn 4 og n\u00e5r vi har prosjektleder-ressurser tilgjengelig. Sp\u00f8rsm\u00e5l 3: Br\u00f8yting Etter sn\u00f8fall og i forbindelse med vedlikeholdsbr\u00f8yting opplever mange at deres innkj\u00f8rsler bli stengt av mye sn\u00f8 etter at br\u00f8yting av respektive veg ha skjedd. Jeg har f\u00e5tt henvendelser fra mange og spesielt eldre om at de ofte har et stort problem ved at de blir br\u00f8ytet inne av en h\u00f8y vegg med is og tung sn\u00f8 i innkj\u00f8rselen. For mange er det et stort problem i hverdagen. Etter min oppfatning er det \u00f8nskelig at det i st\u00f8rre grad blir vist hensyn til og vist oppmerksomhet til dette forhold. Dette har \u00e5 gj\u00f8re med god offentlig tjenesteservice etter min oppfatning. Tidligere kjenner jeg til at Troms\u00f8 kommune og ogs\u00e5 Harstad kommune hadde anvendt redskaper og beskrevet rutinen slik at br\u00f8yting skulle skje p\u00e5 en slik m\u00e5te at det ikke umuliggjorde fremkommelighetene for beboere fra deres boligeiendommer. Dette har spesielt stor relevans n\u00e5r det er \u00f8nskelig at eldre skal kunne bo lengst mulig hjemme samt at b\u00e5de syketransport, hjemmesykepleie og hjemmehjelp skal komme frem samt at n\u00f8dvendig \u00e6render til mat butikk m.v. skal kunne skje. Hvilken beskrivelse er gitt til br\u00f8yterne av kommunen hvordan arbeidsoppdraget skal utf\u00f8res i denne sammenheng b\u00e5de n\u00e5r det gjelder type arbeidsredskaper og kvaliteten i arbeidet ogs\u00e5 i denne sammenheng for \u00e5 sikre best mulig samfunnsservice? Svar p\u00e5 sp\u00f8rsm\u00e5l 3 fra kommunedirekt\u00f8ren: Det forhold at naboer til offentlig vei f\u00e5r sn\u00f8 og annet inn p\u00e5 sin eiendom som f\u00f8lge av ordin\u00e6r sn\u00f8br\u00f8yting/-fresing av veiomr\u00e5det, er som klar hovedregel innenfor t\u00e5legrensen for ulemper og skader etter naboloven, forutsatt at arbeidet gj\u00f8res p\u00e5 en forsvarlig og etter omstendighetene tilstrekkelig hensynsfull m\u00e5te. Vi har dog stor forst\u00e5else for at det kan oppleves som en ulempe for en grunneier \u00e5 f\u00e5 sn\u00f8 br\u00f8ytet eller frest inn p\u00e5 eiendommen. 7 Vi br\u00f8yter med lastebil med skj\u00e6r samt hjullaster med vingeskj\u00e6r i tillegg til at vi bruker traktor med fres for \u00e5 rydde fortauer, gang- og sykkelstier. V\u00e5re operat\u00f8rer er instruert i \u00e5 v\u00e6re hensynsfull i den forstand av de etter beste evne skal s\u00f8ke \u00e5 fordele belastningen for v\u00e5re innbyggere ved at de \u00absnur\u00bb skj\u00e6ret slik at samme innkj\u00f8rsel ikke blir belastet hver gang. Traktor med fres skal snu fresen slik at det ikke fylles inn i private innkj\u00f8rsler. Fortetting mhp boliger og manglende sn\u00f8deponier er en medvirkende \u00e5rsak til at sn\u00f8ryddingen nok oppleves som en ulempe for publikum. Dersom vi hadde f\u00e5tt regulert inn flere sn\u00f8deponier og i tillegg hatt \u00f8konomiske rammer som tillot hyppigere bortkj\u00f8ring fra deponier, s\u00e5 er dette tiltak som ville redusert ulempen for v\u00e5re innbyggere. Marta Hofs\u00f8y (Ap) stilte muntlig sp\u00f8rsm\u00e5l om byggesaken til slakter Solberg Pettersen AS i Kaldfjord. Svar p\u00e5 sp\u00f8rsm\u00e5l fra Marta Hofs\u00f8y (Ap): Sp\u00f8rsm\u00e5let fra Hofs\u00f8y ble besvart muntlig av kommunedirekt\u00f8ren i m\u00f8tet og kan sees i opptak p\u00e5 kommunens videosendingen. 8 Saker til behandling 1/25 Festekontrakt for Kr\u00e5keslottet Barnehage SA, gnr. 123 bnr. 12 Behandlet av M\u00f8tedato Saknr 1 Formannskapet 07.01.2025 1/25 Kommunedirekt\u00f8rens innstilling til vedtak: Festekontrakt for Kr\u00e5keslottet Barnehage SA p\u00e5 eiendom gnr. 123 bnr. 12 i Troms\u00f8 kommune, datert 19.11.2024 vedtas. M\u00f8tebehandling i Formannskapet 07.01.2025: M\u00f8tebehandling Votering Innstillinga ble enstemmig vedtatt med 13 stemmer. Formannskapets vedtak Festekontrakt for Kr\u00e5keslottet Barnehage SA p\u00e5 eiendom gnr. 123 bnr. 12 i Troms\u00f8 kommune, datert 19.11.2024 vedtas. 2/25 Tilskudd til 6. februarkomiteen - ordf\u00f8rers frokost p\u00e5 samenes nasjonaldag Behandlet av M\u00f8tedato Saknr 1 Formannskapet 07.01.2025 2/25 9 Kommunedirekt\u00f8rens innstilling til vedtak: M\u00f8tebehandling i Formannskapet 07.01.2025: M\u00f8tebehandling Marta Hofs\u00f8y (Ap) fremmet f\u00f8lgende forslag p\u00e5 vegne av Ap, SV; R\u00f8dt og MDG: Det bevilges 30 000 kr til tiltaket. Votering Hofs\u00f8ys forslag ble enstemmig vedtatt med 13 stemmer. Formannskapets vedtak Det bevilges 30 000 kr til tiltaket. 3/25 Krav om lovlighetskontroll av Formannskapets sak 169/24 Behandlet av M\u00f8tedato Saknr 1 Formannskapet 07.01.2025 3/25 Kommunedirekt\u00f8rens innstilling til vedtak: 1. Lovlighetskontroll av formannskapets vedtak i sak 169/24 \u2013 \u00abS\u00f8knad om serverings- og skjenkebevilling Parken Lodge og lavvo\u00bb tas ikke til f\u00f8lge. 2. Klagen oversendes Statsforvalteren for endelig avgj\u00f8relse M\u00f8tebehandling i Formannskapet 07.01.2025: M\u00f8tebehandling P\u00e5l Julius Skogholt (SV) fremmet f\u00f8lgende alternativforslag: Klagen tas til f\u00f8lge. 10 Votering Skogholts alternativforslag ble votert over mot innstillinga. Skogholts forslag falt med 4 stemmer. Innstillinga ble vedtatt med 9 stemmer. Formannskapets vedtak 1. Lovlighetskontroll av formannskapets vedtak i sak 169/24 \u2013 \u00abS\u00f8knad om serverings- og skjenkebevilling Parken Lodge og lavvo\u00bb tas ikke til f\u00f8lge. 2. Klagen oversendes Statsforvalteren for endelig avgj\u00f8relse 4/25 Godkjenning av forliksavtale Unntatt etter offentlighetsloven offl. \u00a7 23 f\u00f8rste ledd Behandlet av M\u00f8tedato Saknr 1 Formannskapet 07.01.2025 4/25 Kommunedirekt\u00f8rens innstilling til vedtak: Forliksavtale mellom Troms\u00f8 kommune og Asplan Viak AS etter avbestilt prosjekteringskontrakt vedr\u00f8rende Troms\u00f8pakke 3 godkjennes. M\u00f8tebehandling i Formannskapet 07.01.2025: M\u00f8tebehandling Votering Innstillinga ble enstemmig vedtatt med 13 stemmer. Formannskapets vedtak Forliksavtale mellom Troms\u00f8 kommune og Asplan Viak AS etter avbestilt prosjekteringskontrakt vedr\u00f8rende Troms\u00f8pakke 3 godkjennes. 11 Forliksavtale mellom Troms\u00f8 kommune og Asplan Viak AS etter avbestilt prosjekteringskontrakt vedr\u00f8rende Troms\u00f8pakke 3 godkjennes. Troms\u00f8, 07.01.2025 12 "
}