{
  "dokument_id": "4c4e72b6-1964-5bf2-af80-f51d64932c25",
  "doc_type": "case_presentation",
  "kommune": 4601,
  "tittel": "H\u00f8ringsuttalelse til Veileder for kommunale trafikksikkerhetsplaner",
  "url": "https://bergen.kommune.no/politikere-utvalg/api/fil/bk360/11658685/Framstilling-Horingsuttalelse-til-Veileder-for-kommunale-trafikksikkerhetsplaner",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/174076-4 H\u00f8ringsuttalelse til Veileder for kommunale trafikksikkerhetsplaner Hva saken gjelder: Statens vegvesen har, i samarbeid med Trygg Trafikk og fylkeskommunene, utarbeidet utkast til ny veileder for kommunale trafikksikkerhetsplaner. Kommunenes arbeid med trafikksikkerhet inng\u00e5r som en viktig del av det totale trafikksikkerhetsarbeidet i Norge, og skal bidra til at vi n\u00e5r nasjonale m\u00e5l innenfor trafikksikkerhet. Veilederen skal sammen med Trygg Trafikk sin mal for kommunale trafikksikkerhetsplaner v\u00e6re et st\u00f8ttedokument for kommunene ved utarbeidelse og gjennomf\u00f8ring av kommunale trafikksikkerhetsplaner. Utarbeidelse av ny veileder som i st\u00f8rre grad dekker bredden av det kommunale trafikksikkerhetsarbeidet inng\u00e5r i Nasjonal tiltaksplan for trafikksikkerhet (tiltak 141). M\u00e5let er at den nye veilederen skal oppleves som et praktisk hjelpemiddel som bidrar til \u00e5 styrke kommunenes arbeid med \u00e5 utarbeide kommunale trafikksikkerhetsplaner i tr\u00e5d med nullvisjonen. Statens vegvesen \u00f8nsker innspill til veilederen, og inviterer derfor vinnere av \u00e5rets trafikksikkerhetskommune for de siste syv \u00e5rene, fylkeskommunene og noen utvalgte kommuner til \u00e5 gi innspill. H\u00f8ringsfrist: 13.desember Fagetatens innspill: Bymilj\u00f8etatens innspill til veileder for kommunale trafikksikkerhetsplaner ligger vedlagt. Fagetaten utrykker at det ikke har v\u00e6rt mulig \u00e5 gi et fullverdig innspill til saken med den stramme h\u00f8ringsfristen som er angitt. (Oversendelse av veilederen er registrert innkommet 15.november i sakarkivet.) Kort oppsummert vurderer fagetaten at veilederen ikke er tilpasset parlamentarisk styrte kommuner. Fagetaten har ogs\u00e5 en del sp\u00f8rsm\u00e5l om vurderinger som er gjort, og hvordan f.eks. ulykker m\u00e5les, som de pga. kort tid ikke har f\u00e5tt vurdert inng\u00e5ende. Byr\u00e5dens vurdering og forslag til h\u00f8ringsuttalelse: Veilederen for utforming av kommunale trafikksikkerhetsplaner er fundert p\u00e5 faglige anbefalinger, og omhandler ikke forhold som er s\u00e6rlig egnet for politisk debatt. Byr\u00e5den konstaterer imidlertid at veilederen ikke er tilpasset parlamentarisk styrte kommuner. Det fremg\u00e5r ikke hvordan slike kommuner b\u00f8r organisere eller forankre arbeidet med trafikksikkerhetsplaner. Bergens trafikksikkerhetsplan er for eksempel forankret i Milj\u00f8l\u00f8ftet/byvekstsamarbeidet. Byr\u00e5det anbefaler Statens vegvesen \u00e5 g\u00e5 i n\u00e6rmere dialog med Bymilj\u00f8etaten i Bergen for videre innspill om hvordan en tilpasning til parlamentarisk styrte kommuner kan/b\u00f8r gj\u00f8res, og om det skulle v\u00e6re behov for n\u00e6rmere faglige dr\u00f8ftelser av veilederens innhold. 1 Vedtakskompetanse: Byr\u00e5dets fullmakter vedtatt av Bergen bystyre 27. november 2024 i sak 462/24. 2.10. H\u00f8ringsuttalelser 2.10.1. Byr\u00e5det avgir h\u00f8ringsuttalelser p\u00e5 vegne av Bergen kommune, der forretningsutvalget har fordelt oppgaven til byr\u00e5det. Forretningsutvalget vedtok den 3.12.2024, i sak 398/24 at byr\u00e5det avgir eventuelt h\u00f8ringssvar til \u00abVeileder for kommunale trafikksikkerhetsplaner\u00bb p\u00e5 vegne av Bergen kommune. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abVeileder for kommunale trafikksikkerhetsplaner\u00bb slik den fremkommer av byr\u00e5dens forslag. 2. Melding om vedtak sendes Bystyrets kontor. Dato: 10. desember 2024 Christine Kahrs byr\u00e5d for byutvikling Dokumentet er godkjent elektronisk. Vedlegg: Fagnotat datert 5.12.2024. Oversendelsesmail datert 14.11.2024. Utkast til Veileder for kommunale trafikksikkerhetsplaner datert 14.11.2024. 2 "
}