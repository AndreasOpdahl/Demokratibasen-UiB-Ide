{
  "dokument_id": "8405e3bb-a10b-5999-81fe-a62140fde2f6",
  "doc_type": "case_presentation",
  "kommune": 4601,
  "tittel": "\u00c5sane, gnr. 186, bnr. 1, Sj\u00f8veien, Tertnes. Klage fra nabo p\u00e5 byr\u00e5dens vedtak om dispensasjon for oppf\u00f8ring av tomannsbolig. Sak nr. 1 av 2 saker p\u00e5 samme bruksnummer",
  "url": "https://bergen.kommune.no/politikere-utvalg/api/fil/bk360/10916040/Framstilling-Asane-gnr-186-bnr-1-Sjoveien-Tertnes-Klage-fra-nabo-pa-byradens-vedtak-om-dispensasjon-for-oppforing-av-tomannsbolig-Sak-nr-1-av-2-saker-pa-samme-bruksnummer",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/97771-5 \u00c5sane, gnr. 186, bnr. 1, Sj\u00f8veien, Tertnes. Klage fra nabo p\u00e5 byr\u00e5dens vedtak om dispensasjon for oppf\u00f8ring av tomannsbolig. Sak nr. 1 av 2 saker p\u00e5 samme bruksnummer Hva saken gjelder: Lyder Hiis Bergh, Sj\u00f8veien 26, gbnr. 186/1183, klager p\u00e5 byr\u00e5dens vedtak i fullmaktssak datert 03.05.2024. I vedtaket ble klage fra utbygger tatt til f\u00f8lge, og det ble innvilget dispensasjon fra regulert arealform\u00e5l (parkeringsplass) og KPA 2018 \u00a7 26.5.1 (vesentlig nybygging). Videre ble nybygget vurdert til \u00e5 oppfylle lovens krav til visuelle kvaliteter, jf. pbl. \u00a7 29-2. Ansvarlig s\u00f8ker er Norgeshus AS, p\u00e5 vegne av Aarvik Eiendomsutvikling AS. Vedtaket innvilger dispensasjon p\u00e5 vilk\u00e5r om at kryss mot Tertnesveien utbedres i samsvar med uttale fra Vestland fylkeskommune. Eiendommen omfattes av reguleringsplanen id. 7140000 \u00c5sane. Gnr. 186 bnr .1081 m.fl., \u00c5stveitv\u00e5gen Tertneslendinga, fra 1989. Eiendommen er regulert til parkering for Sm\u00e5b\u00e5thavn (S1). I KPA2018 er eiendommen vist som Bebyggelse og anlegg \u2013 \u00d8vrig byggesone. Sak nr. 2 p\u00e5 samme bruksnummer reguleres av plan nr. 16800000, Tertnesflaten. P\u00e5 flyfoto under er aktuell tomt markert med r\u00f8d pil. Situasjonsplan til h\u00f8yre viser nybyggenes plassering: Illustrasjonen under til venstre viser boligenes hovedfasade mot s\u00f8rvest. Flyfoto under til h\u00f8yre viser tomten som er markert med r\u00f8dt kryss: 1 Vestland fylkeskommune (VLFK): Avdeling for infrastruktur og veg uttalte seg i brev datert 10.11.2023. VLFK viste til at tiltaket vil f\u00f8re til vesentlig \u00f8kt bruk av krysset til fylkesveg 5302 Tertnesvegen. Krysset er ikke opparbeidet i tr\u00e5d med gjeldende reguleringsplan. Planen er gammel og VLFK ser det ikke som form\u00e5lstjenlig \u00e5 opparbeide krysset i tr\u00e5d med planen. Likevel er det utfordringer med krysset slik det er utformet. VLFK mener det er grunnlag for \u00e5 p\u00e5legge utbygger utbedring av krysset og har skissert en l\u00f8sning som vil bedre trafikksikkerheten, hovedsakelig for \u00e5 unng\u00e5 parkering i frisiktsonen: VLFK viser til at det m\u00e5 signeres en gjennomf\u00f8ringsavtale med VLFK om nytt fortau. Nabomerknader: - Helge M\u00f8nnich, deleier av gnr. 186 bnr. 1340 anf\u00f8rte at ingen bygg eller grenseopptrekk m\u00e5tte komme i konflikt med tomt 186/1340 eller tilkomsten til denne tomten. - Lyder Hiis Bergh, Sj\u00f8veien 26 (deleier av ubebygd tomt gnr. 186 bnr. 1340), protesterte p\u00e5 at det skal bygges to bolighus ved siden av hans tomt. Bergen kommune har tidligere vist til at Sj\u00f8veien ikke t\u00e5ler st\u00f8rre trafikal belastning. I senere \u00e5r har det blitt bygget fire nye hus i nedre del av Sj\u00f8veien pluss at det n\u00e5 er sendt ut nabovarsel for ytterligere fire hus. Veien er i samme beskaffenhet som da han i 1990 fikk avslag p\u00e5 bygges\u00f8knad begrunnet i trafikale forhold. N\u00e5 kan det bli snakk om totalt 8 nye boenheter som skal benytte den mest kritiske delen av Sj\u00f8veien. Sj\u00f8veien kan ikke ta imot en slik trafikk\u00f8kning. Utbyggerens opprinnelige anf\u00f8rsler: Utbyggeren (opprinnelig klager) viste til at felt S1 i den eldre reguleringsplanen ikke vil bli opparbeidet til parkeringsplass (parkeringsbehovet er l\u00f8st ved utfylling i sj\u00f8en). Dessuten er det allerede etablert flere boliger/byggverk helt eller delvis innenfor felt S1. Sj\u00f8veien 23 A er ogs\u00e5 oppf\u00f8rt i tre etasjer. Etter KPA tillates ikke vesentlig nybygging i \u00f8vrig byggesone, men Side 2 av 5 ene- og tomannsboliger kan tillates, forutsatt at \u00f8vrige krav i KPA oppfylles. Felt S1 er ikke avsatt til gr\u00f8ntomr\u00e5de eller lekeomr\u00e5de, og planens intensjon er dermed ikke \u00e5 bevare dette som et felles uteoppholdsareal. Utbyggeren stilte ogs\u00e5 sp\u00f8rsm\u00e5l ved VLFKs vurdering om behovet for utbedring av krysset mot fylkesvegen og sammenlignet med krysset mot Tertnesflaten lenger mot nordvest, som heller ikke er opparbeidet iht. reguleringsplan. Her er det nylig gitt tillatelse til oppf\u00f8ring av 6 nye eneboliger. Mht. visuelle kvaliteter viste utbyggeren til at det ikke er en entydig str\u00f8kskarakter i omr\u00e5det. De oms\u00f8kte boligene er bl.a. terrengtilpasset for \u00e5 ikke p\u00e5virke naboenes solforhold. Byggverkets utforming ble heller ikke kommentert hverken p\u00e5 forh\u00e5ndskonferanse eller i senere kontakt med Plan- og bygningsetaten. Dersom kommunen hadde informert om visuelle utfordringer tidligere, kunne s\u00f8ker enkelt gjort tilpasninger. Utbyggeren mente oppsummert at det \u00e5penbart er grunnlag for \u00e5 fravike gjeldende reguleringsplan, og at kommunen ikke har oppfylt sin veiledningsplikt i dette tilfellet. Byr\u00e5den viser til den opprinnelige klagen i sin helhet. Klagerens anf\u00f8rsler: Klageren viser til et avslag p\u00e5 bygges\u00f8knad i 2005, der avslaget var begrunnet med de trafikale forhold i Sj\u00f8veien. Klageren viser til at det etter den gang har blitt bygget 4 nye eneboliger nedenfor den mest kritiske delen av Sj\u00f8veien, og n\u00e5 legges det opp til ytterligere 4 boenheter. Klageren mener at saksbehandlingen p\u00e5 dette punktet er mangelfull og kritikkverdig. Klageren savner ogs\u00e5 en sammenligning med Tertnesflaten. Fagetatens vurdering og anbefaling: Fagetaten viser til sitt tidligere notat datert 05.01.2024 og oversender saken uten innstilling. I fagnotatet datert 05.01.2024 har fagetaten vist til at det ikke er sannsynlig at omr\u00e5det bygges ut til parkering som vist i den eldre reguleringsplanen. Imidlertid er det n\u00e6rliggende \u00e5 anta at reguleringsplanen legger opp til eneboliger. I 2021 ble gitt tillatelse til 6 eneboliger p\u00e5 Tertnesflaten. I den saken ble avkj\u00f8rselen til Tertnesveien ikke problematisert av fylkeskommunen. I aktuell sak er avkj\u00f8rselen ikke bygget iht. reguleringsplanen. Fagetaten har videre konkludert med at oms\u00f8kte tiltak er \u00abvesentlig nybygging\u00bb og at tiltaket dermed krever dispensasjon fra KPA 2018 \u00a7 26.5.1. Videre mente fagetaten at tiltaket ikke oppfylte lovens krav til visuell kvalitet, jf. pbl. \u00a7 29-2. Byr\u00e5dets vurdering og anbefaling/konklusjon: Byr\u00e5det har vurdert klagerens anf\u00f8rsler og anbefaler at byr\u00e5dens vedtak opprettholdes. Byr\u00e5det viser til det p\u00e5klagde vedtaket p\u00e5 side 3 \u2013 5 der byr\u00e5den har begrunnet hvorfor det er grunnlag for dispensasjon fra gjeldende reguleringsplan og KPA 2018 i dette tilfellet. P\u00e5 vedtakets side 5 \u2013 6 begrunnes hvorfor byr\u00e5den vurderer tiltaket til \u00e5 oppfylle lovens krav om visuell kvalitet. Klagen har vist til avslag p\u00e5 bygges\u00f8knad i 2005. Byr\u00e5det antar at det vises til samme forhold som i klagerens nabomerknad datert 15.11.2022. I merknaden vises til at klagerens nev\u00f8 Arvid Hiis Bergh den 11.01.2005 fikk avslag p\u00e5 en s\u00f8knad om \u00e5 bygge enebolig p\u00e5 familiens eiendom. Byr\u00e5det vil p\u00e5peke at Arvid Hiis Bergh fikk rammetillatelse datert 11.10.2005 til oppf\u00f8ring av enebolig p\u00e5 den n\u00e6rliggende eiendommen gnr. 186, bnr. 87 og 88. P\u00e5 Tertnesflaten, gnr. 186, bnr. 1344, ble det den 06.05.2021 gitt rammetillatelse for 6 eneboliger. Samtidig ble det gitt tillatelse til \u00f8kt bruk av avkj\u00f8rsel til kommunal vei. Tillatelsen ble etter klage fra naboer stadfestet av Statsforvalteren i Vestland den 18.05.2022. Av Statsforvalterens begrunnelse framg\u00e5r bl.a f\u00f8lgende p\u00e5 side 6: Side 3 av 5 Gjeldende reguleringsplan fra 1989 var forutsatt \u00e5 dekke parkeringsbehovet for sm\u00e5b\u00e5thavnen med et betydelig antall parkeringsplasser og dertil h\u00f8rende trafikk. Det ligger i kortene at denne planen ikke vil bli realisert da parkeringsbehovet er l\u00f8st et annet sted, og det regulerte parkeringsarealet er bebygd med to eneboliger i nyere tid. Basert p\u00e5 sakens opplysninger kan ikke byr\u00e5det se at den aktuelle tilkomstveien Sj\u00f8veien er av vesentlig d\u00e5rligere standard enn de \u00f8vrige tilkomstveiene i omr\u00e5det. Byr\u00e5det viser til fullmaktsvedtaket datert 03.05.2024 for utfyllende begrunnelser. Vedtakskompetanse: I samsvar med Reglement for Bergen bystyre og utvalgene 2023-2027 punkt 6.8.2, jf. bystyresak 368/23, er myndigheten til \u00e5 behandle klagesaker etter plan- og bygningsloven, med unntak av klagesaker som bystyret i plan eller vedtekt har fastsatt skal behandles av bystyret eller annet organ og klagesaker som er delegert til byr\u00e5det, delegert til Utvalg for milj\u00f8 og byutvikling. Dersom klagen ikke tas til f\u00f8lge, skal saken sendes til Statsforvalteren i Vestland for endelig avgj\u00f8relse. Byr\u00e5det innstiller til utvalg for milj\u00f8 og byutvikling \u00e5 fatte f\u00f8lgende vedtak: Byr\u00e5dens vedtak datert 03.05.2024 opprettholdes. Klagen tas ikke til f\u00f8lge. Dato: 27. august 2024 Marte Joan Monstad Fung. byr\u00e5dsleder Dokumentet er godkjent elektronisk Vedlegg: Fagetatens notat datert 12.07.2024 med vedlegg: 1. \u00c5sane, gnr. 186, bnr. 1, Sj\u00f8veien. Klage over avslag p\u00e5 s\u00f8knad om oppf\u00f8ring av tomannsbolig. Sak nr. 1 av 2 saker. 2. Klage datert 10.06.2024 3. Fagnotat datert 05.01.2024 4. Oversiktskart 5. Oversiktsfoto 6. Situasjonsplan 7. Avslag datert 17.11.2023 8. Klage datert 04.12.2023 9. Uttale Vestland fylkeskommune, vei, datert 10.11.2023 10. Uttale Vestland fylkeksommune, kultur, datert 20.11.2023 11. Uttale fra Bergen Vann datert 13.11.2023 12. Nabomerknader 13. S\u00f8knad 14. Tegninger Side 4 av 5 15. Sj\u00f8veien - s\u00f8knad om dispensasjon fra KPA \u00a726.5. Side 5 av 5 "
}