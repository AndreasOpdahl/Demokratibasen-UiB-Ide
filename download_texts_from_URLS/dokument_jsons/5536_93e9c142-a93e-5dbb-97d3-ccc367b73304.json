{
  "dokument_id": "93e9c142-a93e-5dbb-97d3-ccc367b73304",
  "doc_type": "case_attachment",
  "kommune": 5536,
  "tittel": "Samisk Kulturforst\u00e5else. SKF(Vedlegg, 465KB)",
  "url": "https://innsyn.lyngen.kommune.no/wfdocument.aspx?journalpostid=2013055973&dokid=111714&versjon=1&variant=A&",
  "tekst": "Forslag til et pilotprosjekt - som en n\u00f8dvendig begynnelse -og tiltak for \u00e5 bygge tillit via sann kommunikasjon og kulturforst\u00e5else relatert Samefolket. Gjennomf\u00f8re en seminar/utdannings-rekke i forst\u00e5elsen av styrken og motstandskraften som er implementert i det Samiske folkets kultur -og livsanskuelser. BAKGRUNN: Boahji as ser n\u00f8dvendigheten av \u00e5 bevisstgj\u00f8re den samiske kommunikasjonsformen som fremmer kunnskap om tenkning, livsanskuelser, trosforestillinger samt implementere en kursrekke i kultursensitiv tiln\u00e6rming i samisk - norsks relasjonskontekster. Spr\u00e5ket og kultur er tett forbudet i hverdagsaktiviteter og den samiske befolkningen har rett til deres spr\u00e5k og deres m\u00e5te \u00e5 leve jfr. Lov om Sametinget og andre samiske rettsforhold (The Act of Sami, 2008) og i ILO konvensjonen nr. 169 om urfolks rettigheter (ILO\u2010konvensjon, 1990). De senere \u00e5rene har kulturen til samer f\u00e5tt \u00f8kt betydning i arbeidet med kulturell og spr\u00e5klig minoritet, og kunngj\u00f8res som s\u00e6rlig aktuelt i dokumenter og offentlige p\u00e5legg, og i forskriften for helse- og sosialfagutdanninger. I Forskrift om felles rammeplan for helse- og sosialfagutdanninger (2017) blir det framhevet at utdanningen skal sikre kompetanse og holdninger som danner grunnlag for likeverdige tjenestetilbud for alle grupper i samfunnet, deriblant samers status som urfolk og deres rettigheter til spr\u00e5klige og kulturelt tilrettelagte tjenester. Behovet for kunnskapsutvikling for \u00e5 im\u00f8tekomme det samiske folket styrkes ytterligere i Meld. St.16 (2021\u20132022) Samisk spr\u00e5k, kultur og samfunnsliv der det p\u00e5pekes at det er en mangel p\u00e5 fagfolk med Samisk kulturkompetanse. BEVISSTGJ\u00d8RING: I fornorskningen av det Samiske folket var overgrepet mot spr\u00e5ket det mest synlige. Den offisielle norske politikken fra 1850 var den at samene skulle koloniseres inn i det norske samfunnet. Selv om fornorskningen bidro til at mage Samer mistet spr\u00e5ket sitt, s\u00e5 bestod den indre livsverden i fortolkning til kontekster i naturen. Samisk kultur er inkarnert i hverdagslivets h\u00e5ndteringer; forst\u00e5elser av selve livet, naturen i kommunikasjon med mennesket, det spirituelle forst\u00e5elsen, styrken i tradisjoner, familierelasjon og i historiefortellinger. Dette er \"Den skjulte Livskraften\" i det Samiske-folket forankret i holdninger og kommunikasjonsform som Boahji vil bevisstgj\u00f8re og hvordan den framkommer i kulturen og kommunikasjonsformer. Boahji vil bevisstgj\u00f8re hele det samiske/samiskrelaterte folket \u2013 og det etniske norske, som skal st\u00e5 i relasjon til det samiske \u2013 som all offentlig forvaltningen og selvsagt - skoleverket p\u00e5 alle niv\u00e5. Det vil si, alle de som er \u00absatt til\u00bb \u00e5 f\u00f8re det lovp\u00e5lagte ut i livet, helt fra barnehage og til Universitet - at \u00ab - samer skal m\u00f8tes med kulturforst\u00e5else og sensitivitet\u00bb Det er en kjensgjerning, at her er det et enormt behov for kompetanse, hvis en dypere/riktig/mer reell kulturforst\u00e5else skal settes ut i livet. Boahji \u00f8nsker \u00e5 bli med i en arbeidskomite for \u00e5 implementere dette som er grunnlaget for den egentlige kulturforst\u00e5elsen videre ut i skoleverket. Til dette har vi i Boahji et samarbeid med universitetslektor Tone Dinesen som l\u00e6rer og forsker ved Norges Arktisk universitet (UiT). Tone Dinesen har v\u00e6rt i et stipendiatforl\u00f8p, som hun n\u00e5 holder p\u00e5 \u00e5 fullf\u00f8re, der hun forsker p\u00e5 frafall fra videreg\u00e5ende skole og helse blant samiske ungdommer. I tillegg har hun v\u00e6rt med p\u00e5 \u00e5 utforme et studietilbud \u00abKultursensitivitet i et spesialpedagogisk perspektiv \u2013 PED-6112\u00bb (10 studiepoeng) ved UiT, som har v\u00e6rt avviklet i to semester. STYRKING AV URFOLKS IBOENDE RESSURSER ER \u00c5 SKAPE TILLIT: Sannhet og forsoning handler om tillit - og Boahji vil fremheve de ressurser som er forankret i den Samiske kulturen, tenkem\u00e5te og kommunikasjonsform, for \u00e5 oppn\u00e5 dette. Den samiske kulturen er mye mer enn bare b\u00e6rer av en \u00ablidelseshistorie\u00bb. Derfor er det avgj\u00f8rende viktig \u00e5 hente ut og \u00e5 styrke samefolket med den positive ressursen de har, motstandskraften i tenkning, i historiefortellinger, familieb\u00e5nd og dermed h\u00e5ndteringen av sine liv. Boajhi vurderer det som essensielt \u00e5 stimulere til m\u00f8testeder for kultur og utveksling, kurs og kunnskapsformidling. EN UTDANNING I SAMISK KULTURFORST\u00c5ELSE og SENSITIVITET 1. Denne m\u00e5 inneholde kommunikasjonskunnskap, historiefortelling/ \"storytelling\u00bb 2. Hvordan hente ut styrken fra historien og fra historier/fortellinger Samer b\u00e6rer sin natur-tenkning og kultur oftest ubevisste, hvor dets store verdi, overlevelse og kraft ligger, b\u00e5de for enkeltpersoner og for hele v\u00e5rt samfunn. Boajhi as v/ Tone Dinesen kan tilby modulbaserte kurs/seminarer for alle niv\u00e5 i forvaltningen og utdanningsinstitusjoner. Denne b\u00f8r ogs\u00e5 v\u00e6re ved personlig oppm\u00f8te samt web-basert \u2013 og kan selvsagt ogs\u00e5 rettes mot det Samiske folket og mot offentlig og private ansatte som arbeider i Samiske-/ norske relasjonskontekster. Som en introduksjon kan vi tilby foredrag i det \u00e5 forst\u00e5 urfolks kommunikasjon -og tenkning, til aktuelle komiteer og andre interesserte \u2013 gjerne ogs\u00e5 Storting/Regjering, som \u00f8nsker en dypere innsikt i viktigheten av \u00e5 ta et lands urfolks nedarvede/genetiske/ ikke verbale spr\u00e5k og tenkning p\u00e5 alvor. Anita L\u00f8kvoll-Boucht daglig leder Tlf. 94112211/40627700 boahji.no - post@boahji.no Org.nr. 825223622 Adresse: Postboks 1, 9069 Lyngseidet Medlem Norwegian Entertainment Managers & Agents Association "
}