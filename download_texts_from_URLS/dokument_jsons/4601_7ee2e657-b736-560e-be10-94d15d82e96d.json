{
  "dokument_id": "7ee2e657-b736-560e-be10-94d15d82e96d",
  "doc_type": "meeting_minutes",
  "kommune": 4601,
  "tittel": "Protokoll r\u00e5det for byforming og arkitektur (rba) 15.01.2024",
  "url": "https://bergen.kommune.no/politikere-utvalg/api/fil/bk360/9748449/Protokoll-radet-for-byforming-og-arkitektur-rba-15-01-2024",
  "tekst": " BERGEN KOMMUNE Protokoll R\u00e5det for byforming og arkitektur (RBA) Den 15. jan. 2024 holdt r\u00e5det for byforming og arkitektur (RBA) m\u00f8te i Domkirkegaten 4. Til stede: Henrik Madsen Philip Kvalbein Hauge Simon Dai Ragni Helweg Sigrun \u00c5seb\u00f8 Forfall: Sunniva Eide Inhabilitet: Fra administrasjonen: \u00c5ge Vallestad M\u00f8teleder: \u00c5ge Vallestad Sekret\u00e6r: \u00c5ge Vallestad M\u00f8tet startet kl. 15:30 og ble hevet kl. 1 Saksliste Saksnr. Arkivsak Sakstittel 1/24 2017/11808-310 Godkjenning av saksprotokoll 18.12.2023 - R\u00e5det for byforming og arkitektur 2/24 2017/11811-302 Grunngitte sp\u00f8rsm\u00e5l - R\u00e5det for byforming og arkitektur 3/24 2017/11811-303 Svar p\u00e5 grunngitt sp\u00f8rsm\u00e5l stilt i m\u00f8te av 18.12.2023 4/24 2023/281741-5 Dyngelandseidet 27, nytt bygg - Boligform\u00e5l 5/24 2023/281200-4 Endring av reguleringsplan for E16 og Vossebanen Arna-Stanghelle 6/24 2017/11811-304 Eventuelt - R\u00e5det for byforming og arkitektur 2 1/24 Godkjenning av saksprotokoll 18.12.2023 - R\u00e5det for byforming og arkitektur Godkjennes som fremlagt. 2/24 Grunngitte sp\u00f8rsm\u00e5l - R\u00e5det for byforming og arkitektur Ingen sp\u00f8rsm\u00e5l fremlagt. 3/24 Svar p\u00e5 grunngitt sp\u00f8rsm\u00e5l stilt i m\u00f8te av 18.12.2023 R\u00e5det for byforming og arkitektur (RBA) behandlet saken i m\u00f8tet 15.01.2024 sak 3/24 og fattet f\u00f8lgende vedtak: Svar p\u00e5 grunnlagt sp\u00f8rsm\u00e5l tas til etterretning. Svaret er grundig utredet. 4/24 Dyngelandseidet 27, nytt bygg - Boligform\u00e5l R\u00e5det for byforming og arkitektur (RBA) behandlet saken i m\u00f8tet 15.01.2024 sak 4/24 og fattet f\u00f8lgende vedtak: Tiltaket som er oms\u00f8kt som en ny enebolig etter at det opprinnelige huset p\u00e5 eiendommen brant. Det ligger i et rikt landskapsrom p\u00e5 et h\u00f8ydedrag med fjellet bakkant med n\u00e6rhet til en turvei. Tiltaket ligger eksponert til, og vil v\u00e6re synlig fra hele dalen. Tiltaket ligger i n\u00e6rheten en bekk, og av de begrensende snittene ser vi at tiltaket ogs\u00e5 forutsetter terrenginngrep. R\u00e5det derfor et terrengsnitt som viser hvordan de relaterer seg til omgivelsen. S\u00f8knaden om oppf\u00f8ring av ny enebolig har et sv\u00e6rt mangelfullt s\u00f8knadsmateriale som ikke viser denne sammenhengen. Materialet gj\u00f8r heller ikke rede for adkomstforholdene, som av skr\u00e5foto ser ut til \u00e5 v\u00e6re krevende. R\u00e5det \u00f8nsker ikke \u00e5 komme med noen f\u00f8ringer n\u00e5 det gjelder valg av arkitektonisk uttrykk for tiltaket, men som oms\u00f8kt b\u00e6rer det preg av at det mangler en helhetlig ide. Det er fint at man ha balkong og god utsikt, men tiltaket har ingen prinsipper for komposisjon av fasadene n\u00e5r det gjelder plassering av vinduer eller planmessig rytme i fasaden. Det er heller ikke tatt stilling til valg av uttrykk n\u00e5r det gjelder retning p\u00e5 kledning, Selv om tiltaket ligger landlig til, er det i n\u00e6rheten av en turvei, og vil ogs\u00e5 v\u00e6re synlig p\u00e5 grunn av sin beliggenhet i landskapet. Boligbebyggelsen ble i tidligere tider plassert i terrenget etter hvordan klimaforholdene var lokalt. Det er derfor ogs\u00e5 viktig \u00e5 bevare 3 kvalitetene i bomilj\u00f8ene og tilf\u00f8re nye kvaliteter i bebyggelsen i de mindre tettbygde omr\u00e5dene av kommunen. RBA oppfordrer derfor til \u00e5 engasjere fagkompetanse for \u00e5 f\u00e5 utformet et tiltak med en b\u00e6rende ide som ta utgangspunkt i tomtens kvaliteter, forhold til omliggende terreng og klima, og samlet tilf\u00f8rer omgivelsene kvaliteter. Slik som tiltaket er fremstilt, kan ikke R\u00e5det se at bygget tilf\u00f8rer stedet nye kvaliteter; det oppfyller ikke intensjonen i Plan og bygningslovens \u00a7 29.2, eller hvordan man beskriver arkitektur. R\u00e5det kan derfor ikke anbefale tiltaket som oms\u00f8kt. 5/24 Endring av reguleringsplan for E16 og Vossebanen Arna- Stanghelle R\u00e5det for byforming og arkitektur (RBA) behandlet saken i m\u00f8tet 15.01.2024 sak 5/24 og fattet f\u00f8lgende vedtak: R\u00e5det viser til sin tidligere uttalelse i saken om reguleringsplanen i m\u00f8te av 29.09.2021. I denne ble det fremhevet at det er viktig at et s\u00e5 stort infrastrukturprosjekt som vil medf\u00f8re en radikalt forbedret trafikksituasjon ogs\u00e5 viser omsorg for omgivelsene i sin utforming. De store terreng inngrepene vil medf\u00f8re store overskuddsmasser, og m\u00e5let for massedeponering m\u00e5 v\u00e6re at det skal v\u00e6re samfunnsmessig nytte av massene. R\u00e5det \u00f8nsket derfor \u00e5 peke p\u00e5 hvordan man planlegger \u00e5 deponere massene som blir skapt. Av planrapporten fremstod det som om deponeringen av massene er tenkt som et rent teknisk tiltak, men RBA \u00f8nsket at det brukes for \u00e5 tilf\u00f8re prosjektet en estetisk side, og se p\u00e5 det som en ressurs. R\u00e5det oppfordret derfor til at det ble stilt konkrete krav i reguleringsbestemmelsene til at man utf\u00f8rer overflatebehandling av de deponerte massene med lokal vegetasjon slik at de glir inn i landskapet p\u00e5 en bedre m\u00e5te. Endringen som n\u00e5 ligger ute til offentlig ettersyn om fatter nye l\u00f8sninger for nedf\u00f8ring av steinmasser i fjell vil erstatte opprinnelig plan med flytende kaianlegg. Tunnelstein skal deponeres via et lukket nedf\u00f8ringssystem, der steinen kommer ut i sj\u00f8en p\u00e5 ca. 25 m dyp, for \u00e5 unng\u00e5 spredning av finstoff i de \u00f8vre sjiktene av vannmassene der torskeegg befinner seg. Sj\u00f8deponiet ved Romslo blir flyttet 1,3 km \u00f8stover til ny lokalitet i Naustvika. Slik RBA oppfatter det, blir denne l\u00f8sningen n\u00e5 utredet siden den ikke blir s\u00e5 synlig i landskapsbildet. Imidlertid stopper ikke landskapet under vannet, og deponeringen av store steinmasser vil f\u00f8re til store inngrep i sj\u00f8bunnen. Som det fremg\u00e5r av Konsekvensutredning naturmangfold kan fisk kan f\u00e5 midlertidig svekket h\u00f8rsel ved eksponering, samt adferdsendring og fluktrespons. RBA oppfordrer derfor til at man heller ser p\u00e5 steinmassene som en ressurs, som p\u00e5pekt i tidligere uttalelse. Det reviderte planforslaget er bedre enn det opprinnelige forslaget som l\u00e5 ute til offentlig ettersyn n\u00e5r det gjelder visuelle konsekvenser av etablering av flytende kaianlegg, men forutsetter fremdeles store inngrep i form av tilf\u00f8rselstunneler, og de midlertidige rundkj\u00f8ringene vil ogs\u00e5 kunne f\u00f8re til tap av vegetasjon og det vil ta lang tid f\u00f8r man f\u00e5r reetablert et helt \u00f8kosystem. R\u00e5det st\u00f8tter form\u00e5let med dette sv\u00e6rt viktige samferdselsprosjektet, men er bekymret for inngrep i fjord og i natur. R\u00e5det viser her til den nylig vedtatte klimastrategien for Bergen kommune- som et viktig dokument, der nye tiltak ikke beslaglegge uber\u00f8rt natur, samt til aktuelle diskusjoner i media om tap av naturkvaliteter p\u00e5 nasjonalt niv\u00e5. RBA stiller derfor 4 sp\u00f8rsm\u00e5l om man har snudd alle steiner for \u00e5 fine de beste helhetlige l\u00f8sninger som balanserer hensynet til naturen opp mot hensynet til en forbedret transportinfrastruktur. Hva skal veie tyngst, hensynet til kostnadene for prosjektet i kroner og \u00f8re, eller det som er mest sk\u00e5nsomt for naturen? 6/24 Eventuelt - R\u00e5det for byforming og arkitektur R\u00e5det for byforming og arkitektur (RBA) behandlet saken i m\u00f8tet 15.01.2024 sak 6/24 og fattet f\u00f8lgende vedtak: Ingen sp\u00f8rsm\u00e5l fremlagt. M\u00f8teplanen justert, siden opprinnelig oppsatt m\u00f8te i mai falt p\u00e5 2. pinsedag. Oppdatert m\u00f8teplan for R\u00e5det for byforming og arkitektur v\u00e5ren 2024 Mandag 15.01 Mandag 19.02 Mandag 18.03 Mandag 15.04 Mandag 13.05 Mandag 10.06 (Alle m\u00f8tene starter 16.30). 5 "
}