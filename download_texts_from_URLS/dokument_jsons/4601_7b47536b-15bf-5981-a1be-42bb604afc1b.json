{
  "dokument_id": "7b47536b-15bf-5981-a1be-42bb604afc1b",
  "doc_type": "case_attachment",
  "kommune": 4601,
  "tittel": "Motsvar datert 12.06.2024",
  "url": "https://bergen.kommune.no/politikere-utvalg/api/fil/bk360/10643601/Motsvar-datert-12-06-2024",
  "tekst": " Bergen kommune, byggesak og private planer Postboks 7700 5020 Bergen Bergen, 12.06.2024 Deres ref. KLAGE-2024/13900 V\u00e5r ref. Andreas Neumann Meyer MOTSVAR I FORBINDELSE MED SUPPLERENDE KLAGE Det vises brev fra Bergen kommune datert 11.06.2024 med vedlagt supplerende klage fra Elin Solberg og Ole Rasmussen i Steinsvikskrenten 5. Innledningsvis vil vi p\u00e5peke at oppm\u00e5lingsforetaket Veseth AS har etter fysisk oppm\u00e5ling p\u00e5 tomten avdekket at fyllingsfot med tilh\u00f8rende st\u00f8ttemur p\u00e5 gnr/bnr. 39/62 (Steinsvikskrenten 5) er plassert inn over grense p\u00e5 gnr/bnr. 39/478 (Steinsvikskrenten 11). Arne Instanes v/Instanes AS har i tillegg, i forbindelse med sin geofaglige vurdering av byggegrop, nevnt samme mur og fylling i sitt notat. Innledningsvis i notatet beskrives forholdet slik: \u00abNabotomten mot \u00f8st er etablert med en relativt bratt fylling/d\u00e5rlig mur mot eiendommen\u00bb. Det foreligger ingen avtale for denne plasseringen, og forholdet ble den 10.06.2024 derfor meldt inn som en mulig ulovlighet etter Plan- og bygningsloven (kommunens referanse p\u00e5 kvittering IEAVSM). Vi har derfor grunnlag for \u00e5 kunne hevde at klagers dagsorden er \u00e5 hindre utbygging p\u00e5 tomten for \u00e5 potensielt avverge at det m\u00e5 gjennomf\u00f8res tiltak i forhold til den mulig ulovlig oppf\u00f8rte st\u00f8ttemuren. Videre blir den utvidete klagen besvart i tilsvarende rekkef\u00f8lge. 1. Prosjektet er ikke sm\u00e5husbebyggelse Det hevdes at prosjektet ikke er sm\u00e5husbebyggelse. I v\u00e5r s\u00f8knad ble det s\u00f8kt subsidi\u00e6rt om dispensasjon fra regulert form\u00e5l sm\u00e5husbebyggelse. Vi har i ettertid gransket begrepet og kommet frem til at definisjonen sm\u00e5husbebyggelse er styrt av en standard. Det vises i den anledning til Byggforsk datablad 330.009 Boliger og boligbygninger. Definisjoner, og pkt. 113 Sm\u00e5hus. Denne sier f\u00f8lgende: \u00abSm\u00e5hus brukes i dag som en fellesbetegnelse p\u00e5 forskjellige typer boligbygninger, for eksempel sm\u00e5 boligbygninger eller boligbygninger uten horisontale naboskiller (det vil si frittliggende eneboliger, kjedehus og rekkehus) \u2013 vanligvis bygninger med \u00e9n eller to etasjer pluss eventuelt loft og sokkel- eller underetasje\u00bb. Boligbygninger til og med tre etasjer og med inntil ti boliger kan ogs\u00e5 betegnes som sm\u00e5hus. Denne varianten av betegnelsen sm\u00e5hus kan for eksempel ligge til grunn for en reguleringsplan, mens SINTEF definerer de st\u00f8rste bygningene i denne varianten som lavblokker, alts\u00e5 som mellomformer mellom sm\u00e5hus og blokker\u00bb. Oms\u00f8kt tiltak er en vertikalt delt tomannsbolig med \u00e9n sokkeletasje/kjeller, hovedetasje samt hems uten m\u00e5lbart areal. P\u00e5standen om at oms\u00f8kt tiltak ikke faller inn under definisjonen sm\u00e5husbebyggelse er derfor slik vi tolker standarden feil. LINK arkitektur AS / Dreggsalmenningen 10/12, NO-5003 Bergen / T.+47 55 57 34 00 / bergen@linkarkitektur.no / www.linkarkitektur.no Org.nr. NO 975 999 726 / Bankkonto nr. 1602 46 58043 2. H\u00f8yde og takutforming er ikke tilpasset omgivelsene Det hevdes at og takutforming ikke er tilpasset omgivelsene. Oms\u00f8kt tiltak har tilsvarende m\u00f8neretning som de n\u00e6rmeste omkringliggende boligene Steinsvikskrenten 5, 7, 9 og 13 og har en kombinasjon av saltak og pulttak. Dette grepet er gjort for \u00e5 kunne muliggj\u00f8re etablering av altaner mot \u00f8st med utgang fra boligenes hems. Bruken av pulttak i kombinasjon med saltak \u00f8ker ikke behovet for byggeh\u00f8yde. Om \u00absymmetrisk\u00bb saltak hadde v\u00e6rt benyttet p\u00e5 hele takflaten og m\u00f8net flyttet mot vest, hadde likevel byggeh\u00f8yden v\u00e6rt den samme. Figur 1. Utklipp fra modell illustrerer kombinasjon at pulttak og saltak Tiltakets m\u00e5lte h\u00f8yde fra terreng til gesims og topp m\u00f8ne mot vest, er henholdsvis 6,3 meter og 8,3 meter. Til sammenligning er de tilsvarende h\u00f8ydene p\u00e5 Steinsvikskrenten 5 henholdsvis ca. 5,0 meter og 6,9 meter. Oms\u00f8kt tiltaks fasade \u00f8st som vender mot Steinsvikskrenten 5, har h\u00f8yde fra terreng til gesims og topp m\u00f8ne p\u00e5 henholdsvis 5,5 meter og 4,7 meter og vil knapt v\u00e6re synlig grunnet terrengets h\u00f8ydeforskjell. Tomten fremst\u00e5r per i dag som fullstendig nedgrodd, med busker og tr\u00e6r som rager vesentlig h\u00f8yere enn planlagt bebyggelse. Topp m\u00f8ne befinner seg p\u00e5 kote +51.03. Laveste punkt p\u00e5 uteplass mot vest p\u00e5 Steinsvikskrenten 5 befinner seg p\u00e5 kote +50.93, alts\u00e5 10 cm lavere enn topp m\u00f8ne p\u00e5 oms\u00f8kt tiltak. Oms\u00f8kt tiltak vil derfor ikke p\u00e5 noe vis p\u00e5virke verken lys- eller utsiktsforhold for Steinsvikskrenten 5. Figur 2. Dronefoto med Steinsvikskrenten 5 i bakgrunnen og tomten i forgrunnen. Tomten er nedgrodd av kratt og enkelte h\u00f8ye tr\u00e6r. 2(3) 3. Utearealet er sv\u00e6rt knapt Det hevdes at utearealet er sv\u00e6rt knapt. Dette er redegjort for i svar til forrige klage. Det refereres i den anledning til KPA pkt. 14.3.4 som omhandler krav til uteoppholdsarealer i Ytre fortettingssone. Den krever at det skal etableres minimum 75m2 uteoppholdsareal per boenhet og at maks 40% av dette anlegges p\u00e5 tak/altan. For bolig \u00abA\u00bb er det avsatt ca. 18m2 p\u00e5 balkong og terrasse, og ca. 140m2 p\u00e5 mark. For bolig \u00abB\u00bb er det avsatt ca. 19m2 p\u00e5 balkong og terrasse, og ca. 130m2 p\u00e5 mark. Det er med oms\u00f8kt tiltak etablert i overkant av det dobbelte av det uteoppholdsareal som er p\u00e5krevd. Det m\u00e5 understrekes at parkeringsarealet ikke er medtatt i dette regnskapet. Arealene er gode og hensiktsmessig plassert og ivaretar kvalitetskrav angitt i KPA \u00a7\u00a714.2 og 14.3. 4. Avstand til nabogrenser krever dispensasjon Tiltaket krever som p\u00e5pekt dispensasjon fra Plan- og bygningslovens \u00a7 29-4. En begrenset del av st\u00f8ttemuren mot Steinsvikskrenten 5 er plassert 1,8 meter fra nabogrense, men denne delen er 85cm h\u00f8y og kan derfor plasseres inntil 1,0 meter fra grense. Den lengste delen av muren har varierende h\u00f8yde mellom 1,2 meter og 1,8 meter og er plassert inntil 3,2 meter fra grense - et avvik p\u00e5 0,8 meter. Denne muren vil dog ikke v\u00e6re synlig fra Steinsvikskrenten 5 da den befinner seg bak en skr\u00e5nende skj\u00e6ring. Figur 3. Utklipp fra modell viser mur i skj\u00e6ring Med vennlig hilsen Andreas Neumann Meyer Sivilarkitekt MNAL 3(3) "
}