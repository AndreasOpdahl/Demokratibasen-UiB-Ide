{
  "dokument_id": "c662b479-65ed-5f59-9239-81dae42c607f",
  "doc_type": "case_attachment",
  "kommune": 4601,
  "tittel": "Avslag datert 14.06.2024",
  "url": "https://bergen.kommune.no/politikere-utvalg/api/fil/bk360/11030225/Avslag-datert-14-06-2024",
  "tekst": " Plan- og bygningsetaten Bygg Prosjekt AS V\u00e5r referanse: BYGG-2024/10215-18 Skuteviksbodene 21 Saksbehandler: Thea Lindseth Dato: 14.06.2024 5035 BERGEN AVSLAG P\u00c5 S\u00d8KNAD Eiendom : Gnr 216 Bnr 633 Adresse : Trollbakken 1A Tiltakshaver : TROLLBAKKEN 1A AS Tiltaket : Nybygg bolig Vi viser til s\u00f8knad mottatt 10.01.24 og tilleggsdokumentasjon mottatt 20.02.24, 13.03.24 og 21.03.24. 1. S\u00f8knaden gjelder: Oppf\u00f8ring av nybygg enebolig med parkering p\u00e5 tak 210 m2 BRA + 71 m2 BRA Opparbeiding av uteoppholdsareal, terrenginngrep og forst\u00f8tningsmurer i forbindelse med boligen. Illustrasjon av tiltaket datert 20.02.24. Utnyttelsesgrad er oppgitt til 26,77 %. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Det er s\u00f8kt om dispensasjon fra byggegrense mot kommunal vei. Da reguleringsplanen ikke viser byggegrenser legger man til grunn den generelle byggegrensen i veglova p\u00e5 vedtakstidspunktet for reguleringsplanen. I denne saken er reguleringsplanen fra 1961 og byggegrensen er 7,5 meter fra veikant. Tiltaket ligger ca. 14 meter fra veikant p\u00e5 kommunal vei, og dispensasjon er derfor ikke behandlet. Tiltaket krever dispensasjon fra reguleringsplan nummer 50790000 med hensyn til vist bebyggelse i reguleringsplankartet. Det er ikke s\u00f8kt om en slik dispensasjon og vi har heller ikke etterspurt denne da s\u00f8knaden er avsl\u00e5tt p\u00e5 annet grunnlag. 2. VEDTAK S\u00f8knad om tillatelse til nybygg enebolig med parkering p\u00e5 tak og tilh\u00f8rende anlegg avsl\u00e5s, jf. plan- og bygningsloven \u00a7 11-6 Rettsvirkning av kommuneplan jf. kommuneplanens arealdel \u00a7 3.1 Plankrav. S\u00f8knad om tillatelse til nybygg enebolig med parkering p\u00e5 tak og tilh\u00f8rende anlegg avsl\u00e5s, jf. plan- og bygningsloven \u00a7 11-6 Rettsvirkning av kommuneplan jf. kommuneplanens arealdel \u00a7 14 Uteoppholdsareal. S\u00f8knad om tillatelse til nybygg enebolig med parkering p\u00e5 tak og tilh\u00f8rende anlegg avsl\u00e5s, jf. plan- og bygningsloven\u00a7 29-4 Byggverkets plassering, h\u00f8yde og avstand til nabogrense. 2.1. Godkjenning av tiltaksklasser Tiltaksklasser godkjennes for de enkelte ansvarsomr\u00e5der slik de fremg\u00e5r av gjennomf\u00f8ringsplan mottatt 10.01.24. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg \u2013 \u00d8vrig byggesone \u2013 \u00d8B, og den ligger innenfor hensynssone vei st\u00f8y gul sone \u2013 0,7%. Eiendommen omfattes av reguleringsplan ID 50790000, \u00c5SANE/BERGENHUS. GNR 216, EIDSV\u00c5G, ikrafttredelsesdato 27.10.1961 og er regulert til veiplan uten bestemmelser. Eiendommen omfattes av reguleringsplan ID 66130000, \u00c5SANE. GNR 216 BNR 1107 MFL., EIDSV\u00c5GSKOGEN SNUSL\u00d8YFE BUSS, ikrafttredelsesdato 27.04.2 og er regulert til Annen veigrunn, gr\u00f8ntareal 2,2 %. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra g\u00e5rdsnummer 216 bruksnummer 628 og 586. Merknadene g\u00e5r i hovedsak p\u00e5: Saksnummer BYGG-2024/10215 Side 2 av 13 1. Atkomst (via Trollien) \u2013 Det er ikke plass til snuareal p\u00e5 egen tomt. Derfor kan det synes som om tiltakshaver mener at offentlig snuplass skal v\u00e6re disponibelt areal for fremtidig enebolig med sekund\u00e6renhet. 2. Det er uklart om dette er en enebolig med sekund\u00e6renhet, eller om det faktisk er planlagt to separate boenheter p\u00e5 fremtidig fradelt parsell. Det er relevant \u00e5 ha forst\u00e5else for dette, hva gjelder antall biler mv. Tomten er i \u00f8vrig byggesone (Sone 4) jf. KPA 2018 og dette er videre relevant for arealdisponering p\u00e5 tomten. 3. Tiltaket er plassert i sterkt skr\u00e5ende terreng. Det er ingen naturlig uteplass for bolig(er) og det er ikke synliggjort ved sol/skyggediagram om det faktisk er nok sol p\u00e5 tomten. Dette er relevant \u00e5 vite, da s\u00f8kers p\u00e5stand er at tomten er \u00abegnet for bebyggelse\u00bb V\u00e5r p\u00e5stand er at grunnet d\u00e5rlig egnethet er det ikke mulig \u00e5 etablere en enebolig p\u00e5 denne parsellen, enda mindre 2 stk boliger under de forutsetninger som er gjeldene i overordnet plangrunnlag. Alternativet er vesentlig terrenginngrep, som jf. Planbestemmelser betyr at hele tomten utnyttes og at sv\u00e6rt f\u00e5 naturlige og plane flater i tomten eksister for \u00e5 etablere uteplasser. 4. Tomten er p\u00e5 769 m2 som er for Eidsv\u00e5gomr\u00e5det en liten tomt \u00e5 regne knyttet til eneboliger. Tomtens utnyttelse vil jf vedlagte tegninger ligger vesentlig over 45% som er gjelde bestemmelser i KPA 2018. 5. I nabovarselet st\u00e5r det at bygget skal oppf\u00f8res i et omr\u00e5de der en \u00f8nsker eplehagefortetning. Eplehagefortetning inneb\u00e6rer en enkel fortetning av boligbygg som ikke inneb\u00e6rer store terrenginngrep. Bebyggelse p\u00e5 Bnr768 og 633 vil medf\u00f8re massive terrenginngrep og kommer dermed ikke inn under argumentasjonen for en eplehagefortetning. Videre ligger tomten i et sentralt og viktig gr\u00f8ntomr\u00e5de som strekker seg fra Trollbakken og opp mot Lyngveien mellom Trollbakken/Trollien og Furulien. Dette er en del av et gr\u00f8ntomr\u00e5de som gir viktige kvaliteter til Eidsv\u00e5g, og opprettholdelse av slike gr\u00f8nne strukturer skal v\u00e6re et overordnet prinsipp i kommunens planlegging og virksomhet, jfr KPA2018. 6. Det er kun antydet behov for dispensasjon fra planbestemmelser. Planen fra 1961 har ingen egne bestemmelser, men disse er uansett overf\u00f8rt til overordnet plan (KPA 2018). Det er behov for flere dispensasjoner ved dette tiltaket. 7. Knyttet til videre byggesaksprosess iht. overordnet planbestemmelse: \u00a7 26.5 Sone 4 \u00d8vrig byggesone 26.5.1 I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsene her er oppfylt. Siden tiltaket har s\u00e5 vidt mange dispensasjonskrav m\u00e5 en ogs\u00e5 kunne forutsette at dette tiltaket ikke faller inn under fritak for reguleringsplan. S\u00f8ker har kommentert at: Merknadene er opplistet i 6 kulepunkt som omhandler: 1. Adkomst og snuareal 2. Type bolig. 3. Solforhold for oms\u00f8kte tiltak. Saksnummer BYGG-2024/10215 Side 3 av 13 4. Tomtens areal og utnyttelsesgrad. 5. Nabos oppfatting av hva som er eplehagefortetting. 6. Avstand til offentlig veg mm. Pkt.1. Slik ansvarlig s\u00f8ker oppfatter situasjonen er det gitt samtykke for grunneier til bruk av veien for oppf\u00f8ring av enebolig p\u00e5 oms\u00f8kte tomt. Videre er s\u00f8knad om bruk fremlagt for Bymilj\u00f8avdelingen som ogs\u00e5 har signalisert at de ikke kan se at evt. godkjenning av tiltaket forringer eksisterende situasjon eller bidrar til vanskelig vedlikehold. Alle beboere og evt. bes\u00f8kende til Trollien vil m\u00e5tte benytte snuplassen ved enden av veien. Ingen boliger vil kunne snu p\u00e5 egen eiendom. S\u00e5ledes vil ikke forholdene for oms\u00f8kte boligen v\u00e6re vesentlig endret i forhold til eksisterende situasjon. To parkeringsplasser p\u00e5 tak vil bidra til en mer oversiktlig parkeringssituasjon i omr\u00e5det. Bestemmelsen om \u00e5 kunne snu p\u00e5 egen eiendom er \u00e5 anse som en veiledning ikke et krav. Pkt.2. S\u00f8knaden omhandler en enebolig. Pkt.3. Vi setter pris p\u00e5 naboens omtanke knyttet til bekymring av solforholdene for oms\u00f8kte tiltak. Til orientering vil mer enn 50% av arealet oppn\u00e5 4 timer sol v\u00e5rjevnd\u00f8gn. Pkt.4. Som det fremkommer av s\u00f8knaden vil \u00abgrad av utnytting\u00bb v\u00e6re iht. bestemmelser i KPA 2018-2030. Pkt.5. Om naboens oppfatning av hva en eplehagefortetting er s\u00e5 vil det v\u00e6re f\u00e5 tomter p\u00e5 Vestlandet som kan benyttes. Tanken bak fortetting er knyttet til at flere kan benytte eksisterende infrastruktur. For oms\u00f8kte omr\u00e5de har en valgt \u00e5 bygge ny skole, og \u00f8nsker at eksisterende omr\u00e5de blir fortettet. Pkt. 6. Vi legger til grunn at kommunens veimyndighet er kjent med gjeldene situasjon, og vil v\u00e6re de rette til \u00e5 vurdere tiltaket plassering i forhold til fremtidig vedlikehold. V\u00e5r vurdering: 1. Det vises det til uttalelse fra Bymilj\u00f8etaten, datert 15.08.2022. Bymilj\u00f8etaten har i uttalelsen uttalt seg positiv til \u00f8kt bruk av avkj\u00f8rselen med inntil 2 nye boenheter. Det er ogs\u00e5 i s\u00f8knaden sendt inn kopi av tinglyst dokumentasjon som sikrer lovlig atkomst frem til offentlig vei. Viser eller til pkt. 3.9 i dette vedtaket for vurdering av trafikksituasjonen. 2. Det er oms\u00f8kt en enebolig med \u00e8n boenhet. 3. Viser til pkt. 3.9 i dette vedtaket. 4. Grad av utnytting er oppgitt til 26, 77%. 5. Viser til pkt. 3.9 i dette vedtaket. 6. Viser til pkt. 1, 2 og 3.9 i dette vedtaket ang\u00e5ende dispensasjoner. 7. Viser til pkt. 3.9 i dette vedtaket. 3.3. Ansvar og tiltaksklasser Ansvar og tiltaksklasser fremg\u00e5r av gjennomf\u00f8ringsplan mottatt 10.01.24. Vi legger denne til grunn i v\u00e5r behandling av s\u00f8knaden. Saksnummer BYGG-2024/10215 Side 4 av 13 Videre viser vi til plan- og bygningsloven kapittel 23 og byggesaksforskriften kapittel 5 og 12 for det ansvar som p\u00e5ligger tiltakshaver, ansvarlig s\u00f8ker, ansvarlig prosjekterende, ansvarlig utf\u00f8rende og ansvarlig kontrollerende. Vi gj\u00f8r spesielt oppmerksom p\u00e5 at det er ansvarlig s\u00f8ker sitt ansvar \u00e5 samordne de ansvarlige prosjekterende, ansvarlige utf\u00f8rende og ansvarlige kontrollerende, og \u00e5 p\u00e5se at tiltaket er tilstrekkelig belagt med ansvar og kontroll. Det er ogs\u00e5 ansvarlig s\u00f8ker sitt ansvar at det er samsvar mellom mottatte erkl\u00e6ringer om ansvarsrett og gjennomf\u00f8ringsplanen. 3.4. Atkomst og avkj\u00f8rsel Ansvarlig s\u00f8ker opplyser at det foreligger tinglyste erkl\u00e6ringer som sikrer lovlig atkomst, jf. plan- og bygningsloven \u00a7 27-4. Bymilj\u00f8etaten har gitt uttale om utvidet bruk av avkj\u00f8rsel datert 15.08.2022 med saksnummer 2022/109419-2. Det ble i brev datert 29.04.24 bekreftet at denne fortsatt er gyldig at de ikke har flere merknader til tiltaket. 3.5. Vannforsyning og avl\u00f8p Bergen Vann har gitt uttalelse datert 21.03.24 med saksnummer 2024/49298. S\u00f8ker har dokumentert at det foreligger erkl\u00e6ringer som sikrer lovlig rett til vann og avl\u00f8p, jf. plan- og bygningsloven\u00a7\u00a7 27-1 og 27-2. Erkl\u00e6ringen er ikke tinglyst. 3.6. Skredfare Tiltaket ligger i et omr\u00e5de med en terrenghelning som gj\u00f8r at omr\u00e5det kan v\u00e6re skredutsatt. I utbyggingsomr\u00e5der som kan v\u00e6re skredutsatt, skal det foretas en skredfarevurdering av kompetent foretak. Dersom tiltaket ikke er tilstrekkelig sikkert, m\u00e5 vurderingen ogs\u00e5 omfatte forslag til avb\u00f8tende tiltak som er realiserbare I aktuelle sak er det er ikke dokumentert at det kan oppn\u00e5s tilstrekkelig sikkerhet mot skred for tiltaket, og vi har heller ikke etterspurt dette da det er gitt avslag p\u00e5 annet grunnlag. 3.7. Visuelle kvaliteter Vi bemerker at tiltaket st\u00e5r i kontrast til str\u00f8kets karakter, som best\u00e5r av lave hus med saltak og valmtak. Vi ser at boligens volum har pr\u00f8vd \u00e5 tilpasse seg det bratte terrenget med et langstrakt smalt bygg som trapper ned. Parkering og uteoppholdsareal er l\u00f8st i forbindelse med huset p\u00e5 grunn av tomtens beskaffenhet. Da tiltaket er avsl\u00e5tt p\u00e5 annet grunnlag har vi ikke tatt stilling til visuelle kvaliteter i vedtaket. Saksnummer BYGG-2024/10215 Side 5 av 13 3.8. Andre uttalelser eller vedtak Bymilj\u00f8etaten har gitt uttalelse datert 15.08.22: S\u00f8knaden er sendt Fylkeskommunen og Statens Vegvesen for uttalelse, det er ikke mottatt noen tilbakemelding. Saksnummer BYGG-2024/10215 Side 6 av 13 3.9. Dispensasjon Plankrav Tiltaket kommer i strid med kommuneplanens arealdel \u00a7 3.1 med hensyn til Plankrav. Tiltak etter pbl. \u00a7 20-1 bokstav a, d, g, k og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov. Det s\u00f8kes om oppf\u00f8ring av nybygg enebolig med parkering p\u00e5 tak 210 m2 BRA + 71 m2 BRA, samt opparbeiding av uteoppholdsareal, terrenginngrep og forst\u00f8tningsmurer i forbindelse med boligen. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Planlagte tiltak skjer i tilknytning til allerede bebygd omr\u00e5de som fortetning. Tiltaket krever ikke opparbeidelse av ny infrastruktur. Evt. utarbeidelse av plan for mindre tiltak i tilknytning til eksisterende bebygd eiendom vil v\u00e6re meget ressurskrevende i forhold til omfanget av tiltaket, b\u00e5de for tiltakshaver og kommunen. Fordelene ved \u00e5 innvilge dispensasjon vurderes til \u00e5 v\u00e6re vesentlig st\u00f8rre enn ulempene, og vilk\u00e5rene for \u00e5 gi dispensasjon er oppfylt. I denne konkrete saken ligger det oms\u00f8kte tiltaket i et omr\u00e5de hvor det er i reguleringsplankartet fra 1961 vist som et relativt \u00e5pent boligomr\u00e5de med store tomter. Det er inntegnet b\u00e5de \u00aboppf\u00f8rte\u00bb og \u00abprosjekterte\u00bb bygninger p\u00e5 kartet, men planen er uten bestemmelser, og gir ikke noe entydig styringsgrunnlag. Selv om str\u00f8ket ogs\u00e5 tidligere har v\u00e6rt gjenstand for fortetting, legger kommunen til grunn at den inntegnende og framtidige bygningsstrukturen per 1961 er ment \u00e5 v\u00e6re rettslig bindende. Det er ikke s\u00f8kt om dispensasjon fra vist bebyggelse i reguleringsplankartet, og denne har vi heller ikke etterspurt da tiltaket er avsl\u00e5tt p\u00e5 annet grunnlag. I tillegg kommer kravet om en ny, helhetlig reguleringsplan i KPA \u00a7 3.1. Utgangspunktet er alts\u00e5 at det ikke skal tillates ytterligere bebyggelse, f\u00f8r en slik plan. Det oms\u00f8kte tiltaket kan ikke unntas plankravet etter 3.3.2 da Saksnummer BYGG-2024/10215 Side 7 av 13 det ikke samsvarer med kommuneplanen for \u00f8vrig. Der kommunen har fastsatt at det gjelder kommunalt krav om reguleringsplan har naboer, andre ber\u00f8rte og innbyggerne generelt, en berettiget forventning om \u00e5 kunne delta aktivt i planleggingen. Kommunen plikter \u00e5 legge til rette for slik medvirkning iht. plan- og bygningsloven \u00a7 5-1, og \u00e5 ha en s\u00e6rskilt ordning for \u00e5 ivareta barn og unges interesser i prosessen, jf. \u00a7 3-3 tredje ledd. Naboene i denne saken protesterer p\u00e5 tiltaket, spesielt med tanke p\u00e5 den trafikale situasjonen, samt p\u00e5virkningen tiltaket vil ha p\u00e5 barn og unges muligheter for \u00e5 bruke snuplassen som en sosial sone slik de gj\u00f8r i dag. Dette er tema som ville v\u00e6rt naturlige problemstillinger i en planprosess. Tomten er sv\u00e6rt bratt og ligger i et omr\u00e5de med en terrenghelning som gj\u00f8r at omr\u00e5det kan v\u00e6re skredutsatt. I ett av de bratteste partiene er h\u00f8ydeforskjellen m\u00e5lt til 7 meter. Dette f\u00f8rer ogs\u00e5 til at boligens uteoppholdsarealer m\u00e5 legges p\u00e5 terrasser i forskjellige niv\u00e5er i stedet for p\u00e5 naturlig terreng. Hvordan dette kan l\u00f8ses p\u00e5 best mulig vis for \u00e5 ivareta barn og unges muligheter for opphold og sosialt samkvem, rekreasjon, lek og spill i de ulike \u00e5rstidene er en problemstilling som b\u00f8r ivaretas i en planprosess. Etter v\u00e5rt syn fremst\u00e5r tomten som ikke egnet for oms\u00f8kte tiltak. Et viktig form\u00e5l med plankravet er \u00e5 avklare rammene for fortetting. Fortetting gjennom enkeltvise dispensasjoner hver for seg, kan over tid f\u00f8re til endringer av bebyggelsesm\u00f8nsteret. En generell praksis for fortetting, transformering eller andre varige endringer av bygningsstruktur eller utbyggingsm\u00f8nster gjennom dispensasjon, er det derimot ikke grunnlag for etter plan- og bygningsloven \u00a7 19-2. Da settes hensynene bak kravet om reguleringsplan vesentlig til side. I denne saken vurderes tiltaket \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra plankravet vurderes til \u00e5 unng\u00e5 en ressurskrevende prosess for tiltakshaver. Ulempene vil v\u00e6re fortetting gjennom enkeltvise dispensasjoner som kan f\u00f8re til uheldige endringer av bebyggelsesm\u00f8nster som kan p\u00e5virke et omr\u00e5de negativt mtp. barn og unges oppvekstsvilk\u00e5r, uheldige trafikale situasjoner som b\u00f8r belyses i en planprosess, samt bebyggelse av en tomt som fremst\u00e5r som uegnet for form\u00e5let. Etter en samlet vurdering vil ikke fordelene v\u00e6re klart st\u00f8rre enn ulempene. Plassering, h\u00f8yde og avstand til nabogrense. Tiltaket kommer i strid med plan- og bygningsloven \u00a7 29-4 andre ledd som regulerer tiltakets plassering, h\u00f8yde og avstand til nabogrense. Det s\u00f8kes om \u00e5 plassere mur 1,6 m og balkong 1,75 meter fra nabogrense mot g\u00e5rdsnummer 216, bruksnummer 1121. Hovedregelen er at et tiltak skal ha en avstand til nabogrense som tilsvarer bygningens halve h\u00f8yde, og ikke mindre enn 4m. Dispensasjon kan bare gis dersom verken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak plan- og bygningsloven \u00a7 29-4 andre ledd er \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Saksnummer BYGG-2024/10215 Side 8 av 13 Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet og tas hensyn til barn og unges oppvekstmilj\u00f8 samt estetisk utforming av omgivelsene. S\u00f8ker begrunner s\u00f8knad om dispensasjon: Fordelen med \u00e5 innvilge dispensasjon vil l\u00f8nnsom og akseptabel fortetning i omr\u00e5de. Det vurderes slik at fordelene er vesentlig st\u00f8rre enn ulempene. Tiltaket vil ikke p\u00e5virke lokale eller nasjonale interesser. I denne konkrete saken er det oms\u00f8kte tiltaket vist plassert i terrenget hovedsakelig ut ifra praktiske behov p\u00e5 grunn av tomtens topografi. Etter v\u00e5rt syn virker tomten uegnet for denne type bebyggelse da det er en sv\u00e6rt bratt tomt som ogs\u00e5 kan v\u00e6re skredutsatt. Plan og bygningsloven \u00a7 29-4 omhandler byggverkets plassering, h\u00f8yde og avstand til nabogrense. Vi finner at vi ikke kan godta byggverkets plassering da v\u00e5r vurdering av tiltaket er at dette m\u00e5 g\u00e5 gjennom en planprosess hvor hensynet til naboer og plassering p\u00e5 tomten blir belyst og vurdert. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra plan- og bygningsloven \u00a7 29-4 vurderes til l\u00f8nnsom fortetting p\u00e5 tomten for tiltakshaver. Ulempene vil v\u00e6re plassering av byggverk p\u00e5 en tomt hvor ikke alle hensyn har blitt tilstrekkelig belyst og vurdert. Etter en samlet vurdering vil ikke fordelene v\u00e6re klart st\u00f8rre enn ulempene. Uteoppholdsareal Tiltaket kommer i strid med kommuneplanens arealdel \u00a7 14.2 med hensyn til kvalitetskrav p\u00e5 uteoppholdsareal. Det s\u00f8kes om 151 m2 BRA uteoppholdsareal hvor st\u00f8rstedelen av dette arealet er lagt til terrasser i forskjellige niv\u00e5er. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Hovedhensynet bak bestemmelsen er \u00e5 sikre god bokvalitet for alle aldersgrupper og funksjonsniv\u00e5. St\u00f8rrelse, utforming, solforhold, st\u00f8y, vegetasjon, orientering og plassering av bygninger p\u00e5virker kvaliteten p\u00e5 uteoppholdsarealet. Uterommet skal gi mulighet for opphold og sosialt samkvem, rekreasjon, lek og spill i de ulike \u00e5rstidene. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Saksnummer BYGG-2024/10215 Side 9 av 13 S\u00f8ker begrunner s\u00f8knad om dispensasjon: S\u00f8knad om dispensasjon fra KPA 2018 pkt. 14.3.5. Areal p\u00e5 100 kvm er oppn\u00e5dd da tomten er stor og har mye tilgjengelig areal tilgjengelig. S\u00f8knaden om dispensasjon er knyttet til at bestemmelsen omhandler ogs\u00e5 kvalitetskrav til arealet, samt krav om mindre helling p\u00e5 1:3. For \u00e5 unng\u00e5 oppf\u00f8ring av store murer i front \u00f8nsker en \u00e5 ta i bruk takterrasse som del av uteoppholdsarealet. Det er planlagt 62,8 kvm p\u00e5 terreng, samt 51,6 kvm som terrasse, og til slutt takterrasse p\u00e5 37,3 kvm BRA totalt ca. 151 kvm BRA som overstiger krav til uteoppholdsareal. N\u00e5r det ikke er mulig utforme uteoppholdsarealet med mindre fall enn 1:3 uten urimelige kostnader og murer som visuell vil bli dominerende, kan vi ikke se at hensynet bak bestemmelsen eller lovens form\u00e5lsbestemmelse i dette tilfellet blir vesentlig tilsidesatt. I denne konkrete saken s\u00f8kes det om dispensasjon fra kvalitetskravene til uteoppholdsareal i KPA2018. Hensikten med bestemmelsen i KPA 14.3.5 er at privat uteareal skal v\u00e6re p\u00e5 bakken eller dekke med direkte terrengkontakt. Det oms\u00f8kte uteoppholdsarealet oppgis til \u00e5 ha 62,8 kvm p\u00e5 terreng. Vi antar at dette arealet er terrassen i front av boligen. Resterende uteoppholdsareal er i forbindelse med boligen i forskjellige niv\u00e5er. Bokstav b. i KPA2018 \u00a7 14.2 sier at barn og unges behov for lekeomr\u00e5der m\u00e5 ivaretas i utforming. Areal uten praktisk brukskvalitet medregnes ikke i arealkravet. Areal som er brattere enn 1:3 vil ikke kunne medregnes hvis ikke arealet har spesielle bruksverdier. Vi kan ikke se at arealene som er vist som uteoppholdsareal ivaretar denne bestemmelsen. Uteoppholdsareal skal invitere til opphold, aktivitet og samhandling, hvor barn og unges behov skal ivaretas. Vi ser det derfor som uheldig at alt uteoppholdsareal er lagt til terrasser p\u00e5 ulike niv\u00e5er i en topografi som er s\u00e5 bratt at det ikke er mulighet for opphold p\u00e5 naturlig terreng. Det er beskrevet i s\u00f8knaden at for \u00e5 oppn\u00e5 naturlig terrengkontakt m\u00e5 det oppf\u00f8res store murer i front som vil bli visuelt dominerende, det er derfor valgt l\u00f8sning med terrasser i niv\u00e5er. Dette taler for at tomten ikke egner seg til denne type bebyggelse. Tiltaket vurderes til \u00e5 vesentlig tilsidesette de hensyn bestemmelsene skal ivareta. Fordelene ved \u00e5 dispensere fra KPA2018 \u00a7 14 vurderes til reduserte kostnader for tiltakshaver og mindre bruk av forst\u00f8tningsmurer som kan virke dominerende i landskapet. Ulempene vil v\u00e6re forringelse av kvaliteter som et uteoppholdsareal i en familiebolig b\u00f8r ha, som naturlig terreng og et uteoppholdsareal som inviterer til opphold, aktivitet og samhandling. Etter en samlet vurdering vil ikke fordelene v\u00e6re klart st\u00f8rre enn ulempene. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Saksnummer BYGG-2024/10215 Side 10 av 13 Thea Lindseth Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til TROLLBAKKEN 1A AS Storbotn 110 5106 \u00d8VRE ERVIK Fredrik Moen Wilkensen Trollien 24 5101 EIDSV\u00c5GNESET Irene Katrine Sjo Trollien 20 A 5101 EIDSV\u00c5GNESET Stavaru Saksnummer BYGG-2024/10215 Side 11 av 13 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2024/10215 Side 12 av 13 Saksnummer BYGG-2024/10215 Side 13 av 13 "
}