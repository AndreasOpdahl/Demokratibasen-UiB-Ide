{
  "dokument_id": "4b840f99-8493-54fb-ac1e-5140b0e84a9d",
  "doc_type": "case_attachment",
  "kommune": 4601,
  "tittel": "Omgj\u00f8ring av vedtak gnr 165 bnr 14 KLAGEsak",
  "url": "https://bergen.kommune.no/politikere-utvalg/api/fil/bk360/11100398/Omgjoring-av-vedtak-gnr-165-bnr-14-KLAGEsak",
  "tekst": " V\u00e5r dato: V\u00e5r ref: 13.08.2024 2024/964 Deres dato: Deres ref: 10.12.2023 Vestland fylkeskommune Saksbehandler, innvalgstelefon Postboks 7900 Stine Ross Ids\u00f8, 5764 3148 5020 BERGEN Att. v/seksjon for kulturarv (kultur og folkehelse) Bergen kommune, gbnr. 165/14, Strandgaten 6. Klage p\u00e5 l\u00f8yve til fasadeendringar. Vi viser til oversending av klagesak fr\u00e5 Bergen kommune den 12.01.2024, og klage fr\u00e5 Vestland fylkeskommune (VLFK) datert 10.12.2023. Vi orsakar lang sakshandsamingstid. Vedtak Statsforvaltaren i Vestland gjer om Bergen kommune sitt vedtak datert 09.11.2023, sak 8/23. Det vert ikkje gjeve l\u00f8yve til fasadeendringar p\u00e5 eigedomen slik det er s\u00f8kt om. Bakgrunn for saka Saka har ei lengre historikk, vi gjev att hovudtrekka. Bergen kommune gjorde den 24.02.2023, sak BYGG-2022/27977,1 vedtak om \u00e5 gje avslag p\u00e5 s\u00f8knad om fasadeendring2 og dispensasjon fr\u00e5 gjeldande kommunedelplan3 p\u00e5 eigedomen gbnr. 165/14.4 Avslaget blei gjeve med heimel i plan- og bygningslova \u00a7 29-2 og at vilk\u00e5ra for \u00e5 gi dispensasjon fr\u00e5 KDP \u00a7 4.5 ikkje var stetta. Byantikvaren har gjeve uttale i saka den 04.01.2023 og VLFK har gjeve uttale den 06.01.2023, begge r\u00e5dar ifr\u00e5 \u00e5 gi l\u00f8yve til fasadeendringa. Vedtaket vart klaga p\u00e5 av tiltakshavar den 17.03.2023. Utval for milj\u00f8 og byutvikling (UMBY) gjorde den 09.11.2023, sak 8/23, vedtak om \u00e5 ta klaga til f\u00f8lgje. Tidlegare avslag vart endra, slik at s\u00f8knaden om fasadeendring vart innvilga. UMBY konkluderte vidare med at s\u00f8knaden ikkje utl\u00f8yste krav om dispensasjon fr\u00e5 gjeldande KDP \u00a7 4.5. 1 Sj\u00e5 ogs\u00e5 fagnotat datert 09.05.2023, sak KLAGE-2023/11870-3 og byr\u00e5d for klima, milj\u00f8 og byutvikling si vurdering datert 05.09.2023. Begge innstilte p\u00e5 \u00e5 oppretthalde avslaget. 2 Fasadeendring i form av svart aluminiumbeslag rundt vindauga, fjerning av tredekor rundt vindauga og d\u00f8r, fjerning av inngangsd\u00f8r og sidevindauge, og etablering av skyved\u00f8r. Endringar er utf\u00f8rt i samband med at kleskjeda Norr\u00f8na overtok lokala. 3 KDP Sentrum, planid. 15780000, \u00a7 4.5 Fasader mot byrom. https://www.arealplaner.no/4601/arealplaner/3083 4 Vi viser for ordens skyld ogs\u00e5 til v\u00e5rt tidligere vedtak knyttet til eiendommen, datert 27.09.2022, sak 2022/3452, der vi stadfestet Bergen kommunes p\u00e5legg om retting/tilbakef\u00f8ring av fasade. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/14 Dette vedtaket vart klaga p\u00e5 av Vestland fylkeskommune v/avdeling for kultur og folkehelse (VLFK) den 10.12.2023.5 Det er i hovudsak klaga p\u00e5 godkjenninga av fasadeendringa utan dispensasjonshandsaming. Tiltakshavar v/advokatfirma Landsvik & Larsen AS har kommentert klaga i brev datert 09.01.2024. Plan- og bygningsetaten i Bergen kommune har handsama klagesaka i oversendinga til oss, datert 12.01.2024, sak KLAGE-2023/17840-6. Klaga er ikkje tatt til f\u00f8lge. Regelverk Statsforvaltaren er delegert mynde til \u00e5 avgjere klager som gjeld enkeltvedtak etter plan- og bygningslova, sj\u00e5 plan- og bygningslova \u00a7 1-9 femte ledd og rundskriv T-2/09 fr\u00e5 Kommunal- og distriktsdepartementet. Statsforvaltaren kan under klagehandsaminga pr\u00f8ve alle sider ved vedtaket, ogs\u00e5 dei skj\u00f8nnsmessige vurderingane som kommunen har gjort, jf. forvaltningslova \u00a7 34. Ved pr\u00f8ving av det kommunale skj\u00f8nnet skal Statsforvaltaren legge stor vekt p\u00e5 omsynet til det lokale sj\u00f8lvstyret. Det g\u00e5r fram av plan- og bygningslova \u00a7 11-6 at kommuneplanen, ogs\u00e5 kommunedelplan, er bindande for nye eller utviding av eksisterande tiltak. Moglegheita til \u00e5 gi juridisk bindande f\u00f8resegner til arealplanar er utt\u00f8mmande regulert i plan- og bygningslova \u00a7\u00a7 11-9 til 11-10. Tiltak i strid med plan eller f\u00f8resegner i plan- og bygningslova, kan berre godkjennast dersom det samstundes vert gjeve dispensasjon fr\u00e5 f\u00f8resegna tiltaket strid mot, jf. plan- og bygningslova kapittel 19. Det f\u00f8lgjer av plan- og bygningslova 29-2 at: \u00ab Ethvert tiltak (...) skal prosjekteres slik at det etter kommunens skj\u00f8nn har gode visuelle kvaliteter b\u00e5de i seg sj\u00f8lv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Planstatus Eigedomen er omfatta av gjeldande reguleringsplan, Bergenhus Brannstr\u00f8ket av 1906.6 I kommuneplanen7 er eigedommen sett av til sentrumsform\u00e5l S1 og omfatta av omsynssonene bevaring kulturmilj\u00f8-H570_7- Historisk sentrum med bestemmelsesomr\u00e5de #4, omsynssone bevaring kulturmilj\u00f8- H570_2 -1916-omr\u00e5det, og bandleggingssone bandlegging etter lov om kulturminner- H730_1-bygrunn. Det f\u00f8lgjer av retningslinje til omsynssonene bevaring kulturmilj\u00f8 i KPA \u00a7 35.5 at: \u00abKulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk.\u00bb 5 VLFK viser ogs\u00e5 til si tidlegare uttale i saka, datert 06.01.2023. 6 Bergenhus Brannstr\u00f8ket av 1906, i kraft fra 22.05.1919. https://www.arealplaner.no/4601/arealplaner/4770 7 Kommuneplanens arealdel Bergen kommune 2018, i kraft fra 19.06.2019, https://www.arealplaner.no/4601/arealplaner/833 Side: 3/14 I utfyllande informasjon til omsynssone for bevaring av kulturmilj\u00f8 g\u00e5r det fram om 1916- omr\u00e5det at: \u00ab...Omr\u00e5det er et unikt eksempel p\u00e5 sentrumsregulering fra tidlig p\u00e5 1900-tallet og er av nasjonal interesse. Bygningsmassen best\u00e5r i hovedsak av store forretningsg\u00e5rder oppf\u00f8rt i ulike stilarter fra 1910-1930-tallet. For Torgalmenningen ble det utviklet en egen fasadeplan. Interi\u00f8rene rommer s\u00e6rlig verneverdige trapperom og heiser. Omr\u00e5dets unike struktur og arkitektur, her b\u00e5de eksteri\u00f8r og deler av interi\u00f8ret, m\u00e5 ivaretas. Fargeplan for Torgalmenningen skal legges til grunn for fargevalg p\u00e5 Torgalmenningen. Forretningsfasader skal vies s\u00e6rskilt oppmerksomhet.\u00bb For bestemmelsesomr\u00e5de \u00abHistoriske omr\u00e5der\u00bb, f\u00f8lger det av KPA \u00a7 38.3.1 at: \u00ab Bebyggelsens egenart og s\u00e6rpregede kulturmilj\u00f8 skal sikres og oppettholdes i Bergen sentrum (#4)...\u00bb I gjeldande KDP8, Bergenhus KDP Sentrum, er eigedomen sett av til annet byggeomr\u00e5de. Bygget er i kommunedelplanen for Bergen sentrum oppgitt \u00e5 vere eit bygg av s\u00e6rleg h\u00f8g antikvarisk verdi, jf. plankart 2. Det er i Bergenhus KDP Sentrum blant anna sett f\u00f8lgjande f\u00f8resegner for \u00abByform-bebyggelsen\u00bb: 4.1 Bygning med h\u00f8y antikvarisk verdi, verneverdige fasader og verneverdig nyere arkitektur For bebyggelse som p\u00e5 plankart 2 er angitt som bygning med h\u00f8y antikvarisk verdi, verneverdige fasader eller verneverdig nyere arkitektur, skal bygningenes egenart s\u00f8kes bevart ved at gesimsh\u00f8yde, takform, og viktige bygningsmessige detaljer opprettholdes eller tilbakef\u00f8res. 4.2 Bygning i verneverdig kulturminnemilj\u00f8 For bebyggelsen innenfor omr\u00e5der angitt som verneverdig kulturminnemilj\u00f8 p\u00e5 plankart 2, skal etablert gesimsh\u00f8yde og takform opprettholdes, og endringer i form, volum, utseende, materialbruk, dimensjon og farge v\u00e6re tilpasset det historiske milj\u00f8. Ved nybygg, tilbygg og ombygninger b\u00f8r moderne arkitektur av h\u00f8y kvalitet utformes i samsvar med eksisterende omgivelser. Av \u00a7 4.5 om, \u00abFasader mot byrom (byromsveggene)\u00bb f\u00f8rste ledd f\u00f8lgjer det at: Det m\u00e5 stilles h\u00f8ye arkitektoniske og estetiske krav til ny bebyggelse mot offentlige byrom, og gateetasjen m\u00e5 v\u00e6re preget av \u00e5penhet mot allmennheten. Lukkede sokkeletasjer eller tildekking av store vindusflater tillates ikke. I kulturmilj\u00f8planen Identitet med s\u00e6rpreg- Kulturmilj\u00f8plan for Bergen 2021-2025 g\u00e5r det fram under \u00abF\u00f8ringer for videre utviklinger\u00bb under punkt for \u00abHistoriske bygninger\u00bb p\u00e5 s. 217 at: Bergenhus m\u00e5 i hovedsak anses som ferdig utbygd, slik at eventuell fortetting b\u00f8r bygge p\u00e5 systematisk kunnskap om hvor og hvordan fortetting er mulig uten at det g\u00e5r p\u00e5 bekostning av kulturminneverdiene. Nybygg, tilbygg og endringer i form, volum, utseende, materialbruk, dimensjon og farge, m\u00e5 tilpasses det historiske milj\u00f8et. I Bergenhus b\u00f8r det eldre tomtem\u00f8nsteret v\u00e6re utgangspunktet for eventuelle nybygg jf. Kulturminnestrategiens pkt. 1.0. I Bergen skal vern 8 Bergenhus KDP Sentrum, i kraft fra 10.12.2001. https://www.arealplaner.no/4601/arealplaner/3083 Side: 4/14 av kulturminneverdier sikre kvalitet, identitet og s\u00e6rpreg i byutviklingen og underpunkt 1.2. Dette gj\u00f8r vi ved \u00e5 ivareta viktige strukturer som vei, eiendoms- og tomtestrukturer og forholdet mellom hus og hage, Pkt. . 1.3. Ivareta eksisterende bygninger og bygningsmilj\u00f8 i fortettingsomr\u00e5der og la typologi, form og materialitet i det eksisterende v\u00e6re f\u00f8rende for nye tiltak Pkt. 1.4. Dette gj\u00f8r vi ved \u00e5 videref\u00f8re overordnet karakter, sammenheng og struktur og la ny bebyggelse harmonere med omgivelsene. Pkt. 1.5. Dette gj\u00f8r vi ved \u00e5 la karakteristisk og stedegen materialbruk, skala, form og struktur v\u00e6re f\u00f8rende ved tiltak og omr\u00e5deutvikling. Statsforvaltaren si vurdering Statsforvaltaren finn at saka er tilstrekkeleg opplyst til \u00e5 gjere vedtak, jf. forvaltningslova \u00a7 33. VLFK har rettsleg klageinteresse, og det er klaga til rett tid, jf. forvaltningslova \u00a7\u00a7 28 og 29. Saka gjeld fasadeendringar. Hovudproblemstillinga i saka er om dei visuelle kvalitetane er stetta etter plan- og bygningslova \u00a7 29-2, og om fasadeendringa krev dispensasjon fr\u00e5 f\u00f8resegner i KDP Sentrum, jf. \u00a7\u00a7 4.1, 4.2 og 4.5. Vi viser til at plan- og bygningslova er ei \u00abja-lov\u00bb, og at tiltakshavaren i utgangspunktet har eit rettskrav p\u00e5 \u00e5 f\u00e5 godkjent tiltak som er i tr\u00e5d med gjeldande regelverk, jf. plan- og bygningslova \u00a7 21- 4 f\u00f8rste ledd. Motsett er utgangspunktet at n\u00e5r nokon s\u00f8ker om eit tiltak som er i strid med det som f\u00f8lgjer av lov- og plangrunnlag, skal s\u00f8knaden bli avsl\u00e5tt. Avslag skal bli gjeve med mindre dei rettslege vilk\u00e5ra for \u00e5 gje dispensasjon, jf. plan- og bygningslova \u00a7 19-2, er stetta og kommunen etter ei konkret vurdering \u00f8nskjer \u00e5 gje ei slik dispensasjon. Det f\u00f8rste vi m\u00e5 ta stilling til er kva vurderingar og eventuelle dispensasjonar s\u00f8knaden om fasadeendringa utl\u00f8yser. Det er s\u00f8kt om dispensasjon fr\u00e5 reguleringsplanen si byggegrense mot veg9 og fr\u00e5 gjeldande KDP \u00a7 4.5. I klaga fr\u00e5 VLFK er det gjort gjeldanene at tiltaket krev dispensasjon fr\u00e5 KDP \u00a7 4.5, \u00a7 4.2 og \u00a7 4.1 og fr\u00e5 f\u00f8ringar i gjeldande kommuneplan. VLFK viser til at fasadeendringane ikkje kan godkjennast utan dispensasjon, og at endringa set regionale og nasjonale kulturmilj\u00f8interesser vesentleg til side. Vidare viser dei til at det ogs\u00e5 er lagt for lite vekt p\u00e5 at det ved vurderinga av visuelle kvalitetar ogs\u00e5 skal takast omsyn til viktige historiske, arkitektoniske og andre kulturelle verdiar. Tiltakshavar meiner at vedtaket er godt nok grunngjeve, at dei visuelle kvalitetane er ivaretekne og at KDP \u00a7 4.2 ikkje gjeld for tiltaket ettersom tiltakseigedommen ikkje ligg i omr\u00e5de angitt som \u00abverneverdig kulturmilj\u00f8\u00bb i plankart 2 til KDP. Vidare at KDP \u00a7 4.1 berre er retningslinjer/ retningsgjevande og at tiltaket ikkje er i strid med KDP \u00a7 4.5. I avslaget har kommunen vurdert dispensasjon fr\u00e5 KDP \u00a7 4.5, og dei har vist til KDP \u00a7 4.1 og \u00a7 4.2. Endringa og s\u00f8knaden om dispensasjon er avsl\u00e5tt med heimel i plan- og bygningslova \u00a7 29-2, samtidig som kommunen har vist til at fordelane ved \u00e5 gje dispensasjon ikkje er klart st\u00f8rre enn ulempene. Det er difor noko uklart for oss om kommunen i avslaget meina at fasadeendringa utl\u00f8yser krav om dispensasjon fr\u00e5 KDP \u00a7 4.5, \u00a7 4.1 og \u00a7 4.2, eller om desse er retningslinjer for det kommunale skj\u00f8nnet knytt til plan- og bygningslova \u00a7 29-2. Dette sj\u00f8lv om kommunen skriv at dispensasjon fr\u00e5 KDP \u00a7 4.5 er avsl\u00e5tt. Kommunen er i alle tilfelle tydeleg p\u00e5 at desse f\u00f8resegnene ikkje er ivaretekne. 9 Ikkje p\u00e5klaga og ikkje til handsaming i denne saka. Side: 5/14 I fagnotat fr\u00e5 plan- og bygningsetaten synast det som at etaten meiner KDP \u00a7 4.1. og \u00a7 4.2 er retningslinjer til kommunen si vurdering av den sj\u00f8lvstendige avslagsheimelen i plan- og bygningslova \u00a7 29-2. Vidare at fasadeendringa krev dispensasjon fr\u00e5 KDP \u00a7 4.5, og at vilk\u00e5ra for \u00e5 gje denne naudsynte dispensasjonen ikkje er stetta. Det same synast \u00e5 gjelde for byr\u00e5d for klima, milj\u00f8 og byutvikling si vurdering. I vedtaket der UMBY endra tidlegare avslag, har dei kome til motsett resultat og konkluderer med at s\u00f8knaden ikkje utl\u00f8yser krav om dispensasjon fr\u00e5 gjeldande KDP \u00a7 4.5. Vidare at dei visuelle kvalitetane etter plan- og bygningslova \u00a7 29-2 er stetta. UMBY skriv i si vurdering at det ikkje er snakk om \u00abtildekking av store vindusflater,\u00bb at fasadeendringa ikkje skil seg ut fr\u00e5 det som elles er vanleg og at fasadeendringa difor ikkje er i konflikt med KDP \u00a7 4.5. For det som gjeld KDP \u00a7 4.1. og \u00a7 4.2. viser UMBY til at desse f\u00f8resegnene gjev dei eit forvaltningsskj\u00f8nn med betydeleg spelerom for skj\u00f8nnsut\u00f8vinga innafor rammene som f\u00f8resegna set. UMBY har konkludert med at fasadeendringa ikkje er i konflikt med KDP \u00a7 4.1. eller \u00a7 4.2. og at det f\u00f8lgjeleg heller ikkje er krav om dispensasjon fr\u00e5 f\u00f8resegna. Desse vurderingane knytt til om fasadeendringa utl\u00f8yser krav om dispensasjon fr\u00e5 KDP \u00a7 4.1, 4.2 og 4.5 synest for oss \u00e5 vere noko ukl\u00e5re, s\u00e6rskilt sidan UMBY i sitt vedtak skriv at b\u00e5de avslaget, fagnotatet og byr\u00e5det har lagt til grunn at \u00abs\u00f8knaden f\u00f8lgelig fordrer dispensasjon fra disse bestemmelsene.\u00bb Vidare g\u00e5r det fram av vedtaka og vurderingane i kommunen, at dei i hovudsak har gjort vurderingar etter plan- og bygningslova \u00a7 29-2. UMBY har konkludert med at dei visuelle kvalitetane er \u00abim\u00f8tekommet for de oms\u00f8kte fasadeendringene,\u00bb og dei viser i grunngjevinga til gjennomgangen av f\u00f8resegna KDP \u00a7 4.1, \u00a7 4.2 og \u00a7 4.5. - Er tiltakseigedommen omfatta av b\u00e5de KDP \u00a7\u00a7 4.1 og 4.2? I vurderinga av kva eventuelle dispensasjonar og vurderingar s\u00f8knaden om fasadeendringa utl\u00f8yser m\u00e5 det f\u00f8rst takast stilling til om tiltakseigedommen er omfatta av b\u00e5de KDP \u00a7\u00a7 4.1 og 4.2. Vi viser her til advokat Landsvik si tilvising til at tiltakseigedommen ikkje ligg i omr\u00e5de angitt som verneverdig kulturminnemilj\u00f8 i plankart 2, og s\u00e5leis at \u00a7 4.2 ikkje gjeld for tiltakseigedommen. Sp\u00f8rsm\u00e5let har ikkje blitt aktualisert i kommunen si sakshandsaming. B\u00e5de plan- og bygningsetaten og UMBY har i sine grunngjevingar i vedtaka i saka lagt til grunn at eigedommen, i plankart for byform (plankart 2) for KDP, er avsett til bygning med h\u00f8y antikvarisk verdi og bebyggelse i verneverdig kulturmilj\u00f8, slik at tiltakseigedommen b\u00e5de er omfatta av KDP \u00a7 4.1 og \u00a7 4.2. Side: 6/14 Ut fr\u00e5 plankart 2 er tiltakseigedommen markert med raudt (sj\u00e5 utsnitt til h\u00f8gre), og kan med dette isolert sett synast \u00e5 berre vera avsett til bygning med h\u00f8y antikvarisk verdi. P\u00e5 den andre sida synast det ut fr\u00e5 systemet til planen \u00e5 vera eit hierarkisk system i h\u00f8ve forholdet mellom markeringane. Der ein bygning er markert med raudt, og dei omkringliggande bygningane er markert med lys rosa, som \u00abbebyggelse i verneverdig milj\u00f8\u00bb vil det vera ei naturleg forst\u00e5ing av plankartet at ogs\u00e5 bygninga markert med raud er ein del av bebyggelsen i verneverdig milj\u00f8. Vi konkluderer p\u00e5 bakgrunn av ovannemnde, og i likskap med kommunen, med at tiltakseigedommen m\u00e5 tolkast \u00e5 vera avsett til b\u00e5de \u00abbebyggelse i verneverdig kulturmilj\u00f8\u00bb og \u00abbygninger med h\u00f8y antikvarisk verdi\u00bb og s\u00e5leis b\u00e5de er omfatta av KDP \u00a7\u00a7 4.1 og 4.2. Dei vidare sentrale sp\u00f8rsm\u00e5let i saka er kva vurderingar og eventuelle dispensasjonar s\u00f8knaden om fasadeendring utl\u00f8yser. N\u00e6rmare bestemt er det f\u00f8rste sp\u00f8rsm\u00e5let om f\u00f8resegna i KDP \u00a7 4.1, \u00a7 4.2 og \u00a7 4.5 er bindande forbodsreglar med heimel i plan- og bygningslova, slik at det eventuelt krevst dispensasjon fr\u00e5 dei, eller om dei skal tolkast som retningslinjer for vurderinga etter plan- og bygningslova \u00a7 29-2. Deretter blir sp\u00f8rsm\u00e5let om f\u00f8resegnene vert aktualisert ved tiltaket i denne saka. - Er KDP \u00a7 4.1, 4.2 og 4.5 retningsgjevande f\u00f8resegner eller juridisk bindande f\u00f8resegner? Det f\u00f8lgjer av plan- og bygningslova \u00a7 11-1 tredje ledd at \u00abDet kan utarbeides kommunedelplan for bestemte omr\u00e5der, temaer eller virksomhetsomr\u00e5der.\u00bb Kommunedelplan blir ofte nytta i omr\u00e5de der det er behov for meir omfattande og detaljert planlegging/avklaringar. Sakshandsamingsreglane for kommuneplanar gjeld i utgangspunktet ogs\u00e5 for kommunedelplanar, og arealplanen vil ha same rettsverknad som arealdelen i kommunen. Kva slags generelle f\u00f8resegner ein kan vedta til kommunedelplan, f\u00f8lgjer difor av plan- og bygningslova \u00a7 11-9, pkt. 1 til 8. Etter pbl. \u00a7 11-9 pkt. 7 er det heimel til \u00e5 vedta f\u00f8resegner om \u00abhensyn som skal tas til bevaring av eksisterende bygninger og annet kulturmilj\u00f8\u00bb. Det er p\u00e5 det reine at dei aktuelle f\u00f8resegnene i KDP \u00a7\u00a7 4.1, 4.2 og 4.5 gjeld omsyn som skal takast til bevaring av slike nemnde omsyn, slik at det er heimel i \u00a7 11-9 pkt. 7 for \u00e5 fastsetje desse f\u00f8resegnene i kommunedelplanen. Vi finn det videre ikkje tvilsamt at pbl. \u00a7 11-9 pkt. 7 b\u00e5de gjev heimel til \u00e5 setje juridisk bindande f\u00f8resegner og retningsgjevande f\u00f8resegner. Vi viser her til tolkingsutsegn fr\u00e5 departementet den 15.11.2018, sak18/415-2. I tolkingsutsegna blei det svart p\u00e5 ein f\u00f8respurnad om \u00a7 11-9 pkt. 7 gir heimel for \u00e5 gje forbods- eller p\u00e5bodsf\u00f8resegner. F\u00f8respurnaden gjeld meir uttrykkeleg sp\u00f8rsm\u00e5let om f\u00f8resegna gjev heimel til \u00e5 setje forbod mot riving av prioriterte kulturminne. Departementet svarte blant anna f\u00f8lgjande: \u00abBestemmelser i kommuneplanens arealdel som beskriver hensyn som skal tas til bevaringsverdig bebyggelse kan etter departementets syn og praksis inneb\u00e6re forbud mot rivning av prioriterte kulturminner. Et slikt forbud kan imidlertid ikke v\u00e6re av generell art, men m\u00e5 v\u00e6re saklig og stedlig begrunnet. Kommunen kan med andre ord ikke gi et generelt forbud mot rivning av eksisterende bygg i kommuneplanen, men m\u00e5 angi konkret hvilke(-t) bygg forbudet gjelder for. Vi mener dette er en riktig forst\u00e5else av regelverket. Etter departementets oppfatning er pbl. \u00a7 11-9 nr. 7 en spesialbestemmelse i forhold til pbl. \u00a7 11-8 og m\u00e5 av den grunn ogs\u00e5 kunne strekke seg Side: 7/14 lenger. Rivningsforbud i kommuneplanen b\u00f8r etter departementets vurdering ikke brukes i omfattende grad. Der det er mer naturlig \u00e5 benytte reguleringsplan for \u00e5 ivareta kulturminner, b\u00f8r en slik fremgangsm\u00e5te f\u00f8lges. Dersom konkrete forbudsbestemmelser inntas i kommuneplanen, er det viktig at kommunen har en prosess i forkant med de ber\u00f8rte for \u00e5 sikre medvirkning.\u00bb Sj\u00f8lv om uttala fr\u00e5 departementet kan tolkast i retning av at \u00a7 11-9 pkt. 7 gjev heimel til \u00e5 setje juridisk bindande f\u00f8resegner oppfattar vi likevel rettstilstanden ut fr\u00e5 b\u00e5de tolkingsutsegna, men ogs\u00e5 sett til juridisk teori, slik at pbl. \u00a7 11-9 pkt. 7 i f\u00f8rste omgang gjev heimel til \u00e5 setje retningsgjevande f\u00f8resegner, og d\u00e5 s\u00e6rleg retningsgjevande i h\u00f8ve byggesakshandsaming etter pbl. \u00a7 29-2. Vi viser her til OJ. Pedersen m.fl. i 3. utg. av Plan- og bygningsrett, Del 1 Planlegging og ekspropriasjon, s. 273 kor det g\u00e5r fram at: \u00abKommuneplanbestemmelsene etter \u00a7 11-9 nr. 7 m\u00e5 angi hvilke hensyn som skal tas ved oppf\u00f8ring av nye byggverk, og ved endring og oppussing av fasade. Det m\u00e5 angis hvilke historiske, kulturelle, arkitektoniske eller kulturelle kvaliteter som krever s\u00e6rskilt oppmerksomhet. En slik bestemmelse vil ikke f\u00e5 rettsvirkning etter \u00a7 11-6, men m\u00e5 v\u00e6re en retningslinje for bygningsmyndighetene under byggesaksbehandling, jf. \u00a7 31-1.\u00bb For orden skuld presiserer vi at O.J Pedersen si tilvising til \u00a7 31-1 i sitatet over gjeld den historiske versjonen av pbl. \u00a7 31-1 som gjaldt ivaretaking av kulturelle verdiar ved arbeid p\u00e5 eksisterande byggverk. F\u00f8resegna blei endra den 01.01.2023, og den tidlegare pbl. \u00a7 31-1 blei ved L11.05.2021 nr. 37 i kraft 01.01.2023 i hovudsak vidaref\u00f8rt i no gjeldande pbl. \u00a7 29-2 andre punktum.10 Slik vi vurderer ovannemnde tolkingsutsegn og juridisk teori, sett i samanheng, oppfattar vi det slik at dersom f\u00f8resegner som er sett med heimel etter \u00a7 11-9 pkt. skal tolkast \u00e5 vera juridisk bindande m\u00e5 f\u00f8resegna vera tilstrekkeleg klar til \u00e5 kunne tolkast som juridisk bindande. Dette er ogs\u00e5 i tr\u00e5d med legalitetsprinsippet. Utgangspunktet for vurderinga av om det f\u00f8religg ein tilstrekkeleg klar f\u00f8resegn til at den kan tolkast som juridisk bindande er ei konkret og heilskapleg vurdering av planen, der mellom anna ogs\u00e5 andre planf\u00f8resegner i planen, kommunen sin praksis m.v kan ha betydning.11 Der det f\u00f8religg uttrykkelege f\u00f8resegner, som i dette tilfellet, vil det likevel vera naturleg \u00e5 ta utgangspunkt i og i st\u00f8rst grad vektlegge ordlyden i f\u00f8resegnene ved vurderinga av om f\u00f8resegna er retningsgjevande eller juridisk bindande. Det f\u00f8lgjer av gjeldande kommunedelplan at den inneheld b\u00e5de planf\u00f8resegner og retningslinjer. Innleiingsvis er det presisert at \u00abPlanbestemmelser er nummerert. Retningslinjer er skrevet i kursiv. Generell informasjon (INFO) har liten uthevet skrift.\u00bb Dei aktuelle f\u00f8resegnene, \u00a7\u00a7 4.1, 4.2 og 4.5 f\u00f8rste ledd er nummererte, og er ikkje skreve i kursiv. Dette kan isolert sett tale for at f\u00f8resegnene er meint som juridisk bindande f\u00f8resegner, og ikkje retningslinjer. N\u00e5r det gjeld ordlyden i f\u00f8resegnene g\u00e5r det av \u00a7 4.1 fram at aktuelle bygningar si eigenart \u00abskal s\u00f8kes bevart\u00bb ved at gesimsh\u00f8gde, takform og viktige bygningsmessige detaljer oppretthaldast eller tilbakef\u00f8rast. Ei naturlig forst\u00e5ing av \u00abskal s\u00f8kes bevart\u00bb er at ein s\u00e5 langt som mogleg skal bevare 10 Sj\u00e5 Prop. 64 L (2020-2021) s. 82 11 Sj\u00e5 blant anna SOM-2021-2112, som gjaldt sp\u00f8rsm\u00e5let om tolking av reguleringsplan. Side: 8/14 slike nemnde s\u00e6rskilte detaljar ved bygningen. Ordlyden st\u00e5r med dette ikkje fram som ei forbodsf\u00f8resegn, men ei retningsgivande f\u00f8resegn. Av \u00a7 4.2 g\u00e5r det uttrykkeleg fram at det for bygningar angitt som verneverdig kulturminnemilj\u00f8 \u00abskal\u00bb etablert gesimsh\u00f8gde og takform oppretthaldast. Ordlyden st\u00e5r fram som eit forbod mot endringar p\u00e5 gesimsh\u00f8gde og takform, og s\u00e5leis som ein juridisk bindande f\u00f8resegn for alle bygningar i plankart 2 som er angitt som verneverdig kulturminne. Det g\u00e5r vidare fram av ordlyden i \u00a7 4.2 at endringar i form, volum, utsj\u00e5nad, materialbruk, dimensjon og farge [skal] v\u00e6re tilpassa det historiske milj\u00f8. Sj\u00f8lv om ordlyden \u00abskal\u00bb m\u00e5 tolkast \u00e5 gjelde for denne setninga, s\u00e5 er ei naturleg forst\u00e5ing av setninga at kva materialbruk, dimensjon og farge som vil vera tilpassa det historiske milj\u00f8 er ei vurdering som vil variere fr\u00e5 bygning til bygning, og milj\u00f8et det er ein del av. Setninga er heller ikkje s\u00e5 presist formulert i h\u00f8ve kva materialbruk, dimensjon og farge som kan tillatast i den enkelte byggesak at den kan tolkast som ei forbodsf\u00f8resegn. Denne setninga i f\u00f8resegna m\u00e5 s\u00e5leis tolkast \u00e5 vera av retningsgjevande karakter ved byggesakshandsaminga, og ikkje juridisk bindande. I \u00a7 4.2 siste setning g\u00e5r det fram at det ved nybygg, tilbygg og ombygningar \u00abb\u00f8r\u00bb moderne arkitektur av h\u00f8g kvalitet utformast i samsvar med eksisterande omgjevnader. Heller ikkje denne setninga kan ut fr\u00e5 v\u00e5re vurderingar tolkast som ei forbodsf\u00f8resegn. Ut fr\u00e5 ordlyden \u00abb\u00f8r\u00bb, og sett i samanheng med at omgjevnadane vil variere fr\u00e5 sak til sak, tolkast f\u00f8resegna som ei f\u00f8resegn av retningsgjevande karakter der det er eit visst spelerom for skj\u00f8nn i kva som kan tillatast av moderne arkitektur ved nybygg, tilbygg og ombygningar . N\u00e5r det gjeld \u00a7 4.5 f\u00f8rste ledd synast ogs\u00e5 denne f\u00f8resegna ut fr\u00e5 ordlyden i hovudsak \u00e5 vera ei f\u00f8resegn av retningsgjevande karakter. Etter ordlyden visast det til at det til fasadar mot byrom \u00abm\u00e5 stilles h\u00f8ye arkitektoniske og estetiske krav til ny bebyggelse mot offentlige byrom, og gateetasjen m\u00e5 v\u00e6re preget av \u00e5penhet mot allmennheten.\u00bb Sj\u00f8lv om ordlyden \u00abm\u00e5\u00bb er nytta vil det her likevel vera rom for skj\u00f8nn i h\u00f8ve kva som er tilstrekkeleg h\u00f8ge arkitektoniske og estetiske krav til nye tiltak. Vidare vil det vera rom for skj\u00f8nn i kva som ligg i at gateetasjen er prega av openheit mot \u00e5lmenta. Slik vi vurderer det vil det kunne variere fr\u00e5 sak til sak i h\u00f8ve kva som vil vera tilstrekkelege arkitektoniske og estetiske krav. Ordlyden er heller ikkje tilstrekkeleg presisert i kva som ligg i vurderingane, til at setninga kan tolkast som ei forbodsf\u00f8resegn. Siste setning i f\u00f8rste ledd er p\u00e5 si side uttrykt heilt kl\u00e5r p\u00e5 tiltak som ikkje er tillate. Det g\u00e5r her fram at \u00ablukkede sokkeletasjer eller tildekking av store vindusflater tillates ikke\u00bb. Denne delen av f\u00f8resegna m\u00e5 s\u00e5leis etter v\u00e5r vurdering tolkast som ein juridisk bindande f\u00f8resegn. P\u00e5 bakgrunn av ovannemnde tolkingar er vi etter dette kome til at KDP \u00a7\u00a7 4.1, 4.2 og 4.5 i all hovudsak er retningsgjevande f\u00f8resegner. Likevel at \u00a7 4.2 set eit juridisk bindande forbod mot endringar av gesimsh\u00f8gder og takform for bygningar angitt som verneverdig kulturminnemilj\u00f8 i plankart 2, og at \u00a7 4.5 set eit juridisk bindande forbod mot lukka sokkeletasjar og tildekking av store vindaugsflater for fasadar mot byrom, for alle bygningar i planomr\u00e5det. - Krev tiltaket dispensasjon fr\u00e5 KDP \u00a7 4.5? Det er p\u00e5 det reine i saka at det ikkje er s\u00f8kt om endringar i gesimsh\u00f8gde eller takform. Forbodet mot slike endringar etter \u00a7 4.2 vert difor ikkje aktualisert i saka. Sp\u00f8rsm\u00e5let er om tiltaket gjeld \u00abtildekking av store vindusflater\u00bb, slik at tiltaket krev dispensasjon fr\u00e5 Side: 9/14 forbodet mot dette etter \u00a7 4.5. I utgangspunktet synast b\u00e5de kommunen og tiltakshavar \u00e5 ha hatt ei sams oppfatning om at tiltaket krev dispensasjon fr\u00e5 forbodet mot tildekking av store vindaugsflater. Tiltakshavar s\u00f8kte om dispensasjon fr\u00e5 \u00a7 4.5 for tiltaket, og som nemnd la plan- og bygningsetaten til grunn i b\u00e5de avslagsvedtaket og i fagnotatet av 09.05.2023 at tiltaket krev slik dispensasjon. Bergen kommune v/UMBY vurderte p\u00e5 si side i endringsvedtaket av 09.11.2023 at tiltaket det er s\u00f8kt om ikkje gjeld tildekking av store vindaugsflater. UMBY viste til at tiltaket \u00ab...altoverveiende er \u00e5pne vindusflater inn mot butikk og utstillingsvinduer- slik det er \u00f8nskelig \u00e5 ha i en sentrumsgate.\u00bb Ved vurderinga av om tiltaket fell inn under forbodet i \u00a7 4.5 m\u00e5 det bli f\u00f8reteke ei tolking av f\u00f8resegna. Det m\u00e5 deretter vurderast om tiltaket det er s\u00f8kt om er i strid med f\u00f8resegna. Etter ordlyden i f\u00f8resegna kan ein p\u00e5 den eine sida forst\u00e5 forbodet slik at det gjeld ei kvar tildekking av vindaugsflater som er av stor st\u00f8rrelse. Den andre tolkinga er at forbodet berre gjeld st\u00f8rre tildekkingar av store vindaugsflater. Alts\u00e5 der store vindaugsflater blir dekka til meir eller mindre i sin heilskap. Eit moment ved tolkinga av f\u00f8resegna er kva form\u00e5let med forbodet er. Ut ifr\u00e5 setninga forut for forbodssetninga om at \u00ab....gateetasjen m\u00e5 v\u00e6re preget av \u00e5penhet mot allmenheten\u00bb, synast form\u00e5let med forbodet om tildekking av store vindaugsflater \u00e5 vera sett for ivareta ei open framtoning mot \u00e5lmenta. Dette tilseier at ikkje ei kvar tildekking av vindaugsflater som er store automatisk er omfatta av forbodet, men berre der tildekkinga f\u00f8rer til at gateetasjen mistar si framtoning som open mot \u00e5lmenta. P\u00e5 bakgrunn av ovannemnde tolking leggjast det med dette til grunn at forbodet mot tildekking av store vindaugsflater gjeld tildekking av store vindauge som f\u00f8rer til at gateetasjen mistar sitt preg av openheit mot \u00e5lmenta. Sp\u00f8rsm\u00e5let blir i det vidare i kva grad beslaget det er s\u00f8kt om dekker til dei store vindauga i fasaden p\u00e5 aktuell gateetasje, og i kva grad beslaget hindrar gateetasjen si opne framtoning mot \u00e5lmenta. I dette tilfellet er det tale om eit beslag som dekker til tre mindre vindauge som er plassert over dei store vindauga i fasaden. Slik tiltaket st\u00e5r fram ut fr\u00e5 teikningar, bilete og skildringar (sj\u00e5 bilete av fasaden nedanfor) er vi samd med UMBY at tiltaket i dette tilfellet i liten grad p\u00e5verkar openheita til vindaugsflatene, og heller ikkje gjeld tildekking av store vindaugsflater. Side: 10/14 P\u00e5 bakgrunn av ovannemnde vurderingar sluttar vi oss til Bergen kommune v/UMBYS vurdering av at tiltaket i dette tilfellet ikkje krev dispensasjon fr\u00e5 forbodet mot \u00abtildekking av store vindusflater\u00bb etter \u00a7 4.5. - Er tiltaket i tr\u00e5d med krava til visuelle kvalitetar etter pbl. \u00a7 29-2. Sj\u00f8lv om vi i det ovannemnde er kome til at tiltaket ikkje krev dispensasjon fr\u00e5 KDP \u00a7 4.1, 4.2 og 4.5 er sp\u00f8rsm\u00e5let likevel om tiltaket stettar krava til visuelle kvalitetar etter pbl. \u00a7 29-2, og s\u00e5leis om kommunen har heimel til \u00e5 gje l\u00f8yve til tiltaket. Manglande visuelle kvalitetar er ein sj\u00f8lvstendig avslagsgrunn. Vurderinga etter pbl. \u00a7 29-2 er i utgangspunktet lagt til kommunen sitt frie skj\u00f8nn.12 Det er kommunen som er best eigna til \u00e5 gjere den skj\u00f8nnsmessige vurderinga basert p\u00e5 lokal byggeskikk og lokalpolitisk styring av dei visuelle kvalitetane og utviklinga i kommunen.13 Ved pr\u00f8ving av det frie skj\u00f8nnet skal Statsforvaltaren legge stor vekt p\u00e5 omsynet til det kommunale sj\u00f8lvstyret, jf. fvl. \u00a7 34. Det g\u00e5r fram av forarbeida til f\u00f8resegna at ved handsaming av eventuell klage skal Statsforvaltaren vera tilbakeholde med \u00e5 overpr\u00f8ve kommunen sine vurderingar etter pbl. \u00a7 29-2.14 Statsforvaltaren si overpr\u00f8ving er difor i utgangspunktet avgrensa til \u00e5 gjelde i kva grad kommunen si grunngjeving etter pbl. \u00a7 29-2 er sakleg og konkret, at det ikkje er teke utanforliggande omsyn og at det ikkje f\u00f8religg andre sakshandsamingsfeil. Statsforvaltaren er likevel ikkje heilt bunden av kommunen sitt frie skj\u00f8nn. Vi viser her til at forvaltningslova \u00a7 34 er utforma som ein standardregel, noko som inneberer at den kan tilpassast dei ulike omr\u00e5da alt etter i kor stor grad omsynet til det lokale sj\u00f8lvstyret gjer seg gjeldande. 15 Vi forst\u00e5r det slik at dersom omsynet til nasjonale politiske m\u00e5lsettingar er tungtvegande kan dette tilseie ein h\u00f8gare pr\u00f8vingsintensitet enn dersom saka berre gjeld lokalpolitiske forhold \u00e5leine. I dette tilfellet er det knyta sterke interesser av overordna regional og nasjonal karakter i h\u00f8ve bevaring av fasadeuttrykka til aktuell bygning, og omr\u00e5det det er ein del av. Vi viser her til blant anna b\u00e5de Vestland fylkeskommunen og Byantikvaren sine fr\u00e5segner i saka, i tillegg til at omr\u00e5det blant 12 Sj\u00e5 blant annet rundskriv H-08/15 kap. 2.6 13 Sj\u00e5 Ot.prp.nr. 45 (2007-2008) pkt. 19.5.1. 14 Sj\u00e5 Prop. 64 L (2020-2021) s. 82-83. 15 Sj\u00e5 Ot.prp. nr 51 (1995-1996) s. 41 Side: 11/14 anna er registrert i riksantikvarens NB!- register, som viser kulturmilj\u00f8 av nasjonal interesse i byer og tettstader. Det er p\u00e5 det reine etter ordlyden i pbl. \u00a7 29-2 at historiske, arkitektoniske og kulturelle verdiar, ved fasaden til eit byggverk, er kriterie som \u00abkan\u00bb inng\u00e5 i vurderinga av visuelle kvalitetar ved tiltak p\u00e5 eksisterande byggverk. I og med at det b\u00e5de er sett ein rekke retningsgjevande f\u00f8resegner som gjeld historiske, arkitektoniske og kulturelle verdiar som tiltakseigedommen er omfatta av i b\u00e5de kommuneplanen og kommunedelplanen, og vidare at tiltakseigedommen er omfatta Bergen sine historiske omr\u00e5de i kulturmilj\u00f8planen 2021-2025, samt at omr\u00e5det er f\u00f8rt i riksantikvarens NB!- register, tilseier dette at kommunen i dette tilfellet b\u00f8r ta i betraktning historiske, arkitektoniske og kulturelle verdiar ved vurderinga etter pbl. \u00a7 29-2. At slike verdiar skal vektleggast i den aktuelle saka er ogs\u00e5 i tr\u00e5d med kulturminnelova si form\u00e5lsparagraf der det g\u00e5r fram at det ved vedtak etter andre lover, som p\u00e5verkar kulturminneressursane, skal kulturminnelova sitt form\u00e5l om vern av kulturminne og kulturmilj\u00f8 sine eigenart og variasjon, samt det nasjonale ansvaret for \u00e5 ivareta desse ressursane, vektleggast. Statsforvaltaren oppfattar at retningslinjene i kommuneplanen som gjeld omsynssonene for bevaring av kulturmilj\u00f8 er noko generelt utforma, sett opp mot dei meir konkrete og spesifikke retningslinjene som g\u00e5r fram av gjeldande KDP for tiltakseigedommen. Det vil difor vera s\u00e6rleg hensiktsmessig sj\u00e5 til retningslinjene i KDP ved vurderinga etter pbl. \u00a7 29-2 i dette tilfellet. Tiltaket det er s\u00f8kt om gjeld tildekking av eksisterande ramme i murpuss og granitt s\u00e5le med svart aluminiumsbeslag, tildekking av felt over vinduer med svart aluminiumsbeslag, utskifting av tidlegare \u00abNikita\u00bb skilt, med Norr\u00f8na skilt, samt utskifting av eksisterande aluminiumsd\u00f8r med slagretning innover, til tofolda skyved\u00f8r. I tillegg til dette er sprosser i tre p\u00e5 vindauge fjerna. (Sj\u00e5 utsnitt nedanfor fr\u00e5 bilete med forklaring, henta fr\u00e5 tilsvar til klagen). Side: 12/14 Ettersom retningslinjene i kommunedelplanen i stor grad g\u00e5r ut p\u00e5 \u00e5 bevare bygningar si eigenart i h\u00f8ve deira antikvariske og historiske verdi, b\u00e5de i seg sj\u00f8lv og opp mot kulturmilj\u00f8et det er ein del av, vil det vera sentralt ved vurderinga og ogs\u00e5 sj\u00e5 p\u00e5 korleis fasaden opphaveleg var utforma, og kva eventuelle justeringar som er gjort med tida. Ut fr\u00e5 saksopplysningane f\u00f8rekjem det teikningar fr\u00e5 1918, bilete fr\u00e5 1970 og bilete fr\u00e5 2010 d\u00e5 Nikita fris\u00f8r leigde lokala. Vi merker oss at Byantikvaren i si fr\u00e5segn i saka s\u00e6rleg har p\u00e5peika at fasaden ut fr\u00e5 teikninga av 1918 opphaveleg hadde vindauge som var delt p\u00e5 midten av sprosser, og midstilt d\u00f8r med slagretning inn. Byantikvaren har ogs\u00e5 vurdert tiltaket det er s\u00f8kt om som ein \u00abforsimpling og forringelse av dette historisk viktig byggets fasadeuttrykk, og vil p\u00e5 det sterkeste be om at fasaden tilbakef\u00f8res.\u00bb Slik Statsforvaltaren oppfattar UMBY sitt vedtak er det isolert sett teke i betraktning historiske, arkitektoniske og kulturelle verdiar ved vurderinga etter pbl. \u00a7 29-2. UMBY har vurdert at dei viktige bygningsmessige detaljane p\u00e5 tiltakseigedommen er steins\u00f8ylene, den horisontale b\u00e5ndgesimsen \u00f8verst og ornametikken p\u00e5 toppen av kvar steins\u00f8yle, og at tiltaket ikkje r\u00f8yrer ved desse detaljane. UMBY vurderer difor at tiltaket ikkje er i strid med retningslinjene i \u00a7 4.1. N\u00e5r det gjeld retningslinjene i \u00a7 4.2 vurderer UMBY bruken av svart aluminium i dette tilfellet bidreg til \u00e5 framheve bygget sine s\u00f8yler, b\u00e5ndgesims og ornamentikk. UMBY vurderer at l\u00f8ysninga framhevar bygget si historiske eigenart, samtidig som ombygginga gjev ein \u00abmoderne arkitektur av h\u00f8y kvalitet\u00bb tilpassa dei eksisterande omgjevnader. Det visast til at tiltaket er eit godt eksempel p\u00e5 korleis moderne bygningselement kan tilpassast ein historisk fasade p\u00e5 ein m\u00e5te som b\u00e5de er brukarvenleg og med gode estetiske kvalitetar. Det blir ogs\u00e5 trekt parallell til inngangsd\u00f8ra og inngangspartiet til Bergen r\u00e5dhus. Side: 13/14 Vurderingane til UMBY, av at tiltaket stettar krava til visuelle kvalitetar etter pbl. \u00a7 29-2 og under dette retningslinjene \u00a7\u00a7 4.1 og 4.2, er likevel i strid med Vestland fylkeskommune sine faglege vurderingar i saka. I klaga til Vestland fylkeskommune gjerast det gjeldande at \u00ab Bruken av aluminium har ingen historisk forankring i omr\u00e5det. Det aktuelle bygget er ein byg\u00e5rd i mur oppf\u00f8rt i 1920, bruk av aluminium i vindauge i slike bygg bryt med krava til visuell kvalitet i forhold til bygninga i seg sj\u00f8lve og plasseringa av bygninga i byrommet.\u00bb Det blir gjort gjeldande at vurderinga til UMBY i h\u00f8ve \u00a7 4.1 og \u00a7 4.2 er \u00abbasert p\u00e5 ei feiltolking av kva som er viktige bygningsmessige detaljar som skal vernast i Strandgaten 6. (...) Det er ingenting i \u00a7 4.1 eller \u00a7 4.2 som tilseier at det berre er stein- og murarbeidet p\u00e5 fasaden som utgjer viktige bygningsmessige detaljar. Det er ein arkitektonisk samanheng mellom murdekoren og utforminga av tredetaljane, som er viktige for bygninga si eigenart og kulturminneverdi.\u00bb Det blir vidare gjort gjeldande at argumenta UMBY knyter til tolkinga av \u00a7 4.2 om at aluminiumsvindauge er god tilpassing av tiltak til historisk milj\u00f8 er i strid med intensjonane i f\u00f8resegna. Det blir vist til at: Det vert lagt til grunn ei vilk\u00e5rleg tolking av f\u00f8resegna fordi tilpassing til historisk milj\u00f8 i dette tilfellet m\u00e5 tolkast som bruk av tradisjonelle materialtypar og teknikkar p\u00e5 byg\u00e5rder i mur i Bergen fr\u00e5 mellomkrigstida. Sj\u00f8lv om enkelte eldre forretningsg\u00e5rder har skifta ut butikkfasadar i tre med aluminium, er det ikkje dette som definerer kva det historiske milj\u00f8et er og kva materialtypar nye tiltak skal tilpassa seg til. Vidare dreier tilpassinga seg ikkje berre om dei andre bygga i omr\u00e5det, men om tilpassing til bygninga i seg sj\u00f8lve. Det er ikkje ein rimeleg skj\u00f8nnsmessig tolking at aluminium framhevar dei historiske kvalitetane i bygget, og er klart i strid med alle r\u00e5dande faglege vurderingar av kva tilpassing til historiske milj\u00f8 er. Slik Statsforvaltaren oppfattar UMBY og Vestland fylkeskommune er det med dette usemje om kva som er \u00abviktige bygningsmessige detaljar\u00bb p\u00e5 den aktuelle fasaden, og i kva grad bruk av aluminium ved tiltaket er \u00abmaterialbruk\u00bb som er tilpassa det aktuelle historiske milj\u00f8et. S\u00e5leis at det ogs\u00e5 er usemje om tiltaket det er s\u00f8kt om har gode visuelle kvalitetar b\u00e5de i seg sj\u00f8lve med omsyn til bygningen med h\u00f8g arkitektonisk verdi, og i tillegg til dei omkringliggande omgjevnadene. Statsforvaltaren merker seg at sj\u00f8lv om dei skj\u00f8nnmessige vurderingane etter pbl. \u00a7 29-2 i utgangspunktet skal leggjast til kommunen er det klart at kommunen sitt skj\u00f8nn i dette tilfellet er avgrensa av retningslinjene i kommunedelplanen som i dette tilfellet legg f\u00f8ringar for vurderinga etter pbl. \u00a7 29-2. N\u00e5r det gjeld rommet for kommunalt skj\u00f8nn ved vurderingane etter \u00a7\u00a7 4.1 og 4.2 har, UMBY i h\u00f8ve dette vist til at i alle fall \u00a7 4.1 \u00abangir et forvaltningsskj\u00f8nn der UMBY har et betydeleg spillerom for skj\u00f8nnsut\u00f8velse innenfor de rammer bestemmelsen setter.\u00bb Statsforvaltaren er i utgangspunktet samd med UMBY i at det f\u00f8religg eit spelerom for skj\u00f8nnsut\u00f8ving innanfor rammene som retningslinjene i kommunedelplanen set. Slik vi oppfattar retningslinjene er likevel rammene for kva skj\u00f8nn som kan ut\u00f8vast avgrensa av kva som er faktisk historisk korrekt i h\u00f8ve b\u00e5de den aktuelle bygningen og kulturminneminnemilj\u00f8et det er ein del av. Vi oppfattar ikkje at f\u00f8resegnene gir rom for eit skj\u00f8nn i h\u00f8ve val av kva som historisk sett er \u00abviktige bygningsmessige detaljer\u00bb p\u00e5 fasaden, eller kva som er \u00abmaterialbruk (...) tilpasset det historiske milj\u00f8\u00bb. Dette er slik vi oppfattar det b\u00e5de ut fr\u00e5 ordlyden, men ogs\u00e5 i h\u00f8ve f\u00f8rem\u00e5let til f\u00f8resegnene, ei Side: 14/14 vurdering som f\u00f8rst og fremst m\u00e5 byggje p\u00e5 fagleg kunnskap om den aktuelle arkitekturen og kulturmilj\u00f8et. Kommunen sitt rom for skj\u00f8nn etter retningslinjene er slik vi oppfattar det difor avgrensa til \u00e5 gjelde valet mellom det som kan vera fleire moglege historisk korrekte val. Vidare gjev \u00a7 4.1 rom for skj\u00f8nn i h\u00f8ve i kva grad bygninga si eigenart \u00abskal s\u00f8kes bevart\u00bb i dei konkrete tilfella. Likevel m\u00e5 dette rommet for skj\u00f8nn etter v\u00e5r vurdering til dels vera avgrensa der det f\u00f8religg sterke regionale og nasjonale interesser i at eigenarten til bygningen skal bevarast. Ettersom b\u00e5de Byantikvaren og Vestland fylkeskommune, som har fagleg spisskompetanse p\u00e5 omr\u00e5det, har gjeve fr\u00e5segn i saka der dei uttrykkeleg viser til at tiltaket medf\u00f8rer at \u00abviktige bygningsmessige detaljer\u00bb g\u00e5r tapt, og at materialbruken med aluminium ikkje er tilpassa det historiske milj\u00f8et, gir retningslinjene, slik vi oppfattar det, ikkje rom for \u00e5 setje desse faglege vurderingane til sides. I og med at det er sterke regionale og nasjonale interesser knyta til at eigenarten til bygningen i dette tilfellet \u00abskal s\u00f8kes bevart\u00bb vurderer vi at dette er omsyn som tilseier at Statsforvaltaren som klageinstans kan legge mindre vekt p\u00e5 omsynet til det kommunale sj\u00f8lvstyret i denne skj\u00f8nnsvurderinga, og s\u00e5leis ogs\u00e5 om tiltaket oppfyller krava til visuelle kvalitetar etter pbl. \u00a7 29-2. Statsforvaltaren er etter dette kome til at det m\u00e5 leggjast avgjerande vekt p\u00e5 dei faglege fr\u00e5segnene i saka slik at det leggjast grunn at tiltaket det er s\u00f8kt om er i strid med retningslinjene i KDP \u00a7 4.1 og 4.2. Tiltaket stettar med dette heller ikkje krava til visuelle kvalitetar etter pbl. \u00a7 29-2. Statsforvaltaren er difor kome til at det m\u00e5 gjevast avslag til tiltaket med heimel i pbl. \u00a7 29-2. Oppsummering Vi har med dette vurdert klagegrunnane. P\u00e5 bakgrunn av dei faktiske og rettslege sidene i saka har vi funne grunn til \u00e5 setje til side kommunen sine rettslege og skj\u00f8nnsmessige vurderingar. Vi gjer med dette om Bergen kommune v/UMBY sitt vedtak datert 09.11.2023, sak 8/23, og det blir gjeve avslag p\u00e5 fasadeendringane det er s\u00f8kt om med heimel i pbl. \u00a7 29-2. Klagen har f\u00f8rt fram. Vedtaket er endeleg og kan ikkje klagast p\u00e5, jf. forvaltningslova \u00a7 28 tredje ledd. Med helsing Anne-Kjersti Sande Karen Elin Bakke fung. seksjonsleiar seniorr\u00e5dgjevar Dokumentet er elektronisk godkjent Kopi til: Bergen kommune Postboks 7700 5020 BERGEN ADVOKATFIRMAET LANDSVIK & LARSEN AS Kanalveien 7 5068 BERGEN STRANDGATEN 6 BERGEN AS V\u00e5gsallmenningen 3 5014 BERGEN "
}