{
  "dokument_id": "9025dccb-443e-58b2-bbff-69399092117c",
  "doc_type": "case_attachment",
  "kommune": 5501,
  "tittel": "Kj\u00f8pekontrakt for eiendom gnr. 125 bnr. 593",
  "url": "https://innsyn.tromso.kommune.no/application/getMoteDokument?dokid=2001562801",
  "tekst": " KJ\u00d8PEKONTRAKT TOMT Mellom Troms\u00f8 kommune Org.nr. 940 101 808 Postboks 6900, 9299 Troms\u00f8 Heretter i det vesentlige kalt Selger og, Skatt\u00f8ra Marina AS Org.nr. 976 293 037 Postboks 3261 Stakkevollan, 9275 Troms\u00f8 Heretter i det vesentlige kalt Kj\u00f8per, er det i dag inng\u00e5tt f\u00f8lgende avtale om salg av gnr. 125 bnr. 593 i Troms\u00f8 kommune \u00a7 l BAKGRUNN FORAVHENDELSEN Selger og Kj\u00f8per (samlet benevnt som \u00abPartene\u00bb) inngikk 21.02.1996 -virkning fra 01.01.1996 - en festekontrakt (heretter i det vesentlige \u00abFestekontrakten\u00bb) for et tidsrom p\u00e5 30 - tretti - \u00e5r. Festekontraktens form\u00e5l var \u00e5 legge til rette for sm\u00e5b\u00e5thavnsvirksomhet i tr\u00e5d med reguleringsplanen. Kj\u00f8per har siden Festekontraktens inng\u00e5else drevet sm\u00e5b\u00e5thavn p\u00e5 Eiendommen, og i perioden 2020- 2021 ytret Kj\u00f8per et \u00f8nske om \u00e5 enten forlenge festekontrakten eller evt. kj\u00f8p av Eiendommen. Partene har i perioden 2021-2023 har kommet fram til at salg av Eiendommen er mer hensiktsmessig enn forlengelse av Festekontrakten. Denne Kontrakt er resultat av forhandlingene mellom Partene og gir uttrykk for en omforent l\u00f8sning for avhendelse av Eiendommen. Partene er enige om at festet fortsetter p\u00e5 de vilk\u00e5r som fremg\u00e5r av Festekontrakten inntil Partenes plikter etter denne Kontrakt er oppfylt. Side 1 av 7 \u00a7 2 SALGSOGJEKT Selger overdrar herved til Kj\u00f8per: - 42 900 m av gnr. 125 bnr. 593 (Skatt\u00f8ra Marina) i Troms\u00f8 kommune beliggende \u00f8st for Skatt\u00f8ravegen (gnr. 125 bnr. 658) og nord for eiendommene gnr. 125 bnr. 679 og gnr. 125 bnr. 695 slik vedlagte kartskisse inntatt i denne kontrakts bilag 1 (heretter \u00abEiendommen\u00bb). Eiendommen er fordelt p\u00e5 tre parseller hvorav to er landareal og en parsell med sj\u00f8grunn. Parsellene er merket henholdsvis som L1 (L for \u00ablandareal\u00bb), L2 og Sl (S for \u00absj\u00f8areal/sj\u00f8grunn\u00bb), se bilag 1. Videre omfattes moloene markert som Ml og M2, se bilag 2. Landareal til Ml f\u00f8lger ikke med i denne avtalen. Denne Avtale er ikke til hinder for at Kj\u00f8per utnytter areal liggende \u00f8st for Eiendommen. Selger tar forbehold om usikkerhet knyttet til eierskapet til sj\u00f8grunnen (heretter \u00abumatrikulert sj\u00f8grunn\u00bb). Utnyttelse av den umatrikulerte sj\u00f8grunnen m\u00e5 avklares mellom Selger og grunneier av gnr. 125 bnr. 583. Selger er gjort kjent med gjeldende reguleringsplan for umatrikulert sj\u00f8grunn, herunder gjeldende hensynssone. \u00a7 3 KJ\u00d8PESUM OG OMKOSTNINGER Kj\u00f8pesummen for eiendommen er NOK 6 263 327 i tillegg til alle omkostninger i forbindelse med overdragelsen. Bakgrunnen for kj\u00f8pesummen er verdivurdering utf\u00f8rt av Byggtakst Nord AS v/takstingeni\u00f8r Rennart G. Jakobsen av 9. august 2020, inntatt i denne kontrakts bilag 3. Omkostninger i forbindelse med overdragelsen utgj\u00f8r i det vesentlige gebyrer for taksering, evt. fradeling og oppm\u00e5ling, samt dokumentavgift og tinglysningsgebyrer. Kj\u00f8pesummen kan indeksreguleres. \u00a740PPGJ\u00d8R Oppgj\u00f8ret etter denne Kontrakt foretas direkte mellom partene. Alle innbetalinger forbundet med denne Kontrakt skal betales i henhold til p\u00e5krav fra Troms\u00f8 kommune. Betalingsfrist ved slikt p\u00e5krav er 30 - tretti - dager. P\u00e5krav om betaling av kj\u00f8pesummen vil bli sendt etter at Partene har signert denne Kontrakt. For den del av kj\u00f8pesummen og omkostningene som ikke m\u00e5tte v\u00e6re betalt i rett tid, svarer Kj\u00f8per lovens forsinkelsesrente til Selger. Ved vesentlig forsinkelse med \u00e5 betale kj\u00f8pesummen vil Selger v\u00e6re berettiget til \u00e5 heve Kontrakten i medhold av avhendingslova \u00a7\u00a7 5-3 og 5-1. Partene er enige om at 60 - seksti - dagers forsinkelse anses som vesentlig mislighold. F\u00f8r Selger kan gj\u00f8re hevingsretten gjeldende, skal Selger gi Kj\u00f8per skriftlig varsel med frist for innbetaling av utest\u00e5ende 2 - to - uker fra varslet dato. Partene er enige om at purring p\u00e5 innbetaling anses som slikt varsel. Side2av7 \u00a7 5 VIDERESALG Dersom Kj\u00f8per selger Eiendommen innenfor en periode p\u00e5 IO\u00e5r etter overtagelsen, skal Selger ha utbetalt 40 % av den gevinst som tilsvarer differansen mellom dagens kj\u00f8pesum p\u00e5lydende NOK 6 263 327 og den fremtidige kj\u00f8pesum. Dersom deler av Eiendommen selges innen 10 \u00e5r, skal Kj\u00f8per og Selger i fellesskap oppnevne en takstmann til \u00e5 verdsette gevinsten ved salget, som skal tilfalle Selger. I differansen skal det gj\u00f8res fradrag for de omkostninger Kj\u00f8per har som medf\u00f8rer at Eiendommen f\u00e5r en h\u00f8yere verdi. Kj\u00f8per plikter \u00e5 informere Selger s\u00e5 snart det er klart at Eiendommen vil bli solgt til tredjemann innenfor 10 \u00e5rsperioden. Kontraktens \u00a7 5 kommer ogs\u00e5 til anvendelse i den utstrekning Kj\u00f8per er et selskap hvis hovedsakelige eiendeler er Eiendommen og samtlige av aksjene i Kj\u00f8per, eller annen aksjepost som representerer flertallet av stemmene i Kj\u00f8per, innenfor samme tidsperiode overdras til tredjemann, herunder ved overdragelse av en kontrollerende eierandel i Kj\u00f8per ved fusjon og eller fisjon. Selgers rett etter dette punkt skal sikres ved at Kj\u00f8pers plikt til \u00e5 betale tilleggsvederlag tinglyses som en heftelse p\u00e5 Eiendommen. Kj\u00f8per skal medvirke i n\u00f8dvendig utstrekning for at slik tinglysing kan skje. \u00a7 6 REGULERINGSENDRING Det er en forutsetning for salget at Eiendommen benyttes i henhold til gjeldende regulering om sm\u00e5b\u00e5thavn. Ved inng\u00e5else av denne Kontrakt inng\u00e5r Eiendommen dels i reguleringsplan 0770 med ikraftredelsesdato 30.09.1992 med arealform\u00e5l \u00abPrivat sm\u00e5b\u00e5thavn\u00bb/ \u00abPrivat sm\u00e5b\u00e5tanlegg\u00bb og dels i reguleringsplan 1863 med ikraftredelsesdato 27.10.2021 med areal form\u00e5l \u00abIndustri\u00bb. Reguleringsplan 0770 og 1863 er inntatt i Kontraktens bilag 4 og 5. Dersom hele eller deler av Eiendommen blir vedtatt omregulert, eller gitt dispensasjon fra reguleringsplan, til bolig eller n\u00e6ringsform\u00e5l innen 25 \u00e5r fra overtagelsestidspunktet etter denne Kontrakt, skal eier av Eiendommen betale et tillegg til kj\u00f8pesummen som tilsvarer 75 % av differansen mellom dagens verdig som sm\u00e5b\u00e5thavn, indeksregulert med 100 % av konsumprisindeksen frem til tidspunkt for omregulering, og verdien av Eiendommen etter omregulering. Verdien etter omregulering fastsettes av takstmann oppnevnt av Partene i fellesskap. I differansen gj\u00f8res det fradrag for de omkostninger Kj\u00f8per har i forbindelse med omregulering av Eiendommen. Kj\u00f8per plikter \u00e5 informere Selger om slike endringer i planstatus eller tillatelser n\u00e5r slike er vedtatt. Selgers rett etter Kontraktens \u00a7 6 skal sikres ved at Kj\u00f8pers plikt til \u00e5 betale etteroppgj\u00f8r tinglyses som en heftelse p\u00e5 Eiendommen. Kj\u00f8per skal medvirke i n\u00f8dvendig utstrekning for at slik tinglysing kan skje. Etteroppgj\u00f8ret forfaller til betaling 30 - tretti - dager etter at reguleringsplan er vedtatt. Side 3 av 7 \u00a7 7 HEFTELSER Kj\u00f8per har f\u00e5tt seg forelagt utskift av grunnboken for eiendommen gnr. 125 bnr. 593 datert 30.01.2023 og har gjort seg kjent med innholdet. Grunnboksbladet for Eiendommen er inntatt i denne kontrakts bilag 6. Eiendommen avhendes uten pengeheftelser, med unntak av de heftelser som Kj\u00f8per svarer for, herunder obligasjon tinglyst med dagboksnummer 121202 tinglyst 25.09.1996 og pantedokument tinglyst med dagboksnummer 678625 tinglyst 22.06.2022. Festekontrakten av 21.02.1996 mellom Partene slettes samtidig som skj\u00f8te for Eiendommen utstedes, jf. Kontraktens\u00a7 8. \u00d8vrige tinglige heftelser p\u00e5 Eiendommen p\u00e5t\u00e5r ikke Selger seg for \u00e5 slette. \u00a7 8 TINGLYSNING Selger utsteder skj\u00f8te til Kj\u00f8per s\u00e5 snart Kj\u00f8per har oppfylt sine forpliktelser etter denne kontrakt, herunder kj\u00f8pesum og omkostninger i henhold til Kontraktens\u00a7\u00a7 3 og 4. Festeavtalen av 21.02.1996 mellom Partene slettes samtidig som skj\u00f8te utstedes. Skj\u00f8te for Eiendommen skal tinglyses. \u00a7 9 EIENDOMMENS TILSTAND Eiendommen selges som den er, og overtas i den stand den er ved besiktigelsen, jf. avhendingslova \u00a7 3-9. Kj\u00f8per har satt seg inn i Eiendommen angitte grenser p\u00e5 vedlagte kart og har selv besiktiget Eiendommen. Kj\u00f8per er kjent med at det er registrert mistanke om forurensing p\u00e5 Eiendommens bebyggelse. Oversikt over mistenkt forurensning er inntatt i Kontraktens bilag 7. Selgers ansvar begrenses til de forhold hvor eventuell forurensning kan s\u00f8kes tilbake til aktivitet f\u00f8r Kj\u00f8per begynte sin virksomhet p\u00e5 Eiendommen. Rapport utarbeidet av Norges Geotekniske Unders\u00f8kelse av O1.11.1990 med beskrivelse av mistenkt forurensning p\u00e5 gnr. 125 bnr. 593 er inntatt i Kontraktens bilag 8. Selger st\u00e5r ikke ansvarlig for forurensning eller \u00f8vrig forringelse av eiendommen som skyldes Kj\u00f8pers bruk av Eiendommen i henhold til gjeldende Festekontrakt. Selger er kjent med at Eiendommen inng\u00e5r i Troms og Finnmark fylkeskommunes omr\u00e5defredning \u00abSkatt\u00f8ra flystasjon\u00bb av 28.06.2019 med KulturminneID 178228-1. Oversikt over omr\u00e5defredning samt enkeltfredninger er inntatt i Kontraktens bilag 9. Eiendommen innehar f\u00f8lgende omr\u00e5de- og enkeltfredninger: - \u00abTidligere Skatt\u00f8ra sj\u00f8flyhavn\u00bb KulturminneID 178228 - \u00abSplintvernmur s\u00f8r\u00bb KulturminneID 178228-11 - \u00abS\u00f8ndre Slipp\u00bb KulturminnelD 178228-13 - \u00abSteinmur mot \u00f8st\u00bb KulturminneID 178228-14 - \u00abSteinmur s\u00f8r\u00bb KulturminnelD 178228-16 Selger st\u00e5r ikke ansvarlig for de begrensninger omr\u00e5de- og enkeltfredningene p\u00e5 Eiendommen medf\u00f8rer for dagens eller fremtidig bruk. Side 4 av 7 \u00a7 10 OVERTAKELSE Eiendommen overtas av Kj\u00f8per s\u00e5 snart Kj\u00f8per har oppfylt sine forpliktelser etter denne Kontrakt, herunder betalt kj\u00f8pesummen og omkostninger i henhold til \u00a7 3 og \u00a7 4. Eiendommen overtas med alle rettigheter og forpliktelser slik Eiendommen har tilh\u00f8rt Selger under forutsetning av at Kj\u00f8per har oppfylt sine forpliktelser etter denne Kontrakt. Risikoen for Eiendommen g\u00e5r over p\u00e5 Kj\u00f8per n\u00e5r Kj\u00f8per overtar disposisjonsrett til Eiendommen. Dette inneb\u00e6rer ogs\u00e5 risikoen for eventuelle kostnader eller tap som m\u00e5tte springe ut enhver form for offentlige krav som kan v\u00e6re til hinder eller vanskeliggj\u00f8re utnyttelse av Eiendommen i henhold til reguleringsplan eller andre planmessige og/eller offentligrettslige forhold. Kj\u00f8per svarer fra overtakelsen av Eiendommen for alle utgifter knyttet til Eiendommen, og oppeb\u00e6rer eventuelle inntekter, med mindre annet f\u00f8lger av denne Kontrakt. \u00a7 11 MISLIGHOLD - REKLAMASJON Dersom Selger ikke oppfyller sine plikter etter denne Kontrakt, herunder om Eiendommen har mangel, jf. avhendingslova \u00a7 3-9, kan Kj\u00f8per p\u00e5 de vilk\u00e5r som f\u00f8lger av avhendingslovas kapittel 4 kreve oppfyllelse, retting, prisavslag, heving og/eller holde tilbake forholdsmessig del av Kj\u00f8pesummen. Dersom Kj\u00f8per ikke betaler Kj\u00f8pesummen eller ikke oppfyller andre plikter etter denne Kontrakt, kan Selger p\u00e5 de vilk\u00e5r som f\u00f8lger av avhendingslovas kapittel 5 kreve oppfyllelse, heving, erstatning og/eller nekte \u00e5 overlevere skj\u00f8te eller overlate disposisjonsretten til Eiendommen til Kj\u00f8per. \u00a7 12 ANSVARSBEGRENSNING Kj\u00f8per kan ikke gj\u00f8re gjeldende en mangel som Kj\u00f8per kjente eller burde bli kjent med f\u00f8r overtakelsen av eiendommen. Det samme gjelder forhold ved Eiendommen som har en sammenheng med Kj\u00f8pers bruk av Eiendommen i henhold til Festekontrakten, jf. Kontraktens\u00a7 9. Selger kan ikke holdes ansvarlig for indirekte tap som definert i avhendingslova \u00a7 7-l annet ledd selv om Selger har utvist skyld, jf. avhendingslova \u00a7 1-2 f\u00f8rste ledd. Selgers samlende ansvar for brudd p\u00e5 denne Kontrakten er under enhver omstendighet begrenset til 15 % av Kj\u00f8pesummen. Dersom en av partene mener det foreligger mangel eller forsinkelse ved den annen parts oppfyllelse av sine plikter etter Kontrakten, m\u00e5 parten gi motparten melding om at avtalebrudd gj\u00f8res gjeldende og hvilket avtalebrudd som p\u00e5berope innen rimelig tid etter at parten oppdaget eller burde oppdaget misligholdet,jf. avhendingslova \u00a7\u00a7 4-19 og 5-7. Selger fraskriver seg ethvert ansvar for det tilfellet at Kontraktens bestemmelser skulle medf\u00f8re brudd p\u00e5 reglene om forbud mot offentlig st\u00f8tte i henhold til E\u00d8S-lovens regler. Et eventuelt krav om tilbakebetaling av st\u00f8tte p\u00e5virker ikke Kontraktens bindende virkning mellom partene. Side 5 av 7 \u00a7 13 FORBEHOLD Kontrakten forutsetter godkjennelse av politisk ledelse i Troms\u00f8 kommune. Dersom Kontrakten ikke godkjennes av politisk ledelse i Troms\u00f8 kommune, s\u00e5 bortfaller avtalen. I s\u00e5 fall er Festekontrakten fortsatt bindende mellom Partene. \u00a7 14 BILAG Kj\u00f8per har f\u00e5tt seg forelagt og har gjort seg kjent med f\u00f8lgende bilag: 1. Kartskisse over gnr. 125 bnr. 593, datert 17.01.2023 2 Kartskisse over moloer p\u00e5 gnr. 125 bnr. 20 og gnr. 125 bnr. 593, datert 06.06.2023 3 Verdivurdering utf\u00f8rt av Byggtakst Nord AS av 9. august 2020 4 Reguleringsplan 0770 \u00abStrandomr\u00e5de ved Skatt\u00f8ra, eiendommen 125/20\u00bb, ikrafttredelsesdato 30.09.1992 5. Reguleringsplan 1863 \u00abBreivika havn\u00bb, ikrafttredelsesdato 27.10.2021 6. Grunnbokutskrift for eiendom gnr. 125 bnr. 593, hentet 30.01.2023 7. Oversikt over mistanke om forurensning p\u00e5 eiendom gnr. 125 bnr. 593 8. Kartlegging av spesialavfall i deponier og forurenset grunn i Troms fylke, utarbeidet av Norges Geologiske Unders\u00f8kelse 01.11.1990 9 Oversikt over omr\u00e5de- og enkeltfredninger p\u00e5 eiendom gnr. 125 bnr. 593 Side 6 av 7 \u00a7 15 SIGNATURER Denne Kontrakten er utferdiget i 2 - t o - likelydende eksemplarer, hvorav partene beholder hvert sitt Troms\u00f8, den Troms\u00f8, den For Skatt\u00f8ra Marina AS For Troms\u00f8 kommune Bj\u00f8rn Hansen (daglig leder) v/ordf\u00f8rer Troms\u00f8, den 3 . 1 1 .2 3 For Skatt\u00f8ra Marina AS Eirik H\u00f8gstad (styreleder) Side 7 av 7 "
}