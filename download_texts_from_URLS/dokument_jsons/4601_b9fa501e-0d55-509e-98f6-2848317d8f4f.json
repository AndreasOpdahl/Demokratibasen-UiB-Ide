{
  "dokument_id": "b9fa501e-0d55-509e-98f6-2848317d8f4f",
  "doc_type": "case_presentation",
  "kommune": 4601,
  "tittel": "Fana. Gnr. 44, bnr. 572 mfl., Sl\u00e5tthaug skole. Arealplan ID 70870000. Sluttbehandling",
  "url": "https://bergen.kommune.no/politikere-utvalg/api/fil/bk360/12128986/Framstilling-Fana-Gnr-44-bnr-572-mfl-Slatthaug-skole-Arealplan-ID-70870000-Sluttbehandling",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2022/56801-105 Fana. Gnr. 44, bnr. 572 mfl., Sl\u00e5tthaug skole. Arealplan ID 70870000. Sluttbehandling Hva saken gjelder: Henning Larsen Architects AS fremmer forslag til detaljregulering p\u00e5 vegne av Bergen kommunes Etat for utbygging (EFU). Planomr\u00e5det ligger i Fana bydel, utgj\u00f8r om lag 59,5 daa og omfatter Sl\u00e5tthaug ungdomsskole og Sl\u00e5tthaug videreg\u00e5ende skole (A-bygget) med tilliggende arealer. Sl\u00e5tthaughallen ligger ogs\u00e5 innenfor planomr\u00e5det. Intensjonen med planforslaget er \u00e5 oppn\u00e5 tilfredsstillende undervisningslokaler for ungdomsskolen. Planforslaget legger til rette for et tilbygg og p\u00e5bygg p\u00e5 eksisterende ungdomsskole med et samlet nytt areal p\u00e5 4700 m2 BRA. Planforslaget legger ogs\u00e5 til rette for \u00e5 utvide Sl\u00e5tthaug videreg\u00e5ende skole (A-bygget) med i alt 2550 m2 BRA fordelt p\u00e5 4 tilbygg. Intensjon er \u00e5 rehabilitere skolebygg til \u00e5 innfri kravene til universell utforming, inneklima og dagslys. Sl\u00e5tthaughallen anses som ferdig utbygd og videref\u00f8res i planforslaget. Fig. 1: Planomr\u00e5dets beliggenhet i Fana bydel 1 Viktige tema under planarbeidet har v\u00e6rt trafikksikkerhet, varelevering og renovasjon, uteoppholdsarealer, ivaretakelse av historisk s\u00e6rpreg til eksisterende bygningsmasse og hensyn til gr\u00f8nnstruktur. Fig 2: T.v.: Planomr\u00e5dets avgrensing med eksisterende bebyggelse, midt: Plankart, t.h.: Illustrasjonsplan Planprosess og medvirkning Oppstart av planarbeidet ble kunngjort i januar 2022. Planforslaget var p\u00e5 h\u00f8ring og offentlig ettersyn sommeren 2023. Det kom i alt 23 innspill, derav 8 private og 15 fra offentlige h\u00f8ringsparter. Merknadene er oppsummert og kommentert av forslagsstiller i merknadsskjema datert 12.12.2024. Innspillene gikk i all hovedsak p\u00e5 f\u00f8lgende: Trafikk \u2022 Kryssutforming Sl\u00e5tthaugveien-isbane-skole b\u00f8r utbedres. \u2022 Avkj\u00f8rsel til videreg\u00e5ende skole er ikke tilfredsstillende. \u2022 Kaotiske tilstander ved idrettsarrangementer. \u2022 Mye gangtrafikk til og fra skolen over privat vei (44/684). \u2022 L\u00f8sning for busser b\u00f8r vises. \u2022 Arealet mellom ungdomsskole/videreg\u00e5ende og idrettshall fremst\u00e5r som udefinert restareal. \u2022 SVV ber om bedre l\u00f8sninger med tanke p\u00e5 varelevering og renovasjon. Byggeh\u00f8yder/volum/kulturmilj\u00f8 \u2022 Frykter mer innsyn og tap av utsikt. \u2022 Eksisterende strukturer m\u00e5 vektlegges. \u2022 Utvidelsen av ungdomsskolen er bra tilpasset den eksisterende bygningsstrukturen. \u2022 Nye volum ved VGS er for h\u00f8ye og bryter med den langstrakte, lave bygningsstrukturen. \u2022 Tilbyggene A og B til VGS beslaglegger dagens akebakke. Overvann \u2022 Mye asfalterte flater ved skolene gir overvannsutfordringer ved mye nedb\u00f8r/styrtregn. 2 Gr\u00f8nne arealer: \u2022 Tilbygg til ungdomsskolen beslaglegger gr\u00f8ntareal. Store tr\u00e6r m\u00e5 bevares. \u2022 Ungdomsskole: \u00e5 plassere tilbygget p\u00e5 et areal som er lite egnet til uteopphold er et godt grep. \u2022 H\u00f8y forekomst av fremmede arter innenfor planomr\u00e5det. Utredningsniv\u00e5: \u2022 Byantikvaren, Byarkitekten og Bymilj\u00f8etaten ber om grundigere prosess/utredninger for VGS (A-bygget): konsekvensene for landskap, karakteristisk bygningsmilj\u00f8, kulturminneverdier, friluftsliv m.m. m\u00e5 utredes. Endringer etter offentlig ettersyn: \u2022 Noe av o_BG 2 (bl\u00e5/gr\u00f8nnstruktur) er endret til ST samferdselsform\u00e5l, avkj\u00f8rsel V1 er fjernet og erstattet med sammenhengende fortau. \u2022 Mindre endringer i byggeh\u00f8yder, byggegrenser og utnyttelsesgrad (o_UN1, o_UN2). \u2022 Ny bestemmelsesomr\u00e5de #4 kjelleranlegg under bakken (eksisterende tilfluktsrom). Det er gjennomf\u00f8rt medvirkningsprosesser i form av m\u00f8ter, workshops, sp\u00f8rreunders\u00f8kelser og befaringer utover lovp\u00e5lagt medvirkning. Disse er n\u00e6rmere beskrevet i vedlagt medvirkningsrapport og i planbeskrivelsen. Kulturmilj\u00f8verdier: B\u00e5de ungdomsskolen og videreg\u00e5ende skole (VGS) har h\u00f8ye arkitektoniske kvaliteter og kulturmilj\u00f8verdier, og omtales under. Sl\u00e5tthaug ungdomsskole Fig. 3: Ungdomsskolen, perspektiv tegnet av arkitekt A. Halvorsen 1968 Ungdomsskolen ble tegnet av arkitekt Arne Halvorsen i 1968 og bygd i 1969. Anlegget er tidstypisk og et godt bevart eksempel p\u00e5 modernistisk skolebygg fra denne tiden. Skolens fasade og form er i hovedsak bevart til tross for noen endringer som kom i senere tid.I byantikvarens kulturhistorisk rapport om skolebygg fra 1724 til 1979 (2013) er Sl\u00e5tthaug ungdomsskole beskrevet og vurdert: skolen har h\u00f8y arkitektonisk og arkitekturhistorisk verdi og h\u00f8y verneverdi. Ungdomsskolen har ogs\u00e5 h\u00f8y kulturmilj\u00f8verdi som del av et helhetlig og terrengtilpasset anlegg med flere skole- og idrettsbygg i et parkanlegg. Rapporten anbefaler at fasader og bygningsvolum bevares med vekt p\u00e5 konstruksjonen og byggets horisontale uttrykk. Ved nybygging b\u00f8r terrengtilpasning og utekvalitetene ivaretas. 3 Fig. 4: Ungdomsskole. Fasadene mot s\u00f8rvest (\u00f8verst) og nordvest (nederst) tegnet av arkitekt A. Halvorsen i 1968. Sl\u00e5tthaug videreg\u00e5ende Fig.5.: A-bygg. Fasadetegninger av Fana yrkesskole, tegnet av kommunearkitekten i Fana Arne Hannisdal i 1968. Hovedbygget til Yrkesskolen (A-bygget) ble tegnet i 1968 av kommunearkitekten i Fana ved Arne Hannisdal. Skolen er oppf\u00f8rt i 1970 og tatt i bruk i 1971. Bygget er karakteristisk for 70- talls arkitektur med typiske kjennetegn for modernismen og fikk Det Nyttige Selskabs pris for god arkitektur i 1971. Kulturminnedokumentasjonen er vedlagt saken og beskriver A-bygget: \u00abBygg A karakteriseres f\u00f8rst og fremst av takformen hvor det flate taket l\u00f8ftes opp mot \u00f8st og slipper inn overlys til undervisningsrommene. Bygget har en b\u00e6rende konstruksjon utf\u00f8rt i plasst\u00f8pt betong med takdragere i tre og fasader av plater og tre. Vinduene danner horisontale b\u00e5nd og g\u00e5r helt opp til taket noe som gj\u00f8r at taket gir inntrykk av \u00e5 sveve fritt, Fasadeplatene har en vertikal retning.\u00bb Rapporten p\u00e5peker at utskiftning av fasadeplatene i senere tid har svekket A-byggets autentisitet og formspr\u00e5k. Fagetatens vurdering og anbefaling: Plan- og bygningsetaten har i vedlagt fagnotat kommentert sakens sentrale problemstillinger. \u00d8vrige tema vurderes som tilfredsstillende l\u00f8st og belyst. PBE slutter seg til planforslagets hovedform\u00e5l og det planfaglige grepet og anbefaler planforslaget vedtatt, med f\u00f8lgende supplering av reguleringsbestemmelsene: \u00abDet tillates ikke anleggsarbeid i perioden april til juni av hensyn til hekkende fugler.\u00bb 4 Planforslaget har som hovedform\u00e5l \u00e5 legge til rette for et tilbygg til ungdomskolen for \u00e5 f\u00e5 tilfredsstillende undervisningslokaler for elevene slik at den midlertidige undervisningsbrakken fra 2007 kan fjernes. Sl\u00e5tthaug videreg\u00e5ende skole (VGS) er tatt med i planforslaget for en helhetlig planlegging (adkomst, parkering, uteomr\u00e5de) og fordi skolen har behov for rehabilitering og oppgradering. VGS (A-bygget) mangler i dag helseverngodkjenning. Det planlegges ikke for \u00f8kt elevtall hverken for ungdomsskolen eller VGS. B\u00e5de ungdomsskolen og den videreg\u00e5ende skolen har h\u00f8y arkitektonisk og arkitekturhistorisk verdi. PBE vurderer kulturmilj\u00f8verdiene til \u00e5 v\u00e6re ivaretatt i planforslaget gjennom hensynssoner og bestemmelser om utforming av nye bygningstiltak. Sl\u00e5tthaug videreg\u00e5ende skole (VGS) Fig.6: volumene for tilbygg ved Sl\u00e5tthaug videreg\u00e5ende skole ved offentlig ettersyn Sl\u00e5tthaug videreg\u00e5ende skole har behov for oppgradering. Selv om det ikke foreligger et konkret utbyggingsprosjekt i dag, er det gjort vurderinger om hvordan skolen vil kunne utbedres. Mye tyder p\u00e5 at det vil v\u00e6re n\u00f8dvendig \u00e5 utvide bygningsmassen for \u00e5 forbedre undervisningsfasiliteter, inneklima og tilgjengelighet for alle. Reguleringsplanen \u00e5pner derfor for tilbygg p\u00e5 byggets nordre og s\u00f8ndre kortfasader med totalt nytt bruksareal p\u00e5 2550 m2 BRA. Utnyttelsesgraden for feltet (o_UN1) foresl\u00e5s til %-BRA = 127 %. Fig. 7: Justerte volumstudier for tilbyggene til VGS etter offentlig ettersyn. Navn p\u00e5 nye tilbygg A-D er vist p\u00e5 illustrasjon til venstre, nye tilbygg er ogs\u00e5 markert med farger p\u00e5 begge bildene. Ved offentlig ettersyn ble det p\u00e5pekt at tilbyggenes foresl\u00e5tte nye h\u00f8yder bryter med den opprinnelige langstrakte, lave bygningsstrukturen. Volumene er justert etter offentlig ettersyn. Det ble ogs\u00e5 gjennomf\u00f8rt m\u00f8ter og befaringer med PBE, byantikvaren, byarkitekten og Vestland fylkeskommune (VLFK). Gesimsh\u00f8ydene for volum A, B og C ligger n\u00e5 under topp gesims for eksisterende bygg. PBE vurderer at tilbyggene A-C underordner seg hovedbygget. Derfor kan en h\u00f8yere byggeh\u00f8yde for volum D aksepteres. VLFK v/seksjon for 5 kulturarv har uttalt at den s\u00f8rlige delen av skolen t\u00e5ler et h\u00f8yere volum fordi den henvender seg mot andre h\u00f8yere konstruksjoner. Deler av volum A og B er plassert i en plen som er brukt som akebakke om vinteren og til ballspill om sommeren. PBE er positiv til at byggegrensene for A- og B-volum er trukket tilbake etter offentlig ettersyn slik at en st\u00f8rre del av akebakken bevares. PBE vurdere at reguleringsbestemmelsene sikrer at eksisterende hovedstruktur og den karakteristiske utformingen av skolebygget ivaretas og at materialbruk, farger og utf\u00f8relse blir tilpasset det opprinnelig bygget. Sl\u00e5tthaug ungdomsskole trenger tilfredsstillende undervisningslokaler jf. gjeldende skolebruksplan. En midlertidig brakkerigg ble i 2007 plassert p\u00e5 et gr\u00f8ntareal s\u00f8r for skolebygget for \u00e5 avhjelpe situasjonen. Brakken skal fjernes, og arealet tilbakef\u00f8res til uteoppholdsareal n\u00e5r tiltakene p\u00e5 ungdomsskolen er gjennomf\u00f8rt. Planforslaget legger til rette for et tilbygg som st\u00e5r vinkelrett til nordenden av skolebygget og et p\u00e5bygg p\u00e5 en etasje p\u00e5 nordre del av det eksisterende skolebygget. Arealet der tilbygget blir plassert er lite brukt i dag. Utnyttelsesgraden er satt til 92 % BRA og er i samsvar med KPA 2018. Fig.8: T.v.: Illustrasjonsplan: tilbygg i lysebrun, p\u00e5bygg markert i bl\u00e5tt. T.h.: plankart: Sl\u00e5tthaughallen: idrettsform\u00e5l. Forslag om nytt tilbygg ligger innenfor bestemmelsesomr\u00e5det #4. Sl\u00e5tthaughallen (o_IDR) vurderes som ferdig utbygd og reguleres i samsvar med dagens situasjon, slik den fungerer og brukes til idrettsform\u00e5l. Samtidig \u00e5pner planforslaget for et mindre tilbygg mot nord innenfor byggegrensen. Innenfor form\u00e5let og under bakken ligger et tilfluktsrom som i dag er brukt til lagring og musikkrom. Arealet reguleres til bestemmelsesomr\u00e5de #4 \u00abkjelleranlegg under bakken\u00bb. Det kommer frem av ROS-analysen at det trolig er n\u00f8dvendig \u00e5 oppgradere tilfluktsrommet og at bruken m\u00e5 avklares med DSB. Sammen med de to skolene like ved s\u00e5 er hallen vurdert til \u00e5 ha kulturmilj\u00f8verdier som del av et helhetlig anlegg. For \u00e5 bedre trafikksikkerheten for myke trafikanter og avsetting av elever blir det lagt til rette for endret kj\u00f8rem\u00f8nster med snusl\u00f8yfe ved adkomsten vest for hallen. Les mer i avsnitt Trafikale l\u00f8sninger under og Trafikkanalysen som er vedlagt saken. Utearealer og bl\u00e5gr\u00f8nne strukturer Begge skoler benytter seg av tilliggende naturomr\u00e5der til uteopphold for elevene. Parkanlegget (o_PA) blir tilrettelagt for aktiviteter og inng\u00e5r i skoleg\u00e5rdene. Deler av naturarealene reguleres til bl\u00e5gr\u00f8nn struktur/\u00f8kologisk korridor der opparbeiding b\u00f8r unng\u00e5s av hensyn til naturmangfold. Uteomr\u00e5det brukes ogs\u00e5 mye av lokalbefolkningen og barnehager. Arealene reguleres som offentlige slik at de er tilgjengelige for allmennheten. 6 Sl\u00e5tthaug videreg\u00e5ende skole (o_UN1) Tilbygg i nordvest medf\u00f8rer at en del plen/uteareal beslaglegges. Arealet er registret som et sv\u00e6rt viktig friluftsomr\u00e5de, har gode solforhold og brukes til aking og ballek. Utearealene rundt skolen ligger spredt, men elevene sitt prim\u00e6re uteareal er ved hovedinngangen i \u00f8st. I tillegg bruker skolens elever deler av friomr\u00e5dene og vil f\u00e5 mulighet til \u00e5 bruke de nye felles aktivitetsarealer (f_LEK1-2) som planforslaget tilrettelegger for. PBE vurderer det som positivt at tilbyggenes fotavtrykk er redusert etter offentlig ettersyn. Dermed blir en st\u00f8rre del av plenen og akebakken bevart. Skolens utearealer m\u00e5 detaljeres og utredes n\u00e6rmere i byggesaken og ses i sammenheng med de nye bygningstiltak. Sl\u00e5tthaug ungdomsskole (o_UN2) Det er utfordrende \u00e5 oppn\u00e5 anbefalt st\u00f8rrelse p\u00e5 uteareal ved ombygging av eksisterende skolebygg, selv om det ikke planlegges for \u00f8kning i antall skoleelever. N\u00e5r til- og p\u00e5bygg p\u00e5 ungdomsskolen er gjennomf\u00f8rt kan den midlertidige brakken rives og frigj\u00f8r uteareal. Utregningen viser imidlertid at mengden uteoppholdsareal b\u00e5de i dagens og i en ny situasjon ligger langt under statlige anbefalinger jf. Helsedirektoratets rapport IS-1130 \u00abskolens utearealer\u00bb. If\u00f8lge Bergen kommune sin gjeldende skolebruksplan med tilh\u00f8rende Funksjons- og arealprogram for skoleanlegg (sist revidert 2023) vil kommunen f\u00f8lge helsedirektoratets anbefalinger. For Sl\u00e5tthaug ungdomsskole s\u00e5 medf\u00f8rer anbefalingen et behov p\u00e5 20 000 m2 uteoppholdsarealer, men skolen disponerer ikke mer enn 6 600 m2 som oppfyller kvalitetskravene i KPA 2018. Dette tilsvarer 13,2 m2 uteoppholdsarealer per elev, sammenlignet med 40 m2 som er den statlige anbefalingen. PBE legger til grunn at mangel p\u00e5 arealer kompenseres med h\u00f8y kvalitet, god variasjon og flerbruk. Derfor legger formingsveilederen f\u00f8ringer for utearealenes utforming, materialbruk og utrustning. Etter PBE sin vurdering er det positivt at et tidligere parkeringsareal omgj\u00f8res n\u00e5 til aktivitetsareal (LEK1-2). Arealet kan v\u00e6re et supplement til begge skoler sine utearealer. Trafikale l\u00f8sninger: Utbedring av hente- og leveringspunkt mellom skolene og idrettsanleggene er vurdert gjennom \u00e5tte ulike alternativer i trafikkanalysen datert 04.06.2024. PBE har sett p\u00e5 alternativene og st\u00f8tter forslagsstiller sin vurdering om at den foresl\u00e5tte l\u00f8sningen (fig.8), alternativ A, kommer helhetlig sett best ut, selv om den griper noe inn i et gr\u00f8ntareal ved idrettshallen. L\u00f8sningen realiseres som rundkj\u00f8ring mellom VGS og Sl\u00e5tthaughallen for \u00e5 redusere behovet for rygging av person- og lastebiler. Samtidig kan passasjerer slippes ut p\u00e5 et eget areal i god tilknytning til b\u00e5de skolene og Sl\u00e5tthaughallen. S\u00f8r for A-bygget ryddes det opp i avkj\u00f8rsler ut mot kj\u00f8revegen og det etableres et klarere skille mellom kj\u00f8reveg og parkeringsareal. Det er ikke forventet \u00f8kt trafikk som f\u00f8lge av planforslaget. Eksisterende veger videref\u00f8res og flere av dem blir oppgradert. Det er utarbeidet et notat om regulerte veganlegg datert 10.06.2024 som unders\u00f8ker offentlige veger i planomr\u00e5det med tanke p\u00e5 standardkrav (jf. h\u00e5ndbok N100 Veg- og gateutforming). For myke trafikanter blir det et sammenhengene fortau i nord-s\u00f8r retning frem til gatetun (GT1). Fra Appeltunveien sikres en offentlig gangforbindelse til b\u00e5de ungdomsskolen, VGS og friomr\u00e5det/kollen. For myke trafikanter regulerer planforslaget flere gangforbindelser som ikke var sikret i gjeldende reguleringsplan. Gangtras\u00e9en fra busstopp Elveneset og snarveien fra Solli DPS skal utbedres. Stiforbindelser p\u00e5 kollen reguleres som offentlig turvei. PBE vurderer planen til \u00e5 bidra til \u00f8kt trafikksikkerhet for myke trafikanter. 7 Fig.9: Trafikale l\u00f8sninger m/kj\u00f8reveier, sporingskurve for lastebiler, parkeringsareal og avsetting- /henteareal. Etter innspillene fra offentlig ettersyn ble ulike l\u00f8sninger for varelevering og renovasjon vurdert i en mulighetsstudie for varelevering- og renovasjonsl\u00f8sning datert 04.06.2024. Vare- og renovasjonsl\u00f8sningen for VGS beholdes slik den er i dag. L\u00f8sningen kan revurderes og endelig l\u00f8sning skal dokumenteres i byggesaken jf. planforslagets bestemmelse \u00a7 3.1.2.2. bokstav h og bokstav i. For ungdomsskolen ble 4 ulike plasseringer for renovasjon og varelevering vurdert. Helhetlig sett vil alternativ C v\u00e6re den l\u00f8sningen for varelevering og renovasjonsh\u00e5ndtering som peker seg ut. De andre alternativene vil ikke v\u00e6re gjennomf\u00f8rbare. PBE vurderer den foresl\u00e5tte l\u00f8sningen til \u00e5 v\u00e6re mest trafikksikker, gjennomf\u00f8rbar, gi minst inngrep i viktige arealer for skolens funksjon og ha lavest kostnad. Fig.10: T.v.: Alternative l\u00f8sninger som er vurdert for varelevering og renovasjon. T.h.: Valgt l\u00f8sning - alt. C. Parkering Planforslaget legger til rette for at Sl\u00e5tthaug ungdomsskole vil disponere 21 bilparkeringsplasser innenfor felt P5 og P6. Den foresl\u00e5tte parkeringsdekningen er i samsvar med KPA 2018 som \u00e5pner for 18-30 p-plasser per 60 \u00e5rsverk i sone for ytre fortetting. Skolen har i dag 55 parkeringsplasser for 54 ansatte, som er langt over parkeringsdekningen i KPA2018. Mobilitetsplan datert 04.06.2024 anbefaler l\u00f8sningen som er lagt til grunn i planforslaget. Arealet som frigj\u00f8res vil opparbeides som n\u00e6rmilj\u00f8anlegg, lekeareal og sykkelparkering for elevene og omr\u00e5dets barn 8 Bilparkeringen for Sl\u00e5tthaug videreg\u00e5ende skole (A- bygget) blir redusert fra dagens 60 plasser til 30 plasser. Den foresl\u00e5tte parkeringsdekningen vil ligge over det som KPA 2018 fastsetter for byfortettingssone med 7,5 \u2013 12,5 parkeringsplasser per 50 \u00e5rsverk. VGS har i dag mellom 40 og 50 \u00e5rsverk. Forslagstiller vurderer at l\u00f8sningen er god fordi den gir muligheten til \u00e5 endre bilparkering til sykkel- eller mopedparkering ved et Fig.11: Ungdomskolen og VGS ligger i fremtidig behov. forskjellige byggesoner jf. KPA 2018. Planforslaget legger til rette for utvidelse av sykkelparkering i samsvar med KPA 2018. Det legges opp til etappevis utbygging av sykkelparkeringsfasiliteter i takt med utbyggingen. Minimum halvparten av sykkelparkeringen skal ligge under tak. Etablering av tilbygg til VGS muliggj\u00f8r etablering av innend\u00f8rs sykkelparkering. Parkeringsmulighet for sparkesykler og mopeder forbedres. PBE slutter seg til de foresl\u00e5tte parkeringsl\u00f8sningene. Overvann Det er utarbeidet VA rammeplan med l\u00f8sninger for flomvei/avskj\u00e6rende flomvei som er sikret i rekkef\u00f8lgebestemmelsene. PBE vurderer overvannsh\u00e5ndtering for \u00e5 v\u00e6re ivaretatt. Naturmangfold PBE har vurdert planforslaget mot naturmangfoldlovens \u00a7\u00a7 8 -12. Dersom det innarbeides avb\u00f8tende tiltak som ivaretar hensyn til hekkende fugler vurderer PBE at loven er ivaretatt. PBE mener at naturmangfoldrapporten gir et tilfredsstillende grunnlag til \u00e5 kunne vurdere konsekvensene av utbygginger innenfor planomr\u00e5det. Dette gjelder ogs\u00e5 for nye tilbygg til VGS. PBE konkluderer at konsekvensene er sv\u00e6rt begrenset fordi det er lite naturverdier i omr\u00e5det og nye volum utf\u00f8res som tilbygg. PBE viser til at r\u00f8dlistet art fiskem\u00e5ke hekker p\u00e5 taket til ungdomsskolen og anbefaler derfor \u00e5 vedta en ny bestemmelse som forbyr anleggsarbeid i hekkeperioden. M\u00f8te mellom forslagstiller og byr\u00e5dsavdeling for byutvikling Den 12.03.2025 ble det avholdt et m\u00f8te mellom Etat for utbygging (EFU) og byr\u00e5dsavdeling for byutvikling (BBU). Tema for m\u00f8tet var naturmangfold (hekkende fiskem\u00e5ke, avb\u00f8tende tiltak) og tiltak ved VGS (utredningsniv\u00e5). Bakgrunnen for m\u00f8tet var behov for avklaringer rundt enkelte temaer og konsekvenser av foresl\u00e5tt ny utbygging. Naturmangfold: Avb\u00f8tende tiltak for fiskem\u00e5ker PBE anbefaler f\u00f8lgende supplering av bestemmelsene: \u00abdet tillates ikke anleggsarbeid i perioden april \u2013 juni av hensyn til hekkende fugler\u00bb. EFU redegj\u00f8r for de negative konsekvensene dette vil f\u00e5 med tanke p\u00e5 forsinkelser og kostnader. Forslagstiller \u00f8nsker \u00e5 oppdatere Naturmangfoldsrapporten med avb\u00f8tende tiltak som vil ivareta fuglene og samtidig sikre fremdrift og \u00f8konomiske rammer i prosjektet. Tiltak og utredningsniv\u00e5 VGS BBU viste til planforslagets vedlagte dokumentasjon og konstaterer at skoleprosjektene er sv\u00e6rt ulike med tanke p\u00e5 detaljering og utredningsniv\u00e5. Tiltakene for VGS er i en sv\u00e6rt tidlig fase, mens prosjektet for ungdomsskole n\u00e6rmer seg klar for igangsetting. Det er enighet om at b\u00e5de ROS-analysen og naturmangfoldrapporten m\u00e5 oppdateres og inkludere vurdering av tiltakene p\u00e5 VGS. Det m\u00e5 utarbeides sol- og skyggeanalyser og lengdesnitt for \u00e5 kunne bl.a. vurdere tilbyggenes virkninger p\u00e5 uteareal og hvordan overgangene mellom VGS-tilbygg A-B og terrenget/akebakken l\u00f8ses. Skriftlig oppsummering av m\u00f8tet ligger vedlagt saken. 9 \u00d8konomiske konsekvenser: Vedtak av reguleringsplanen medf\u00f8rer ingen direkte \u00f8konomiske konsekvenser for Bergen kommune. Gjennomf\u00f8ring av utvidelse til Sl\u00e5tthaug ungdomsskole med tilh\u00f8rende rekkef\u00f8lgekrav forutsetter kommunal finansiering gjennom H\u00d8P. Byr\u00e5dets vurdering og anbefaling/konklusjon: Byr\u00e5det er positiv til at planforslaget tilrettelegger for forbedring av undervisningslokaler for Sl\u00e5tthaug skole. Planforslaget inneb\u00e6rer at b\u00e5de ungdomsskolen og VGS sitt A-bygg vil f\u00e5 bedre inneklima, dagslysforhold og universell utforming. Hver av skolene har i dag om lag 500 elever. Det tilrettelegges for oppgraderinger og tilbygg, men ikke for \u00f8kt elevtall. Etter byr\u00e5dets vurdering vil planforslaget bidra til et helsefremmede l\u00e6ringsmilj\u00f8 og \u00f8kt trivsel, og dermed st\u00f8tte opp under m\u00e5lene i Klosterhageerkl\u00e6ringen. Det er en prioritering for Byr\u00e5det at ungdomsskolen oppgraderes med nye undervisningsarealer i et nytt til- og p\u00e5bygg ved den nordre delen av dagens skolebygg. Dermed kan den midlertidige skolepaviljongen som skolen har m\u00e5ttet benytte seg av siden 2007 fjernes, og det kan frigj\u00f8res uteareal for elevene. Skoleprosjektene er sv\u00e6rt ulike i modningsgrad, det vil si hvor langt prosjektene er utviklet. Mens utvidelse og oppgradering av ungdomsskolen er ferdigprosjektert og klar til gjennomf\u00f8ring, er tiltak p\u00e5 VGS i en sv\u00e6rt tidlig fase. Byr\u00e5dsavdeling for byutvikling har under forberedelse av saken bedt om oppdaterte rapporter og tilleggsdokumentasjon for planlagte tiltak p\u00e5 VGS. Saken vurderes n\u00e5 til \u00e5 v\u00e6re tilstrekkelig opplyst og dokumentert slik at planforslaget kan behandles. For byr\u00e5det er det viktig at reguleringsplanen vedtas slik at byggearbeidene for den kommunale ungdomsskolen kan starte opp som planlagt over sommeren 2025. For tiltakene ved VGS er det viktig at detaljreguleringsplanen setter klare f\u00f8ringer og rammer for videre utbygging, s\u00e6rlig med hensyn til det eksisterende A-byggets h\u00f8ye arkitektoniske og kulturhistoriske verdi, som m\u00e5 ivaretas. Begge skolebygg er utformet i tidstypisk arkitektur fra 1970 tallet og har stort sett bevart sin autentisitet og sine kvaliteter. Skolene er vurdert til \u00e5 ha h\u00f8y arkitektonisk og arkitekturhistorisk verdi som vellykkete eksempler for skolebygg fra sin tid. De har ogs\u00e5 h\u00f8y kulturmillj\u00f8verdi som del av et helhetlig skole- og idrettsanlegg som er godt tilpasset et parkmessig opparbeidet landskap. Trafikk og parkering Planforslaget rydder og strammer opp i den trafikale situasjonen. Trafikkbildet blir bedre lesbart og mer oversiktlig b\u00e5de for myke trafikanter og motorisert trafikk. Byr\u00e5det mener det er et godt grep \u00e5 legge hente- og avsettingsl\u00f8sningen mellom VGS (A-bygg) og Sl\u00e5tthaughallen for \u00e5 holde campusarealet mellom skolene mest mulig trafikkfri. For \u00e5 ivareta parkeringsbehov for elever eller ansatte med nedsatt funksjonsevne legges HC plassene i direkte tilknytning til ungdomsskolen. Antall parkeringsplasser for begge skoler reduseres noe, b\u00e5de for im\u00f8tekomme rammene i KPA2018 og for \u00e5 frigj\u00f8re areal til n\u00f8dvendig uteopphold. Skolene ligger i ulike byggesoner i KPA, og har dermed ulike krav til parkeringsdekning per \u00e5rsverk. Ungdomsskolen f\u00e5r 21 plasser og ligger innenfor KPA2018 sine krav. VGS vil med sine 30 plasser disponere langt flere plasser enn KPA tilsier. P\u00e5 dagtid vil parkering ved idrettsanleggene i tillegg v\u00e6re disponible, som i dag, slik at dagparkering ikke b\u00f8r v\u00e6re noen utfordring med nye skoler, ogs\u00e5 sett i sammenheng med n\u00e6rhet til sv\u00e6rt god kollektivdekning. Etter byr\u00e5dets vurdering er dette en god l\u00f8sning fordi den gir \u00f8kt fleksibilitet for fremtidige endringer. For eksempel kan bilparkeringsplasser omgj\u00f8res til sykkel-, sparkesykkel- eller mopedplasser dersom behovet oppst\u00e5r. Byr\u00e5det vektlegger ogs\u00e5 at l\u00f8sningen st\u00f8tter opp under byr\u00e5dsplattformen sine ambisjoner om at parkering er viktig for mange bergensere, blant annet i forhold til arbeidsplasser og hjem. Samtidig s\u00e5 er omdisponeringen av arealer til leke- og aktivitetsflater 10 i samsvar med byr\u00e5dsplattformen sine ambisjoner om \u00e5 legge til rette for barn og unges fysiske utfoldelse, aktiviteter og sosialisering i sitt n\u00e6romr\u00e5de. Uteareal \u2013 kvalitet og kvantitet Skolene har i dag knapt med uteareal for elevene, sett i forhold til anbefalte normer. De planlagte tilbyggene til skolene reduserer tilgjengelig uteareal ytterligere. Samtidig vil omdisponering av noe parkeringsareal samt riving av den midlertidige skolepaviljongen frigj\u00f8re plass til uteopphold og aktiviteter. Utearealene best\u00e5r av b\u00e5de opparbeidete og m\u00f8blerte arealer for sosiale m\u00f8ter, flater for aktiviteter, lek og ballspill, parkmessig opparbeidet areal for rekreasjon og aking om vinteren, og inngrepsfrie naturarealer som kan inng\u00e5 i l\u00e6ring og undervisning. Byr\u00e5det ser at skolenes utearealer kan utnyttes godt til ulik bruk, og forutsetter at nye utearealer opparbeides med god kvalitet for \u00e5 kompensere for manglende kvadratmeter. Det er positivt at reguleringsbestemmelsene fastsetter kvalitetskrav. Solforhold spiller en viktig rolle for kvalitet og brukbarhet av utearealer. Sol- og skyggediagram for ungdomsskolen viser at til- og p\u00e5bygg ikke endrer solforholdene vesentlig, men at de vil kaste noe mer skygge p\u00e5 arealene nord for skolen ved jevnd\u00f8gn mellom kl. 12 og kl.15. P\u00e5 foresp\u00f8rsel har forslagstiller ettersendt sol- og skyggediagram som dokumenterer skygger fra tilbygg til VGS (se vedlegg). Analysen viser at utearealene p\u00e5virkes mest av volum B og D ved v\u00e5rjevnd\u00f8gn kl. 15.00 og i mai m\u00e5ned kl.18. Tilbygg A kaster noe skygge tidlig om formiddagen (kl. 8) i juni m\u00e5ned. Helhetlig sett s\u00e5 vurderer byr\u00e5det at solforholdene p\u00e5 utearealene ser ut til \u00e5 v\u00e6re tilfredsstillende. Mesteparten av uteoppholdsarealet vil ha sol p\u00e5 solrike dager. Fig.12: illustrasjonsplan Barn og unges interesser I sin byr\u00e5dsplattform har byr\u00e5det ambisjoner om \u00e5 skape best mulig rom for barn og ungdom til \u00e5 utfolde seg og leve gode liv. Samtidig skal Bergensskolen utvikles til \u00e5 gi barna de beste muligheter for l\u00e6ring og sosialisering. Byr\u00e5det vurderer at planforslaget f\u00f8lger opp ambisjonene i byr\u00e5dsplattformen. Planforslaget forbedrer oppvekstsvilk\u00e5rene b\u00e5de for skolenes elever og for n\u00e6rmilj\u00f8et med nabolagets barn og unge. Elevene vil disponere gode, moderne og helsefremmende undervisningslokaler som kan brukes av alle uansett funksjonsevne. Byr\u00e5det mener dette bidrar til \u00f8kt tilgjengelighet, trivsel og god l\u00e6ring. Etter byr\u00e5dets vurdering s\u00e5 vil en oppstramming av trafikksituasjonen gj\u00f8re det tryggere og mer oversiktlig for barn og unge \u00e5 ferdes i omr\u00e5det. Naturmangfold Naturmangfoldsrapporten er oppdatert den 19.03.2025 og omfatter n\u00e5 ogs\u00e5 tilbyggene ved VGS, siden dette manglet i tidligere versjon. Den reviderte rapporten foresl\u00e5r avb\u00f8tende tiltak for \u00e5 ivareta fugleliv og s\u00e6rlig hensynet til hekkende fiskem\u00e5ker. Byr\u00e5det er kjent med at r\u00f8dlistete fugler som fiskem\u00e5ker har hekket p\u00e5 ungdomsskolens tak, og ber derfor om at avb\u00f8tende tiltak (slik det er beskrevet i rapporten) etterkommes for \u00e5 ivareta fuglene i hekkeperioden. Byr\u00e5det forsl\u00e5r derfor f\u00f8lgende endringer i reguleringsbestemmelsene jf. vedtakspunkt 1.B.i, 1.B.ii og 1.B.iii: vedtakspunkt 1.B.i.: Ny bestemmelse \u00a7 2.5.8: Avb\u00f8tende tiltak for \u00e5 ivareta hensyn til fugleliv og hekkende fugler slik anbefalt i Naturmangfoldrapporten datert 19.03.2025 skal etterkommes. vedtakspunkt 1.B.ii.: 11 Ny bestemmelse \u00a7 2.8.6: Ved s\u00f8knad om igangsetting skal det dokumenteres hvordan hensyn til hekkende fugler ivaretas under byggeperioden jf. \u00a7 2.5.8. vedtakspunkt 1.B.iii.: Naturmangfoldrapport datert 19.03.2025 skal listes opp i reguleringsbestemmelsene under \u00abDokumenter som gis juridisk virkning gjennom henvisning i bestemmelsene\u00bb. Arkitektonisk utforming og kulturminneverdier Planforslagets har til intensjon \u00e5 blant annet ta s\u00e6rlige hensyn til de kulturmilj\u00f8verdiene som ungdomsskolen og A-bygget representerer. Byr\u00e5det er gjennom sin politiske plattform opptatt av kulturhistorisk og stedstilpasset arkitektur, og \u00f8nsker derfor at nye tiltak ikke skal forringe de arkitektoniske og kulturhistoriske verdiene som skolene har. Byr\u00e5det er opptatt av at det tas vare p\u00e5 skolebygningene fra 70-tallet og at arkitektoniske prinsipper, elementer og kvaliteter fra disse videref\u00f8res ved utvidelse av skolene. P\u00e5 plankartet er opprinnelige skolebygg markert med juridisk linje (sosikode 1214) \u00abbebyggelse som inng\u00e5r i planen\u00bb. Byr\u00e5det mener det er uheldig at type linje og sosikode ikke sikrer at hovedbyggene bevares og ikke rives. Derfor anbefaler byr\u00e5den at linjen erstattes med ny linje og sosikode 1210 \u00abbygg, kulturminner m.m. som skal bevares\u00bb jf. vedtakspunkt 1.A.i.: Fig.13: Utdrag av plankartets tegnforklaring. Innenfor felt o_UN1 og o_UN2 erstattes juridisk linje, sosikode 1214 \u00abbebyggelse som inng\u00e5r i planen\u00bb med ny juridisk linje sosikode 1210 \u00abbygg, kulturminner m.m. som skal bevares\u00bb. Byr\u00e5det er positiv til at feltene o_UN1 og o_UN2 reguleres til hensynssone bevaring kulturmilj\u00f8 H570 med egne bestemmelser (\u00a7 4.2.2. og \u00a7 4.2.3.). Byr\u00e5det mener det b\u00f8r presiseres at hensynssonen omfatter feltene i sin helhet og ikke deler av dem eller utvalgte bygg. Bestemmelsene \u00a7 4.2.2 og \u00a7 4.2.3 rettes derfor jf. vedtakspunkt 1.B.iv.: Bestemmelsen \u00a7 4.2.2. f\u00f8rste setning: Hensynssone H570_3, bevaring kulturmilj\u00f8, omfatter A-bygget til Sl\u00e5tthaug videreg\u00e5ende skole. endres til: Hensynssone H570_3, bevaring kulturmilj\u00f8, omfatter felt o_UN1. Bestemmelsen \u00a7 4.2.3. f\u00f8rste setning: Hensynssone H570_4, bevaring kulturmilj\u00f8, omfatter Sl\u00e5tthaug ungdomsskole med tilh\u00f8rende anlegg. endres til: Hensynssone H570_3, bevaring kulturmilj\u00f8, omfatter felt o_UN2. Ungdomsskole (felt o_UN2) Byr\u00e5det ser positivt p\u00e5 at forslagstiller EFU har samarbeidet med PBE, byantikvaren og byarkitekten om \u00e5 utvikle ungdomsskolen i et helhetlig konsept. Planforslaget legger opp til at det opprinnelige skolebygget skal bevares og v\u00e6re godt lesbart. Derfor skal nye tiltak v\u00e6re avdempet, tilpasset og samspille med eksisterende bygg. Karakteristiske trekk som linjef\u00f8ring, sprang i fasadene og innhukk, samt referanser fra fasadestrukturer som horisontalitet, rytme og repetisjon skal videref\u00f8res i utforming av det nye prosjektet. Tilbygg og p\u00e5bygg skal ha flate tak i likhet med eksisterende skolebygg. Fasadene skal i hovedsak ha liggende trekledning og en m\u00f8rkere fargetone som fremhever hovedbygningen. Etter 12 byr\u00e5dets vurdering er arkitektoniske l\u00f8sninger og tilpasning til det opprinnelige skolebygget og terrenget godt dokumentert og sikret gjennom formingsveileder og bestemmelser. Byr\u00e5det vektlegger at byggets opprinnelige kvaliteter vil v\u00e6re f\u00f8rende for nye tiltak. Utvidelsen f\u00e5r en god tilpasning til det eksisterende skolebygget fra 70-tallet, samtidig som det blir lesbart som et nyere bygningsvolum. Fig.14: Prinsipp fasader: Referanser fra eksisterende fasadestruktur, horisontalitet, rytme og repetisjon. Fig.15: Illustrasjon av Sl\u00e5tthaug ungdomsskole etter utvidelsen sett fra nedre skoleplassen i vest. Fig.16: T.v.: Illustrasjon av overgang eksisterende bygg - p\u00e5bygg \u2013 tilbygg sett fra \u00f8st. T.h.: Perspektiv. VGS, A-bygget (UN1) Byr\u00e5det vurderer at dokumentasjonen for utvidelsen av VGS sitt A-bygget n\u00e5 er oppdatert og tilstrekkelig til \u00e5 kunne behandle planforslaget. Likevel p\u00e5peker byr\u00e5det at det er uheldig at det ikke foreligger et konkret prosjekt som beslutningstakere kan ta stilling til p\u00e5 vedtakstidspunktet. Volumene er imidlertid fastsatt i plan og h\u00f8yde og vist i tverrsnitt, se 13 fig.17. Illustrasjonene viser lite informasjon om arkitektoniske kvaliteter og tilpasning til eksisterende bygg. Fig. 17: Snitt og perspektiv. Tilbyggene VGS. Volum A: rosa. Volum B: gult. Volum C: gr\u00f8nn. Volum D: bl\u00e5. P\u00e5 oppfordring fra byr\u00e5dsavdeling for byutvikling ble lengdesnitt og redegj\u00f8relser for tilpasning til og modellering av terrenget rundt tilbygg ettersendt. For byr\u00e5det er det s\u00e6rlig viktig \u00e5 kunne vurdere hvordan den eksisterende akebakken p\u00e5virkes av tilbygg B, siden akebakken er viktig for barn og unge. Forslagstiller EFU foresl\u00e5r i notat til byr\u00e5dsavdeling for byutvikling datert 08.04.2025 \u00e5 trekke byggegrensen for B- volumet 2,5 m s\u00f8rover og \u00e5 fylle terrenget inntil bygningskroppen slik at st\u00f8rre deler av akebakken beholdes. Videre foresl\u00e5r forslagstiller \u00e5 legge inn et bestemmelsesomr\u00e5de #6 p\u00e5 plankart med en ny tilh\u00f8rende reguleringsbestemmelse for \u00e5 sikre de deler av akebakken som ligger innenfor byggeform\u00e5l (o_UN1). Forslag til endringer av kart, illustrasjonsplan og bestemmelser kommer frem av notatet. (se vedlegg). Byr\u00e5det er positiv til forslagstillers innspill som vil sikre et viktig uteareal for barn og unge, og anbefaler derfor \u00e5 vedta f\u00f8lgende forslag fra forslagstiller jf. vedtakspunkt 1.A.ii.: Byggegrense for det \u00f8stre tilbygg i nord (volum B) trekkes 2,5 m mot s\u00f8r. vedtakspunkt 1.A.iii.: Nytt bestemmelsesomr\u00e5de # 6 p\u00e5f\u00f8res plankartet jf. forslagstillers notat datert 08.04.2025. vedtakspunkt 1.B.v.: Ny bestemmelse \u00a7 5.1.6 Innenfor bestemmelsesomr\u00e5de #6 skal det tas s\u00e6rlige hensyn til eksisterende terreng sin funksjon som akebakke. Terrenget kan justeres, men akebakkefunksjon skal opprettholdes. 14 og vedtakspunkt 1.B.vi.: Illustrasjonsplanen oppdateres jf. forslagstillers notat datert 08.04.2025. Arkitektur og stedstilpasning (o_UN1) Det foreligger ingen fasadetegninger eller formingsveileder for ny utbygging ved VGS. Byr\u00e5det har vurdert om planforslaget b\u00f8r sendes tilbake for supplering og videreutvikling f\u00f8r saken det kan sluttbehandles. Det er imidlertid viktig med fremdrift og tilrettelegging for bygging ved ungdomsskolen, og byr\u00e5det \u00f8nsker derfor \u00e5 behandle planforslaget. For \u00e5 sikre et godt resultat vil det etter byr\u00e5dets vurdering v\u00e6re avgj\u00f8rende at reguleringsplanen legger tydelige rammer for videre utbygging og klare dokumentasjonskrav til byggesaksbehandling. Byr\u00e5det anbefaler derfor flere suppleringer av bestemmelsene, som omtales under. Byr\u00e5det er opptatt av at VGS sitt A-bygg beholder mest mulig av sin arkitektoniske autentisitet s\u00e6rlig med tanke p\u00e5 den karakteristiske takfasaden. Derfor m\u00e5 reguleringsplanen sikre kvaliteter som skal bevares og kvaliteter som skal videref\u00f8res gjennom nye byggetiltak. Byr\u00e5det anbefaler at bestemmelsene \u00a7 4.2.2 skjerpes jf. vedtakspunkt 1.B.vii.: \u00a7 4.2.2. Hensynsnone H570_3 bevaring kulturmilj\u00f8, omfatter A-bygget Sl\u00e5tthaug videreg\u00e5ende skole. Hovedstruktur og det opprinnelige eller karakteristiske uttrykket i utforming, materialbruk, farger og utf\u00f8relse skal tas vare p\u00e5 i st\u00f8rst mulig grad. Ventilasjonskanaler kan legges p\u00e5 tak, men slik at de er minst mulig synlig fra bakkeplan. I forbindelse med s\u00f8knad om rammetillatelse skal material- og fargepalett fremg\u00e5 av fasadetegninger. Prinsipper for overgang mot terreng, vegg/tak og overgang nye/eksisterende bygg skal g\u00e5 frem av snitt-tegninger. Prinsipp for d\u00f8r- og vindusinnsetting skal g\u00e5 frem av snitt-tegninger for eksisterende bygg. endres til: Hensynssone H570_3 bevaring kulturmilj\u00f8, omfatter felt o_UN1. \u2022 Hovedbygget markert med sosikode 1210 tillates ikke revet. Piper, vindusutforming og takform skal bevares. Hovedstruktur og det opprinnelige eller karakteristiske uttrykket i utforming, materialbruk, farger og utf\u00f8relse skal tas vare p\u00e5 i st\u00f8rst mulig grad. Ved utskiftning skal tilbakef\u00f8ring til opprinnelig materialbruk og uttrykk prioriteres. P\u00e5 hovedbyggets tak tillates kun tekniske installasjoner / ventilasjonskanaler som ikke forstyrrer den karakteristiske takfasaden og er minst mulig synlig fra bakkeplan. \u2022 Tilbygg slik vist p\u00e5 plankartet tillates innenfor hensynssonen. Tilbyggene skal ha flate tak med parapet, holde avstand fra tak til hovedbygget og ikke komme i konflikt med takformen til det. Fasadestruktur med rytme og repetisjoner fra hovedbygg skal videref\u00f8res i nye tiltak i st\u00f8rst mulig grad. Byr\u00e5det anbefaler at reguleringsbestemmelsene \u00a7 3.1.2.2.h (dokumentasjonskrav til byggesaksbehandling) blir supplert med krav om arkitektonisk redegj\u00f8relse jf. vedtakspunkt 1.B.viii.: Ved s\u00f8knad om tiltak innenfor o_UN1 skal det vedlegges en arkitektonisk redegj\u00f8relse som viser bl.a.: \u2022 Snitt og fasadetegninger (herunder takfasader) med valgte l\u00f8sninger. \u2022 Fasadematerial og fargepalett. \u2022 Detaljerte vindus-, d\u00f8r- og rekkverksutforminger og taktekking. \u2022 Snitt-tegninger for eksisterende bygg skal vise prinsipp for d\u00f8r- og vindusinnsetting. \u2022 Tegninger som viser at eventuell tekniske anlegg p\u00e5 tak jf. 2.1.2.1 innlemmes i den arkitektoniske utformingen jf. 3.1.2.2.a p\u00e5 en god m\u00e5te. 15 \u2022 Prinsipper for overgang vegg/tak, overgang terreng/bygg og m\u00f8te mellom eksisterende bygg og nytt bygg vises i detaljsnitt i m\u00e5lestokk 1:50. \u2022 Hvordan valgte l\u00f8sninger ivaretar hensynet til kulturmilj\u00f8verdier. \u2022 Prinsipper for hvordan eksisterende fasadestruktur, rytme og repetisjon videref\u00f8res i nye tiltak. Formingsveileder Av formingsveilederen fremkommer det at \u00abveilederen skal brukes som referansedokument for utbygger, formgivere og saksbehandlere ved byggesaksbehandling innenfor planomr\u00e5det\u00bb. Byr\u00e5det ser at formingsveilederen er utarbeidet med tanke p\u00e5 tiltak for ungdomsskolen og ikke utarbeidet med tanke p\u00e5 tiltak for VGS A-bygget. Det b\u00f8r tydeligere fremkomme av veilederens tittel/innledning jf. vedtakspunkt 1.B.ix.: Det skal g\u00e5 frem av formingsveilederens tittel og innledningstekst at den gjelder i forbindelse med tiltak p\u00e5 ungdomsskolen med tilh\u00f8rende utearealer. Forurensning; Ungdomsskole: Det er p\u00e5vist forurensning i tiltaksklasse 3 p\u00e5 tiltaksomr\u00e5det for ungdomsskolen og disse massene m\u00e5 fjernes fra tiltaksomr\u00e5det jf. rapport \u00abMilj\u00f8geologiske grunnunders\u00f8kelser\u00bb datert 30.09.2022. Rapporten inneholder en tiltaksplan som beskriver hvordan grunnarbeidet skal utf\u00f8res og hvordan forurensede l\u00f8smasser skal h\u00e5ndteres. Planforslaget setter krav om at det skal gj\u00f8res tiltak for \u00e5 hindre spredning av forurensete masser i \u00a7 2.5.6. Denne bestemmelsen er etter byr\u00e5dens vurdering for snever til \u00e5 fange opp n\u00f8dvendige tiltak beskrevet i rapportens tiltaksplan. Byr\u00e5det anbefaler derfor ny ordlyd jf. vedtakspunkt 1.B.x.: \u00a7 2.5.6 Det skal gj\u00f8res tiltak for \u00e5 hindre spredning av forurensete masser. endres: Forurensete masser innen o_UN2 skal h\u00e5ndteres og grunnarbeider utf\u00f8res i tr\u00e5d med tiltaksplan jf rapport Milj\u00f8geologiske grunnunders\u00f8kelser, datert 30.09.2022. og vedtakspunkt 1.B.xi.: Rapport Milj\u00f8geologiske grunnunders\u00f8kelser, datert 30.09.2022 listes opp i reguleringsbestemmelsene under \u00abDokumenter som gis juridisk virkning gjennom henvisning i bestemmelsene\u00bb. VGS Det er ikke utarbeidet milj\u00f8geologiske grunnunders\u00f8kelser p\u00e5 tiltaksomr\u00e5det for VGS. Jf. oppdatert ROS- analyse av 28.03.2025 m\u00e5 det gj\u00f8res n\u00f8dvendige unders\u00f8kelser av grunnen f\u00f8r byggestart. Det er sannsynlig at grunnen rundt eksisterende bygg er forurenset, siden det har foreg\u00e5tt verkstedvirksomhet i deler av undervisningslokalene. Byr\u00e5det \u00f8nsker at krav om grunnunders\u00f8kelser forankres i planens bestemmelser jf. vedtakspunkt 1.B.xii.: Ny Bestemmelse \u00a7 2.5.8 Det skal utarbeides milj\u00f8geologiske grunnunders\u00f8kelser for tiltaksomr\u00e5det innen o_UN1. Dersom unders\u00f8kelsen viser forurensing som krever tiltaksplan, s\u00e5 skal tiltaksplan utarbeides og f\u00f8lges. 16 Byr\u00e5det ser at arealplan-ID p\u00e5 forsiden av reguleringsbestemmelsene er feil og ber \u00e5 rette opp tallfeilen jf. vedtakspunkt xiii - Arealplan ID p\u00e5 forsiden av reguleringsbestemmelsene rettes til 70870000. Kostnadsreduserende tiltak Byr\u00e5det er positiv til at reguleringsplanforslag med tilh\u00f8rende retningsgivende formingsveileder har ambisjoner for en kvalitetsfull utforming av skolebygg og elevenes uteareal. Med bakgrunn i kommunens \u00f8konomiske situasjon \u00f8nsker byr\u00e5det imidlertid et st\u00f8rre handlingsrom for valg av l\u00f8sninger som kan bidra til \u00e5 holde kostnadsniv\u00e5et s\u00e5 lavt som mulig, p\u00e5 kort og lang sikt. Kommunen er p\u00e5lagt \u00e5 sikre tilstrekkelig kapasitet i grunnskolen i alle deler av kommunen. Skoleanlegg er infrastruktur som kommunen m\u00e5 kunne fullfinansiere gjennom egne l\u00e5n eller bykassen, uten muligheter for \u00f8konomiske samarbeidsmodeller. De \u00f8konomiske utsiktene for kommunen pr. dags dato, og estimerte rehabiliteringsbehov innenfor skolesektoren fremover, markerer behovet for tydelige prioriteringer i kommunens investeringsbudsjetter, s\u00e5nn at kommunens investeringer og ressursbruk dekker de viktigste behovene p\u00e5 kort og lang sikt. Etter byr\u00e5dets vurdering er det derfor viktig at reguleringsplanen er fleksibel nok til at prosjektet kan tilpasses kostnadsreduserende l\u00f8sninger under og bearbeidelse og endelig detaljering av prosjektet. Behov for fleksibilitet i reguleringsplanen forsterkes av at prosjektet omhandler rehabilitering av eksisterende bebyggelse, og dermed har prosjektet allerede f\u00f8ringer som er vanskelig \u00e5 tilpasses ideelle og kostnadsreduserende l\u00f8sninger. P\u00e5 bakgrunn av ovennevnte anbefaler byr\u00e5det at f\u00f8lgende bestemmelser endres: jf. vedtakspunkt xiv.: Bestemmelse \u00a7 2.1.2.: Det skal benyttes b\u00e6rekraftige materialer av h\u00f8y kvalitet, med lang levetid. endres til: Det b\u00f8r benyttes materialer av god kvalitet, med lang levetid. jf. vedtakspunkt xv.: Bestemmelse \u00a7 3.1.2.3. bokstav b) og bokstav r): Intensjonene i formingsveileder datert 12.12.2024 skal legges til grunn for utforming av tiltak. endres til: Intensjonene i formingsveilederen datert 12.12.24 legges til grunn for utforming av tiltak, s\u00e5 langt det er hensiktsmessig og forutsatt at det gir kostnadsbesparende gevinst p\u00e5 kort og lang sikt. jf. vedtakspunkt xvi.: Bestemmelse \u00a7 3.1.2.3. bokstav d): Ved valg av fasadematerialer for bygninger innenfor o_UN2 skal det tas utgangspunkt i materialer og farger p\u00e5 opprinnelig skolebygg, vist p\u00e5 side 12 og 13 i formingsveileder datert 12.12.2024. endres til: Ved valg av fasadematerialer for bygninger innenfor o_UN2 b\u00f8r det tas utgangspunkt i materialer og farger p\u00e5 opprinnelig skolebygg, vist p\u00e5 side 12 og 13 i formingsveileder datert 12.12.2024. jf. vedtakspunkt xvii.: Bestemmelse \u00a7 3.1.2.3. bokstav f): 17 Solenergiproduksjon og vegetasjonstak skal etableres p\u00e5 egnede takflater, s\u00e5 langt det er form\u00e5lstjenlig. Utforming av solcelleanlegg innenfor o_UN2 skal f\u00f8lge prinsipper i formingsveileder datert 12.12.2024. Eventuelle vegetasjonstak skal utformes med pollinatorvennlige arter som er stedegne eller har lav/ingen risiko iht. norsk fremmedarsliste endres til: S\u00e5 langt det er form\u00e5lstjenlig b\u00f8r det etableres solenergiproduksjon og vegetasjonstak p\u00e5 egnede takflater, forutsatt at det gir kostnadsbesparende gevinst p\u00e5 kort og lang sikt. Formingsveileder datert 12.12.2024 er retningsgivende for utforming av solcelleanlegg innenfor o_UN2. jf. vedtakspunkt xviii.: Bestemmelse \u00a7 3.1.2.3. bokstav h): Formingsveileder datert 12.12.2024 skal legges til grunn for utforming av utomhusarealer innenfor o_UN2. endres til: Formingsveileder datert 12.12.24 er retningsgivende for utforming av utomhusarealer innenfor o_UN2, s\u00e5 langt det er hensiktsmessig. jf. vedtakspunkt xix.: Bestemmelsen 3.1.2.3. bokstav k): f\u00f8lgende kulepunkt strykes: \u2022 Aktivitetsutstyr skal v\u00e6re milj\u00f8vennlig jf. vedtakspunkt xx.: Bestemmelsen \u00a7 3.1.2.3. bokstav t): Ved rammes\u00f8knad om tilbygg/p\u00e5bygg p\u00e5 skolebygget i o_UN2 skal det fremlegges detaljtegning i m\u00e5lestokk 1:200 som viser overganger mellom eksisterende og nytt bygg. Tegningen skal gjenspeile intensjonene i formingsveileder datert 12.12.2024. endres til: Ved rammes\u00f8knad om tilbygg/p\u00e5bygg p\u00e5 skolebygget i o_UN2 skal det fremlegges detaljtegning i m\u00e5lestokk 1:200 som viser overganger mellom eksisterende og nytt bygg. Tegningen b\u00f8r gjenspeile intensjonene i formingsveileder datert 12.12.2024. Det er viktig for byr\u00e5det at skoleprosjektet holder en lav og forsvarlig kostnadsramme. Frem til ferdig detaljert prosjekt m\u00e5 det jobbes videre med kostnadsreduserende tiltak for byggeprosjektet, med m\u00e5l om kostnadsbesparende gevinst for kommunens investering, og med tanke p\u00e5 fremtidige driftskostnader jf. vedtakspunkt 3. Nytt vedtakspunkt 3.: Bystyret ber byr\u00e5det jobbe videre med kostnadsreduserende tiltak i prosjektet med m\u00e5l om kostnadsbesparende gevinst for kommunens investering, og med tanke p\u00e5 fremtidige driftskostnader. Konklusjon: Byr\u00e5det er positiv til at planforslaget legger til rette for utvidelse av Sl\u00e5tthaug ungdomsskole og Sl\u00e5tthaug videreg\u00e5ende sitt A-bygg, med m\u00e5l om oppgradering til gode moderne undervisningslokaler. Det er viktig for byr\u00e5det at den h\u00f8ye arkitektoniske verdien og kulturmilj\u00f8verdiene som skolene representere bevares og er f\u00f8rende for nye tiltak i planomr\u00e5det. Byr\u00e5det mener at planforslaget bygger opp under byr\u00e5dets politiske plattform fordi det vektlegger kulturhistorisk og stedstilpasset arkitektur samtidig som elevene vil f\u00e5 et 18 helsefremmede l\u00e6ringsmilj\u00f8, gode uteomr\u00e5der til \u00e5 utfolde seg og \u00f8kt trivsel. Skoleomr\u00e5dene vil ogs\u00e5 v\u00e6re viktige etter skoletid for barn og unges oppvekstsvilk\u00e5r i n\u00e6romr\u00e5det. Byr\u00e5det ser at prosjektene for de to skolene er sv\u00e6rt ulike i modningsgrad. Tiltak p\u00e5 ungdomsskolen er godt utredet og dokumentert. Kvalitetene er vist i fasadetegninger, snitt og illustrasjoner og er sikret gjennom reguleringsbestemmelsene og formingsveilederen. Tiltak p\u00e5 VGS A-bygget er derimot i en sv\u00e6rt tidlig fase og det er kun utarbeidet volumstudier og - snitt. Byr\u00e5det mener at det er derfor viktig at reguleringsbestemmelsene suppleres og legger klare f\u00f8ringer for arkitektoniske prinsipper som skal ligge til grunn for den videre prosjekteringen av tilbyggene frem til byggesak. Byr\u00e5det er ogs\u00e5 positiv til forslagstillers initiativ til at akebakken som ber\u00f8res av VGS tilbygg i st\u00f8rre grad hensyntas gjennom endring av b\u00e5de plankart, illustrasjonsplan og bestemmelsene. Naturmangfoldrapporten er oppdatert med tanke p\u00e5 at det er hekkende fiskem\u00e5ker innenfor planomr\u00e5det og byr\u00e5det forventer at avb\u00f8tende tiltak som anbefalt i rapporten etterkommes. ROS-analysen er oppdatert og viser sannsynlighet for forurenset grunn i tiltaksomr\u00e5det rundt VGS og byr\u00e5det forventer at det utf\u00f8res unders\u00f8kelser slik ROS- analysen anbefaler. Byr\u00e5det er positiv til parkeringsl\u00f8sningen. Parkeringsarealet reduseres noe til fordel for elevenes ute- og aktivitetsareal, men parkeringsdekningen totalt sett blir noe h\u00f8yere enn KPA 2018 tilsier. Dette gir etter byr\u00e5dets vurdering god fleksibilitet og muligheten til \u00e5 tilpasse parkeringsl\u00f8sningen ved endrede behov, eksempelvis til sykkel-, sparkesykkel eller mopedparkering. Byr\u00e5det vurderer at de nye trafikale l\u00f8sningene gj\u00f8r trafikkbildet mer oversiktlig og bedre lesbart og \u00f8ker dermed trafikksikkerheten for alle trafikantgrupper. Byr\u00e5det er opptatt av \u00e5 holde b\u00e5de investerings- og driftskostnader av kommunale bygg p\u00e5 et lavt og forsvarlig niv\u00e5. Det m\u00e5 derfor jobbes videre med kostnadsreduserende tiltak i prosjektet. Begrunnelse for framleggelse til bystyret: Etter plan- og bygningslovens \u00a7 3-3, andre ledd, ligger det til bystyret selv \u00e5 vedta reguleringsplan, jf. \u00a7 12-12. Utvalg for milj\u00f8 og utvikling skal gi innstilling i saken. Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningslovens \u00a7\u00a7 12-12 jf. 12-11, vedtas f\u00f8lgende forslag til detaljregulering A. Fana. Gnr 44, Bnr 572 mfl., Sl\u00e5tthaug skole. Arealplan ID 70870000, vist p\u00e5 plankart datert 04.12.2024 med f\u00f8lgende endringer: i. Innenfor felt o_UN1 og o_UN2 erstattes juridisk linje, sosikode 1214, \u00abbebyggelse som inng\u00e5r i planen\u00bb med ny juridisk linje, sosikode 1210, \u00abbygg, kulturminner m.m. som skal bevares\u00bb. ii. Byggegrense for det \u00f8stre tilbygg i nord (volum B) trekkes 2,5 m mot s\u00f8r. iii. Nytt bestemmelsesomr\u00e5de #6 p\u00e5f\u00f8res plankartet jf. forslagstillers notat datert 08.04.2025. B. Tilh\u00f8rende reguleringsbestemmelser datert 24.01.2025 med f\u00f8lgende endringer i. Ny bestemmelse \u00a7 2.5.8. Avb\u00f8tende tiltak for \u00e5 ivaretahensyn til fugleliv og hekkende fugler slik anbefalt i Naturmangfoldrapporten datert 19.03.2025 skal etterkommes. 19 ii. Ny bestemmelse \u00a7 2.8.6. Ved s\u00f8knad om igangsetting skal det dokumenteres hvordan hensyn til fugleliv og hekkende fugler ivaretas, spesielt under byggeperioden jf. \u00a7 2.5.8. iii. Naturmangfoldrapport datert 19.03.2025 skal listes opp i reguleringsbestemmelsene under \u00abDokumenter som gis juridisk virkning gjennom henvisning i bestemmelsene\u00bb. iv. Bestemmelsen 4.2.2. f\u00f8rste setning: Hensynssone H570_3, bevaring kulturmilj\u00f8, omfatter A-bygget til Sl\u00e5tthaug videreg\u00e5ende skole. endres til: Hensynssone H570_3, bevaring kulturmilj\u00f8, omfatter felt o_UN1. Bestemmelsen 4.2.3. f\u00f8rste setning: Hensynssone H570_4, bevaring kulturmilj\u00f8, omfatter Sl\u00e5tthaug ungdomsskole med tilh\u00f8rende anlegg. endres til: Hensynssone H570_3, bevaring kulturmilj\u00f8, omfatter felt o_UN2. v. Ny Bestemmelse \u00a7 5.1.6 Innenfor bestemmelsesomr\u00e5de #6 skal det tas s\u00e6rlige hensyn til eksisterende terreng sin funksjon som akebakke. Terrenget kan justeres, men akebakkefunksjon skal opprettholdes. vi. Illustrasjonsplanen oppdateres jf. forslagstillers notat datert 08.04.2025 vii. Bestemmelse \u00a7 4.2.2 Hensynssone H570_3 bevaring kulturmilj\u00f8, omfatter A-bygget Sl\u00e5tthaug videreg\u00e5ende skole. Hovedstruktur og det opprinnelige eller karakteristiske uttrykket i utforming, materialbruk, farger og utf\u00f8relse skal tas vare p\u00e5 i st\u00f8rst mulig grad. Ventilasjonskanaler kan legges p\u00e5 tak, men slik at de er minst mulig synlige fra bakkeplan. I forbindelse med s\u00f8knad om rammetillatelse skal material- og fargepalett fremg\u00e5 av fasadetegninger. Prinsipper for overgang mot terreng, vegg/tak og overgang nye/eksisterende bygg skal g\u00e5 frem av snitt-tegninger. Prinsipp for d\u00f8r- og vindusinnsetting skal g\u00e5 frem av snitt-tegninger for eksisterende bygg. endres til: Hensynssone H570_3 bevaring kulturmilj\u00f8, omfatter felt o_UN1. \u2022 Hovedbygget markert med sosikode 1210 tillates ikke revet. Piper, vindusutforming og takform skal bevares. Hovedstruktur og det opprinnelige eller karakteristiske uttrykket i utforming, materialbruk, farger og utf\u00f8relse skal tas vare p\u00e5 i st\u00f8rst mulig grad. Ved utskiftning skal tilbakef\u00f8ring til opprinnelig materialbruk og uttrykk prioriteres. P\u00e5 hovedbyggets tak tillates kun tekniske installasjoner / ventilasjonskanaler som ikke forstyrrer den karakteristiske takfasaden og er minst mulig synlig fra bakkeplan. \u2022 Tilbygg slik vist p\u00e5 plankartet tillates innenfor hensynssonen. Tilbyggene skal ha flate tak med parapet, holde avstand fra tak til hovedbygget og ikke komme i konflikt med takformen til det. Fasadestruktur med rytme og repetisjoner fra hovedbygg skal videref\u00f8res i nye tiltak i st\u00f8rst mulig grad. 20 viii. Bestemmelse \u00a7 3.1.2.2.bokstav h) suppleres med f\u00f8lgende: Ved s\u00f8knad om tiltak skal det vedlegges en arkitektonisk redegj\u00f8relse som viser bl.a.: \u2022 Snitt og fasadetegninger (herunder takfasader) med valgte l\u00f8sninger. \u2022 Fasadematerial og fargepalett. \u2022 Detaljerte vindus-, d\u00f8r- og rekkverksutforminger og taktekking \u2022 Snitt-tegninger for eksisterende bygg skal vise prinsipp for d\u00f8r- og vindusinnsetting. \u2022 Tegninger som viser at eventuell tekniske anlegg p\u00e5 tak jf. 2.1.2.1 innlemmes i den arkitektoniske utformingen jf. 3.1.2.2.a p\u00e5 en god m\u00e5te. \u2022 Prinsipper for overgang vegg/tak, overgang terreng/bygg og m\u00f8te mellom eksisterende bygg og nytt bygg vises i detaljsnitt i m\u00e5lestokk 1:50. \u2022 Hvordan valgte l\u00f8sninger ivaretar hensynet til kulturmilj\u00f8verdier. \u2022 Prinsipper for hvordan eksisterende fasadestruktur, rytme og repetisjon videref\u00f8res i nye tiltak. ix. Det skal g\u00e5 frem av formingsveilederens tittel og innledningstekst at den gjelder i forbindelse med tiltak p\u00e5 ungdomsskolen med tilh\u00f8rende utearealer. x. Bestemmelsen \u00a7 2.5.6 Det skal gj\u00f8res tiltak for \u00e5 hindre spredning av forurensete masser. endres til: Forurensete masser innen o_UN2 skal h\u00e5ndteres og grunnarbeider utf\u00f8res i tr\u00e5d med tiltaksplan jf. rapport Milj\u00f8geologiske grunnunders\u00f8kelser, datert 30.09.2022. xi. Rapport Milj\u00f8geologiske grunnunders\u00f8kelser, datert 30.09.2022 listes opp i reguleringsbestemmelsene under \u00abDokumenter som gis juridisk virkning gjennom henvisning i bestemmelsene\u00bb. xii. Ny Bestemmelse \u00a7 2.5.8.: Det skal utarbeides milj\u00f8geologiske grunnunders\u00f8kelser for tiltaksomr\u00e5det innen o_UN1. Dersom unders\u00f8kelsen viser forurensing som krever tiltaksplan, s\u00e5 skal tiltaksplan utarbeides og f\u00f8lges bestemmelse \u00a72,5 xiii. Arealplan ID p\u00e5 forsiden av reguleringsbestemmelsene rettes til 70870000. xiv. Bestemmelse \u00a7 2.1.2.: Det skal benyttes Det skal benyttes b\u00e6rekraftige materialer av h\u00f8y kvalitet, med lang levetid. endres til: Det b\u00f8r benyttes materialer av god kvalitet, med lang levetid xv. Bestemmelsene \u00a7 3.1.2.3. bokstav b) og bokstav r): Intensjonene i formingsveileder datert 12.12.2024 skal legges til grunn for utforming av tiltak. endres til: 21 Intensjonene i formingsveilederen datert 12.12.24 legges til grunn for utforming av tiltak, s\u00e5 langt det er hensiktsmessig og forutsatt at det gir kostnadsbesparende gevinst p\u00e5 kort og lang sikt. xvi. Bestemmelse \u00a7 3.1.2.3. bokstav d): Ved valg av fasadematerialer for bygninger innenfor o_UN2 skal det tas utgangspunkt i materialer og farger p\u00e5 opprinnelig skolebygg, vist p\u00e5 side 12 og 13 i formingsveileder datert 12.12.2024. endres til: Ved valg av fasadematerialer for bygninger innenfor o_UN2 b\u00f8r det tas utgangspunkt i materialer og farger p\u00e5 opprinnelig skolebygg, vist p\u00e5 side 12 og 13 i formingsveileder datert 12.12.2024 xvii. Bestemmelse \u00a7 3.1.2.3. bokstav f): Solenergiproduksjon og vegetasjonstak skal etableres p\u00e5 egnede takflater, s\u00e5 langt det er form\u00e5lstjenlig. Utforming av solcelleanlegg innenfor o_UN2 skal f\u00f8lge prinsipper i formingsveileder datert 12.12.2024. Eventuelle vegetasjonstak skal utformes med pollinatorvennlige arter som er stedegne eller har lav/ingen risiko iht. norsk fremmedarsliste endres til: S\u00e5 langt det er form\u00e5lstjenlig b\u00f8r det etableres solenergiproduksjon og vegetasjonstak p\u00e5 egnede takflater, forutsatt at det gir kostnadsbesparende gevinst p\u00e5 kort og lang sikt. Formingsveileder datert 12.12.2024 er retningsgivende for utforming av solcelleanlegg innenfor o_UN2. xviii. Bestemmelse \u00a7 3.1.2.3. bokstav h): Formingsveileder datert 12.12.2024 skal legges til grunn for utforming av utomhusarealer innenfor o_UN2. endres til: Formingsveileder datert 12.12.24 er retningsgivende for utforming av utomhusarealer innenfor o_UN2, s\u00e5 langt det er hensiktsmessig. xix. Bestemmelse \u00a7 3.1.2.3. bokstav k): f\u00f8lgende kulepunkt strykes: \u2022 Aktivitetsutstyr skal v\u00e6re milj\u00f8vennlig. xx. Bestemmelse \u00a7 3.1.2.3. bokstav t): Ved rammes\u00f8knad om tilbygg/p\u00e5bygg p\u00e5 skolebygget i o_UN2 skal det fremlegges detaljtegning i m\u00e5lestokk 1:200 som viser overganger mellom eksisterende og nytt bygg. Tegningen skal gjenspeile intensjonene i formingsveileder datert 12.12.2024. endres til: Ved rammes\u00f8knad om tilbygg/p\u00e5bygg p\u00e5 skolebygget i o_UN2 skal det fremlegges detaljtegning i m\u00e5lestokk 1:200 som viser overganger mellom eksisterende og nytt bygg. Tegningen b\u00f8r gjenspeile intensjonene i formingsveileder datert 12.12.2024. 2. Plandokumentene skal oppdateres i henhold til bystyrets vedtak f\u00f8r kunngj\u00f8ringen. 3. Bystyret ber byr\u00e5det jobbe videre med kostnadsreduserende tiltak i prosjektet med m\u00e5l om kostnadsbesparende gevinst for kommunens investering, og med tanke p\u00e5 fremtidige driftskostnader. Dato: 20. mai 2025 22 Christine B. Meyer Eivind N\u00e6vdal-Bolstad Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Fagnotat datert 06.02.2025 med f\u00f8lgende vedlegg 1. Plankart datert 04.12.2024 2. Reguleringsbestemmelser datert 24.01.2025 3. Planbeskrivelse datert 12.12.2024 4. Merknadsskjema datert 12.12.2024 5. Formingsveileder datert 12.12.2024 6. Illustrasjonsplan datert 12.12.2024 7. Fasadetegninger Sl\u00e5tthaug ungdomsskole datert 09.01.2025 8. Illustrasjoner Sl\u00e5tthaug ungdomsskole datert 08.01.2025 9. Snitt Sl\u00e5tthaug ungdomsskole datert 04.06.2024 10. Terrengprofiler Sl\u00e5tthaug ungdomsskole datert 04.06.2024 11. Volumstudie Sl\u00e5tthaug VGS datert 29.04.2024 12. Snitt Sl\u00e5tthaug VGS datert 29.04.2024 13. Sol- og skyggeillustrasjoner Sl\u00e5tthaug ungdomsskole datert 13.05.2024 14. Landskapsplan datert 01.06.2024 15. Oversiktsplan datert 01.06.2024 16. Snitt landskap datert 01.06.2024 17. Naturmangfoldrapport datert 26.09.2022 18. Redegj\u00f8relse arkitektur- og byformingstrategi datert 04.06.2024 19. Kulturminnedokumentasjon datert 18.08.2022 20. Medvirkningsrapport datert 12.12.2022 21. Mobilitetsplan datert 04.06.2022 22. Notat regulerte veganlegg datert 13.12.2024 23. Trafikkanalyse datert 04.06.2024 23. Vegtegninger datert 13.12.2024 24. Renovasjonsteknisk notat datert 04.06.2024 25. Mulighetsstudie for varelevering og renovasjon datert 04.06.2024 26. ROS analyse datert 10.06.2024 27. St\u00f8yrapport datert 19.04.2024 28. Skredfarerapport datert 29.09.2022 29. Milj\u00f8geologisk grunnunders\u00f8kelse datert 30.09.2022 30. Premissnotat geoteknikk datert 11.12.2024 31. VA rammeplan datert 26.04.2024 32. Bergen Vanns uttalelse til revidert VA rammeplan datert 21.05.2024 33. Klimagassberegninger datert 30.04.2024 34. Klimanorm Bergen datert 30.04.2024 35. Stedsanalyse datert 19.08.2021 Oppsummering av m\u00f8te mellom EFU og BBU, datert 12.03.2025 Notat til BBU datert 08.04.2025 med f\u00f8lgende vedlegg: - Naturmangfoldrapport datert 19.03.2025 - ROS analyse datert 28.03.2025 - Snitt C-D Sl\u00e5tthaug VGS datert 08.04.2025 - Sol- og skyggestudie Sl\u00e5tthaug VGS 08.04.2025 - ALTERNATIV - Snitt C-D Sl\u00e5tthaug VGS datert 08.04.2025 - ALTERNATIV - Sol- og skyggestudie Sl\u00e5tthaug VGS datert 08.04.2025 23 "
}