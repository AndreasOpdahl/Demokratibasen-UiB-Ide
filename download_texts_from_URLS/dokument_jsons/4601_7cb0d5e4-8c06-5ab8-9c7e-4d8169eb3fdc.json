{
  "dokument_id": "7cb0d5e4-8c06-5ab8-9c7e-4d8169eb3fdc",
  "doc_type": "case_minutes",
  "kommune": 4601,
  "tittel": "Saksprotokoll UMBY, 18012024, Sak 11/24, Ny lokal forskrift om politivedtekt for Bergen kommune",
  "url": "https://bergen.kommune.no/politikere-utvalg/api/fil/bk360/9739272/Innstilling-vedtak-Ny-lokal-forskrift-om-politivedtekt-for-Bergen-kommune",
  "tekst": "Ny lokal forskrift om politivedtekt for Bergen kommune Utvalg for milj\u00f8 og byutvikling hadde saken til orientering i m\u00f8tet 18.01.2024 sak 11/24: Utvalg for milj\u00f8 og byutvikling tok saken til orientering. Utvalg for finans, kultur og n\u00e6ring innstiller til bystyret. Utvalg for milj\u00f8 og byutviklings behandling F\u00f8lgende representanter tok ordet: Katrine Berg N\u00f8dtvedt (MDG), Mailiss Solheim-\u00c5kerblom (R), Trond Tystad (BL). Merknader fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende merknad: Nytt punkt under \u00a7 2-3: \u00abDet er videre forbudt \u00e5 p\u00e5kalle oppmerksomhet for salgsvirksomhet ved bruk av lyd eller lys eller p\u00e5 annen m\u00e5te som i s\u00e6rlig grad forstyrrer den alminnelige ro, orden eller ferdsel.\u00bb Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Ny \u00a7 7.4: \u201cArrangementer som fremmer hatytringer\u201d \u201cArrangementer der det er uten rimelig tvil at hatytringer vil fremmes, tillates ikke i det offentlige rom.\u201d Votering: Merknad fra MDG, fremsatt av Katrine Berg N\u00f8dtvedt (MDG), fikk 2 stemmer (MDG, R). Merknad fra R, fremsatt av Mailiss Solheim-\u00c5kerblom (R), fikk 1 stemme (R). Byr\u00e5det behandlet saken i m\u00f8tet 07.12.2023 sak 421/23 Byr\u00e5det innstiller til bystyret \u00e5 fatte f\u00f8lgende vedtak: Bystyret vedtar forslag til ny Forskrift om politivedtekt i Bergen kommune, og oversender denne til formell godkjenning og ikraftsettelse i Politidirektoratet, jf. politiloven \u00a7 14, jf. FOR-2000-11-16-1151. "
}