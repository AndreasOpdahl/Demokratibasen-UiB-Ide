{
  "dokument_id": "b257e850-8fb5-5bbf-a3bd-a1e356c47997",
  "doc_type": "case_attachment",
  "kommune": 4601,
  "tittel": "_ KLAGE-2023_15754-14 Stadfesting - 139_4_0_1 Godviksvingene 153A. Klage p\u00e5 retting av matrikkel 1212168_1_1.pdf",
  "url": "https://bergen.kommune.no/politikere-utvalg/api/fil/bk360/10095301/-KLAGE-2023-15754-14-Stadfesting-139-4-0-1-Godviksvingene-153A-Klage-pa-retting-av-matrikkel-1212168-1-1-pdf",
  "tekst": " V\u00e5r dato: V\u00e5r ref: 23.02.2024 2024/1737 Deres dato: Deres ref: SAMEIET LEIRVIK S\u00d8R Saksbehandler, innvalgstelefon Leirvikveien 20D Hugo Morken, 5557 2117 5179 GODVIK Bergen kommune \u2013 gnr 139 bnr 4 \u2013 klage p\u00e5 tildeling av matrikkelnummer til eksisterende teig i matrikkelen Statsforvalteren viser til deres klage over Bergen kommunes tildeling av matrikkelnummer til eksisterende teig i matrikkelen foretatt den 11.09.2023. Videre viser vi til kommunens oversendelse av saken til Statsforvalteren som klageinstans den 26.01.2024. Vedtak Statsforvalteren i Vestland stadfester Bergen kommunes vedtak av 11.09.2023 med referanse HENV-2023/15263-3. Sakens bakgrunn Bergen kommune tildelte den 11.09.2023 matrikkelnummer til teig i matrikkelen. Dette innebar at en teig brukt til privat veigrunn som i matrikkelkartet manglet matrikkelnummer (var registrert med gnr./bnr. 0/0) ble tillagt eiendommen gnr. 139 bnr. 4. Vi viser ellers til opplysningene i kommunens forh\u00e5ndsvarsel datert 21.08.2023. Ved e-post 12.09.2023 har Sameiet Leirvik S\u00f8r klaget p\u00e5 den utf\u00f8rte matrikkelf\u00f8ringen. I klagen gj\u00f8res det i det vesentlige gjeldende at teigen ligger helt atskilt i forhold til sameiets eiendom, og har i praksis ingen tilh\u00f8righet med denne eiendommen. Det anf\u00f8res \u00e5 v\u00e6re unaturlig slik situasjonen er i dag at teigen skal knyttes til sameiets eiendom. Det vises ogs\u00e5 til at sameiet n\u00e5 vil motta varsler i forbindelse med byggeaktivitet og liknende p\u00e5 naboeiendommene til teigen, og at forholdet kan v\u00e6re kompliserende for bruk og vedlikehold av veien, og det fremmes at forholdet kan v\u00e6re kompliserende for bruk og vedlikehold av veien. Kommunen har vurdert klagen i fagnotat 27.09.2023 og byr\u00e5dets saksframstilling til Utvalg for milj\u00f8 og byutvikling datert 12.12.2023. Utvalget behandlet klagen i m\u00f8te den 18.01.2024. Klagen ble ikke tatt til f\u00f8lge. Saken er derfor sendt til Statsforvalteren som klageinstans. Regelverk Matrikkelforskriften \u00a7 10b lyder som f\u00f8lger: E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 \u00ab(1) Kommunen kan f\u00f8re inn opplysninger om eksisterende grenser og teiger basert p\u00e5 opplysninger fra m\u00e5lebrev, jordskiftekart eller liknende offentlige dokumenter som redegj\u00f8r for grensen p\u00e5 en etterrettelig m\u00e5te, s\u00e5 lenge a) det ikke er referert noen avtale om grensen etter matrikkellova \u00a7 19 b) det ikke allerede er matrikkelf\u00f8rt en oppm\u00e5lingsforretning eller tilsvarende forretning om grensen. (2) F\u00f8ringen kan bare gjelde matrikkelf\u00f8rte enheter og kan ikke inneb\u00e6re en reell endring av grenser eller punktfeste. (3) Kommunen skal varsle ber\u00f8rte parter om f\u00f8ringen og innholdet i denne. Det skal settes en frist p\u00e5 minst tre uker for eventuelle merknader. I varslet skal kommunen sp\u00f8rre partene om de er kjent med eventuelle senere rettshandler som har betydning for f\u00f8ringen. Dersom kommunen finner det riktig \u00e5 endre f\u00f8ringen, skal kommunen sende nytt varsel. (4) Kommunen skal bekrefte matrikkelf\u00f8ringen ved \u00e5 sende relevant utdrag av matrikkelen til ber\u00f8rte registrerte eiere og festere, og opplyse om klageretten.\u00bb Klageinstans over avgj\u00f8relser etter matrikkelloven som kan p\u00e5klages er etter lovens \u00a7 46 andre ledd departementet, eller det klageorganet departementet utpeker. I henhold til matrikkelforskriften \u00a7 20 (1) bokstav a er Statsforvalteren utpekt som klageinstans over \u00abkommunale enkeltvedtak etter matrikkellova og andre kommunale avgj\u00f8relser som kan p\u00e5klages med hjemmel i matrikkellova \u00a7 46\u00bb. Reglene om klage p\u00e5 enkeltvedtak i forvaltningsloven kap. VI gjelder for Statsforvalterens klagebehandling. Som klageinstans kan Statsforvalteren pr\u00f8ve alle sider av saken, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Statsforvalteren kan som klageinstans enten stadfeste, oppheve eller omgj\u00f8re kommunens vedtak, jf. forvaltningsloven \u00a7 34 fjerde ledd. I medhold av matrikkelloven \u00a7 46 tredje ledd er det i matrikkelforskriften \u00a7 22 (1) bokstav b bestemt at f\u00f8ring av opplysninger om eksisterende matrikkelenhet fra eldre dokumenter etter \u00a7 10b i forskriften kan p\u00e5klages. Statsforvalterens vurdering Saken gjelder f\u00f8ring av opplysninger om eksisterende teig i matrikkelen foretatt p\u00e5 grunnlag av opplysninger i eldre dokumenter. F\u00f8ringen er utf\u00f8rt av kommunen i medhold av matrikkelforskriften \u00a7 10b. Etter bestemmelsen kan kommunen f\u00f8re inn opplysninger i matrikkelen om eksisterende grenser og teiger basert p\u00e5 opplysninger fra m\u00e5lebrev, jordskiftekart eller liknende offentlige dokumenter. Forutsetningen for \u00e5 kunne gj\u00f8re dette, er at det tidligere verken er referert avtale etter matrikkelloven \u00a7 19 eller matrikkelf\u00f8rt oppm\u00e5lingsforretning eller tilsvarende forretning for vedkommende grense. Det er videre en forutsetning at det gjelder opplysninger om enheter som allerede er matrikkelf\u00f8rte, det vil si at enhetene allerede fremkommer av matrikkelen med matrikkelnummer (gnr/bnr). Form\u00e5let med bestemmelsen er \u00e5 gj\u00f8re matrikkelen mer fullstendig med etterrettelig informasjon som allerede finnes. Side: 3/4 I rundskriv H-5/20 pkt. 4.8 har det dav\u00e6rende Kommunal- og moderniseringsdepartementet gitt f\u00f8lgende retningslinjer til bestemmelsen: \u00abMatrikkelforskriften har f\u00e5tt en ny bestemmelse om forbedring av opplysninger om eksisterende grenser og teiger basert p\u00e5 opplysninger fra eldre dokumenter. Kommunen kan f\u00f8re slike opplysninger ved hjelp av m\u00e5lebrev, jordskiftekart, eller liknende offentlige dokumenter som redegj\u00f8r for grensen p\u00e5 en etterrettelig m\u00e5te, s\u00e5 lenge det ikke er referert noen stedfestingsavtale om grensen eller foreligger en oppm\u00e5lingsforretning eller tilsvarende forretning om grensen. Vanligvis forutsetter dette en eller annen form for kartforretning utf\u00f8rt av fagkyndig landm\u00e5ler, for eksempel eiendomskart utarbeidet i forbindelse med offentlig vei- og jernbanegrunn (ferdigveiskart og kondukt\u00f8rkart). Dersom grunnlaget mangler den n\u00f8dvendige klarhet, vil opplysningene ikke kunne f\u00f8res. Kommunen vil i noen slike tilfeller kunne legge inn opplysningene som hjelpelinjer (ubestemte grenser). F\u00f8ringen kan bare gjelde matrikkelf\u00f8rte enheter og kan ikke inneb\u00e6re en reell endring av en grense eller et punktfeste. Bestemmelsen gjelder prim\u00e6rt forbedring av enkeltgrenser, men kan ogs\u00e5 anvendes n\u00e5r teiger mangler kopling til rett matrikkelenhet. Bestemmelsen kan ikke anvendes i saker som gjelder matrikulering av umatrikulert grunn, jf. matrikkellova \u00a7 13, eller registrering av uregistrert jordsameie, jf. matrikkellova \u00a7 14. Denne type f\u00f8ring faller inn under reglene om klarlegging av grenser, jf. matrikkellova \u00a7 17, men i dette tilfellet er det gjort unntak fra kravet om oppm\u00e5lingsforretning. Partene skal varsles p\u00e5 forh\u00e5nd og underrettes om resultatet. F\u00f8ringen kan p\u00e5klages, jf. matrikkelforskriften \u00a7 22. Klageorgan er fylkesmannen som i andre saker som gjelder f\u00f8ring i matrikkelen. Det at det foreligger dokumenter over grensen, f.eks. et stiftelsesdokument, utelukker ikke at grensen kan ha blitt lovlig endret p\u00e5 et senere tidspunkt, f.eks. etter jordskifte. Kommunen m\u00e5 ta h\u00f8yde for slike muligheter i saksbehandlingen. Tilsvarende forhold kan gjelde dersom f\u00f8ring av oppm\u00e5lingsforretning av ulike grunner har blitt liggende i lang tid. Kommunen m\u00e5 i slike tilfeller vurdere om saken kan fullf\u00f8res p\u00e5 ordin\u00e6r m\u00e5te, om det m\u00e5 rekvireres ny oppm\u00e5lingsforretning eller om saken kan behandles etter forslaget om f\u00f8ring av opplysninger om eksisterende matrikkelenhet fra eldre dokumenter.\u00bb Vi viser ogs\u00e5 til det dav\u00e6rende Kommunal- og moderniseringsdepartementets merknader til matrikkelforskriften (utgave pr. 11.02.2021)1 s. 24 hvor det blant annet er uttalt f\u00f8lgende om bestemmelsen i matrikkelforskriften \u00a7 10b f\u00f8rste ledd: \u00abI noen tilfeller kan teiger mangle matrikkelnummer eller v\u00e6re registrert med ufullstendig matrikkelnummer (s\u00e5kalt 0/0 enhet). Kommunen kan tildele matrikkelnummer til slike teiger dersom det foreligger tilstrekkelig dokumentasjon for \u00e5 kunne kople teigen til rett matrikkelenhet. Det m\u00e5 herunder v\u00e6re mulig \u00e5 kunne skille den fra andre eksisterende registerenheter i matrikkelen og i grunnboken.\u00bb Det sp\u00f8rsm\u00e5let saken etter dette reiser er om det forel\u00e5 tilstrekkelig dokumentasjon for \u00e5 kunne kople den aktuelle teigen til matrikkelenheten gnr. 139 bnr. 4. 1 Matrikkelforskriften med departementets merknader Side: 4/4 Kommunen har begrunnet innf\u00f8ringen i matrikkelen med at den med utgangspunkt i m\u00e5lebrev p\u00e5 naboeiendommene til teigen (139/194 og 139/247) finner det sannsynlig at teigen h\u00f8rer til gnr. 139 bnr. 4. Kommunen viser til at denne eiendommen ser ut til \u00e5 ha v\u00e6rt et gammelt storbruk som har blitt mindre og mindre etter hvert som det er gjort fradelinger fra bruket. Matrikkelenheten best\u00e5r f\u00f8r rettingen av en teig som ligger ca. 100 meter \u00f8st for teigen med ukjent g\u00e5rds- og bruksnummer. Kommunen mener det er sannsynlig at teigen med ukjent g\u00e5rds- og bruksnummer er en rest-teig fra eiendommen gnr. 139 bnr. 4. Sameiet har p\u00e5 sin side gjort gjeldende at teigen i praksis ikke har noen tilh\u00f8righet med deres eiendom, og at det kan ha noen praktiske utfordringer. Etter en helhetlig vurdering av opplysningene i saken, herunder anf\u00f8rslene i klagen, finner Statsforvalteren at kommunen i tilstrekkelig grad har sannsynliggjort at teigen tilh\u00f8rer gnr. 139 bnr. 4. Vi viser til de vurderingene som kommunen har gjort i fagnotatet datert 27.09.2023, og kan i det vesentlige slutte oss til disse. Vi finner ikke at de innvendinger som er reist i klagen kan tillegges noen avgj\u00f8rende vekt. Vi finner derfor at det foreligger tilstrekkelig dokumentasjon for \u00e5 kunne kople den aktuelle teigen til denne matrikkelenheten. Statsforvalteren finner p\u00e5 dette grunnlag at vilk\u00e5rene for \u00e5 kople den aktuelle teigen til matrikkelenheten etter matrikkelforskriften \u00a7 10b er til stede. Etter dette stadfester vi Bergen kommunes vedtak av 11.09.2023 med referanse HENV-2023/15263- 3. Det er ikke klagerett p\u00e5 dette vedtaket, jf. forvaltningsloven \u00a7 28 tredje ledd. Med hilsen Anne Kjersti Sande Hugo Morken fagdirekt\u00f8r seniorr\u00e5dgiver Dokumentet er elektronisk godkjent Kopi til: Gyrid Irene Dahl Leirvikveien 20 B 5179 GODVIK Bergen kommune Postboks 7700 5020 BERGEN "
}