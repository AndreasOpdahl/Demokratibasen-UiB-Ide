{
  "dokument_id": "05dac091-08c3-5fd3-a24e-06b01f26a187",
  "doc_type": "case_attachment",
  "kommune": 4601,
  "tittel": "Muligheter for permanent bobilparkering i Bergen kommune",
  "url": "https://bergen.kommune.no/politikere-utvalg/api/fil/bk360/8843985/Muligheter-for-permanent-bobilparkering-i-Bergen-kommune",
  "tekst": "Rapport: Muligheter for permanent bobilparkering i Bergen kommune Bymilj\u00f8etaten 16.08.2023 Sammendrag Denne rapporten er utarbeidet for \u00e5 f\u00e5 et grunnlag til \u00e5 svare p\u00e5 bestilling fra BKMB \u2013 kommunaldirekt\u00f8rens stab. Bymilj\u00f8etaten er bedt om \u00e5 vurdere f\u00f8lgende problemstillinger: 1. Omfanget av bobilturister i Bergen. 2. Hvilke alternative arealer som kan v\u00e6re aktuelle for bobilparkering. 3. Hvilke kostnader ved investering/drift som p\u00e5l\u00f8per. 4. Hvilke tidsrammer som er mulige for n\u00e5r de ulike alternativene kan tas i bruk. Rapporten er strukturert etter problemstillingene. For \u00e5 vurdere omfanget vises det til unders\u00f8kelser gjennomf\u00f8rt av SSB, Norsk turistutvikling og Norsk bobil og caravan club. Det er ogs\u00e5 sett p\u00e5 popul\u00e6re applikasjoner og nettsider bobilturister benytter seg av for \u00e5 finne parkering. Disse viser tydelig hvordan bobilturister finner steder \u00e5 parkere bobil i sentrum, i boligomr\u00e5der og ved friomr\u00e5der. Denne parkeringen er ofte omtalt som villparkering. For \u00e5 finne arealer som kan v\u00e6re egnede for bobilparkering er det gjennomf\u00f8rt en GIS- analyse. Det er tatt utgangspunkt i data fra parkeringskartleggingen, der egnede arealer som kan egne seg er filtrert ut ved \u00e5 se p\u00e5 st\u00f8rrelse, n\u00e6rhet til kollektivpunkter, reisetid til sentrum og grunneierforhold. Resultatene viser at det er f\u00e5 arealer som oppfyller kriteriene til \u00e5 egne seg for bobilparkering. I hovedsak er det tre lokaliteter som st\u00e5r igjen: \u2022 Bergenshallen \u2013 Her er det bobilparkering i dag. Det er store planer for omr\u00e5det, og det er usikkert hvor lenge det er mulig \u00e5 ha en bobilparkering her. Det anbefales uansett \u00e5 videref\u00f8re tilbudet s\u00e5 lenge som mulig, uavhengig av hvilke andre tilbud som eventuelt etableres. \u2022 Haukelandshallen \u2013 Den mest sentrumsn\u00e6re lokaliteten. En bobilparkering her kan komme i konflikt med annen bruk, og det ligger ogs\u00e5 tett til boligomr\u00e5der og idrettsanlegg. Lokaliteten b\u00f8r allikevel vurderes p\u00e5 grunn av f\u00e5 andre alternativer. \u2022 Arna stasjon \u2013 Arealet brukes som parkering i dag, og bobilturistene vil ha en reisetid p\u00e5 10 minutter inn til Bergen sentrum. Det kan v\u00e6re at tilbudet vil oppleves som avsides, men det er faktisk det alternativet med kortest reisetid til Bergen sentrum. Vi vurderer dette arealet som godt egnet for bobilparkering. Det er ansl\u00e5tt at etablering av en bobilparkering vil koste mellom 1.9 \u2013 3.7 millioner kroner inkl. mva. Dette er kun et overslag og faktiske kostnader vil komme frem i en detaljprosjektering. Tall fra bobilparkeringen ved Bergenshallen viser at inntjeningen fra tilbudet vil kunne tjene inn investeringsbel\u00f8pet i l\u00f8pet av f\u00e5 \u00e5r. Vi ansl\u00e5r at et bobilparkeringen kan st\u00e5 klar i l\u00f8pet av 2026, men dette er avhengig av raske avklaringer og en snarlig bestilling. Det er spilt inn 1,2 mill. til forprosjekt og prosjektering av bobilparkering i H\u00d8P 2024 \u2013 2027. i Innhold 1. Introduksjon ........................................................................................................................... 1 1.1 Bakgrunn .......................................................................................................................... 1 1.2 M\u00e5l .................................................................................................................................... 1 2. Bobilturisme i Norge............................................................................................................... 2 2.1 Bobilparkering i Bergen \u2013 dagens situasjon ..................................................................... 3 2.2 Hvordan finner bobilturistene parkeringsalternativer? ................................................... 4 3. Finne egnede lokaliteter for bobilparkering med GIS ............................................................ 5 3.1 Kriterier for utvelgelse av egnede arealer til bobilparkering ........................................... 6 3.2 Datagrunnlag .................................................................................................................... 7 3.3 TravelTime API.................................................................................................................. 8 3.4 Modell Builder .................................................................................................................. 8 4. Resultater ............................................................................................................................... 9 4.1 Reiseisokroner med TravelTime ....................................................................................... 9 4.2 Grovsiling av lokaliteter med Model Builder og boolske operasjoner............................. 9 5. Vurdering av alternativene................................................................................................... 12 5.1 Haukelandshallen ........................................................................................................... 13 5.2 Arna Stasjon ................................................................................................................... 14 5.3 Bergenshallen ................................................................................................................. 15 5.4 Kokstadflaten.................................................................................................................. 16 6. Retningslinjer for etablering av bobilparkering ............................................................... 17 6.1 Oppmerking av omr\u00e5det ................................................................................................ 17 6.2 Str\u00f8m, vann- og avl\u00f8p .................................................................................................... 18 6.3 Billettinnkreving ............................................................................................................. 19 6.4 Informasjon .................................................................................................................... 19 6.5 \u00d8konomi ......................................................................................................................... 19 6.6 Hvilke tidsrammer er mulige for n\u00e5r de ulike alternativene kan tas i bruk ................... 20 Referanser ................................................................................................................................ 21 ii 1. Introduksjon 1.1 Bakgrunn BKMB - kommunaldirekt\u00f8rens stab har sendt en bestilling til Bymilj\u00f8etaten om \u00e5 gjennomf\u00f8re en utredning av bobilturisme i Bergen, med det form\u00e5l \u00e5 lage et bedre beslutningsgrunnlag for om Bergen kommune skal tilrettelegge for et s\u00e6rlig tilbud til bobilturister i byen (jf. Referanse bksak 2022/52884-1). Bakgrunnen for bestillingen er at Bergen kommune \u00e5rlig opplever at det er et behov for tilrettelagte plasser for bobiler, og at det er \u00f8nskelig at det ikke oppst\u00e5r situasjoner med utstrakt parkering i boligomr\u00e5der. BKMB \u00f8nsker at f\u00f8lgende problemstillinger utredes: 1. Omfanget av bobilturister i Bergen. 2. Hvilke alternative arealer som kan v\u00e6re aktuelle for bobilparkering. 3. Hvilke kostnader ved investering/drift som p\u00e5l\u00f8per. 4. Hvilke tidsrammer som er mulige for n\u00e5r de ulike alternativene kan tas i bruk. I \u00e5rsoppdraget for 2023 (jf. Referanse bksak 23-3284) har Bymilj\u00f8etaten f\u00e5tt i oppgave \u00e5 utrede etablering av en permanent bobilparkering i Bergen som inkluderer t\u00f8mmestasjon og tilgang til vann, samt etablere et midlertidig tilbud for sesongen 2023. Denne rapporten kan brukes som grunnlag for arbeidet med denne oppgaven. 1.2 M\u00e5l Effektm\u00e5l Form\u00e5let med prosjektet er \u00e5 utrede behovet for en offentlig tilrettelagt bobilparkering, foresl\u00e5 egnede lokaliteter, samt gi et estimat p\u00e5 kostnader og en tidsramme for etablering av en permanent bobilparkering. Resultatm\u00e5l \u2022 Foresl\u00e5 egnede lokaliteter i tr\u00e5d med kriteriene for en permanent bobilparkering. 1 2. Bobilturisme i Norge \u2022 I 2020 var det registrert 51 728 bobiler i Norge (1). Det har v\u00e6rt en dobling i antall registrerte bobiler de siste ti \u00e5rene. \u2022 I antall er det Hordaland som har flest registrerte bobiler med 5302. Dette utgj\u00f8r ca. 10 bobiler per 1000 innbyggere (1) \u2022 P\u00e5 Vestlandet var det i 2019 registrert 552 400 overnattinger med bobil p\u00e5 campingplasser. Dette var en \u00f8kning p\u00e5 16.5 % fra \u00e5ret f\u00f8r (2). \u2022 Den gjennomsnittlige bobileier er 59 \u00e5r. 88% av bobileiere er over 50 \u00e5r. S\u00e5 lite som 1% av bobileierne er under 40 \u00e5r. \u2022 Det er nesten 10 millioner gjested\u00f8gn p\u00e5 norske campingplasser per \u00e5r. Ca. 70 % av disse er norske overnattinger (2). \u2022 I en unders\u00f8kelse utf\u00f8rt av Markeds- og mediainstituttet oppga 46 % at friheten til \u00e5 velge overnattingssted er den viktigste \u00e5rsaken til \u00e5 ha bobil (3). Det har v\u00e6rt en jevn \u00f8kning i antall personer som reiser med bobil. Det finnes ikke noen egen statistikk for Bergen kommune, men ut fra de nasjonale tallene er det grunn til \u00e5 tro at \u00f8kningen i bobilturisme ogs\u00e5 gjelder for Bergen. Nordmenn er det st\u00f8rste markedet p\u00e5 campingplassene i Norge (70%), etterfulgt av Tyskland (11.1 %), Nederland (4,5%), Sverige (3%) og Danmark (1%). Turistunders\u00f8kelsen 2018-2020 viser at norske og utenlandske turister har et d\u00f8gnforbruk p\u00e5 henholdsvis 740 kr og 655 kr (2). \u00c5 feriere med bobil gir stor fleksibilitet ettersom overnattingsstedet kan flyttes og parkeres mange steder. Med toalett, dusj, str\u00f8m og varme i bilen s\u00f8rger en bobil for en komfortabel standard. Norsk turistunders\u00f8kelse har gjennomf\u00f8rt en sp\u00f8rreunders\u00f8kelse og spurt om hvordan bobileiere helst \u00f8nsker \u00e5 parkere (2). Hvordan \u00f8nsker bobileiere helst \u00e5 parkere? (oppgitt i %) Sentrumsn\u00e6r bobilparkering. Noen fasiliteter. Lav... Campingplass. Enkle fasiliteter. Lav prisklasse. Sentrumsn\u00e6r bobilparkering. Gode fasiliteter. H\u00f8y... Campingplass. Gode fasiliteter. H\u00f8y prisklasse. Ute i \"Guds frie natur\". Gratis. Sentrumsn\u00e6r bobilparkering. Uten fasiliteter. Gratis 0 5 10 15 20 25 Figur 1: Sp\u00f8rreunders\u00f8kelse om hvordan bobileiere helst \u00f8nsker \u00e5 parkere (2). 2 Ut fra unders\u00f8kelsen er det tydelig at bobilturistene foretrekker \u00e5 overnatte steder med en viss grad av tilrettelegging. Det er verdt \u00e5 merke seg at gratisalternativene kommer d\u00e5rligst ut. De viktigste forholdene for valg av overnattingsplass er: \u2022 Sikkerhet / trygghet. \u2022 T\u00f8mmeforhold for spillvann og toalett. \u2022 Sikkerhetsavstand mellom plassene. \u2022 Vertskap/god service. \u2022 At plassen er plan. \u2022 P\u00e5fylling/tilkobling til rent vann. \u2022 Tilkobling til str\u00f8m. \u2022 N\u00e6rhet til sentrum/shopping/spisetilbud. \u2022 Sanit\u00e6ranlegg. 2.1 Bobilparkering i Bergen \u2013 dagens situasjon Figur 2: Oversikt over etablerte muligheter for bobilparkering i Bergen per oktober, 2022. Per i dag er det tilrettelagte tilbudet for bobilparkering begrenset til campingplasser et stykke utenfor Bergen sentrum (se figur 2). Det er seks campingplasser som til sammen har en kapasitet til \u00e5 parkere ~375 bobiler. I tillegg er det en del bobilturister som benytter seg 3 av parkeringen til IKEA i \u00c5sane. IKEA har gitt tillatelse til denne bruken, men vil trekke denne dersom de opplever at de har behov for plassene til kundeparkering selv (4). Parkeringen er ikke tilrettelagt for bobiler spesielt, og kan derfor ikke regnes som et tilbud til bobilturistene. Bergen kommune har et midlertidig tilbud i form av en selvbetjent bobilparkering ved Bergenshallen. Bobilparkeringen ble etablert som et midlertidig tilbud etter at den kommunale bobilparkering i Sandviken ble avviklet. Bobilparkeringen har en kapasitet p\u00e5 28 bobiler, og er tilrettelagt med t\u00f8mmestasjon for spillvann og toalett, bosst\u00f8mming, vannfylling og enkelte plasser med tilgang til str\u00f8m. Bymilj\u00f8etaten er i dialog med etat for idrett om forlengelse av tilbudet. Bergenshallen var i 2020 \u2013 2021 brukt som vaksinestasjon, og bobilparkeringen m\u00e5tte derfor vike. Det ble da opprettet et midlertidig tilbud p\u00e5 den gamle grusplassen p\u00e5 Slettebakken med plass til omtrent 65 bobiler. Arealet skal saneres og avtalen om \u00e5 bruke plassen til bobilparkering utl\u00f8p 15.09.2022. 2.2 Hvordan finner bobilturistene parkeringsalternativer? Figur 3: Utsnitt av kartl\u00f8sningene i Park4night.com og Camping-app.eu Det finnes mange ulike apper og nettsider for bobilturister som viser parkeringsalternativer og annen nyttig informasjon. Park4night.com (5) og Camping-App.eu (6) er to popul\u00e6re alternativer som b\u00e5de har en nettside og en egen dedikert app. Kartl\u00f8sningene viser alt fra tilrettelagte campingplasser, parkeringsanlegg og parkeringsmuligheter i boligomr\u00e5der. Informasjonen blir lagt inn av brukerne selv, og de kan ogs\u00e5 legge igjen en anmeldelse av deres erfaringer fra stedene de har bes\u00f8kt. Figur 3 3viser utsnitt fra Bergen i begge kartl\u00f8sningene. Her kommer det frem langt flere forslag til bobilparkeringer, enn de syv etablerte bobilparkeringene som vises i figur 1. Dette blir eksemplifisert i anmeldelsen under 4 (figur 4), som sier at Bergen kommunes offisielle nettside tar feil i at det ikke er mulig \u00e5 parkere bobiler i sentrum, og at det finnes en rekke plasser som er godt egnet for bobilparkering. 3. Finne egnede lokaliteter for bobilparkering med GIS \u00c5 velge en egnet lokalitet er en grunnleggende avgj\u00f8relse i startfasen i planleggingen av alle mulige fysiske tiltak, og kan v\u00e6re avgj\u00f8rende for om tiltaket skal bli vellykket eller ikke. I prosessen med \u00e5 finne en egnet lokalitet er m\u00e5let enten: (i) \u00e5 finne den mest gunstige lokaliteten ut fra et utvalg av mulige lokaliteter, eller (ii) \u00e5 finne den mest egnede lokaliteten innenfor et avgrenset omr\u00e5de (8). Det er viktig \u00e5 skille mellom de to ulike m\u00e5lene, fordi de ofte krever en ulik metodikk for \u00e5 besvares (ibid.). Geografiske informasjonssystemer Geografiske informasjonssystemer (GIS) er en programvare for innhenting, systematisering, analyse og visualisering av geografisk informasjon. De aller fleste bruker applikasjoner basert p\u00e5 GIS i det daglige, slik som google maps eller apple maps. I offentlig og privat sektor brukes GIS til alt fra arealplanlegging, milj\u00f8overv\u00e5king, transport til turistinformasjon. De vanligste programvarene som blir benyttet er ArcGIS pro, QGIS og GISLINE. Bymilj\u00f8etaten har lisenser p\u00e5 ArcGIS pro, men QGIS kan ogs\u00e5 benyttes. S\u00f8kestrategier Det finnes en rekke ulike analyseverkt\u00f8y i ArcGIS pro som har blitt vurdert brukt i dette prosjektet. Den f\u00f8rste og enkleste metoden som ble vurdert var \u00e5 filtrere ut egnede lokaliteter for bobil ved \u00e5 s\u00f8ke med boolske operatorer. Dette er en s\u00f8kestrategi der en kombinerer flere s\u00f8keord sammen. Et eksempel p\u00e5 et s\u00f8k er I dette prosjektet er det tatt utgangspunkt i kriteriesettet for utvelgelse av egnede omr\u00e5der for bobilparkering (se tabell 1, s.7). De vanligste operatorene er \u2018AND\u2019, \u2018OR\u2019 og \u2018NOT\u2019. \u2018OR\u2019 benyttes for \u00e5 utvide s\u00f8ket, mens \u2018AND\u2019 og \u2018NOT\u2019 begrenser s\u00f8ket. Metoden forutsetter at informasjonen en leter er tilgjengelig i et eksisterende datasett. Den vil derfor kun v\u00e6re egnet til \u00e5 finne den beste lokaliteten ut fra et definert utvalg av lokaliteter. Andre mulige metoder En noe mer avansert metode som ble vurdert var \u2018Weighted overlay\u2019. Det er et verkt\u00f8y som regner ut den beste lokaliteten ut fra et utvalg kriterier. Forskjellen fra \u00e5 s\u00f8ke med boolske operatorer, er at en i tillegg kan vekte kriteriene ulikt. For eksempel kan en gi avstand til bybanen 70 % prosent vekt, og at det er kommunal grunn 30 %. For analyser der en vurderer mange faktorer, kan det v\u00e6re sv\u00e6rt nyttig \u00e5 kunne gj\u00f8re en vekting, men det er ogs\u00e5 viktig \u00e5 v\u00e6re bevisst p\u00e5 at vektingen ofte er basert p\u00e5 en subjektiv vurdering, og derfor bare introduserer en ekstra usikkerhetsfaktor i analysen. 5 Det ble ogs\u00e5 vurdert \u00e5 gj\u00f8re en form for nettverksanalyse. Nettverket kan for eksempel v\u00e6re et kollektivnett, gangveier eller bilveier. Verkt\u00f8yet kalkulerer en matrise for beste lokalisering med utgangspunkt i hvordan deler i nettverket er relatert til hverandre. Dette kan v\u00e6re et nyttig analyseverkt\u00f8y dersom en skal finne den mest l\u00f8nnsomme plasseringen for en bedrift, eller den beste plasseringen av et busstopp innenfor et avgrenset omr\u00e5de. Ulempen med metoden er at det krever en god del forarbeid av nettverksdata f\u00f8r analysen kan gjennomf\u00f8res, og er derfor b\u00e5de tidkrevende og komplisert. Kvalitet p\u00e5 datagrunnlag I dette prosjektet \u00f8nsker en fortrinnsvis \u00e5 finne et areal som krever lite tilrettelegging for \u00e5 fungere som bobilparkering. Derfor er det naturlig \u00e5 unders\u00f8ke om det finnes eksisterende parkeringsarealer som ogs\u00e5 tilfredsstiller de \u00f8vrige kriteriene om st\u00f8rrelse, avstand til kollektivpunkt og reguleringsstatus. I perioden 2020-2022 ble det i regi av Plan- og bygningsetaten og Bymilj\u00f8etaten gjennomf\u00f8rt en omfattende kartlegging av parkeringstilbudet i Bergen. Resultatene fra kartleggingen er samlet i en egen rapport (9) og tilh\u00f8rende geografiske data er sammenstilt i et datasett. Alt parkeringsareal er knyttet til attributter med informasjon om blant annet st\u00f8rrelse, hvem som er grunneier, offentlig eller privat parkering. Dette gj\u00f8r at datasettet er et sv\u00e6rt godt utgangspunkt n\u00e5r en skal lete frem et egnet areal for bobilparkering. I tillegg finnes det gode data for kollektivpunkter, og ved \u00e5 legge disse datakildene sammen og gj\u00f8re enkle analyser med utgangspunkt i kriteriene, vil det v\u00e6re mulig \u00e5 peke ut parkeringsarealer som kan v\u00e6re egnet som bobilparkering. Med utgangspunkt i at vi antar at den/de beste lokalitetene for bobilparkering finnes i utvalget fra parkeringskartleggingen, og at vi ikke \u00f8nsker \u00e5 gj\u00f8re analysen mer komplisert enn n\u00f8dvendig, har vi derfor valgt \u00e5 gjennomf\u00f8re en enkel analyse med boolske operatorer. Det er viktig \u00e5 merke seg at ingen av metodene n\u00f8dvendigvis fanger opp politiske avveininger eller andre hensyn som m\u00e5 vurderes f\u00f8r en etablerer en bobilparkering. Selv om metoden er enkel, krever den at dataene prosesseres f\u00f8r en kan gjennomf\u00f8re s\u00f8ket etter egnede lokaliteter for bobilparkering i Bergen. Fremgangsm\u00e5ten er beskrevet i neste kapittel. 3.1 Kriterier for utvelgelse av egnede arealer til bobilparkering \u00c5 tilrettelegge for bobilparkering er arealkrevende, men dersom en velger \u00e5 investere i infrastruktur for bobiler f\u00e5r en mer igjen for investeringen hvis bobilparkeringen har plass til flere bobiler. En bobil krever omtrent 50 kvm2 for \u00e5 tilfredsstille regler om brannsikkerhet. I tillegg kreves det at det settes av plass til branngater. P\u00e5 bakgrunn av interne diskusjoner i Bymilj\u00f8etaten er det kommet frem til at et egnet areal til en bobilparkering b\u00f8r v\u00e6re minst 2500 kvm2. I forbindelse med planlegging av bybanen gjennomf\u00f8rte T\u00d8I en reisevaneunders\u00f8kelse i forbindelse med arbeidsvaner og pendling. I unders\u00f8kelsen fant de at en f\u00f8rst og fremst ville 6 se en \u00f8kning i kollektivreisende blant dem som bodde 600 meter fra holdeplassene (7). \u00d8kningen var st\u00f8rst blant de som bodde 200 meter fra holdeplassen og flatet ut ved 600 meter. Med bakgrunn i denne unders\u00f8kelsen vil 600 meter fra kollektivpunkt v\u00e6re et fornuftig avstandskriterium n\u00e5r en skal foresl\u00e5 et areal som er egnet for bobilparkering. Tabell 1: Kriterier for utvelgelse av egnede omr\u00e5der for bobilparkering i Bergen Nr. Type Avgrensning 1 Fysisk Areal som krever lite utbedring for \u00e5 tilrettelegge for bobilparkering, fortrinnsvis et plant asfaltert eller gruslagt areal 2 Fysisk Muligheter for \u00e5 tilrettelegge for t\u00f8mming, str\u00f8m og vann. 3 Areal (m2) Areal som er st\u00f8rre enn 2500 m2med plass til 50 eller flere bobiler 4 Avstand Lokalitet som ligger i n\u00e6rhet til kollektivnett. G\u00e5avstand p\u00e5 ca. 5 minutter. (T\u00d8I rapport bruker 600 m (luftlinje) som akseptabel avstand 5 Grunneier Kommunal eller annen offentlig grunneier. 6 Reguleringstatus B\u00f8r ikke v\u00e6re byggeplaner de neste 10 \u00e5rene 3.2 Datagrunnlag Datagrunnlaget tabell 3.1 best\u00e5r av parkeringsdata fra parkeringskartleggingen, kollektivdata av bybanestopp og bussholdeplasser, samt to apper som blir brukt av bobilturister til \u00e5 finne bobilparkering. Selve analysen tar utgangspunkt i parkering \u2013 og kollektivdata. Tabell 2: Datagrunnlag Kilde Type Beskrivelse EGDBPROD.GISDATA.Pavd_ParkeringBoligsone Geodata Parkeringsplasser innenfor boligsonene. EGDBPROD.GISDATA.bussholdeplasser Geodata Bussholdeplasser i Bergen EGDBPROD.GISDATA.bybanestopp Geodata Bybanestopp. EGDBPROD.GISDATA.Parkeringsprosjekt_KartlagtParkerin Geodata Resultatet fra g parkeringskartleggingen . Park4night.com APP/nettside \u00c5pen kilde som viser oversikt over mulige steder \u00e5 parkere bobil. Mye brukt av bobilturister. https://www.camping-app.eu/no/index.html App/nettside \u00c5pen kilde som viser oversikt over mulige steder \u00e5 parkere bobil. Mye brukt av bobilturister. 7 3.3 TravelTime API TravelTime (10) er et verkt\u00f8y som analyserer geografiske data p\u00e5 bakgrunn av tid, og ikke distanse. Verkt\u00f8yet er et API som henter rutetabeller og beregner nedslagsfelt hvor en kan oppholde seg og n\u00e5 et sted innen en angitt tid. Resultatet blir vist med isokroner. Traveltime er tilgjengelig som en plug-in i b\u00e5de ArcGIS pro og QGIS. I denne analysen er verkt\u00f8yet brukt til \u00e5 beregne isokroner for hvor en kan befinne seg for \u00e5 n\u00e5 Bergen busstasjon p\u00e5 henholdsvis 10, 20- og 30 minutter. N\u00e5r en bruker verkt\u00f8yet, m\u00e5 en oppgi dato og tidspunkt for reisen. Siden verkt\u00f8yet baserer seg p\u00e5 rutetabeller, vil valg av tidspunkt og dato virke inn p\u00e5 resultatet. 3.4 Modell Builder Model Builder er et verkt\u00f8y for \u00e5 visualisere arbeidsflyten i en analyse i ArcGIS pro. I tillegg er det et nyttig arbeidsverkt\u00f8y som automatiserer prosessen med den romlige analysen og datah\u00e5ndteringen. Verkt\u00f8yet vises som et diagram der geoprosesseringsverkt\u00f8yene er vist som en kjede med piler mellom seg, der utdatalaget fra et verkt\u00f8y brukes som inndatalag i det neste laget. En nyttig funksjon med \u00e5 jobbe i Model Builder er at en kan gj\u00f8re endringer i deler av analysen, uten \u00e5 m\u00e5tte gjennomf\u00f8re hele prosessen p\u00e5 nytt hver gang. I dette prosjektet har hensikten med GIS-analysen v\u00e6rt \u00e5 gj\u00f8re en grovsiling av parkeringsareal som kan egne seg som bobilparkering. Det ble laget to modeller (figur 5) for \u00e5 finne et egnet areal, en for \u00e5 filtrere ut mulige lokaliteter innenfor 600 m radius fra bybanestoppene, og en modell for \u00e5 filtrere ut potensielle lokaliteter med <30 minutters reisetid med kollektivtransport til Bergen sentrum. Figur 5: Modell som viser arbeidsflyten i analysen. 8 4. Resultater 4.1 Reiseisokroner med TravelTime Det ble utarbeidet reiseisokroner med TravelTime for reisetid til Bergen Busstasjon p\u00e5 henholdsvis 10, 20 og 30 \u2013 minutter (Figur 6). Rutetidene varierer gjennom d\u00f8gnet og gjennom \u00e5ret, og avreisetidspunkt f\u00e5r derfor innvirkning p\u00e5 resultatet i modellen. Det var ikke mulig \u00e5 legge inn sommerruter i TravelTime, s\u00e5 avreisetidspunktet ble satt til kl. 12.00 p\u00e5 en hverdag. P\u00e5 dette tidspunktet er det f\u00e5 ekspressbusser, som ville gitt utslag i st\u00f8rre reiseisokroner. Hensikten med \u00e5 gj\u00f8re analysen er ikke \u00e5 finne eksakte reisetidspunkt, men \u00e5 gj\u00f8re en omtrentlig beregning for \u00e5 snevre inn omr\u00e5det det s\u00f8kes i. Figur 6: Reiseisokroner til Bergen Busstasjon. 9 4.2 Grovsiling av lokaliteter med Model Builder og boolske operasjoner Resultatet fra analysen viser at det er 19 lokaliteter som er > 2500 m2, ligger innenfor 600 m radius av bybanestopp eller innenfor 30 minutters reisetid til Bergen sentrum og er eid av Bergen kommune eller en annen offentlig eier. Det er noen av lokalitetene som mangler informasjon om grunneier, s\u00e5 det kan v\u00e6re at noe av de er privateide. Resultatene er oppsummert i tabell 4.1 og visualisert i figur 4.2. Tabell 3: Kriterier for utvelgelse av egnede omr\u00e5der for bobilparkering i Bergen ID Shape_Are Kommentar * Navn Bydel Grunneier Plasstype a (parkeringskartlegging) 1 Arna stasjon N Arna NoData Innfartsplass 4929 Bane Nor, pendler parkering 2 Fritz riebers veg Ytrebygda Vestland Fylkeskommune Innfartsplass 4002 Avgiftsparkering 3 Kanalveien \u00c5rstad NoData Ansattplass 5761 Kunder og ansatte 4 Ask\u00f8yveien Laksev\u00e5g Vestland Fylkeskommune Innfartsplass 2800 Parkering for kollektivreisende 5 Nattlandsveien \u00c5rstad Privat Ansattplass 4659 <Null> 6 Arna stasjon S Arna Bergen kommune / Bane Nor Innfartsplass 7439 Bane NOR Bergen kommune / Bergen 7 Tollbodkaien Bergenhus parkering AS Utleieplass 5101 Parkeringstillatelse beh\u00f8ves EBE leies eiendom 164/330 ut til M\u00f8hlenpris Eiendom AS med oppsigelsestid antatt \u00e5 v\u00e6re maks 12 8 Brochs gate Bergenhus Bergen kommune Utleieplass 2639 m\u00e5neder Vestre Tjenesteplas 9 str\u00f8mkaien Bergenhus Vestland Fylkeskommune s 2514 <Null> Bergen kommune / busser. nye? usikkert antall. mange 10 Kokstadflaten Ytrebygda Bussparkering <Null> 10597 busser p\u00e5 befaring. 11 Kokstadflaten Ytrebygda Bergen kommune <Null> 3685 bobiler. for salg? ca. 30 bobiler. 12 Fritz riebers veg Ytrebygda Vestland Fylkeskommune Innfartsplass 4002 Avgiftsparkering Fredrik stanges Mangler antall og registrering - m\u00e5 13 vei \u00c5rstad Bergen kommune <Null> 2942 etterregistreres 14 Sletten senter \u00c5rstad Bergen kommune Kundeplass 5127 <Null> 15 Arna Stasjon S Arna Bergen kommune / Bane Nor Innfartsplass 7439 Bane NOR stor grusplass ingen biler. finner ikke 16 Kokstadflaten Ytrebygda Bergen kommune <Null> 7649 form\u00e5l med plassen. 17 \u00c5dnagrunnen Arna Bergen kommune Kundeplass 6117 Max 3 timer Haukelandshalle Midlertidig parkeringsplass? For hvem? 18 n \u00c5rstad Bergen kommune <Null> 5659 Omtrentlig antall 19 Bergenshallen \u00c5rstad Bergen kommune <Null> 2525 Campingvogn 10 Figur 7: Kombinert resultat fra GIS-modellene. R\u00f8de flater er parkeringsareal som er identifisert gjennom GIS-analysen 11 5. Vurdering av alternativene M\u00e5let med analysen var \u00e5 identifisere arealer som kan egne seg for bobilparkering, samt \u00e5 redusere antallet kandidater, slik at det var overkommelig \u00e5 gj\u00f8re grundigere vurderinger av dem. Resultatene fra analysen viser at det er 19 lokaliteter som er st\u00f8rre enn 2500 kvm2, er innenfor gangavstand til kollektivtransport, reisetid p\u00e5 mindre enn 30 minutter til Bergen sentrum / 600m fra bybanestopp og har en kommunal eller annen offentlig eier. N\u00e5r en ser p\u00e5 de utvalgte lokalitetene i tabell 3, s\u00e5 har mange av dem en beliggenhet/ funksjon som gj\u00f8r de lite attraktive for bobilparkering. P\u00e5 listen er det innfartsparkeringer, kundeparkering og parkeringsplasser med som ligger tett trafikkerte veier, eller parkeringer der det planlegges \u00e5 benytte plassen til andre form\u00e5l. Etter en gjennomgang av listen, er det fire lokaliteter som peker seg ut og der mulighetene for \u00e5 etablere bobilparkering b\u00f8r unders\u00f8kes n\u00e6rmere (figur 8): \u2022 Haukelandshallen \u2022 Arna stasjon s\u00f8r \u2022 Bergenshallen \u2022 Kokstadflaten Figur 8: Oversiktskart over lokaliteter som kan egne seg for permanent bobilparkering. 12 5.1 Haukelandshallen Figur 9: Kartutsnitt av parkeringsarealet ved Haukelandshallen. Det aktuelle omr\u00e5det ved Haukelandshallen er markert med r\u00f8d stiplet linje. Bergen kommune er grunneier. I KPA2018 er omr\u00e5det regulert til idrettsanlegg. Arealet er plant, det er vann og avl\u00f8psledninger like i n\u00e6rheten og s\u00e5nn sett vil arealet v\u00e6re godt egnet som bobilparkering. Det kan v\u00e6re behov for reasfaltering for \u00e5 redusere st\u00f8v og erosjon for \u00e5 t\u00e5le belastningen fra bobilene. N\u00e5r det gjelder muligheter for \u00e5 koble seg til str\u00f8mnettet vil dette kreve s\u00f8knad til nettselskapet, og gravearbeider til n\u00e6rmeste str\u00f8mstasjon. Av lokalitetene som blir vurdert, har denne dem mest sentrumsn\u00e6re plasseringen. Det er ca. 500 meter gangavstand til bybanestoppet p\u00e5 Kronstad, og derfra tar det 10 minutter \u00e5 reise til Byparken. Basert p\u00e5 reisetid, s\u00e5 kan en forvente at en bobilparkering her vil v\u00e6re et attraktivt tilbud for bobilturistene, og at det vil bli ansett som et godt alternativ n\u00e5r en skal oppleve Bergen sentrum som bobilturist. Lokaliteten er ogs\u00e5 et godt utgangspunkt for turer b\u00e5de mot Ulriken og L\u00f8vstakken. Parkeringsarealet er tilknyttet idrettsanlegget p\u00e5 Nymark og det er ogs\u00e5 midt i et boligomr\u00e5de. Her er det mye aktivitet med barn og unge. En bobilparkering vil f\u00f8re til \u00f8kt trafikk av bobiler, og det m\u00e5 forventes at naboer vil v\u00e6re negative til etablering av et tilbud her. Tilkomsten for bobilturistene vil i hovedsak skje fra E39 Danmarksplass, opp Ibsens gate og videre i St. Olavs vei. Eventuelt kan en kj\u00f8re fra Fabrikkgaten og videre opp Bj\u00f8rnsons gate. 13 Figur 10: Kartutsnitt av parkeringsarealet ved Arna stasjon. 5.2 Arna Stasjon Parkeringsplassen s\u00f8r for Arna stasjon er vurdert som egnet for bobilparkering (Figur 10). Arealet er delvis eid av Bergen kommune og Bane Nor (Figur 11). Figur 11: Bergen kommune sine arealer, markert med stiplet r\u00f8d linje. 14 Aktuell plassering for en bobilparkering er innenfor kommunens arealer p\u00e5 s\u00f8rsiden av stasjonen. Bane Nor disponerer deler disse arealene i dag, men har ingen avtale med Bergen kommune om \u00e5 disponere disse arealene. For \u00e5 utnytte arealet mer effektivt kan en vurdere \u00e5 g\u00e5 i dialog med Bane Nor og vurdere et makeskifte. BME har ogs\u00e5 v\u00e6rt i kontakt med EBE for n\u00f8dvendige avklaringer rundt bruk av det kommunale p- arealet. EBE har ingen innvendinger til at arealet benyttes til bobilparkering. Arealet er relativt plant, det er vann og avl\u00f8psledninger i n\u00e6rheten og s\u00e5nn sett vil arealet v\u00e6re godt egnet som bobilparkering. N\u00e5r det gjelder muligheter for \u00e5 koble seg til str\u00f8mnettet vil dette kreve s\u00f8knad til nettselskapet, og gravearbeider til n\u00e6rmeste str\u00f8mstasjon. Det er mange argumenter som taler for at arealet er godt egnet som bobilparkering. Arealet brukes som parkeringsplass i dag. Etablering av en permanent bobilparkering vil i liten gra endre bruken av arealet. Tilkomsten er direkte fra E16, som betyr at en unng\u00e5r trafikk gjennom boligomr\u00e5der eller omr\u00e5der med mye barn og unge. Det er ogs\u00e5 gangavstand til et servicetilbud p\u00e5 \u00d8yrane torg. En bobilparkering i Arna kan oppleves som lite sentralt og med for stor avstand til sentrum. Med direkte atkomst til togstasjonen og reisetid p\u00e5 7 minutter til Bergen stasjon med tog, er det likevel den lokaliteten med kortest reisetid til Jernbanestasjonen. 5.3 Bergenshallen Figur 11: Kartutsnitt av den midlertidige bobilparkering ved Bergenshallen. 15 Bobilparkeringen ved Bergenshallen (28 plasser) har v\u00e6rt i bruk i flere \u00e5r. Parkeringen er selvbetjent, og betaling skjer p\u00e5 automat eller App (300 kr / per d\u00f8gn). Det er mulighet for tapping av spillvann, t\u00f8mming av toalett, boss, tilgang p\u00e5 vann og str\u00f8m ved noen av plassene. Bobilparkeringen er en midlertidig l\u00f8sning, men BME har v\u00e6rt i kontakt med Etat for idrett, og de er kjent med bestillingen om \u00e5 utrede bobilparkering. De er \u00e5pne for \u00e5 fortsette med bobilparkering ved Bergenshallen, men det avhenger av vi finner en ny lokasjon. Dersom bobilparkeringen ved Bergenshallen skal fortsette, \u00f8nsker Etat for idrett at \u00e5 flytte t\u00f8mmestasjonen lenger vekk fra inngangspartiet til ishallen. Dette vil medf\u00f8re en reduksjon av 2-3 plasser. Med tanke p\u00e5 at tilbudet har eksistert i mange \u00e5r, men at det allikevel har v\u00e6rt mange bobiler andre steder, slik som Kyrkjetangen, Laksev\u00e5ghallen og Nordnes, kan det tyde p\u00e5 at belegget ved Bergenshallen har v\u00e6rt for lite til \u00e5 dekke behovet. Det kan derfor v\u00e6re en god l\u00f8sning \u00e5 fors\u00f8ke \u00e5 videref\u00f8re tilbudet ved Bergenshallen i tillegg til \u00e5 etablere et nytt tilbud p\u00e5 en annen lokasjon. 5.4 Kokstadflaten Figur 12: Kartutsnitt av arealene ved Kokstadflaten Arealet ved Kokstadflaten er regulert til sentrumsform\u00e5l og det er store planer for videreutvikling av n\u00e6ringsarealet. Det er lite trolig at det vil gj\u00f8res plass til en bobilparkering i planene. 16 Det anbefales at Kokstadflaten ikke vurderes videre med tanke p\u00e5 etablering av en permanent bobilparkering. 6. Retningslinjer for etablering av bobilparkering De alternative lokalitetene som er vurdert i denne rapporten er allerede eksisterende parkeringsareal, og det vil derfor kreve f\u00e5 fysiske tiltak for \u00e5 gj\u00f8re om arealet til en bobilparkering. Hvor mye som m\u00e5 gj\u00f8res avhenger av tilstanden p\u00e5 arealet og om det er vann/avl\u00f8p i n\u00e6rheten. Videre i dette kapittelet er det beskrevet hvilke fasiliteter som b\u00f8r v\u00e6re en del av planleggingen av en ny bobilparkering og et prisoverslag for de ulike tiltakene. 6.1 Oppmerking av omr\u00e5det Fra 1. januar 2022 tr\u00e5dde nye regler for camping og brannsikkerhet i kraft. (Endr. i byggteknisk forskrift (TEK17), 2022, \u00a7 11-6). (7) For lovlig etablerte campingplasser gjelder f\u00f8lgende: a. Mellom campingenheter kan avstanden i annet ledd reduseres til minimum 4,0 meter dersom det totale arealet for campingenheten ikke overstiger 75 m2 og campingenheten ikke p\u00e5 noe punkt overstiger en h\u00f8yde p\u00e5 4,0 meter over bakken. I en campingenhet inng\u00e5r en campingvogn, bobil, villavogn, husvogn o.l. med tilh\u00f8rende telt, fortelt, spikertelt, terrasse, levegg og lignende byggverk. b. Avstanden m\u00e5les fra ytterpunkt til ytterpunkt p\u00e5 campingenheten. Kapittel 5 og 6 kommer ikke til anvendelse ved beregning av areal, h\u00f8yde og avstand for campingenheter, men gjelder ved beregning av avstand til nabogrense. c. Campingplass skal deles opp i parseller med grunnareal p\u00e5 maksimalt 1 200 m2. Mellom parsellene skal det v\u00e6re branngater p\u00e5 minimum 8,0 meter bredde. Om forskriften ogs\u00e5 gjelder for bobilparkering avhenger av om plassen blir regulert til campingplass, eller om det blir regulert til parkeringsplass. Intensjonen med en ny bobilparkering er \u00e5 tilrettelegge for bobiler med eget toalett, kj\u00f8kken og vanntank, ikke for campingvogn eller kombinerte biler uten toalett. Slik sett kan arealet regnes som parkering og ikke campingplass. Allikevel vil det overnattes p\u00e5 bobilparkeringen, s\u00e5 selv om det ikke er et krav, b\u00f8r avstandskravene om minimum 4 meter mellom bobilelene overholdes. 17 6.2 Str\u00f8m, vann- og avl\u00f8p Som beskrevet i avsnitt 2 er tilgang til vann, avl\u00f8p og str\u00f8m etterspurt blant bobilturister. Prosjektet har derfor sett n\u00e6rmere p\u00e5 mulighetene for tilrettelegging for disse fasilitetene p\u00e5 de foresl\u00e5tte lokasjonene i Arna stasjon og ved Haukelandshallen Str\u00f8m Bobilturister har per i dag f\u00f8rst og fremst behov for \u00e5 kunne koble seg p\u00e5 et vanlig 230 volts anlegg. De fleste bobiler har 10 A sikringer, noe som gir et maksimalt forbruk p\u00e5 2200 watt. Elektrokompetanse i Bymilj\u00f8etaten vurderer det slik at det eksisterende nettet har kapasitet til \u00e5 forsyne et 230 volts anlegg og at det er flere mulige p\u00e5koblingspunkt. Ved innstallering av str\u00f8mstolper skal det v\u00e6re en stikkontakt per bobil og avstanden fra stikkontakt til bobil m\u00e5 ikke overstige 20 meter. Elektrifisering av bobilparken er ikke kommet s\u00e5 langt som i privatbilparken, og behovet for mer str\u00f8mkrevende hurtiglading er pr i dag begrenset. En m\u00e5 likevel anta at det vil v\u00e6re en gradvis \u00f8kning av behovet for hurtiglading ogs\u00e5 for bobiler i \u00e5rene fremover. Det anbefales derfor at det tilrettelegges for noen plasser med hurtiglading allerede i dag, og at det etableres infrastruktur som har tilstrekkelig kapasitet til \u00e5 m\u00f8te fremtidig behov for hurtiglading. Avhengig av hvor en kan koble seg til eksiterende str\u00f8manlegg m\u00e5 det p\u00e5regnes en del gravearbeider for fremf\u00f8relse av ledninger og etablering av el -anlegg. Videre detaljer rundt etablering av el -anlegg m\u00e5 utredes n\u00e6rmere som del av en eventuell prosjektering. For mer detaljert informasjon om krav til prosjektering og utf\u00f8relse av lavspenningsinstallasjoner vises det til standarden NEK 400. Vann og avl\u00f8p Etter henvendelse fra Bymilj\u00f8etaten har Bergen vann gjort en vurdering av f\u00f8lgende for lokasjonene ved Haukelandshallen og ved Arna Stasjon: 1. Muligheter for \u00e5 etablere t\u00f8mmestasjon for gr\u00e5vann og ferskvann, tilsvarende det som er etablert ved Bergenshallen. 2. Vil tilrettelegging for offentlig vann og avl\u00f8p medf\u00f8re mye gravearbeid, i s\u00e5 fall hvor stort omfang? 3. Er det behov for oppgraderinger av det eksisterende VA-nettet? 4. Prisestimat p\u00e5 en slik tilrettelegging Bergen Vann sin vurdering: Ved Arna stasjon er det ca 20 meter til privat vann og avl\u00f8psledning og ca 150 meter til offentlig vann og avl\u00f8psledning. Ved Haukelandshallen er det ca 75-100 m til kommunal avl\u00f8psledning og til n\u00e6rmeste vannledning ca 10 meter. Tilrettelegging av t\u00f8mmestasjon og fremf\u00f8ring av ferskvann vil derfor medf\u00f8re en del gravearbeid. Omfanget vil avhenge av om 18 t\u00f8mmestasjonen kan knyttes direkte til det kommunale avl\u00f8psanlegget, eller knyttes til kommunalt nett via eksisterende private ledninger. I Arna ligger det en privat (Bane Nor) vann- og avl\u00f8psledning over den aktuelle tomten for bobilparkering. Dersom det er mulig \u00e5 koble seg p\u00e5 denne, vil det redusere behovet for graving. Eieren (Bane Nor) av det private anlegget m\u00e5 i s\u00e5 fall gi samtykke til dette. Bergen vann antar at kapasiteten p\u00e5 det offentlige nettet er tilstrekkelig. En mer detaljert vurdering av l\u00f8sning, behovet for graving og vurdering av kostnader m\u00e5 gj\u00f8res som del av en eventuell prosjektering. 6.3 Billettinnkreving Bobilparkeringen vil kreve innkj\u00f8p av billettautomat og lage en mulighet til \u00e5 betale i app. L\u00f8sningen b\u00f8r v\u00e6re selvbetjent. L\u00f8sningen vil sikre billettinntekter hele \u00e5ret. 6.4 Informasjon Det m\u00e5 settes opp skilt p\u00e5 bobilplassen som forteller noe om parkeringstid, kostnader, fasiliteter og ordensregler. I tillegg kan det v\u00e6re informasjon om turistinformasjonen og om kollektivmuligheter til Bergen sentrum. 6.5 \u00d8konomi Hvilke investeringskostnader som m\u00e5 tas vil variere noe mellom de ulike alternativene. Prisene som er satt opp i tabellen er estimater, og de faktiske kostnadene vil komme frem i en detaljplanlegging. Tabellen under er laget for \u00e5 gi et bilde av forventede kostnader/inntekter, men alle tallene er usikre. Tabell 4: Grovt estimat av kostnader/inntekter pr lokasjon Investeringskostnader (inkl mva) Kostnad (kr) Graving str\u00f8m/vann/ avl\u00f8p 700.000 \u2013 2.500.000 Etablering av t\u00f8mmestasjon 200.000 Belysning 75.000 Parkeringsautomat 125.000 Merking av P-plasser/skilting 50.000 Asfaltering 600.000 Uforutsett 150.000 SUM investeringskostnader 1.9 \u2013 3,7 millioner * Driftskostnader 60 d\u00f8gn (eks mva) Vann 10 000 Str\u00f8m (Forbruk bobil: 45 kHw per 80 000 d\u00f8gn, str\u00f8mpris 2 kr /kWh, antall plasser 15, antall dager 60 d\u00f8gn) Generelt vedlikehold / uforutsett 60 000 Sum driftskostnader 150 000 Driftsinntekter Inntekt (kr) **Leieinntekter d\u00f8gnpris 300 kr/ 558.000 kr d\u00f8gn (15-juni \u2013 15 august = 30 biler per d\u00f8gn) Sum inntekter 558.000 kr ** * Eventuelle kostnader knyttet til oppgradering av eksisterende infrastruktur, trafikale tiltak eller behov for st\u00f8yskjerming er ikke medtatt her. ** Leieinntekter avhenger av antall plasser og om det er et hel\u00e5rs- eller sesongtilbud. 19 6.6 Hvilke tidsrammer er mulige for n\u00e5r de ulike alternativene kan tas i bruk Det er per i dag ikke bestemt en lokalitet eller avsatt midler for en permanent bobilparkering. I denne rapporten er det foresl\u00e5tt fire lokaliteter, der b\u00e5de avstand til kollektivnettverk, underlag og grunneierforhold oppfyller kriteriene til en bobilparkering, men vi utelukker ikke at det kan v\u00e6re andre forhold som gj\u00f8r at det ikke er \u00f8nskelig \u00e5 etablere bobilparkering p\u00e5 noen av disse plassene. I GIS-analysen i denne rapporten er det unders\u00f8kt om noen av Bergen sine 154 000 registrerte parkeringsplasser er egnet som bobilparkering. At vi sitter igjen med fire egnede alternativer viser at det er et stort press p\u00e5 arealer, spesielt n\u00e6r bybanen og Bergen sentrum. Det er antakelig en del privateide parkeringsplasser med en lokalisering som gj\u00f8r at de ville egnet seg som bobilparkering. Dette er ikke unders\u00f8kt i denne omgang er at det vil v\u00e6re usikkerheter til om kommunen f\u00e5r kj\u00f8pe eller inng\u00e5 tilstrekkelige lange leieavtaler til at det skal v\u00e6re fornuftig \u00e5 investere i infrastruktur for bobilparkering. Dersom ingen av de foresl\u00e5tte alternativene blir vurdert som egnet, vil tidsrammen for n\u00e5r det kan etableres en permanent bobilparkering bli ytterligere forskj\u00f8vet. Vi ansl\u00e5r at forprosjekt/prosjektering inklusiv utlysning av konkurranse, vil ta minimum 6 m\u00e5neder. Deretter ansl\u00e5r vi minimum 6 m\u00e5neder byggetid inklusiv utlysning av konkurranse. Det m\u00e5 ogs\u00e5 p\u00e5regnes noe tid til avklaring av avtalemessige forhold knyttet til disponering av aktuelt areal. Dette tilstrebes l\u00f8st parallelt med \u00f8vrige prosesser. Det betyr at det kan v\u00e6re mulig \u00e5 ferdigstille en permanent bobilparkering til sesongen 2026, men det vil avhenge av raske avklaringer og bestillinger i l\u00f8pet av 2023. 20 Referanser 1. Tuv, Nina. ssb.no. https://www.ssb.no/transport-og-reiseliv/artikler-og- publikasjoner/dobbelt-sa-mange-bobiler-de-siste-ti-arene. [Internett] 2020. 2. Norsk Turistutvikling. \u00c5rsrapport for utvikling og trender . s.l. : Norsk Turistutvikling, 2020. \u00c5rgang 7\u20132020. 3. Norsk Bobil og Caravan Club . https://www.nbocc.no/Om-NBCC/. [Internett] 2023. 4. Anthun, Mette, Svendseid, Bergit S\u00f8nsteb\u00f8 og Hauge, Kaja. nrk.no. [Internett] 25 Juni 2019. https://www.nrk.no/vestland/tyske-nettforum-tipser-bobilturister-om-a-parkere-pa- ikea-1.14637603. 5. AppMobilEdition SAS. https://www.park4night.com/. [Internett] 17. 10. 2022. https://www.park4night.com/carte_lieux. 6. Camping-App.eu. https://www.camping-app.eu/no. [Internett] 18. 10. 2022. https://suche.womo-stellplatz.eu/. 7. T\u00d8I. Bybanen i Bergen - F\u00f8runders\u00f8kelse av arbeidspendling og reisevaner., T\u00d8I rapport 1102/2010. s.l. : Transport\u00f8konomisk institutt, 2010. 8. Malczewski, Jacek. GIS-based land-use suitability analysis: a critical overview. Progress in planning 62.1. 2004, ss. 3-65. 9. BKMB. Parkeringskartlegging - hovedrapport. Bergen : Bergen kommune, 2022. s. 97. 10. TravelTime. https://traveltime.com/. [Internett] 2021. [Sitert: 01 11 2022.] https://docs.traveltime.com/api/overview/introduction. 11. BKMB - kommunaldirekt\u00f8rens stab. Bobilparkering i Bergen - Bestilling av utredning (ref. 2022/52884-1). BYR\u00c5DSAVDELING FOR KLIMA, MILJ\u00d8 OG BYUTVIKLING. Bergen : BYR\u00c5DSAVDELING FOR KLIMA, MILJ\u00d8 OG BYUTVIKLING, 2022. Bestilling. 21 Vedlegg I: VA- Kart Arna 22 Vedlegg II: VA-kart Haukelandshallen 23 "
}