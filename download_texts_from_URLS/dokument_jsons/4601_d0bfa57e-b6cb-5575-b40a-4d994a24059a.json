{
  "dokument_id": "d0bfa57e-b6cb-5575-b40a-4d994a24059a",
  "doc_type": "case_attachment",
  "kommune": 4601,
  "tittel": "Prosjektplan for forvaltningsrevisjon av planer som styringsverkt\u00f8y",
  "url": "https://bergen.kommune.no/politikere-utvalg/api/fil/bk360/10567487/Prosjektplan-for-forvaltningsrevisjon-av-planer-som-styringsverktoy",
  "tekst": "Forvaltningsrevisjon| Bergen kommune Planer som styringsverkt\u00f8y Prosjektplan Juni 2024 \u00abForvaltningsrevisjon av Planer som styringsverkt\u00f8y - prosjektplan\u00bb Juni 2024 Prosjektplanen er utarbeidet for Bergen kommune av Deloitte AS. Deloitte AS Postboks 6013 Postterminalen, 5892 Bergen tlf: 55 21 81 00 www.deloitte.no forvaltningsrevisjon@deloitte.no Innhold 1 Form\u00e5l og problemstillinger 2 2 Revisjonskriterier 4 3 Metode 6 4 Tid og ressursbruk 7 1 1 Form\u00e5l og problemstillinger 1.1 Bakgrunn Deloitte har i samsvar med bestilling fra kontrollutvalget i m\u00f8te den 21.05.2024, sak 58/24 utarbeidet en prosjektplan for forvaltningsrevisjon av planer som styringsverkt\u00f8y. I risiko- og vesentlighetsvurderingen for Bergen kommune ble det pekt p\u00e5 flere risikoomr\u00e5der knyttet til Bergen kommune sitt planarbeid. Det ble blant annet pekt p\u00e5 risiko knyttet til: \u2022 Utydelig planhierarki og manglende sammenheng mellom kommunens ulike planer \u2022 Ressursbruk og involvering i utarbeiding av planer \u2022 Konkretisering av tiltak, ansvar, kostnader og fremdrift i planene 1.2 Om overordnet planlegging i Bergen kommune Tabellen under gir oversikt over de viktigste overordnede planene til Bergen kommune: Plan Sist vedtatt Beskrivelse Kommuneplanens Juni 2015 Kommuneplanens samfunnsdel (KPS) skal sette langsiktige m\u00e5l for samfunnsdel (KPS) samfunnsutviklingen og kommuneorganisasjonen, og er f\u00f8rende for kommunens \u00f8vrige planlegging og virksomhet. Kommuneplanens Juni 2019 Kommuneplanens arealdel (KPA) skal vise sammenhengen mellom arealdel (KPA) framtidig samfunnsutvikling og arealbruk. Dette skal v\u00e6re i tr\u00e5d med f\u00f8ringer i KPS. Gjeldende arealdel inneholder plankart, juridiske bestemmelser og planbeskrivelse. Handlings- og Rulleres Kommuneplanens samfunnsdel har en lovp\u00e5lagt handlingsdel som \u00f8konomiplan (H\u00d8P) \u00e5rlig rulleres \u00e5rlig. I Bergen kommune kombineres handlingsdelen (etter plan- og bygningsloven) med \u00f8konomiplan (etter kommuneloven), og inng\u00e5r i en samlet handlings- og \u00f8konomiplan. Kommunal planstrategi September Kommunal planstrategi er et politisk verkt\u00f8y for styring av 2020 planleggingen i valgperioden. Planstrategien er lovp\u00e5lagt, og skal vedtas av bystyret senest ett \u00e5r etter konstituering. Den skal ta stilling til hvorvidt KPS og/eller KPA skal revideres, og i s\u00e5 fall om de skal revideres helt eller delvis. Planstrategien kan ogs\u00e5 ta stilling til hvilken \u00f8vrig planlegging som skal prioriteres i valgperioden. Planstrategien kan sl\u00e5s sammen med planprogram for kommuneplanens samfunnsdel og/eller arealdel. I tillegg til de overordnede planene har Bergen kommune en lang rekke tematiske samfunnsplaner for ulike samfunnsomr\u00e5der. Per februar 2024 hadde Bergen kommune 132 gjeldende planer.1 Bergen bystyre vedtok i juni 2019 at kommunen skal benytte fire ulike kategorier tematiske planer: 2 \u2022 Melding Kunnskapsgrunnlag eller rapport om status p\u00e5 et planomr\u00e5de, og skal ikke inneholde visjon, satsingsomr\u00e5der, m\u00e5l, strategier og tiltak \u2022 Strategi Viser hva som er m\u00e5let og hvilke strategier man har for \u00e5 n\u00e5 m\u00e5lene, men ikke hvordan det skal gj\u00f8res gjennom tiltak \u2022 Temaplan Det mest omfattende planverkt\u00f8yet og skal ha b\u00e5de m\u00e5l, strategier og tiltak \u2022 Handlingsplan 1 Bergen kommune - Planoversikt 2 Bergen kommune - Om planer i Bergen kommune 2 Skal kun inneholde tiltak som sikrer gjennomf\u00f8ring av vedtatt strategi, temaplan eller utfordringer klarlagt gjennom politiske vedtak eller andre overordnede f\u00f8ringer P\u00e5 nettsiden til Bergen kommune blir det vist til at finansiering av tiltakene i tematiske planer og tematiske kommunedelplaner vurderes i forbindelse med handlings- og \u00f8konomiplanen og de \u00e5rlige kommunebudsjettene. Det blir opplyst at det at et tiltak er med i en plan, ikke er en garanti for at det blir gjennomf\u00f8rt. I risiko- og vesentlighetsvurderingen for Bergen kommune ble det pekt p\u00e5 koblingen mellom planene og kommunens handlings- og \u00f8konomiplan var for svak. Siden planene og tiltakene er avhengig av finansiering for \u00e5 bli iverksatt, inneb\u00e6rer dette at kommunen har mange planer som ikke blir fulgt opp, eller kun i sv\u00e6rt liten grad blir fulgt opp. 1.3 Byr\u00e5dets arbeid med ny kommuneplan og kommunal planstrategi Byr\u00e5det vil rullere kommuneplanens samfunnsdel (KPS) og arealdel (KPA)3 I sak til byr\u00e5det (2024/05109-1) st\u00e5r f\u00f8lgende om byr\u00e5dets planer om \u00e5 redusere antall planer og sikre en r\u00f8d tr\u00e5d mellom planene: Bergen kommune har blant landets st\u00f8rste planvolum innenfor samfunnsplanleggingsfeltet, og til enhver tid en rekke p\u00e5g\u00e5ende planprosesser. Det er ikke et m\u00e5l i seg selv at Bergen kommune skal ha f\u00e6rrest mulig planer, men det m\u00e5 tas en kritisk gjennomgang av hvordan kommunen innretter planene. Byr\u00e5det har derfor startet arbeidet med \u00e5 g\u00e5 gjennom gjeldende planportef\u00f8lje innenfor samfunnsplanleggingen, og det vil frem mot fremleggelse av planstrategi bli foresl\u00e5tt grep for \u00e5 styrke den r\u00f8de tr\u00e5den fra kommuneplanens samfunnsdel til den tematiske planleggingen, og fra samfunnsdelen til H\u00d8P, som utgj\u00f8r samfunnsdelens handlingsdel 1.3 Form\u00e5l og problemstillinger Form\u00e5let med prosjektet vil v\u00e6re \u00e5 unders\u00f8ke om Bergen kommunes tematiske planer fungerer som strategiske styringsverkt\u00f8y. Vi vil unders\u00f8ke f\u00f8lgende tema med tilh\u00f8rende problemstillinger: Bruk og erfaring med ulike plantyper 1) Hvilke former for tematiske planer (melding, strategi, temaplan og handlingsplan) benyttes i praksis i byr\u00e5dsavdelingene? 2) I hvilken grad fungerer de ulike plantypene som styringsverkt\u00f8y? Sammenheng mellom planer, m\u00e5l og tiltak 3) I hvilken grad blir det arbeidet systematisk for \u00e5 sikre sammenheng mellom planer, m\u00e5l og tiltak? 4) I hvilken grad synliggj\u00f8r kommunens planer strategier, m\u00e5l og tiltak p\u00e5 en hensiktsmessig m\u00e5te? Realisering av planer 5) I hvilken grad blir m\u00e5l og tiltak i vedtatte planer realisert? Rapportering knyttet til gjennomf\u00f8ring av planer 6) Er kommunens rapportering knyttet til vedtatte planer, samt budsjettfremlegg tilstrekkelig for \u00e5 gi bystyret tydelig oversikt over status og prioriteringsvalg? 3 Framstilling-Byradets-arbeid-med-ny-kommuneplan-og-kommunal-planstrategi (bergen.kommune.no) 3 2 Revisjonskriterier 2.1 Innledning Revisjonskriteriene vil bli hentet fra og utledet av autoritative kilder, rettsregler, politiske vedtak og fastsatte retningslinjer. Revisjonskriteriene under er ikke utt\u00f8mmende for hva som kan v\u00e6re relevant i forvaltningsrevisjonen. Andre kriterium vil kunne komme til dersom det skulle v\u00e6re n\u00f8dvendig for \u00e5 f\u00e5 en fullstendig unders\u00f8kelse og vurdering av problemstillingene. 2.2 Kommunal planstrategi Av kapittel 10 i plan og bygningsloven g\u00e5r det frem at bystyret minst \u00e9n gang i hver valgperiode, og senest innen ett \u00e5r etter konstituering, skal utarbeide og vedta en kommunal planstrategi. Planstrategien b\u00f8r omfatte en dr\u00f8fting av kommunens strategiske valg knyttet til samfunnsutvikling, herunder langsiktig arealbruk, milj\u00f8utfordringer, sektorenes virksomhet og en vurdering av kommunens planbehov i valgperioden Ved behandlingen av planstrategien skal bystyret ta stilling til om gjeldende kommuneplan eller deler av denne skal revideres, eller om planen skal videref\u00f8res uten endringer. 2.3 Kommuneplan Plan- og bygningsloven kapittel 11 omhandler det at kommunen skal ha en samlet kommuneplan som omfatter samfunnsdel med handlingsdel og arealdel. Det fremg\u00e5r her at kommuneplanen skal ivareta b\u00e5de kommunale, regionale og nasjonale m\u00e5l, interesser og oppgaver, og b\u00f8r omfatte alle viktige m\u00e5l og oppgaver i kommunen. Den skal ta utgangspunkt i den kommunale planstrategien og legge retningslinjer og p\u00e5legg fra statlige og regionale myndigheter til grunn. Det kan utarbeides kommunedelplan for bestemte omr\u00e5der, temaer eller virksomhetsomr\u00e5der. Kommuneplanen skal ha en handlingsdel som angir hvordan planen skal f\u00f8lges opp de fire p\u00e5f\u00f8lgende \u00e5r eller mer, og revideres \u00e5rlig. \u00d8konomiplanen etter kommuneloven \u00a7 14-2 bokstav a kan inng\u00e5 i eller utgj\u00f8re handlingsdelen. 2.3.1 Kommuneplanens samfunnsdel som verkt\u00f8y for strategisk styring I f\u00f8lge \u00a7 11-2 skal kommuneplanens samfunnsdel skal ta stilling til langsiktige utfordringer, m\u00e5l og strategier for kommunesamfunnet som helhet og kommunen som organisasjon. Den b\u00f8r inneholde en beskrivelse og vurdering av alternative strategier for utviklingen i kommunen. Det g\u00e5r videre frem at kommuneplanens samfunnsdel skal v\u00e6re grunnlag for sektorenes planer og virksomhet i kommunen. Den skal gi retningslinjer for hvordan kommunens egne m\u00e5l og strategier skal gjennomf\u00f8res i kommunal virksomhet og ved medvirkning fra andre offentlige organer og private. Av \u00a7 11-2 g\u00e5r det ogs\u00e5 frem at kommunedelplaner for temaer eller virksomhetsomr\u00e5der skal ha en handlingsdel som angir hvordan planen skal f\u00f8lges opp de fire p\u00e5f\u00f8lgende \u00e5r eller mer. Handlingsdelen skal revideres \u00e5rlig. Det er utarbeidet en veileder for kommuneplanprosessen som omhandler b\u00e5de samfunnsdelen og handlingsdelen til kommuneplanen.4 Denne veilederen fremhever at det i samfunnsdelen skal det tas strategiske valg for utviklingen av kommunesamfunnet og kommunen som organisasjon. Det blir vist til at samfunnsdelen er derfor er et godt verkt\u00f8y for strategisk overordnet styring. Det st\u00e5r videre f\u00f8lgende om samfunnsdelen som verkt\u00f8y for strategisk styring: Dette forsterkes ved \u00e5 knytte handlingsdelen til samfunnsdelen. Da muliggj\u00f8res en sterkere strategisk styring og prioritering av arbeidsoppgaver. Handlingsdelen b\u00f8r bli en del av kommunens \u00f8konomiske styringsinstrumenter og resultatvurderinger. Dette gjelder \u00f8konomiplan, budsjett, regnskap og \u00e5rsmeldinger. 2.3.2 Planenes omfang, prioriteringer og m\u00e5lstruktur i tilknytning til planer I veileder for kommuneplanprosessen blir det vist til at det ikke er et krav om at kommuneplanens samfunnsdel skal v\u00e6re en altomfattende plan. Det blir imidlertid vist til at dersom samfunnsdelen f\u00e5 en politisk relevans og 4 t-1492.pdf (regjeringen.no) 4 v\u00e6re et nyttig styringsverkt\u00f8y for \u00e5 synliggj\u00f8re strategiske plangrep, m\u00e5 politiske prioriteringer komme tydelig fram i dokumentet. I veilederen st\u00e5r det videre: En god samfunnsdel defineres derfor ikke n\u00f8dvendigvis av sitt omfang, men i hvilken grad det er et fokusert og handlingsrettet dokument som peker ut noen prioriterte satsingsomr\u00e5der. N\u00e5r det gjelder m\u00e5l, kan en ogs\u00e5 legge opp til en hierarkisk m\u00e5lstruktur. Ut fra kommunens visjoner og samfunnsutviklingen kan en utvikle satsingsomr\u00e5der eller hovedm\u00e5l. Disse brytes ned til neste niv\u00e5 som delm\u00e5l og videre til tiltak som kan inng\u00e5 handlingsprogram. Noen kommuner velger \u00e5 formulere tiltak, mens andre kommuner som har resultatstyring som styringsform formulerer resultatm\u00e5l og ikke tiltak. Begge deler kan gj\u00f8res, b\u00e5de i samfunnsdelen av kommuneplanen og i handlingsdelen. M\u00e5lene i samfunnsdelen b\u00f8r v\u00e6re mer overordnede enn m\u00e5lene i handlingsdelen. Kommunen b\u00f8r utvikle et sammenhengende m\u00e5lhierarki. I veilederen blir det videre vist til at kommunen kan velge alternative strategier for \u00e5 oppn\u00e5 sine m\u00e5l, men at en b\u00f8r belyse hva de ulike strategivalgene betyr sett i forhold til m\u00e5l- og resultatoppn\u00e5else og det \u00f8konomiske handlingsrommet som kommunen har. Ogs\u00e5 milj\u00f8messige, etiske hensyn og andre forhold kan v\u00e6re relevante Det blir videre fremhevet at en nyttig innfallsvinkel ved utarbeidelsen av m\u00e5l i kommuneplanens samfunnsdel og handlingsdel er at m\u00e5lformuleringer b\u00f8r kunne fylle fem krav dersom de skal v\u00e6re egnet \u00e5 styre etter. \u2022 M\u00e5let m\u00e5 kunne defineres konkret \u2022 M\u00e5let m\u00e5 v\u00e6re m\u00e5lbart \u2022 M\u00e5let m\u00e5 v\u00e6re oppn\u00e5elig \u2022 M\u00e5let m\u00e5 v\u00e6re realistisk \u2022 M\u00e5let m\u00e5 v\u00e6re tidsbestemt 2.4 Nasjonale forventinger til kommunal planlegging 2023-2027 Regjeringen legger hvert fjerde \u00e5r legge fram nasjonale forventninger til regional og kommunal planlegging for \u00e5 fremme en b\u00e6rekraftig utvikling i hele landet. Forventningene skal f\u00f8lges opp i arbeidet med planstrategier og planer i fylkeskommunene og kommunene. De nasjonale forventningene knyttet til den kommunale planleggingen for perioden 2023-2027 har fem overordnede perspektiver: sosial, \u00f8konomisk og milj\u00f8messig b\u00e6rekraft, samfunnssikkerhet og beredskap og samarbeid for \u00e5 n\u00e5 m\u00e5lene. 2.5 Kommunale vedtak og f\u00f8ringer I kommunens rammeverk for internkontroll5 fra september 2023 omtales samfunnsplanlegging. Her st\u00e5r det f\u00f8lgende: God m\u00e5l- og resultatstyring, sammen med samfunnsplanlegging, krever et plansystem som er bygget opp med en gjennomg\u00e5ende og helhetlig m\u00e5lstruktur. Et tydelig hierarki og en r\u00f8d tr\u00e5d fra de overordnede m\u00e5lene i kommuneplanen til mer konkrete strategier, delm\u00e5l og tiltak i underliggende planverk, bidrar til \u00e5 sikre en utvikling og styring av kommunen i riktig retning. Det kan v\u00e6re vanskelig \u00e5 skape helhet og sammenheng i plansystemet hvis vi ikke skiller godt nok mellom hva vi skal oppn\u00e5 (m\u00e5l), hvordan vi kommer oss dit og hvordan vi kan m\u00e5le utviklingen underveis. 5 Rammeverk-for-virksomhetsstyring (bergen.kommune.no) 5 3 Metode Deloitte utf\u00f8rer forvaltningsrevisjon i samsvar med gjeldende standard for forvaltningsrevisjon (RSK 001). Alle prosjekt blir kvalitetssikret i samsvar med kravene til kvalitetssikring i Deloitte Policy Manual (DPM). 3.1 Dokumentanalyse Informasjon om Bergen kommunes planer og planarbeid i de ulike byr\u00e5dsavdelingene vil bli samlet inn og analysert. Vi vil velge ut planer fra de siste fire \u00e5rene for \u00e5 se n\u00e6rmere p\u00e5 hvordan de er bygget opp med hensyn til \u00e5 synliggj\u00f8re m\u00e5l, tiltak og kostnader. Planene vil bli valgt fra ulike byr\u00e5dsavdelinger Innsamlet dokumentasjon vil bli vurdert opp mot revisjonskriteriene. 3.2 Sp\u00f8rreunders\u00f8kelse Vi vil gjennomf\u00f8re en sp\u00f8rreunders\u00f8kelse til kommunale ledere som vil omhandle ledernes erfaringer knyttet til bruk av planer som styringsverkt\u00f8y. 3.3 Intervju For \u00e5 f\u00e5 supplerende informasjon til skriftlige kilder vil Deloitte intervjue kommunaldirekt\u00f8rene. Vi vil videre intervjue noen utvalgte (fem) etatsdirekt\u00f8rer som har ansvarsomr\u00e5der som er relevante for de planene vi vil se n\u00e6rmere p\u00e5 i dokumentanalysen. Vi vil videre intervjue byr\u00e5dsleder og lederne for bystyreutvalgene. Til sammen vil vi intervjue 17 personer 3.4 Verifisering og h\u00f8ring Oppsummering av intervju vil bli sendt til de intervjuede for verifisering, og det er informasjon fra de verifiserte intervjureferatene som vil bli benyttet i rapporten. Datadelen av rapporten vil bli sendt til kommunen ved byr\u00e5dene for verifisering, og eventuelle faktafeil vil bli rettet opp i den endelige versjonen. Deretter vil hele rapporten, inkludert vurderingsdeler og eventuelle forslag til tiltak, bli sendt til kommunen for uttale. H\u00f8ringsuttalelsene vil bli vedlagt den endelige rapporten som blir sendt til kontrollutvalget. 6 4 Tid og ressursbruk 4.1 N\u00f8kkelpersonell Birte Bj\u00f8rkelo er oppdragsansvarlig partner p\u00e5 oppdraget og vil st\u00e5 for overordnet styring av prosjektet og kvalitetssikring av rapport, jf. krav til kvalitetssikring i RSK 001 og Deloitte Policy Manual (DPM). Senior manager Kari G\u00e5semyr vil v\u00e6re prosjektleder for oppdraget. Deloitte vil ellers sette sammen et team som sikrer at prosjektet blir gjennomf\u00f8rt i samsvar med gjeldende retningslinjer, samt med n\u00f8dvendig kompetanse og erfaring innenfor kommunal revisjon. 4.2 Ressursbruk Med utgangspunkt i prosjektet sin karakter og planen som er lagt for hvordan prosjektet skal bli gjennomf\u00f8rt vil det ta totalt 600 timer \u00e5 gjennomf\u00f8re prosjektet. Dette inkluderer forberedelse av prosjektet, utarbeidelse av problemstillinger og prosjektplan, forberedelse og gjennomf\u00f8ring av datainnsamling, analyse av data og utarbeidelse og kvalitetssikring av rapport. Timetallet omfatter ogs\u00e5 presentasjon av ferdig rapport for kontrollutvalget. Timeestimatet inkluderer ikke forberedelse og gjennomf\u00f8ring av presentasjon i bystyreutvalg. En eventuell presentasjon av rapporten i bystyreutvalg vil bli fakturert etter medg\u00e5tt tid, inntil 6 timer i tillegg til det totale timetallet som er presentert over. Se vedlegg for oversikt over timefordeling. 4.3 Gjennomf\u00f8ringsplan Oppstart av prosjektet skjer i juni 2024 etter avtale med kontrollutvalget. Vi foresl\u00e5r rapport levert til kontrollutvalgets m\u00f8te i februar 2025. For \u00e5 kunne gjennomf\u00f8re prosjektet med en slik gjennomf\u00f8ringsperiode og med stipulert timebruk, er det n\u00f8dvendig at kommunen sender over etterspurt dokumentasjon innen de frister som blir satt, og at utvalgte personer stiller til og verifiserer intervju. Fakturering av kostnadene ved prosjektet vil skje i samsvar med avtale mellom Bergen kommune og Deloitte. Bergen, 4. juni 2024. _________________________________ Birte Bj\u00f8rkelo Oppdragsansvarlig partner 7 Deloitte AS and Deloitte Advokatfirma AS are the Norwegian affiliates of Deloitte NSE LLP, a member firm of Deloitte Touche Tohmatsu Limited (\"DTTL\"), its network of member firms, and their related entities. DTTL and each of its member firms are legally separate and independent entities. DTTL (also referred to as \"Deloitte Global\") does not provide services to clients. Please see www.deloitte.no for a more detailed description of DTTL and its member firms. Deloitte Norway conducts business through two legally separate and independent limited liability companies; Deloitte AS, providing audit, consulting, financial advisory and risk management services, and Deloitte Advokatfirma AS, providing tax and legal services. Deloitte is a leading global provider of audit and assurance, consulting, financial advisory, risk advisory, tax and related services. Our network of member firms in more than 150 countries and territories serves four out of five Fortune Global 500\u00ae companies. Learn how Deloitte's 330,000 people make an impact that matters at www.deloitte.no. \u00a9 2024 Deloitte AS "
}