{
  "dokument_id": "1669f206-2a0b-537e-807d-80fcaa953394",
  "doc_type": "case_presentation",
  "kommune": 5501,
  "tittel": "S\u00f8knad om st\u00f8tte fra formannskapets disposisjonskonto - Kr\u00f8keb\u00e6rsletta fangeleir og Jugoslavmonumentet informasjonstavle",
  "url": "https://innsyn.tromso.kommune.no/application/getMoteDokument?dokid=2002083317",
  "tekst": "Arkivsaksnr. 25/08693-1 Saksbehandler Henrik Romsaas Saksgang M\u00f8tedato Formannskapet 27.05.2025 S\u00f8knad om st\u00f8tte fra formannskapets disposisjonskonto - Kr\u00f8keb\u00e6rsletta fangeleir og Jugoslavmonumentet informasjonstavle Kommunedirekt\u00f8rens innstilling til vedtak: Prosjektet informasjonstavle for Kr\u00f8keb\u00e6rsletta fangeleir og Jugoslavmonumentet bevilges kr 20 000 i st\u00f8tte. Bel\u00f8pet tas fra formannskapets disposisjonskonto Stig Tore Johnsen Mette Moh\u00e5g Kommunedirekt\u00f8r Avdelingsdirekt\u00f8r bymilj\u00f8 1 Hva saken gjelder Formannskapet behandler s\u00f8knad om st\u00f8tte fra formannskapets disposisjonskonto fra Park, idrett og friluft for oppsetting av informasjonstavle for Kr\u00f8keb\u00e6rsletta fangeleir og Jugoslavmonumentet og oppussing av minnesmerket. Saksutredning Park, idrett og friluft s\u00f8ker om \u00f8konomisk st\u00f8tte for oppf\u00f8ring av informasjonstavle for Kr\u00f8keb\u00e6rsletta fangeleir og minnesmerket for de 30 jugoslaviske fangene som ble drept her under krigen. I tillegg til informasjonstavlen skal minnesmerket pusses opp og omr\u00e5det rundt f\u00e5 et l\u00f8ft med benk, veiviserskilt og opprydding i vegetasjonen. I 2025 er det 80 \u00e5r siden andre verdenskrig sluttet, og freden kom til Norge. Prosjektet er et konkret tiltak for \u00e5 markere dette \u2013 samtidig som det l\u00f8fter og f\u00e5r fram den viktige historien om det som skjedde i omr\u00e5det. Informasjonstavlen med benk og oppgradering av omr\u00e5det vil ogs\u00e5 gj\u00f8re det til et naturlig stoppe- og hvilested p\u00e5 tur i omr\u00e5det. Tromstun skole ligger der Kr\u00f8keb\u00e6rsletta fangeleir en gang l\u00e5. Skolen er en av hovedm\u00e5lgruppene for \u00e5 formidle kunnskap om krigens grufulle hendelser s\u00e5 vi ikke glemmer og l\u00e6rer. Prosjektet vil gjennomf\u00f8res i juni 2025 og informasjonstavlen vil avdukes 14. juli \u2013 p\u00e5 \u00e5rsdagen for jugoslavtragedien i 1942. Prosjektet er et spleiselag mellom en rekke akt\u00f8rer der PIF, Bydrift og Dreis ogs\u00e5 vil bidra. Troms\u00f8 arbeiderforening og Norsk-jugoslavisk vennskapsforening har innvilget st\u00f8tte til prosjektet og det skal s\u00f8kes SNN Samfunnsl\u00f8ftet om midler. Det vises til s\u00f8knad og budsjett vedlagt saken for mer informasjon. Formannskapets st\u00f8tte til prosjektet er \u00f8nsket b\u00e5de \u00f8konomisk og symbolsk. Platen p\u00e5 minnesmerket er gitt av Zagreb by - en av Troms\u00f8s vennskapsbyer. \u00c5 ta vare p\u00e5 og formidle historien og gaven er viktig. Det s\u00f8kes derfor om st\u00f8tte fra formannskapet p\u00e5 kr 20 000. Konklusjon Kommunedirekt\u00f8ren anbefaler at prosjektet innvilges st\u00f8tte kr 20 000. Bel\u00f8pet tas fra formannskapets disposisjonskonto. Vedtakskompetanse Formannskapet Vedlegg Prosjektbeskrivelse infoskilt Kr\u00f8keb\u00e6rsletta fangeleir og jugoslavmonumentet 2 "
}