{
  "dokument_id": "66711fbd-55e1-5ae5-a98c-cdb6417ae708",
  "doc_type": "case_presentation",
  "kommune": 5501,
  "tittel": "Opprettelse av nytt fastlegekontor i Troms\u00f8 kommune",
  "url": "https://innsyn.tromso.kommune.no/application/getMoteDokument?dokid=2001651251",
  "tekst": "Arkivsaksnr. 24/04474-1 Saksbehandler Magne Nicolaisen Saksgang M\u00f8tedato Helse- og velferdsutvalget 06.03.2024 Formannskapet 12.03.2024 Opprettelse av nytt fastlegekontor i Troms\u00f8 kommune Kommunedirekt\u00f8rens innstilling til vedtak: Avtale om opprettelse av nytt fastlegekontor i Troms\u00f8 Kommune, n\u00f8dvendig inng\u00e5else av leieavtale, samt \u00f8konomisk og administrativt bidrag i oppstartsfasen/etableringen av nytt fastlegekontor i Stakkevollveien 41 godkjennes. Mari Enoksen Hult Magne Nicolaisen Konstituert kommunedirekt\u00f8r Avdelingsdirekt\u00f8r for helse og omsorg 1 Hva saken gjelder Saken gjelder opprettelse av nytt fastlegekontor i Troms\u00f8 Kommune, n\u00f8dvendig inng\u00e5else av leieavtale, samt \u00f8konomisk og administrativt bidrag i oppstartsfasen/etableringen av nytt fastlegekontor lokalisert i nevnte lokaler. Saksutredning Sakens bakgrunn Troms\u00f8 kommune har som et ledd i m\u00e5lsetningen om full fastlegedekning, med en ytterligere 5% overkapasitet besluttet \u00e5 stille med \u00f8konomisk sikkerhet og bistand i oppstartsfasen av et nytt fastlegekontor. Viser til Plan for Legetjenester og Troms\u00f8pakken/Fastlegesaken (utvalgssak 0041/21 i Kommunestyret) hvor opprettelsen av et nytt legekontor beskrives som en av de viktigste tiltakene for \u00e5 redusere pasientlistene hos fastlegene. Dette er forankret i en overordnet strategi om \u00e5 \u00abl\u00f8se fastlegekrisen\u00bb. Det ble fors\u00f8kt etablert et kontor p\u00e5 tradisjonell m\u00e5te gjennom \u00e5 ansette en fastlege i ca. 20% som skulle lede hele etableringsprosessen. Denne metoden f\u00f8rte ikke frem. Derfor har seksjonsleder for Helsetjenester og enhetsleder for allmennlegetjenesten tatt ansvar for denne etableringen. Saken er lagt frem for sentral investeringsgruppe i m\u00f8te 1. desember 2023. Det ble her gitt godkjenning til at Troms\u00f8 kommune kunne bidra i oppstartsfasen/etableringen av et nytt fastlegekontor. Det ble stilt som forutsetning at kommunen ikke skulle bidra i driften. Det er p\u00e5 bakgrunn av dette fremforhandlet avtale med Kr\u00e6mer eiendom AS om leie av lokaler til fastlegekontor i Stakkevollvegen 41. Leiekontrakt skal overf\u00f8res til et legekontor AS s\u00e5 snart dette opprettes. Kommunen skal ikke v\u00e6re p\u00e5 eiersiden av legekontor AS. Om lokalene og leiekontrakten Ulike leieobjekter er vurdert. Etter en samlet vurdering har vi landet p\u00e5 Stakkevollveien 41(Kr\u00e6mer Brygge). Det har ogs\u00e5 v\u00e6rt sett p\u00e5 mulighet for \u00e5 bruke kommunale bygg. Men det finnes ikke tilgjengelige egnede lokaler til nytt legekontor pr n\u00e5. De valgte lokalene er sentralt p\u00e5 Stakkevollvegen, med gode kollektivforbindelser. Det er moderne lokaler, som tilpasses og oppgraderes i forbindelse med inng\u00e5elsen av leieavtale. Lokalene oppgraderes i henhold til kravspesifikasjon for legekontor. Avtalt kvadratmeterpris (2500 kr/kvm) er inklusive disse oppgraderingene. Lokalene utgj\u00f8r totalt ca. 680 kvm hvorav 602 kvm er eksklusivt areal til fastlegekontor. Videre har leietaker en opsjon p\u00e5 inntil 243 kvm, hvor 215 kvm vil utgj\u00f8re eksklusivt areal til fastlegekontor. I basisarealet \u2013 680 kvm \u2013 vil det etableres 8 legekontor. \u00c5rlig leie for lokalene er avtalt til 1 700 650 kr. I tillegg til dette kommer felleskostnader og kostnader til renhold, str\u00f8m, vedlikehold m.m. Felleskostnader er ved avtaletidspunktet estimert til 204 078 kr per \u00e5r eller 300 kr/kvm. Kvadratmeterpris for lokalene utgj\u00f8r 2500 kr/kvm (eksklusiv felleskostnader). Dette er en pris som fremst\u00e5r som akseptabel tatt i betraktning lokalenes standard, samt de tilpasningene som gj\u00f8res. Videre er det fremforhandlet en gradvis opptrapping av husleie, slik at det gis en reduksjon i leie p\u00e5 50% de f\u00f8rst 12 m\u00e5nedene, og 25% de p\u00e5f\u00f8lgende 6 m\u00e5nedene. Etter 18 m\u00e5neder vil full husleie l\u00f8pe. S\u00e5 snart legekontoret best\u00e5r av 8 fastleger vil uansett full husleie beregnes. 2 Forvaltning, drift og vedlikehold Etter leiekontrakten har utleier ansvar for alt utvendig bygningsmessig vedlikehold og utskifting av tekniske innretninger; slik som heiser, ventilasjonsanlegg, branntekniske anlegg, fyringsanlegg, solavskjermingsanlegg etc., n\u00e5r disse ikke lenger lar seg vedlikeholde p\u00e5 regningssvarende m\u00e5te. Leietaker har ansvar for innvendig vedlikehold av leieobjektets eksklusive areal. Denne ansvarsoppdelingen er i henhold til malen \u00abstandard leieavtale for n\u00e6ringslokaler\u00bb utarbeidet av Norsk Eiendom og Norsk Eiendomsmeglerforbund, som ogs\u00e5 er bransjestandarden. Kostnader til drift, innvendig vedlikehold og renhold er estimert til kroner 1464 kr/kvm per \u00e5r \u2013 totalt 881 328 kr per \u00e5r. Estimatet er beregnet ved hjelp av Holtes FDV-n\u00f8kkel. Holtes tall beregnes ut fra byggets standard, hvor modellen oppstiller estimater for enkel, normal og h\u00f8y standard. Oppgitt estimat er basert p\u00e5 h\u00f8y standard. \u00d8konomisk forankring og risiko Etter samtale med flere leger er det noks\u00e5 tydelig at Kommunen m\u00e5 stille med bedre rammer for at fastleger skal vurdere ansettelse/s\u00f8ke p\u00e5 hjemmel i nytt legekontor. Derfor \u00f8nsker vi at Kommunen skal ta ansvar for etableringen av kontoret (arbeidsgruppe: Seksjonsleder, enh.leder, 1-2 samhandlingsleger, \u00f8k.r\u00e5dgiver, juridisk r\u00e5dgiver). M\u00e5lsetningen er at vi starter s\u00f8keprosess etter at kontrakt med utleier er signert. P\u00e5 den m\u00e5ten vil rekruttering av b\u00e5de leger og st\u00f8ttepersonell v\u00e6re p\u00e5 plass f\u00f8r ferdigstillelse av lokaler. - Vi etablerer kontoret, under forutsetning om fleksibel overtakelse. Dette er definert i kontrakten og gir en opptrapping av betaling over 18 mnd. Legekontoret AS overtar og betaler for st\u00f8rre og st\u00f8rre del av lokalene i takt med rekruttering. Dvs. vi etablerer f.eks 8 kontorer med tilh\u00f8rende areal, men betaler bare for de kontorene som kommer i bruk. - Kontoret skal bli et ordin\u00e6rt n\u00e6ringsdrevet fastlegekontor. Det m\u00e5 foreligge gode kontrakter med fastlegene hvor det beskriver overtakelse av areal, utstyr og finansiering av st\u00f8ttepersonell. Dette m\u00e5 ogs\u00e5 fremkomme tydelig i utlysningstekst og ifm intervjuer. - Kommunen skal ikke drifte legekontoret, men stille med \u00f8konomisk sikkerhet over en periode. Dette for \u00e5 sikre etablering selv om bemanning/rekruttering ikke g\u00e5r s\u00e5 raskt som vi \u00f8nsker. Det presiseres at m\u00e5lsetningen er at etableringen og rekrutteringen skal gj\u00f8re slik at Kommunen ikke trenger \u00e5 betale noe. Kommunen stiller sikkerhet tilsvarende bel\u00f8pene under via midler som er budsjettert gjennom Fastlegesaken. Ved utl\u00f8p av finansiering av Fastlegesaken i juni 2025, vil man m\u00e5tte eventuelt finansiere deler av kostnadene innenfor egne rammer. 2024 \u2013 2.450.000,- 2025 \u2013 3.000.000,- 2026 \u2013 2.000.000,- 2027 \u2013 1.000.000,- Dette baseres p\u00e5 at Kommunen skal kunne medfinansiere deler av st\u00f8ttepersonell, husleie og avskrivning utstyr mm. for en kortere periode. Hva ang\u00e5r risiko b\u00e5de for at Kommunen m\u00e5 bidra med \u00f8konomisk bistand en kortere periode, men ogs\u00e5 at det vil v\u00e6re behov ut over 2027, s\u00e5 anerkjenner vi at den er til stede. Dog ser vi at rekruttering av fastleger det siste \u00e5ret har f\u00e5tt et veldig positivt oppsving i Troms\u00f8 Kommune. Det er ogs\u00e5 stor p\u00e5gang fra leger b\u00e5de i Troms\u00f8, men ogs\u00e5 fra andre kommuner, der det er interesse for det nye kontoret. Vi anser derfor risikoen som veldig liten, da vi tror det skal g\u00e5 fint \u00e5 rekruttere leger og st\u00f8ttepersonell til hjemlene som lyses ut. Vi klarer ikke \u00e5 se noen annen m\u00e5te \u00e5 f\u00e5 opp et nytt legekontor p\u00e5, da det er en s\u00e6rdeles krevende jobb. Og det har vist seg \u00e5 ikke la seg gj\u00f8re med at etablerte fastleger skal st\u00e5 for etableringen. 3 Det presiseres at eventuelle \u00f8konomiske konsekvenser for en kortere periode kun gjelder som medfinansiering og/eller forskudd p\u00e5 finansiering. Denne ordningen skal, og kan ikke v\u00e6re en subsidiering av nytt legekontor. Det er et viktig prinsipp med tanke p\u00e5 presedens for eventuelt andre legekontor. Vi vil ogs\u00e5 p\u00e5peke den spesielle situasjonen da dette blir det f\u00f8rste kontoret p\u00e5 ca 20 \u00e5r som etableres i Troms\u00f8 Kommune, samt viktigheten av at flere hjemler etableres i Kommunen. Konklusjon Avtale om opprettelse av nytt fastlegekontor i Troms\u00f8 Kommune, n\u00f8dvendig inng\u00e5else av leieavtale, samt \u00f8konomisk og administrativt bidrag i oppstartsfasen/etableringen av nytt fastlegekontor i Stakkevollveien 41 godkjennes. Vedtakskompetanse Formannskapet Vedlegg 4 "
}