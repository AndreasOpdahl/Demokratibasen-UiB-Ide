{
  "dokument_id": "4d7d1d69-a14d-5b27-a3cf-8f93557cbc37",
  "doc_type": "case_attachment",
  "kommune": 4601,
  "tittel": "Fagnotat datert 20.06.2024",
  "url": "https://bergen.kommune.no/politikere-utvalg/api/fil/bk360/11772274/Fagnotat-datert-20-06-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/12766-7 (Arbeidssted) Saksbehandler: BIBE Dato: 20.06.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 44/893/0/0, Totlandsvegen. Klage p\u00e5 tillatelse. Trafikksikkerhetstiltak. Flere naboer i omr\u00e5det klager p\u00e5 vedtaket: \u00d8vsttunbrekka vel i klage Hvem klager? datert 18.04.2024, Stian-Andr\u00e9 Michelsen i klage datert 26.04.2024 og J\u00f8rgen Kvinge i klage datert 08.05.2024. Trafikksikkerhetstiltak p\u00e5 fylkesveg 5192 Totlandsvegen i form av: - Utbedring av nytt fortau med tilh\u00f8rende rekkverk. Tiltaket - Overvannsledning m. sandfang/sluk. - Riving av betongrekkverk for \u00e5 gi rom for skoleveg. Rammetillatelse datert 18.04.2024. Det er gitt dispensasjon fra KPA2018 Vedtaket \u00a7 3.1 om plankrav og \u00a7 6.2.2 om byggegrense langs vassdrag. Kommuneplanens arealdel (KPA 2018), vedtatt i Bystyret 19.06.2019, viser eiendommen som 1001 \u2013 Bebyggelse og anlegg i Ytre Planstatus fortettingssone (Y) og den ligger innenfor hensynssonene H210 Veist\u00f8y R\u00f8d sone. Eiendommen er ikke regulert. Tiltaket krever dispensasjon fra byggegrense langs vassdrag og plankrav. I klagene gj\u00f8res det i hovedsak gjeldende at parkeringsforholdene i omr\u00e5det blir verre med dette tiltaket, og at tiltaket ikke er et n\u00f8dvendig Klagegrunner trafikksikkerhetstiltak og at fordelene med tiltaket ikke er st\u00f8rre enn ulempene. Behov for ytterligere Nei. saksbehandling ved eventuell omgj\u00f8ring Anbefalt vedtak Vedtak datert 18.04.2024 opprettholdes. Klagen tas ikke til f\u00f8lge. Med hilsen Plan- og bygningsetaten Ulf S\u00e6terdal Avdelingsleder Aslaug Aalen Fungerende etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Ansvarlig s\u00f8ker Cowi AS s\u00f8kte den 06.12.2023 om rammetillatelse til trafikksikkerhetstiltak langs Totlandsvegen. Vestland fylkeskommune er tiltakshaver. Tiltaket inneb\u00e6rer etablering av fortau og rivning av betongrekkverk for \u00e5 gi rom for fortauet, samt overvannsledning. Det blir oppf\u00f8rt gjerde ned mot vassdraget. Det er s\u00f8kt om dispensasjon fra byggegrense langs vassdrag og plankravet i kommuneplanens arealdel. Det er ogs\u00e5 s\u00f8kt om dispensasjon fra veglova \u00a7 29, jf. \u00a7 30. Ansvarlig s\u00f8ker opplyste om at s\u00f8knaden er nabovarslet i samsvar med plan- og bygningsloven \u00a7 21-3, og det er mottatt tre nabomerknader. Merknadene er kommet fra Stian-Andre Michelsen, J\u00f8rgen Kvinge og \u00d8vsttunbrekka vel, og g\u00e5r i hovedsak ut p\u00e5 parkeringssituasjonen langs veien og henting av bosspann. Plan- og bygningsetaten sendte s\u00f8knaden om dispensasjon fra plankrav og byggegrense langs vassdrag p\u00e5 h\u00f8ring til Bymilj\u00f8etaten ved natur- og milj\u00f8forvaltningsseksjonen i brev av 11.03.2024. S\u00f8knaden om dispensasjon fra byggegrense til kommunal veg er videresendt til vegforvaltningsseksjonen i Bymilj\u00f8etaten i brev av 11.03.2024. I sitt svar av 15.03.2024 skriver Bymilj\u00f8etaten f\u00f8lgende: \u00abMindre trafikksikringstiltak i fylkesveg krever ikke dispensasjon fra byggegrense mot kommunal veg. Bymilj\u00f8etaten har ingen merknader i saken.\u00bb I uttalelse av 20.03.2024 har Bymilj\u00f8etaten skrevet at de ikke vil frar\u00e5 at det gis dispensasjon til oms\u00f8kte tiltak. Plan- og bygningsetaten ga rammetillatelse til tiltaket i vedtak av 18.04.2024. 1.2. Opplysninger av vesentlig betydning for behandling av klagen Statsforvalteren i Vestland har forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner sendes derfor ikke p\u00e5 h\u00f8ring til Statsforvalteren, men innvilgede dispensasjoner skal sendes til Statsforvalteren for vurdering om vedtaket skal p\u00e5klages. 2. Om klagen Det er kommet inn tre klager i saken: \u2022 \u00d8vsttunbrekka vel ved styreleder Jon Bratberg i klage datert 18.04.2024 og 19.04.2024: Klageren er uenig i at tiltaket vil ha stor betydning med tanke p\u00e5 bruk og trafikksikkerhet. De myke trafikantene kan ferdes p\u00e5 vegskulderen som er der i dag. Tiltaket er sv\u00e6rt begrenset i utstrekning med kun en utbedring av de f\u00f8rste titalls meterne p\u00e5 en vegstrekning som er 1,1 km til Ulsm\u00e5g skole. I praksis er ikke dette en Saksnummer KLAGE-2024/12766 Side 2 av 5 naturlig skoleveg fordi skolekretsen er slik inndelt at alle som tilh\u00f8rer Ulsm\u00e5g skole bor mellom skolen og tiltaket og vil derfor ikke ferdes p\u00e5 dette fortauet. Folk ferdes p\u00e5 andre veger i omr\u00e5det for \u00e5 komme til skolen. Tiltaket vil ogs\u00e5 sterkt p\u00e5virke tilgjengeligheten og adkomsten for husstandene i \u00d8vsttunbrekka fordi fortauet vil gj\u00f8re svingradiusen mindre der man n\u00e5 har kunnet svinge ut i vegskulderen. Dette vil kunne f\u00f8re til trafikkfarlige situasjoner. Dette vil igjen forringe eiendommene i \u00d8vsttunbrekkas verdi. Dersom man m\u00e5 komme nordfra i Totlandsvegen for \u00e5 kunne komme opp \u00d8vsttunbrekka, vil dette inneb\u00e6re en tre kilometer lang omkj\u00f8ringsveg nettopp i n\u00e6rheten av skolen med dertil vegslitasje og svevest\u00f8v. Ulempene med tiltaket er klart st\u00f8rre enn nytten. \u2022 Stian-Andr\u00e9 Michelsen i klage datert 26.04.2024: Klageren er ikke enig i at det kan gis dispensasjon til tiltaket. Klageren anf\u00f8rer at det ikke er noe som tilsier at man ikke skal kunne parkere langs fortauet, og da vil vegbanen bli smal og uoversiktlig. Videre hevder klageren at fortauet ikke utformes i henhold til kravene i Statens vegvesen sin veg- og gateutforming h\u00e5ndbok N100 og viser til kravene som kommer frem der. If\u00f8lge kravene skal fortauet med denne standarden ha en bredde p\u00e5 minimum 3 meter fra kantstein til gjerde. Det oms\u00f8kte fortauet er 2,5 meter bredt. Klageren viser til bilder av fortauet som allerede er bygget fra Hardangervegen og inn p\u00e5 Totlandsvegen. Klageren anf\u00f8rer at det er problemer med sn\u00f8rydding av fortauet. Klageren er uenig i tiltakshavers utsagn om at fortauet ikke vil v\u00e6re mer til hinder for utrykningskj\u00f8ret\u00f8y enn en parkert bil som st\u00e5r der i dag. Det er en asfaltert snusirkel der i dag som ingen parkerer p\u00e5. De negative konsekvensene med dispensasjon er mer enn det tiltakshaver har skrevet. Han stiller sp\u00f8rsm\u00e5l til om vedtaket er fattet p\u00e5 bakgrunn av antagelser. Det mangler dokumentasjon, og det er Vestland fylkeskommune som har det overordnede ansvaret om \u00e5 dokumentere og redegj\u00f8re for at alle krav overholdes og at det s\u00f8kes om dispensasjon for riktige krav. \u2022 J\u00f8rgen Kvinge i klage datert 08.05.2024: Klageren skriver at tiltaket ikke har den effekten i forhold til \u00f8kt trygghet for skolebarn som fylket p\u00e5st\u00e5r. Barn innenfor skolekretsen vil ikke benytte seg av dette fortauet. Klageren oppfordrer til befaring. Det aktuelle strekket som det skal etableres fortau er det eneste strekket som i dag er oversiktlig og greit for fotgjengere \u00e5 kunne trekke ut av veibanen p\u00e5. Det har v\u00e6rt oppf\u00f8rt carporter p\u00e5 omr\u00e5det tidligere. Disse har v\u00e6rt markert p\u00e5 kart og i matrikkelen, og en av disse var tilh\u00f8rende klageren. Klageren har i alle \u00e5r siden de kj\u00f8pte eiendommen ansett dette som naturlig tilh\u00f8rende deres eiendom. Dette har v\u00e6rt deres eneste mulighet for parkering. Det er problematisk for barnefamilier \u00e5 miste mulighet til parkering. Klageren hadde st\u00f8ttet tiltaket dersom det var snakk om reelt l\u00f8ft for sikkerheten for mye trafikanter ved etablering av fortau langs hele eller stort sett hele vegen. Det er en risiko ved \u00e5 trekke fotgjengere helt ut av vegbanen for s\u00e5 \u00e5 plutselig komme ut i vegbanen der fortauet stopper. Argumentene i klagene er i stor grad sammenfallende og vi behandler derfor klagene samlet. Det vises til klagene i sin helhet som er vedlagt dette fagnotatet. Saksnummer KLAGE-2024/12766 Side 3 av 5 3. Vurdering av klagen Tiltaket krever dispensasjon fra kommuneplanens arealdel \u00a7 3.1 om plankrav og \u00a7 6.2.2 om byggegrense langs vassdrag. Vilk\u00e5rene for \u00e5 innvilge dispensasjon f\u00f8lger av plan- og bygningsloven \u00a719-2: \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hensynene bak plankravet er i vedtaket beskrevet som: \u00abPlankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta.\u00bb Hensynene bak byggegrensen langs vassdrag er i vedtaket beskrevet som: \u00abHovedhensynet bak byggeforbudet langs sj\u00f8 og vassdrag er \u00e5 verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til sj\u00f8 og vassdrag reduseres.\u00bb Plan- og bygningsetaten har i vedtaket kommet til at vilk\u00e5rene for \u00e5 innvilge dispensasjon er oppfylt. Vi opprettholder vurderingen i klageomgangen. Klagegrunnene som klagerne trekker frem er ikke direkte knyttet til de enkelte dispensasjonene i saken, men g\u00e5r ut p\u00e5 at man i det store og hele ikke kan se at fordelene med tiltaket overstiger ulempene. Det er s\u00e6rlig vist til at arealet i dag er brukt til parkering og at denne muligheten forsvinner n\u00e5r man bygger fortau, samt at fortauet ikke er et godt trafikksikkerhetstiltak. I vurderingen av dispensasjon fra plankravet har plan- og bygningsetaten vist til at tiltaket er en forbedring av trafikksikkerheten, men at etablering av fortau gj\u00f8r at man ikke lenger kan parkere p\u00e5 arealet. Vi kan ikke se at dette arealet skal tjene som parkering for eiendommene. Ut ifra det vi kan se, er det Vestland fylkeskommune som eier arealet hvor fortauet skal etableres, og selv om det tidligere har v\u00e6rt carporter p\u00e5 eiendommen er det ikke slik at det gir videre rett til parkering p\u00e5 arealet. Vi har forst\u00e5else for at det er krevende \u00e5 miste arealet man har parkert p\u00e5, men det m\u00e5 finnes andre l\u00f8sninger p\u00e5 dette enn \u00e5 bruke dette arealet. Parkering p\u00e5 dette arealet skaper en lite oversiktlig situasjon der man kan oppleve rygging samtidig som noen g\u00e5r i vegkanten. Sikkerheten for s\u00e6rlig mindre barn som ikke synes s\u00e5 godt i trafikken, blir bedre n\u00e5r man f\u00e5r fortau p\u00e5 strekket og tar bort gateparkeringen. Det er ogs\u00e5 verdt \u00e5 merke seg at fortauet kan tjene flere enn skolebarn i omr\u00e5det. Vi vil her trekke frem tiltakshavers argumentasjonen fra s\u00f8knaden: Saksnummer KLAGE-2024/12766 Side 4 av 5 \u00abOms\u00f8kte tiltak s\u00f8kes gjennomf\u00f8rt nettopp fordi det her er arealer \u00e5 benytte til \u00e5 etablere fortau. \u00d8vrige deler av strekningen er ikke dette like praktisk. Det vil gjennomf\u00f8res trafikksikkerhetstiltak der det er mulig og i den grad det vurderes som relevant. Veiskulder ved ber\u00f8rt areal benyttes til parkering, hvilket er uheldig da dette skaper en mer utrygg situasjon for myke trafikanter. Eksisterende veiskulder blir brukt som parkering, og et fortau vil v\u00e6re mer trafikksikkert selv om det ikke vil etableres et sammenhengende fortau langs hele Totlandsvegen.\u00bb N\u00e5r det gjelder anf\u00f8rselen om at tiltaket g\u00e5r ut over svingradiusen til \u00d8vsttunbrekka, er det noe vegmyndighetene er n\u00e6rmest til \u00e5 vurdere. Det samme gjelder standarden p\u00e5 fortauet. I den ene klagen er det vist til at fortauet ikke oppfyller kravene i h\u00e5ndbok N100. Tiltakshaver for vegprosjektet er Vestland fylkeskommune infrastruktur og veg. De er ogs\u00e5 ansvarlig prosjekterende for VA og veg. Vestland fylkeskommune er ogs\u00e5 de som forvalter vegmyndigheten p\u00e5 fylkesvegen Totlandsvegen. Prosjektering og oppfyllelse av vegtekniske krav er det derfor fylkeskommunen som skal forvalte. Vestland fylkeskommunen er n\u00e6rmest til \u00e5 vurdere dette. Vi legger til grunn de opplysningene som fylkeskommunen og ansvarlig s\u00f8ker har kommet med i saken, og vi legger til grunn at dette er en god l\u00f8sning. Kommunen har gode digitale hjelpemidler med kart og foto, og vi ser ikke behov for \u00e5 dra p\u00e5 befaring i denne saken. Vi opprettholder vurderingen av at fordelene ved \u00e5 gi dispensasjon er klart st\u00f8rre enn ulempene i denne saken. 4. Konklusjon Vedtak datert 18.04.2024 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Klage fra J\u00f8rgen Kvinge, datert 08.05.2024 5. Klage fra Stian-Andre Michelsen, datert 26.04.2024 6. Klage fra \u00d8vsttunbrekka Vel, datert 18.04.2024 7. Rammetillatelse datert 18.04.2024 8. Uttalelse fra Bymilj\u00f8etaten, datert 20.03.2024 9. Uttalelse fra Bymilj\u00f8etaten, datert 15.03.2024 10. S\u00f8knad, datert 15.11.2023 11. Oversiktstegning 12. Plan og profil 13. Drenering VA-plan 14. Plan kantstein 15. Overbygging snitt Saksnummer KLAGE-2024/12766 Side 5 av 5 "
}