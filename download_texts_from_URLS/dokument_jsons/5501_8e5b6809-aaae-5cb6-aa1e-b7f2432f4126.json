{
  "dokument_id": "8e5b6809-aaae-5cb6-aa1e-b7f2432f4126",
  "doc_type": "case_attachment",
  "kommune": 5501,
  "tittel": "h\u00f8ring 8-10 trinn",
  "url": "https://innsyn.tromso.kommune.no/application/getMoteDokument?dokid=2001614362",
  "tekst": "se adresseliste H\u00f8ring, etablering av et tilbud f\u00f8r og etter skoletid for elever med sammensatte behov p\u00e5 8 -10.trinn. Avdeling for oppvekst, utdanning og kultur har utarbeidet en sak om etablering av tilbud f\u00f8r og etter skoletid for elever med sammensatte behov p\u00e5 8.-10.trinn. Saken ble behandlet i oppvekst- og utdanningsutvalget 20.10.23. Det ble fattet vedtak om at f\u00f8r endelig behandling skal saken sendes p\u00e5 h\u00f8ring til aktuelle organisasjoner og dr\u00f8ftes med arbeidstakerorganisasjonene. Saken i sin helhet sendes med dette p\u00e5 h\u00f8ring til aktuelle frivillige organisasjoner. Bakgrunn for saken Det vil i \u00e5rene fremover v\u00e6re en \u00f8kning av elever med sammensatte behov p\u00e5 8.-10.trinn som trolig vil ha behov for et tilbud f\u00f8r og etter skoletid. Troms\u00f8 kommune \u00f8nsker \u00e5 skape et godt og forutsigbart tilbud for elevene og vil derfor endre eksisterende ordning. Innhold i saken Saken gir en juridisk avklaring vedr\u00f8rende kommunens plikt til \u00e5 gi et slikt tilbud, en oversikt over behovet for et tilbud, samt en utredning av ulike alternative tilbud f\u00f8r og etter skoletid til m\u00e5lgruppen. H\u00f8ring H\u00f8ringssvarene sendes p\u00e5 e-post til Elizabeth.kraemer@tromso.kommune.no H\u00f8ringssvarene vil bli merknadsbehandlet og f\u00f8lge saken til politisk behandling. Saken vil bli politisk behandlet i kommunalt r\u00e5d for mennesker med nedsatt funksjonsevne og i oppvekst- og utdanningsutvalget i januar 2024. H\u00f8ringsfrist er 22. november. Adresseliste \u2022 Norges Handikapforbund Troms\u00f8 \u2022 Funksjonshemmedes fellesorganisasjon \u2022 Norges Forbund for utviklingshemmede, NFU lokallag \u2022 Autismeforeningen i Norge \u2022 Cerebral parese-foreningen Dersom det er andre aktuelle organisasjoner som er utelatt m\u00e5 du gjerne videresende denne h\u00f8ringsinvitasjonen med vedlegg. Den politiske saken er vedlagt dette h\u00f8ringsbrevet. Med vennlig hilsen "
}