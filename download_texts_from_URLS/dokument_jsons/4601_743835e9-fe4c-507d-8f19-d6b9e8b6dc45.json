{
  "dokument_id": "743835e9-fe4c-507d-8f19-d6b9e8b6dc45",
  "doc_type": "case_attachment",
  "kommune": 4601,
  "tittel": "S\u00f8knad om dispensasjon",
  "url": "https://bergen.kommune.no/politikere-utvalg/api/fil/bk360/9224405/Soknad-om-dispensasjon",
  "tekst": "Bergen kommune Deres referanse: BYGG 2022/15829 Byggesaksavdeling Bergen 10.02.23 S\u00d8KNAD OM ENDRING FOR BYGG OG UTEAREALER FOR GNR 107, BNR 133, ESPEHAUGEN 60A FOR ESPEHAUGEN 60 AS. Bakgrunn: Vi viser til gitt rammetillatelse og igangsettingstillatelse for Espehaugen 60A, der det ble gitt nytt vedtak for rammetillatelse 08.11.2019 og igangsettingstillatelse 23.11.23, og ellers gitt tillatelse for endring av VA-anlegg den 05.12.22. Vi viser ellers til at vilk\u00e5r i rammetillatelsen ang\u00e5ende dokumentasjon f\u00f8r IG for VA, planteplan, flytting av matjord og skj\u00e6ringsh\u00f8yde/sikringstiltak er svart ut tidligere i forbindelse med s\u00f8knad om igangsettingstillatelse. Det vil bli sendt en egen dokumentasjon for flytting av matjord. S\u00f8knad om endring av utomhusanlegg: I korrespondanse med saksbehandler i forbindelse med s\u00f8knad om IG har det kommet opp at Bergen kommune anser det som n\u00f8dvendig \u00e5 s\u00f8ke om endring av utomhusanlegg. Utomhusanlegg for hele F/I/L-feltet er endret etter innsendt rammes\u00f8knad og er justert i tr\u00e5d med reguleringsplan og planteplan for feltene G13 og G14. \"Gr\u00f8nne\" omr\u00e5der innenfor F/I/L feltet er vist som urbaniserte gr\u00f8nne flater. Det \u00f8nskes en r\u00f8mningstrapp ut fra parkering/ lageretasje under bakke. Denne trappen med tilh\u00f8rende betongmur er plassert i gr\u00f8ntarealet og utenfor byggegrense for \u00e5 f\u00e5 en funksjonell etasje under bakke. Det \u00f8nskes ogs\u00e5 \u00e5 bygges lyskasser for vinduer i bygg under bakke, betongmurer for lysgravene er plassert i gr\u00f8ntarealet og det s\u00f8kes om dispensasjon for begge disse forholdene. Det s\u00f8kes om endring av utomhusanlegg i tr\u00e5d med innsendt situasjonsplan. For hele F/I/L feltet for Espehaugen 60A og 60B er det utarbeidet en felles situasjonsplan, som er vedlagt her. Der er gjort noen mindre justeringer/ supplering p\u00e5 situasjonsplan etter at nabovarsel ble sendt ut men dette er forhold som ikke p\u00e5virker nabovarsel. Det er derfor vedlagt to situasjonsplaner. Det er ellers laget snitt som viser r\u00f8mningstrapp i gr\u00f8ntarealet utenfor bygget. S\u00f8knad om endring av bygg og om ny trafo: Oms\u00f8kt bygg er justert noe for arealer under bakke for \u00e5 tilpasse bakvegg av lagerarealer til byggegrensen mot bnr 505. Deler av lagerarealet f\u00e5r en skr\u00e5 bakvegg langs grensen. Det s\u00f8kes om denne endringen samtidig som s\u00f8knad om endring og dispensasjon for uteareal. Det sendes inn reviderte plantegninger av bygget. OPUS BERGEN AS +47 55 21 41 50 Nordre N\u00f8stekaien 1 post@opus.no Org.nr.: 921 610 602 mva N-5011 Bergen www.opus.no Bankgiro nr.: 5205.06.69157 Ellers \u00f8nsker netteier i omr\u00e5det BKK \u00e5 bygge en trafo p\u00e5 eiendommen. Det er i reguleringsplanen beskrevet at det tillates at det bygges trafostasjon innenfor F/I(L. Da deler av trafostasjon vil komme utenfor byggegrense ved \u00f8nsket plassering, m\u00e5 det s\u00f8kes om dispensasjon for bygg utenfor byggegrense. S\u00f8knad om overf\u00f8ring av areal: For \u00e5 oppn\u00e5 et klarere eierforhold av arealer mellom Espehaugen 60 og Espehaugen 60A, s\u00e5 s\u00f8kes det overf\u00f8rt et areal p\u00e5 97,7m2 fra gnr107, bnr 133, til gnr 107, bnr 505. Arealet er en del av veiarealet i kj\u00f8rerampe mellom byggene. Denne arealoverf\u00f8ringen er nabovarslet samtidig med \u00f8vrig nabovarsling. S\u00f8knad om dispensasjon Det s\u00f8kes dispensasjon for arealform\u00e5let gr\u00f8ntareal for plassering av r\u00f8mningstrapp inkl mur samt lysgraver m murer (utenfor parkeringskjeller/ lageretasje) for plassering utenfor byggegrense og form\u00e5lsgrense i form\u00e5let gr\u00f8ntareal G14. For at en dispensasjon skal kunne gis, kreves det, jf pbl. \u00a7 19-2, at hensynene bak den bestemmelsen det skal dispenseres fra ikke blir vesentlig tilsidesatt. Hensynet bak arealform\u00e5let gr\u00f8ntareal er at der skal ivaretas en gr\u00f8nn sone mellom industribebyggelse og tilliggende veier samt mot naboeiendommer. For den aktuelle F/I/L eiendommen er det et gr\u00f8ntareal G14 langs Espelandsveien og mot naboeiendom i \u00f8st. Gr\u00f8ntarealet skal v\u00e6re et ubebygd areal og der er krav til en samlet planteplan for alle gr\u00f8ntarealene innenfor reguleringsplanen med ulike former for behandling og vegetasjon. Dispensasjon for de oms\u00f8kte tiltak som blir under bakkeplan og ikke synlig fra offentlig vei eller naboeiendom vil ikke f\u00f8re til vesentlig endring og tilsidesetting av form\u00e5let gr\u00f8ntareal. Aeralform\u00e5let gr\u00f8ntareal vil bli beholdt og vil f\u00e5 den tiltenkte behandlingene etter planteplanen. Form\u00e5let F/I/L p\u00e5 tomten har ulik byggeh\u00f8yde, der en stor del av byggearealet i s\u00f8r er forutsatt l\u00f8st under bakkeplan for \u00e5 tilpasses siktlinje fra naboeiendom. Dersom man skal utnytte arealet under bakke p\u00e5 en hensiktsmessig m\u00e5te, b\u00f8r man bygge inntil byggegrenser for \u00e5 f\u00e5 en rasjonell utnyttelse av parkering, lagerfunksjon og fellesfunksjoner. Vi ser det ellers som n\u00f8dvendig og hensiktsmessig med en r\u00f8mningstrapp fra etasjen. Ulempe med \u00e5 eventuelt trekke ytterveggen inn fra byggegrense, vil v\u00e6re at man mister verdifullt areal til bla parkering og arealet i etasjen blir uhensiktsmessig. Dersom r\u00f8mningstrapp m\u00e5 flyttes vil man miste areal for lager eller garderobefunksjoner og r\u00f8mningstrapp vil komme langt fra inngang til bygget. Der det eventuelt kunne v\u00e6rt aktuelt \u00e5 plassere trappen vil det f\u00f8re til d\u00e5rlig planl\u00f8sning med korridor til trapp eller man ville miste verdifulle utend\u00f8rs parkeringsplasser p\u00e5 2.etg plan. Dersom trappen skulle v\u00e6rt flyttet innenfor byggegrense ville det derfor gitt store ulempe for roml\u00f8sning for parkering, lagerdel og fellesfunksjoner og ville gitt korridorl\u00f8sning for \u00e5 komme til trappen. Tomten har en noe rar form med siktlinje som avgj\u00f8r hvor mye som kan bygges over bakkeplan: i tillegg har snuareal for stort kj\u00f8ret\u00f8y lagt begrensinger for utforming av bygget. Utnyttelsesgraden p\u00e5 tomten er lav under 80%BRA i forhold til det som tillates p\u00e5 2 tomten (155%BRA) og vil bli lavere dersom man m\u00e5 redusere areal under bakke. Det er derfor mange ulemper med \u00e5 ikke ha r\u00f8mningstrappen der den er plassert. Oms\u00f8kt trafo er plassert innenfor arealform\u00e5let F/I/L, men det s\u00f8kes dispensjon for at trafo er delvis utenfor byggegrense. Trafo er en installasjon \u00f8nsket p\u00e5 tomten av netteier BKK, og er samfunnsmessig nyttig for omr\u00e5det. Trafostasjon vil v\u00e6re i tr\u00e5d med arealform\u00e5let. Det vedlegges egen tegning for trafo. Vi ber om at dere sender dispensasjonen p\u00e5 h\u00f8ring til Vestland Fylkeskommune som tilgrensende vei-eier. Nabovarsel S\u00f8knad om endringene er nabovarslet. Der er ikke kommet inn nabomerknader. Ved sp\u00f8rsm\u00e5l i saken, vennligst \u00e5 ta kontakt med Opus Bergen p\u00e5 tlf 47837282 eller p\u00e5 e- post post@opus.no. Vennlig hilsen Elin Vetaas Sivilarkitekt +47 47 83 72 82 Nordre N\u00f8stekaien 1 www.opus.no 3 "
}