{
  "dokument_id": "2e96eafb-a043-59b6-8cf4-007eb50bd94b",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 08052024, Sak 139/24, Bergenhus, Gnr. 166, Bnr. 1550 mfl., Bellevuebakken, boliger, detaljreguleringsplan, arealplan-ID 70310000, 2.gangsbehandling",
  "url": "https://bergen.kommune.no/politikere-utvalg/api/fil/bk360/10446892/Innstilling-vedtak-Bergenhus-Gnr-166-Bnr-1550-mfl-Bellevuebakken-boliger-detaljreguleringsplan-arealplan-ID-70310000-2-gangsbehandling",
  "tekst": "Bergenhus, Gnr. 166, Bnr. 1550 mfl., Bellevuebakken, boliger, detaljreguleringsplan, arealplan-ID 70310000, 2.gangsbehandling Bergen bystyre behandlet saken i m\u00f8tet 08.05.2024 sak 139/24 og fattet f\u00f8lgende vedtak: I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Bergenhus, Gnr. 166, Bnr. 1550 mfl., Bellevuebakken, boliger, Reguleringsplan, arealplan-ID 70310000, vist p\u00e5 plankart, sist datert 24.01.2024. B. Tilh\u00f8rende reguleringsbestemmelser, sist datert 02.02.2024 Bergen bystyres behandling Eline Haakestad (MDG) har bedt om en habilitetsvurdering p\u00e5 bakgrunn av at hun \u00abhar diskutert bildeling med hun som er saksbehandler nr. 2 p\u00e5 saken, og som alts\u00e5 ikke har hovedansvaret\u00bb. Haakestad presiserer at hun ikke har deltatt p\u00e5 faste m\u00f8ter om saken eller om bildeling i saken, og at dialogen fant sted for flere m\u00e5neder siden. Haakestad husker ikke selv hvor lenge denne diskusjonen p\u00e5gikk, eller om samtalen inneholdt noen r\u00e5d fra henne til saksbehandler, men det var en samtale p\u00e5 om lag 20 minutter om bildeling i plansaker mer generelt og konkret i saken. Det gjaldt blant annet attraktiviteten til bildeling og tilgjengelighet i planforslagets omr\u00e5de. Haakestad tenker selv at strengeste vurderingen ved habilitetsvurderingen b\u00f8r legges til grunn. Det f\u00f8lger av kommuneloven \u00a7 11-10 at en folkevalgt alltid skal anses inhabil i de sakene hvor vedkommende som ansatt i kommunen har v\u00e6rt med p\u00e5 \u00ab\u00e5 forberede eller treffe vedtak i en sak\u00bb, jfr. annet ledd, f\u00f8rste setning. Det presiseres i veileder \u2018Habilitet i kommuner og fylkeskommuner, Kommunal og regionaldepartementet at det m\u00e5 foreligge en \u00abreell medvirkning\u00bb fra den ansattes side for at inhabilitet skal inntre. Veilederen viser til at vedkommende m\u00e5 ha v\u00e6rt med p\u00e5 en innholdsmessig eller faglig tilrettelegging av en viss reell betydning i den administrative behandlingen. Hvis vedkommende bare har en perifer og indirekte tilknytning til saken, oppfylles ikke vilk\u00e5ret om at hun eller han har \u00abmedvirket ved tilretteleggelsen av grunnlaget for en avgj\u00f8relse\u00bb. Grensen for medvirkning m\u00e5 avgj\u00f8res konkret i den aktuelle saken. Ut ifra det som foreligger av informasjon om dialogen som har v\u00e6rt oppfattes dette som \u00e5 ligge klart utenfor det som i veilederen er fremhevet som en \u00abinnholdsmessig eller faglig tilrettelegging av en viss reell betydning\u00bb. Haakestad har slik det er opplyst hatt en samtale for flere m\u00e5neder siden, med mer perifer, indirekte og uformell tilknytning i saken. Ut fra det som foreligger av informasjon mener bystyredirekt\u00f8ren at dialogen ikke er \u00e5 anse som slik \u00abreell medvirkning\u00bb at hun kan sies \u00e5 ha v\u00e6rt med p\u00e5 \u00ab\u00e5 forberede saken\u00bb og anbefaler derfor \u00e5 kjenne Haakestad habil. Bergen bystyre fant Haakestad inhabil med 35 stemmer (H, FrP, BL, INP, Sp, PP). F\u00f8lgende representanter tok ordet: Lise H\u00e6reid Rams\u00f8y (H), Geir Steinar Dale (A), Thor Haakon Bakke (MDG), Torstein Gya (SV), Per Arne Larsen (V). Forslag fremsatt i bystyret: Torstein Gya (SV) fremsatte p\u00e5 vegne av SV f\u00f8lgende tilleggsforslag: Reguleringsbestemmelser datert 02.02.2024 3.1.2.5.a endres fra \u00abBruk av glassrekkverk skal minimeres\u00bb Til \u00abRekkverkmaterialet skal v\u00e6re av smijern\u00bb. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag i 2 punkt: 1. 3.1.2.1.b Det tillates ikke etablert boenheter med BRA under 45 m2 + bodareal. 2. Tillegg i \u00a7 2.7.1: \u00abVed s\u00f8knad om tiltak skal det leveres utomhusplan som viser utvendige trapper, plass til fordr\u00f8yningsmagasin, tr\u00e6r, beplantning og vurdering av muligheter for \u00e5 avsette et omr\u00e5de til felles parsellhage, fast m\u00f8blering, belegning, belysning, terrengbearbeiding, stigningsforhold og renovasjonsareal.\u00bb Merknader fremsatt i bystyret: Mailiss Solheim-\u00c5kerblom (R) fremsatte p\u00e5 vegne av R f\u00f8lgende merknad: Bystyret \u00f8nsker i utgangspunktet at det skal tilrettelegges for felles parsellhager, med gode jord- og solforhold, p\u00e5 uteoppholdsarealet. Det er imidlertid uklart om dette vil g\u00e5 p\u00e5 bekostning av andre viktige kvaliteter ved uteoppholdsarealet, og bystyret mener derfor at det skal gj\u00f8res en vurdering i \u00abutomhusplan\u00bb som gir svar p\u00e5 dette. Votering: Innstillingen ble vedtatt enstemmig. Tilleggsforslag fra SV, fremsatt av Torstein Gya (SV), fikk 17 stemmer (SV, MDG, V, R), og var dermed falt. Tilleggsforslag punkt 1 fra R, fremsatt av Mailiss Solheim-\u00c5kerblom (R), fikk 3 stemmer (R), og var dermed falt. Tilleggsforslag punkt 2 fra R, fremsatt av Mailiss Solheim-\u00c5kerblom (R), fikk 17 stemmer (SV, MDG, V, R), og var dermed falt. Merknad fra R, fremsatt av Mailiss Solheim-\u00c5kerblom (R), fikk 17 stemmer (SV, MDG, V, R), og var dermed falt. Utvalg for milj\u00f8 og byutvikling behandlet saken i m\u00f8tet 25.04.2024 sak 121/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 04.04.2024 sak 82/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}