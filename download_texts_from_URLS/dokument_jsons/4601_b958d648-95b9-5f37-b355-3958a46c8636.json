{
  "dokument_id": "b958d648-95b9-5f37-b355-3958a46c8636",
  "doc_type": "case_attachment",
  "kommune": 4601,
  "tittel": "Vestland fylkeskommunes uttalelse datert 19.12.2024",
  "url": "https://bergen.kommune.no/politikere-utvalg/api/fil/bk360/12386313/Vestland-fylkeskommunes-uttalelse-datert-19-12-2024",
  "tekst": " Avdeling for Kultur og folkehelse (KFO) Dato 19.12.2024 V\u00e5r referanse 2022/58170-5 Dykkar referanse 74544fbb-c4a5-4953-a625- NORGES VASSDRAGS- OG ENERGIDIREKTORAT Sakshandsamar 308e971af301 (NVE) E-post Berit Vik Postboks 5091 Majorstua Telefon Berit.Vik@vlfk.no 0301 OSLO 41321036 Gjeld h\u00f8yring av detaljplan - nedlegging av dam Storediket - Bergen kommune Vestland fylkeskommune ved seksjon for kulturarv, viser til Norges vassdrags- og energidirektorat (NVE) sitt brev, datert 29.11.24., der ein ber om tilbakemeldingar p\u00e5 Bergen kommune sin detaljplan for milj\u00f8 og landskap i samband med nedlegging av dam ved Storediket. Vi har vurdert saka som regional kulturmilj\u00f8styresmakt. Det ligg ikkje f\u00f8re ein konsesjon for det noverande vassdragsanlegget, og oppdemminga av Storediket, men i vedtak datert 19.12.23. gir NVE Bergen kommune l\u00f8yve etter vassressurslova til \u00e5 legge ned dam i Storediket. NVE ber no kun om innspel p\u00e5 endringar av tiltaket som ikkje har vore gjort greie for gjennom den tidlegare konsesjonsprosessen. Detaljplanen for milj\u00f8 og landskap skildrar korleis bygginga av det konsesjonsgitte anlegget er planlagt gjennomf\u00f8rt. Tiltaket Storediket er ikkje lenger nytta som drikkevasskjelde og eksisterande jorddam, som utgjer ein del av dammen i vest, tilfredsstillar ikkje damsikkerhetsforskriften sine krav til tryggleik. Jorddammen, som har sentral betongtetting, er i brotkonsekvensklasse 4. Dette er den h\u00f8gste konsekvensklassen. P\u00e5 bakgrunn av at kostnaden og klimagassutsleppa for \u00e5 behalde og oppgradere dammen hadde vore mykje h\u00f8gre enn det no oms\u00f8kte alternativet, ynskjer Bergen kommune \u00e5 legge ned dammen. Tiltaket inneber \u00e5 legge ned dam Storediket som vassdragsanlegg, og senke vasstanden ved \u00e5 fjerne jorddammen. For \u00e5 handtere vann blir det etablert eit s\u00e5kalla forbiledningsarrangement, med forlenging av eksisterande kulvert og etablering av permanent gr\u00f8ft. N\u00e5r magasinet er nedtappa, og forbiledningsarrangementet er etablert, rivast jorddammen. Murdammen blir vareteke som teknisk kulturminne. Det skal etablerast eit nytt permanent avl\u00f8psarrangement i form av eit bekkel\u00f8p som sprengast/gravast fr\u00e5 oppstr\u00f8ms side og gjennom ein eldre, mura torvdam inne i magasinet, og om lag 115 meter ned til eksisterande bekk i s\u00f8r. Vasstanden vil bli senka med omkring 12 meter i delar av magasinet, mens i andre delar kan vasstanden bli senka meir eller mindre avhengig av botntilh\u00f8ve. Nord for den gamle stemmen blir det etablert ny gangforbindelse gjennom magasinet, som erstattar eksisterande gangveg over jord/murdammen. NVE har definert ei rekke vilk\u00e5r for fjerning av dammen. Det blir vektlagt at vassdraget, s\u00e5 langt det er mogleg, skal tilbakef\u00f8rast til slik det var f\u00f8r anlegget blei bygd. Riggplassen som skal etablerast vest for jorddammen m\u00e5 tilbakef\u00f8rast til naturstilstand etter avslutta anleggsdrift, og dei to deponia som skal etablerast m\u00e5 tilpassast landskapet. Kulturminne og kulturmilj\u00f8 Damanlegget er bygd i 1919, if\u00f8lgje Byantikvaren, og er ein kombinert natursteinsmur- og jorddam (i vest) p\u00e5 totalt 130 meter der den 16 meter h\u00f8ge og 100 meter lange natursteinsmuren dominerer. Murdammen er kommunalt listef\u00f8rt, og er ein del av utvidinga av Mulevannverket som opphavleg blei etablert i 1877, i eit 1900 meter langt elvel\u00f8p fr\u00e5 Rundemanen gjennom Store og Lille Tindevann, Postadresse Telefon E-post Heimeside EHF-Fakturaadr. Organisasjonsnr. Askedalen 2 05557 post@vlfk.no www.vestlandfylke.no 821311632 821 311 632 6863 Leikanger Saksnr: 2022/58170-5 Side 2 av 2 Storediket, Nyediket og Nedrediket i Skredderdalen. Inne i magasinet ligg ein mura torvdam som blei demma ned n\u00e5r dam Storediket blei bygd. Som det blir vist til i detaljplanen for milj\u00f8 og landskap s\u00e5 er Storediket ein av dei st\u00f8rste oppdemma innsj\u00f8ane i byfjella, og er godt synleg fr\u00e5 Rundemannen og fjella omkring. Storediket er sentralt lokalisert i byfjella, som er definert som eit kulturmilj\u00f8 og landskap av nasjonal interesse i form av \u00e5 vere eit byn\u00e6rt rekreasjonslandskap (K417). I nasjonal samanheng er byfjella eit framst\u00e5ande og i sjeldan grad gjennomf\u00f8rt d\u00f8me p\u00e5 eit rekreasjonslandskap som sprang ut av nasjonalromantiske f\u00f8restillingar og visjonar om folkehelse, som vaks seg sterke mot slutten av 1800-talet. Byfjella har stor opplevings- og bruksverdi, og vannspegla i omr\u00e5det \u2013 herunder Storediket \u2013 er s\u00e6rs viktige i denne samanheng. For folk i dag representerer dei ein naturleg del av landskapet, og Vestland fylkeskommune hadde helst sett at dette ikkje blei endra. N\u00e5r det likevel ikkje blir slik, ser vi oss n\u00f8gd med f\u00f8ringane for nedlegginga slik dei kjem fram i detaljplanen for milj\u00f8 og landskap. Som det blir vist til i planen s\u00e5 har Vestland fylkeskommune og Byantikvaren i Bergen m\u00e5lt inn dammen, og den gamle torvdammen med meir, v\u00e5ren 2024. Eitt av vilk\u00e5ra som er sett for nedlegginga er at fylkeskommunen og Byantikvaren skal kontaktast for \u00e5 avklare behovet for fotodokumentasjon av dammen f\u00f8r arbeidet startar. Konklusjon Vestland fylkeskommune skulle helst sett at dam Storediket blei vareteke slik den no st\u00e5r fram. Vi ser oss jamvel n\u00f8gde med dei f\u00f8ringane som er lagt i plan for milj\u00f8 og landskap. NVE har sett som eitt vilk\u00e5r at fylkeskommunen og Byantikvaren skal kontaktast for \u00e5 avklare behov for fotodokumentasjon av dammen f\u00f8r arbeidet startar. Vi ber om at slik kontakt blir oppretta. Det er ogs\u00e5 \u00f8nskeleg at denne fotodokumentasjonen blir nytta i framtidig formidling av dei industri- og kulturhistoriske aspekta som dette viktige kulturmilj\u00f8et representerer. Med helsing Karoline Hareide Breivik Berit Vik leiar seniorr\u00e5dgjevar KFO - Arealplan KFO - Arealplan Brevet er elektronisk godkjent og har difor inga handskriven underskrift "
}