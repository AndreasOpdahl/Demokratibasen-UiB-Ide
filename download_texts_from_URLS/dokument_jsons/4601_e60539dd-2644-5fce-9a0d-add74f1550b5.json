{
  "dokument_id": "e60539dd-2644-5fce-9a0d-add74f1550b5",
  "doc_type": "case_minutes",
  "kommune": 4601,
  "tittel": "Saksprotokoll UMBY, 10042025, Sak 95/25, Representantforslag fra Christine \u00d8degaard (MDG), Thor Haakon Bakke (MDG), Katrine N\u00f8dtvedt (MDG), Eline Haakestad (MDG) og Fauzia Hussein-Wiik (A) om et plastfritt Bergen",
  "url": "https://bergen.kommune.no/politikere-utvalg/api/fil/bk360/12526855/Innstilling-vedtak-Representantforslag-fra-Christine-Odegaard-MDG-Thor-Haakon-Bakke-MDG-Katrine-Nodtvedt-MDG-Eline-Haakestad-MDG-og-Fauzia-Hussein-Wiik-A-om-et-plastfritt-Bergen",
  "tekst": "Representantforslag fra Christine \u00d8degaard (MDG), Thor Haakon Bakke (MDG), Katrine N\u00f8dtvedt (MDG), Eline Haakestad (MDG) og Fauzia Hussein-Wiik (A) om et plastfritt Bergen Utvalg for milj\u00f8 og byutvikling behandlet saken i m\u00f8tet 10.04.2025 sak 95/25 og avga f\u00f8lgende innstilling: Representantforslaget avvises med bakgrunn i byr\u00e5dets svar. Utvalg for milj\u00f8 og byutviklings behandling F\u00f8lgende representanter tok ordet: Katrine Berg N\u00f8dtvedt (MDG), Helge Stormoen (FrP), Andreas Madsen Berg (SV), Ingrid Nergaard Fjeldstad (V), Trond Tystad (BL), Mailiss Solheim-\u00c5kerblom (R). Forslag fremsatt i utvalget: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag: 1. Bystyret ber byr\u00e5det jobbe for \u00e5 redusere biltrafikken i Bergen kommune. M\u00e5let er \u00e5 redusere forurensingen av mikroplast til milj\u00f8et. 2. Bystyret ber byr\u00e5det fase ut bruken av fat, tallerkener, bestikk og kopper laget av plast som brukes i barnehagene og i andre aktuelle tjenester. 3. Bystyret ber byr\u00e5det, ved rullering av anskaffelsesstrategi med handlingsplan, foresl\u00e5 tiltak og strategier som styrker innsatsen mot plastforurensing. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: 1. Bystyret ber byr\u00e5det g\u00e5 i dialog med Forum for landbruksplast, for \u00e5 sette i gang et kurstilbud med fokus p\u00e5 \u00e5 redusere plastbruk i landbruket i Bergen kommune. Kurset skal ogs\u00e5 ta for seg hvordan man kan hindre av landbruksplast som fremdeles m\u00e5 brukes, kommer p\u00e5 avveie. 2. Bystyret ber byr\u00e5det gjennomf\u00f8re en informasjonskampanje om hvordan man kan redusere spredning av mikro- og makroplast i naturen. 3. Bystyret ber byr\u00e5det jobbe for lokal h\u00e5ndtering av plastavfall. I dag sendes det meste av sortert husholdningsplast til Tyskland for \u00e5 gjenvinnes, mens industriplast i st\u00f8rre grad gjenvinnes innenlands. Det finnes akt\u00f8rer i Bergens-omr\u00e5de som har mulighet til \u00e5 male opp plast og bruke den p\u00e5 nytt, men disse har i dag dessverre ingen avtale med kommunen eller BIR. Bystyret ber derfor byr\u00e5det om \u00e5 bruke sitt eierskap i BIR til \u00e5 f\u00e5 p\u00e5 plass en prosjektleder med ansvar for plastkoordinering, slik at vi kan f\u00e5 kortere verdikjeder b\u00e5de for plastavfallet som genereres i kommunal regi, og \u00f8vrig plastavfall BIR tar imot. Helge Stormoen (FrP) fremsatte p\u00e5 vegne av H, FrP, BL, INP og Sp f\u00f8lgende alternative forslag: Representantforslaget avvises med bakgrunn i byr\u00e5dets svar. Votering: Alternativt forslag fra MDG, fremsatt av Katrine Berg N\u00f8dtvedt (MDG), fikk 8 stemmer (A, SV, MDG, V, R). Tilleggsforslag fra R fremsatt av Mailiss Solheim-\u00c5kerblom (R), fikk 5 stemmer (SV, MDG, V, R). Alternativt forslag fra H, FrP, BL, INP og Sp, fremsatt av Helge Stormoen (FrP), ble tiltr\u00e5dt med 9 stemmer (H, FrP, BL, INP, Sp). Forslagstillers forslag til vedtak: 1. Bystyret ber byr\u00e5det utrede hvilke plastreduserende tiltak som kan ha mest effekt for \u00e5 beskytte befolkningen mot farene ved mikroplast. 2. Bystyret ber byr\u00e5det straks iverksette tiltak for \u00e5 avskaffe all bruk av engangsplast i kommunale kantiner. 3. Bystyret ber byr\u00e5det g\u00e5 i dialog med n\u00e6ringslivet, s\u00e6rlig innen n\u00e6ringsmiddelbransjen, med m\u00e5l om \u00e5 avskaffe all bruk av engangsplast. 4. Bystyret ber byr\u00e5det gjennomf\u00f8re en kartlegging i kommunale barnehager og skoler, med m\u00e5l om \u00e5 fjerne potensielle mikroplastkilder i barnas daglige omgivelser. 5. Bystyret ber byr\u00e5det g\u00e5 i dialog med nasjonale myndigheter for \u00e5 innf\u00f8re en nasjonal kartlegging av og streng regulering av un\u00f8dvendig bruk av engangsplast 2 "
}