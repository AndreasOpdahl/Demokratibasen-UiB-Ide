{
  "dokument_id": "f09beeac-5cb0-5729-bb3b-21b086ba1850",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/9036555/Soknad",
  "tekst": " VEDLEGG Q1 Bergen Kommune Etat for Byggesak og private planer Boks 7700 5020 BERGEN Bergen 3. januar 2023 S\u00f8knad om tillatelse til tiltak p\u00e5 Helldalsst\u00f8len boligomr\u00e5de ihht godkjent reguleringsplan; 1201_63930000. Gnr 6 Bnr 49, 130, 205, 273 og en mindre del av bnr 198. Det s\u00f8kes med dette om rammetillatelse i henhold til godkjent reguleringsplan for Helldalsst\u00f8len boligomr\u00e5de, Nasjonal arealplan-id 1201_63930000: Saksnummer: 201426511. Vedtatt/ datert: 19.09.2018. Tiltaket som oms\u00f8kes er boligbebyggelse og gr\u00f8ntstruktur uten fravik fra reguleringsplanen. Tiltaket prosjekteres og gjennomf\u00f8res i samsvar med TEK 17. Det s\u00f8kes om 21 boliger fordelt p\u00e5 16 bolighus med inntil fem sekund\u00e6rleiligheter. Boligbebyggelsen er konsentrert og fordelt p\u00e5 4 omr\u00e5der i planen ; B1, B2, B3 og B4. Det er lagt inn 3 leke- og uteoppholdsarealer mellom husene og i enden av feltet; fL1, fL2 og fL3. Det s\u00f8kes om en ny felles parkeringsl\u00f8sning i starten av feltet med parkeringsdekning p\u00e5 1,2 plasser per 16 boenheter; dvs 19 p-plasser. S\u00f8knad: Det s\u00f8kes med dette om rammetillatelse for hele det godkjente regulerte boligfeltet med gr\u00f8ntomr\u00e5de. Denne s\u00f8knaden er \u00e8n samlet s\u00f8knad for hele feltet ihht godkjent regulering uten fravik med alle boliger, felleshus med sykkelparkering, utvendige murer, gr\u00f8nt- og lekeomr\u00e5der, ramper, trapper og sti i terrenget, fjellskj\u00e6ringer, sikringsgjerder, avfallsplass, parkeringsgarasje og ny felles tilkomstvei med belysning. S\u00f8knaden forholder seg til TEK 17. Det s\u00f8kes ikke om dispensasjon eller fravik. Vi har v\u00e6rt i dialog med reguleringsarkitekt (Link arkitekter v/Kristian Beck) for utdypning og forst\u00e5else av plangrunnlaget med planens intensjoner. Generelt: Omr\u00e5det Helldalsst\u00f8len boligomr\u00e5de grenser mot Sanddalsringen i nord, eksisterende boliger i Helldalsst\u00f8len i nord\u00f8st og et st\u00f8rre skogsomr\u00e5de mot s\u00f8r og \u00f8st. Tomten er skr\u00e5nende mot \u00f8st og det er flott utsikt mot Gulfjellet, Livvarden, Totland og hele Heldalen. Tomten har gode solforhold p\u00e5 morgen og formiddag gjennom hele \u00e5ret, og mindre kveldssol. De regulerte og oms\u00f8kte boliger og gr\u00f8ntomr\u00e5de er den siste regulerte utbygging i omr\u00e5det med tilknytning 1 via Heldalsst\u00f8len. Plangrepet er at det lagt opp til en konsentrert bebyggelse i nord av omr\u00e5det mens s\u00f8rlige deler avsettes til gr\u00f8nnstruktur. Arealet er del av tidligere reguleringsplan 8430000 \u00abFana, del av gnr 6 og 7 mfl. Sandal- S\u00e6dal- Nattland (delomr\u00e5de K, L og M)\u00bb. Planomr\u00e5det var i denne tidligere reguleringsplanen avsatt til 15 store eneboligtomter. Prosjektet legger til rette for at alle boliger f\u00e5r gode solforhold og gjennomlyste boliger. Med unntak av boliger i felt B1, vil alle boliger v\u00e6re over 2 plan. Felt B1 f\u00e5r boliger over tre plan hvor sokkeletasjen tilrettelegges for sekund\u00e6rleiligheter p\u00e5 inntil 62 m2 BRA. Det legges sterk til rette for \u00e5 skape sv\u00e6rt god bokvalitet der sykkel, gange og kollektivtrafikk b\u00f8r v\u00e6re foretrukne valg. Tiltaket er i tr\u00e5d med intensjonen i gjeldende reguleringsplan og kommuneplanen. Ny bebyggelse forholder seg til terrengkotene over 2 og 3 plan. Tomtedeling. Alle boliger i feltet er oppdelt p\u00e5 situasjonskartet med grenser for tomtedelingsplan. Utomhusplan. Det er utarbeidet situasjonsplan, utomhusplan, snitt og illustrasjoner som viser plassering av lekearealer, veger, felles parkering, VA-anlegg og overvannsh\u00e5ndtering, nettstasjon og samleplass for avfall. Utomhusplanen viser utforming og opparbeiding av terrenget. Planen viser hvordan forskjeller i h\u00f8ydeniv\u00e5 tas opp ved terrengtilpasning. Utomhusplanen er planlagt i tr\u00e5d med kvalitetskravene i gjeldende arealdel i kommuneplan for Bergen (KPA). Detaljplan for veg. Sammen med denne s\u00f8knad om rammetillatelse er det utarbeidet detaljplan for vei utarbeidet av Astab as. Vegplanen viser hvordan kravene til vegteknisk standard blir oppfylt, og hvordan god terrengtilpasning er sikret. Plassering avkj\u00f8rsler til parkeringsanlegg fremkommer. VA-rammeplan. Det foreligger VA-rammeplan som legges til grunn for videre detaljprosjektering og byggesaksbehandling. S\u00f8knad om forh\u00e5ndsuttalelse fra Bergen Vann er innsendt. 2 ROS-tiltaksplaner. Vedlagt denne rammes\u00f8knad foreligger ny plan for rassikring utarbeidet av Sweco, og st\u00f8yrapport utarbeidet av Brekke & Strand as. Videre vises til ROS-analyse og tiltaksplan utarbeidet ifm reguleringsarbeidet. Rassikring. Planen for rassikring viser omfang og metodevalg for rassikring. Terrenginngrep som skj\u00e6ringer og utfyllinger som f\u00f8lge av planforslaget vil p\u00e5virke stabilitetsforholdene i omr\u00e5det i stor grad. Rapporten fra Sweco (og Opticonsult) sier at grunnarbeider m\u00e5 utf\u00f8res forskriftsmessig slik at stabilitet og sikkerhet ivaretas, p\u00e5 en slik m\u00e5te at naboeiendommer ikke p\u00e5f\u00f8res skade. Planlagt utbygging vil endre drensforhold i omr\u00e5det og det m\u00e5 planlegges godt dimensjonerte drensl\u00f8sninger slik at det ikke oppst\u00e5r fare for at flom utl\u00f8ser erosjon og l\u00f8smasseskred. St\u00f8ytiltak. St\u00f8yrapport er utarbeidet av Brekke og Strand. Rapport og beregningen viser at krav til innend\u00f8rs st\u00f8yforhold i Teknisk forskrift tilfredsstilles for alle boliger samt felleshus uten avb\u00f8tende tiltak. KPA sitt krav mot uteoppholdsareal KPA \u00a714.3.5 og \u00a722.2c tilfredsstilles forutsatt at det etableres minimum 100 m2 uteoppholdsareal pr. Boenhet (prim\u00e6rbolig) og minimum 50 m2 uteoppholdsareal for sekund\u00e6rleilighet. St\u00f8yrapporten har konkludert med st\u00f8yforhold er innenfor kravene. Radonfare. M\u00e5ling av radon i grunnen og tilkj\u00f8rte masser vil dokumenteres ved s\u00f8knad om igangsettingstillatelse av grunnarbeid. Arkitektur, estetikk og kvalitet. \u2018Alle bygg skal gies en god materialbruk og en utforming med h\u00f8y arkitektonisk kvalitet. Det m\u00e5 redegj\u00f8res for bygningers plassering og utforming, slik at det kan oppn\u00e5es god funksjonell og arkitektonisk helhetsvirkning i forhold til eksisterende omgivelser. \u0301 3 Oms\u00f8kte bygninger er plassert innenfor regulerte byggegrenser og holder seg innenfor regulerte byggeh\u00f8yder. Husenes m\u00f8ne/ m\u00f8neretninger ligger langs med terrengkotene og har alle pulttak med helning fra vest mot \u00f8st og sammenfaller med terrengets helning for omr\u00e5det. Husene er enkle familieboliger med kombinasjon av st\u00e5ende og liggende trekledning. Byggene har en funksjonell utforming med store vindusflater. Planl\u00f8sningene er basert p\u00e5 gode, lyse familieboliger med god tilknytning til utearealene fra boligens niv\u00e5er og etasjer. Boligene har rasjonelle, kompakte planl\u00f8sninger med de st\u00f8rste rommene som kj\u00f8kken og stue under skr\u00e5himlingen hvor takh\u00f8yden er st\u00f8rst og lysinnfallet kommer lengst inn i huset om kvelden fra vest. De nye oms\u00f8kte boligers uttrykk er s\u00f8kt \u00e5 videref\u00f8re eksisterende boliger i Helldalsst\u00f8len. S\u00e6rlig de to n\u00e6rmeste eneboliger, Helldalsst\u00f8len 88 og 90 som er utformet av arkitekt Todd Saunders har v\u00e6rt til inspirasjon. Arkitekturen er ikke kopiert fra disse, men inspirert med videref\u00f8ring av enkle og rene uttrykk med trepanel og linjering. For felt B4 har vi valgt enebolig typologi som en naturlig videref\u00f8ring av de tilst\u00f8tende to Saunders eneboliger i Helldalsst\u00f8len. Omkringliggende bebyggelse er bygd ut over tid og varierer med eneboliger p\u00e5 store tomter i s\u00f8r\u00f8st, eneboliger og rekkehus nordvest for Sanddalsringen som varierer i 2-3 etasjer. N\u00e6rmeste bebyggelse i Helldalsst\u00f8len best\u00e5r av 2 eneboliger og rekkehus. Pga. terrengfallet har mange boliger en h\u00f8y sokkel/grunnmur. Bebyggelsen er organisert langs med veiene. Tilliggende bebyggelse har variasjon i takform med saltak, pulttak og flate tak samt variert arkitektonisk uttrykk, men alle med trehus. Oms\u00f8kte prosjekt videref\u00f8rer arkitekturen for omr\u00e5det med luftige og lyse boliger med gode og varierte gr\u00f8ntomr\u00e5der. Terrengbehandling. Terrenginngrep skjer mest mulig sk\u00e5nsomt uten un\u00f8dvendig utsprenging eller oppfylling. God massebalanse er vektlagt og vi har beregnet massebalansen til \u00e5 v\u00e6re god og det vil ikke bli store mengder for bortkj\u00f8ring / tilkj\u00f8ring. Ubebygde arealer beholdes som de er i st\u00f8rst mulig grad, men med noe bearbeiding for \u00e5 oppn\u00e5 universell tilgjengelighet p\u00e5 uteomr\u00e5der, leke- og gr\u00f8ntomr\u00e5der. Stedegne tr\u00e6r, busker og jord/ vegetasjon vil bevares og omplasseres og gjenbrukes slik at stedlig vegetasjon og biologisk mangfold beholdes i st\u00f8rst mulig grad. Fyllinger og skj\u00e6ringer. Det m\u00e5 utf\u00f8res fjellskj\u00e6ringer og sikring av fjell i bakkant av boligfeltet. I bunn av skj\u00e6ringer er planlagt murer som avgrensning av skj\u00e6ring med mulighet for beplantning og bed. Sikringsgjerder blir satt opp over skj\u00e6ringer av terrenget. Utfylling i \u00f8stre del av tomten blir masser fra fjellskj\u00e6ringen som sikres i bunn med 2 meter h\u00f8ye terrengmurer. Terrengmurene vil bli oppf\u00f8rt minst 1 meter fra nabogrenser og tomtegrenser. Maksimal helning p\u00e5 fylling blir 40 grader. Se detaljert ras- og geologirapport fra Sweco vedlagt. Universell utforming. I felt B2 er det krav i bestemmelsene om minimum 5 boenheter oppf\u00f8res med alle hovedfunksjoner p\u00e5 inngangsplanet. Vi har 6 boenheter i B2 med alle 4 hovedfunksjoner p\u00e5 inngangsplanet. Det betyr at stue, kj\u00f8kken, bad, bod og et soverom er lagt p\u00e5 hovedplanet med universell utforming/ tilgjengelighet. Videre er garasjer universelt utformet og lekeomr\u00e5det fL3 har universell utforming. Automatiske fredete kulturminner. Dersom gjenstander, konstruksjoner eller andre funn oppdages ifm gravearbeid skal arbeidet stanses umiddelbart og kulturminnemyndigheter underrettes. Det foreligger kulturminnedokumentasjon fra reguleringen som er vedlagt denne s\u00f8knaden. Fra sammendraget i denne leser vi: \u2018Det er registrert en veit med en klopp over og et planert omr\u00e5de der det kan ha st\u00e5tt et bygg. Funnene er del av Heldals historie men utgj\u00f8r ingen stor kulturhistorisk egenverdi.\u2019 Veiten er lokalisert i felt fG1 og vil bevares! Renovasjonsteknisk avfallsplan. Det er utarbeidet RTP-plan (versjon 4) som ligger vedlagt. Det s\u00f8kes etablert 4 nedsenkede containere i omr\u00e5det f_A, syd for B3. Plasseringen av renovasjonsomr\u00e5det i starten av boligfeltet betyr at det blir begrenset trafikk av renovasjonsbil inn i boligomr\u00e5det. Det vil etableres rekkverk mellom lekearealet og renovasjonsomr\u00e5det slik at sikkerhet mot renovasjonsbil ivaretaes. Det m\u00e5 tilf\u00f8yes at endelig RTP-godkjenning per idag ikke foreligger da BiR ba oss vurdere om det ville v\u00e6re bedre l\u00f8sning \u00e5 la renovasjonsbilen snu ved snuhammer syd for nye boliger ved felt f_L1. F\u00f8lgende skrev Bir til oss 22.12.22.: Takk for revidert RTP. Vi har diskutert denne saken med leder for Innsamlingstjenester. Bir er bekymret for snuoperasjon n\u00e6r lekeplass og \u00f8nsker \u00e5 redusere man\u00f8vrering p\u00e5 stedet. Vil det v\u00e6re mulig \u00e5 utvide planlagt snuhammer for liten lastebil (LL) lengre inne i omr\u00e5det slik at den m\u00f8ter kravene for lastebil (L)? Renovasjonsbilen vil da kunne kj\u00f8re fordi oppstillingsplass, snu i nevnte snuhammer og t\u00f8mme containerne p\u00e5 vei ut. Vi har svart dette til BiR, mail datert 02.01.23.: Viser til mail og korrespondanse vi hadde vedr RTP for Helldalsst\u00f8len boligfelt i desember 2022. 5 Vi anmoder om at dere vurderer denne l\u00f8sningen p\u00e5 nytt eller at vi kan ta et felles Teams-m\u00f8te vedr\u00f8rende denne saken og RTP-l\u00f8sning. Vi tenker det kan v\u00e6re konstruktivt med et m\u00f8te, da vi mener at det ikke er verken en god l\u00f8sning eller hensiktsmessig \u00e5 utvide snuhammer til L-lastebil p\u00e5 sydenden av Helldalsst\u00f8len boligfelt fordi: 1) Da vil renovasjonsbilen kj\u00f8re gjennom hele boligomr\u00e5det to ganger ved hver henting kun for \u00e5 snu. 2) \u00c5 utvide snuhammeren til lastebil L vil kreve vesentlig mye mer sprenging av en allerede bratt skrent, med tilh\u00f8rende krav til siktlinjer. 3) T\u00f8mming av containere som dere foresl\u00e5r i veibanen vil midlertidig sperre tilkomst i boligfeltet for ambulanse, brannbil etc, og myke trafikkanter m\u00e5 passere renovasjonsbilen i langt st\u00f8rre grad enn tegnet og prosjektert forslag. 4) L\u00f8sningen dere foresl\u00e5r vil kreve dispensasjon/ endring fra en allerede godkjent reguleringsplan og utsending av ny nabovarsling. 5) Snuhammeren dere foresl\u00e5r \u00e5 utvide er i Lekefelt f_L1 og vil p\u00e5virke barns lek og sikkerhet og vil v\u00e6re mindre trygt \u00e5 snu enn ved regulert snuplass/ avfallsplass f_A. Til slutt vil jeg anf\u00f8re at lekeplass f_L3 som starter like syd og etter avfallsplassen har f\u00e5tt rekkverk og hekk, samt at veibanen er utvidet ved denne sonen for \u00e5 gi bedre oversikt og tryggere snumulighet for avfallsbilen i forbindelse med t\u00f8mming. Mvh arkitekt/ s\u00f8ker Svein Erik Lund. Bygge- og anleggsfasen Plan for beskyttelse av omgivelsene mot st\u00f8y og andre ulemper i bygge- og anleggsfasen vil f\u00f8lge s\u00f8knad om igangsetting. Rekkef\u00f8lgekrav: Rekkef\u00f8lgekravene som fremg\u00e5r av reguleringsplanens pkt. 1.2.1 og 1.2.2 vil bli innfridd. 1.2.1 F\u00f8lgende tiltak m\u00e5 v\u00e6re utf\u00f8rt f\u00f8r det gis igangsettingstillatelse til tiltak: - Evt. rassikring av omr\u00e5det jfr. Pkt 1.1.5. - Veg F-V med godkjent avkj\u00f8rsel skal v\u00e6re ferdigstilt f\u00f8r det gis igangsettingstillatelse til tiltak etter PBL \u00a720-1. 1.2.2 F\u00f8lgende tiltak m\u00e5 v\u00e6re utf\u00f8rt f\u00f8r det gis midlertidig brukstillatelse/ ferdigattest for boligene: - Opparbeiding og m\u00f8blering av felles lekearealer i felt f_L1-3. 6 F\u00f8r brukstillatelse for felt B1 og/eller B2 kan gies, skal f_L1 opparbeides. F\u00f8r brukstillatelse for felt B3 og/eller B2 kan gies, skal f_L2 opparbeides. F\u00f8r brukstillatelse for felt B1 og/eller B4 kan gies, skal f_L3 opparbeides. - Etablering av samleplass for avfall - Vann og avl\u00f8psnett i samsvar med rammeplan for VA. - Sikringstiltak mot fallulykker ved bratte skj\u00e6ringer i omr\u00e5det - Event st\u00f8yskjermingstiltak skal v\u00e6re ferdigstilt (ikke n\u00f8dvendig) - Tiltak som sikrer at radonniv\u00e5et i kjeller/ grunnplan er under grensen p\u00e5 200 Bq/m3. Bebyggelse og anlegg. Utnytting og byggeh\u00f8yder. Feltene B1-B4 kan maksimalt tillates bebygd med %BYA= 27%. Dette forutsetter at planens kvalitetskrav og krav til utearealer er oppfylt. Felles parkeringsanlegg medregnes ikke i utnyttelsen. Feltene B1-B4 er alle bebygd langt under maks tillatt utnyttelse. Videre er alle utearealer detaljert med gode og varige kvaliteter ihht Bergen kommuneplan sine krav. Se eget vedlagt arealoversikt og beregning av utnytting. Gesims/ m\u00f8neh\u00f8yde kan ikke p\u00e5 noe punkt overstige henholdsvis 8,6m og 10,5 meter. Se alle vedlagte snitt og illustrasjoner som viser at alle h\u00f8yder og koter overholdes ihht bestemmelsene. H\u00f8yder er m\u00e5lt slik det fremkommer p\u00e5 snitt vist p\u00e5 tegning A.04 datert 18.08.2015. (se vedlagt nedenfor) Ved pulttak kan \u00f8verste gesimsh\u00f8yde ha h\u00f8yde tilsvarende maks. M\u00f8neh\u00f8yde. Prosjektet oms\u00f8kt har pulttak p\u00e5 alle bygg. Maksimale koteh\u00f8yder for gesims og m\u00f8ne samt koteh\u00f8yder p\u00e5 planert terreng vises p\u00e5 plankart. Maks koteh\u00f8yder er overholdt og alle topp m\u00f8neh\u00f8yder ligger p\u00e5 eller under maksimale koteh\u00f8yder i plankartet. I felt B2 oms\u00f8kes boliger over to etasjer, og ikke tre som illustrert p\u00e5 prinsippsnittet fra reguleringen, slik at planert terrenget foran/ \u00f8st for boligene i felt B2 blir noe h\u00f8yere enn ved oppf\u00f8ring av tre etasjer. Det st\u00e5r i prinsippsnittet \u2018Evt. fyllingsniv\u00e5 n\u00e5r bygging er i 2 etg.\u2019 Trafo tillates oppf\u00f8rt med en maks gesims/ m\u00f8neh\u00f8yde p\u00e5 henholdsvis 3 og 4,5 meter fra gjennomsnittlig planert terreng. Avklaring av plassering n\u00e6r h\u00f8yspentledning er derfor avkrysset i s\u00f8knaden som at Ja, str\u00f8mf\u00f8rende nettstasjon/ trafo er plassert i tiltaket. 7 OK og ivaretaes ved IG/ utf\u00f8relse. Byggegrenser. Bebyggelsen er plassert innenfor byggegrensene hvor angitt p\u00e5 plankartet. Boligbygningene har minst 4 meter avstand fra nabogrenser/ feltgrenser internt i feltene. Terrasser/ verandaer kan oppf\u00f8res inntil 1 meter fra intern vei F-V; er ivaretatt med st\u00f8rre avstander. Siktlinjer langs f_V er ivaretatt. Utenfor byggegrensene tillates forst\u00f8tningsmurer, men med maks h\u00f8yde 2,0 meter. Det s\u00f8kes om murer p\u00e5 inntil 2 meter flere steder i omr\u00e5det, se situasjonsplan. Frittliggende sm\u00e5husbebyggelse/ konsentrert sm\u00e5husbebyggelse. I feltene B1-B4 tillates det oppf\u00f8rt tomannsboliger og/eller konsentrert sm\u00e5husbebyggelse. Hvert felt skal bygges ut med tomannsboliger eller konsentrert sm\u00e5husbebyggelse, med unntak av felt B3 hvor det kan oppf\u00f8res enebolig syd for avfallsstasjon. Det er gjort en mindre omrokkering av eneboligens plassering. Enebolig er plassert i B4, som en videref\u00f8ring av rekken med eneboliger i gaten. Enebolig syd for avfallsstasjon fant vi lite egnet for boligform\u00e5l grunnet n\u00e6rhet til avfallsstasjonen. Videre s\u00f8kes det om oppf\u00f8ring av et felles sykkelhus med l\u00e5sbar sykkelparkering for 60 sykler, og et felles tilbud i form av samlingslokale med altan for felles bruk og samlingspunkt. Her plasseres postkasser og vil v\u00e6re et naturlig m\u00f8tepunkt for feiring av bursdager, styrem\u00f8ter og andre tilstelninger som nabolaget vil avholde. Det tillates inntil 3 m\u00e5lbare plan. Boliger i felt B1 er oms\u00f8kt med 3 plan. Boliger i felt B2 har 2 plan. Boliger i felt B3 har 2 plan og parkering under seg som ikke teller i m\u00e5lbart areal. Felles sykkelparkering og samlingsrom er over 2 plan. Bolig i felt B4 har 2 plan. Innenfor boligomr\u00e5dene tillates det 16 hovedboenheter samt inntil 5 sekund\u00e6rleiligheter p\u00e5 maks 62 m2 BRA som utgj\u00f8r til sammen maks 21 boenheter innenfor planomr\u00e5det. Oms\u00f8kt tiltak er i tr\u00e5d med dette. Bebyggelsen oms\u00f8kes oppf\u00f8rt med pulttak hvilkert reguleringsbestemmelsene tillater. Hovedretning ligger parallelt med veien. Dersom feltene B1 og B2 utbygges med rekkehus, skal det internt i feltet sikres et mellomrom. Feltene B1 og B2 s\u00f8kes bygget som vertikaltdelte tomannsboliger hvilket ivaretar planens hensikt med mer luft og bedre utearealer og solforhold/ utsikt for alle boliger fremfor rekkehus. 8 Det avsettes parkering i felles parkeringsanlegg og ikke i tilknytning til boliger. Det s\u00f8kes med dette om felles parkeringsanlegg i felt B3 med innkj\u00f8ring fra samleveg f_V. Det anlegges maksimalt 1,2 plass per boenhet. Det vil si 16x 1,2 = 19,2 plasser (=19 plasser). Sekund\u00e6rleiligheter tas ikke med i beregningen av antall plasser. 100% av parkeringsplassene tilrettelegges med str\u00f8muttak for lading av elbil. Parkeringsgarasjen blir inndelt i tre garasjer med tre separate innkj\u00f8ringer og 1 meter h\u00f8ydeforskjell mellom hver av innkj\u00f8ringene i henhold til reguleringen. Det er avsatt 19 p-plasser hvorav 5 plasser er HC-plasser. Det legges til rette for sykkelparkering i samsvar med krav i kommuneplanen. Sykkelparkering for dette prosjektet er l\u00f8st med tilsammen 85 l\u00e5sbare sykkelplasser. 60 plasser er plassert i felles sykkelhus hvor alle bolig-eiere f\u00e5r tilgang og syklene st\u00e5r t\u00f8rt med l\u00e5semulighet. Videre er 25 sykkelparkeringer plassert i tilknytning til alle boliger hvor syklene st\u00e5r under tak og kan ogs\u00e5 l\u00e5ses. Tilsammen 85 l\u00e5sbare sykkelparkeringsplasser under tak og ihht Kommuneplanens bestemmelser. Krav til minste privat og/ eller felles uteoppholdsareal i byggeomr\u00e5det er satt til 100 m2 og 50 m2 for henholdsvis hovedboenhet og sekund\u00e6rbolig. Inntil halvparten av arealet kan dekkes p\u00e5 takterrasse. Takterrassen skal ligge p\u00e5 nordvestsiden av boligen. Takoverbygg/ \u00e5pent areal kan tillates utenfor byggegrense, men skal inng\u00e5 i s\u00f8knad og hensyntaes i beregning av BYA og uteareal. Se egen arealoversikt, uteomhusplan og soldiagrammer som viser at alle utearealer er store nok med tilfredsstillende solforhold iht Kommuneplanens bestemmelser. 9 Hus 1 og 2 f\u00e5r litt for lite sammenhengende sol (under 50%sol p\u00e5 utearealene i 1 av 4 timer). Krav til sol for disse hus er l\u00f8st ved fellesareal som ligger i sol mer enn 4 timer sammenhengende. Samleplass for avfall og trafo. Innenfor felt f_T skal det oppf\u00f8res trafo. Arealet inng\u00e5r ikke i beregningen av %BYA. Innenfor felt f_A skal det anlegges samleplass for avfall som skal nyttes til bossdunker og for kildesortering for boligomr\u00e5dene innenfor planen. Samlingsplassen skal skjermes/ overbygges, men inng\u00e5r ikke i beregningen av % BYA. Feltene f_T og f_A er felles for feltene B1-B4. Se vedlagte RTP-plan. Det anlegges 4 nedgravde bunnt\u00f8mte containere. 1 for restavfall, 1 for papir/drikkekartong, 1 for plastemballasje og 1 for matavfall. Det anlegges et rekkverk mellom avfallsplass og lekeplass f_L3 slik at lekeareal er skjermet fra avfallsbil. Avfallsplassen ligger med egen snumulighet og oppstillingsplass for renovasjonsbil bekreftes \u00e5 tilfredsstille b\u00e5de lastebil (L), jf. Statens vegvesens h\u00e5ndbok N100. Plassen blir belyst og alle andre tekniske krav er im\u00f8tekommet. Avfallsplassen blir ikke overbygget grunnet nedsenkede containere i samr\u00e5d med BiR. Lekeplass. Omr\u00e5dene f_L1, f_L2 og f_L3 skal v\u00e6re felles uteoppholdsomr\u00e5de- og lekeplass for hele planomr\u00e5det. Deler av felles leke- og uteoppholdsarealer skal opparbeides med universell utforming. Omr\u00e5det f_L1 blir felles uteoppholdsareal og lekeplass og blir ikke vesentlig endret fra dagens skogkledde omr\u00e5de. Omr\u00e5det f_L2 blir felles uteoppholdsareal og lekeplass og f\u00e5r en universelt utformet rampe med fall 1:15 i terrenget som leder til m\u00f8teplasser med b\u00e5lpanner, benker og 10 videre til felleshuset med altan. Videre blir det en gangsti som leder oppover i terrenget langs f_L2. Omr\u00e5det f_L3 blir felles uteoppholdsareal og lekeplass som er universelt utformet. Her blir det sandlek, klatrelek, vippehusk og benker og kanskje en bocciabane for de voksne. Omr\u00e5det blir belyst. Det blir etablert et gjerde mellom lekeplassen og kj\u00f8reveien for \u00e5 sikre at ikke lekende barn stormer ut i veien n\u00e5r renovasjonsbilen kommer forbi. Det er kun renovasjonsbilen som f\u00e5r kj\u00f8re forbi av bil trafikk, da biler kun f\u00e5r bruke kj\u00f8rveien sporadisk og tiltenkt for brannbiler og renovasjonsbiler. Deler av eksisterende bekkefar s\u00f8kes opprettholdt, forutsatt at n\u00f8dvendig sikkerhet ivaretaes. Dette er i tr\u00e5d med VA-rammeplanen som ligger vedlagt s\u00f8knaden. Samferdselsanlegg og teknisk infrastruktur: Kj\u00f8reveg, annen veigrunn. Kj\u00f8reveg: Kj\u00f8reveg f_V er felles for boliger i feltene B1-B4. Veien skal opparbeides i en bredde p\u00e5 4,0 meter, dette inkluderer kj\u00f8rebane, skulder og eventuelt rekkverk. Vei skal opparbeides i samsvar med bredde og kurvatur og h\u00f8ydeplassering vist p\u00e5 plankartet. Felles kj\u00f8reveg er intern veg som ikke skal benyttes til parkering. Den skal ivareta tilkomst for brannbil, samt sporadisk bruk for beboere, og reguleres ved skilting. Se vedlagte Vegplan utarbeidet fra Astab. Annen veggrunn. Annen veigrunn f_AV er avsatt til skj\u00e6ringer, fyllinger, gr\u00f8fter og lignende i tilknytning til veiform\u00e5let. Omr\u00e5det skal beplantes. Dette er delvis utf\u00f8rt allerede ifm bygging av enebolig 6/276 Helldalsst\u00f8len 90, men blir fullf\u00f8rt ifm denne s\u00f8knad og bygging. Gr\u00f8nnstruktur Felt f_G1 Gr\u00f8ntomr\u00e5det er felles gr\u00f8ntomr\u00e5de for felt B1-B4. For \u00e5 ivareta krav til uteoppholdsareal, kan det etter godkjent utomhusplan gj\u00f8res terrengendringer og event. Etableres rassikringstiltak innenfor feltet. For \u00e5 sikre god landskapstilpasning skal omr\u00e5det tilplantes med stedegen vegetasjon. Registrert veite innenfor feltet skal bevares. Prosjektet som oms\u00f8kes vil ta vare p\u00e5 stedegen vegetasjon og jordsmonn fra tomten og gjenbruke denne i st\u00f8rst mulig grad. S\u00e5ledes bevares omr\u00e5dets biologiske materiell og en sparer utkj\u00f8ring/ tilkj\u00f8ring og gjenbruker naturen fra stedet. Veite som er plassert i gr\u00f8ntfeltet f_G1 vil bevares og f\u00e5r sti, tilkomst fra boligomr\u00e5det. Felt f_G2. Feltet er felles for gnr. 6, bnr 273. Feltet er planlagt \u00e5 beholde uendret som en gr\u00f8nn lunge. Felt G3. I omr\u00e5de G3 tillates ikke vesentlige terrenginngrep og det tillates ikke oppf\u00f8rt bebyggelse/ hytter eller varige, midlertidige eller transportable konstruksjoner eller anlegg. Omr\u00e5det skal opprettholde sin rolle som landskpasverdi. Vanlig skj\u00f8tsel og rassikring tillates. 11 Felt G3 er et stort skogkledd gr\u00f8ntomr\u00e5de p\u00e5 11024 m2. Omr\u00e5det skal bevares som det er med skogsareal og en plass for fri lek og utfoldelse i den uber\u00f8rte naturen. Turveg. Turveg TV skal opparbeides som sti med vekt p\u00e5 god landskapstilpasning. Denne turvegen er regulert inn som sti mellom Helldalsst\u00f8len og Helldalsgrenda. Nabomerknader. Det er innkommet 18 merknader fra naboer i n\u00e6romr\u00e5det. Se eget tilsvar til nabomerknadene. Prosjektet f\u00f8lger godkjent regulering og ivaretar alle krav. Mange av merknadene er besvart i reguleringsfasen og det er ingen endringer av godkjent reguleringsforhold. Avklaring av plassering n\u00e6r h\u00f8yspentledning. Ny trafo vil utf\u00f8res og oppf\u00f8res p\u00e5 felt f_T syd for boligene i enden av tilkomstveien ihht godkjent reguleringsplan. Trafo tillates oppf\u00f8rt med en maks gesims/ m\u00f8neh\u00f8yde p\u00e5 henholdsvis 3 og 4,5 meter fra gjennomsnittlig planert terreng. Terrengmurer. Det s\u00f8kes om oppf\u00f8ring av flere terrengmurer p\u00e5 inntil 2 meters h\u00f8yde inne p\u00e5 boligfeltene. Dette for \u00e5 sikre at fyllingsmasser er sikret. Se situasjonskart, utomhusplan og snitt for oversikt over murene. Murene er ihht godkjent regulering og ivaretar drening og sikring mot fall med rekkverk p\u00e5 toppen hvor dette er p\u00e5krevd. Internvei mellom boligene. Ettersom alle biler har sin parkeringsplass i begynnelsen av feltet og videre intervei i omr\u00e5det fra lekeplass og sydover prinsippielt ikke skal ha trafikk b\u00f8r denne kunne brukes som gatetun for lek og sammenkomst under trygge omgivelser. Trafikk i dette omr\u00e5det blir sporadisk og reguleres ved skilting. Av den grunn b\u00f8r man kunne anse interveien lengst mot syd som egnet fellesuteareal i tillegg til \u00f8vrige areal. H\u00e5per med dette saken kan behandles som komplett. Dersom sp\u00f8rsm\u00e5l ta gjerne kontakt pr telefon eller mail. Med vennlig hilsen Prosjektansvarlig arkitekt Svein Erik Lund sivilarkitekt MNAL 92038298 Strandgaten 201 5004 Bergen Org.nr 912 430 936 MVA 12 F\u00f8lgende dokumentasjon er vedlagt denne s\u00f8knad: F\u00f8lgebrev/redegj\u00f8relser, dette skriv (vedlegg Q1) Merknader til nabovarsel (vedlegg C2) Tilsvar og kommentarer til merknader (vedlegg C3) Avkj\u00f8rselsplan AStab (vedlegg Q3) RTP-plan (vedlegg Q4) St\u00f8yrapport (Brekke og Strand) (vedlegg 1) Ingeni\u00f8rgeologisk premissnotat (Sweco) (vedlegg 2) Kulturminnedokumentasjon (vedlegg 3) Planbeskrivelse (med ROS-analyse) (vedlegg 4) VA rammeplan (vedlegg 5) S\u00f8knad om VA-uttalelse (vedlegg 6) Arealoversikt for hele planomr\u00e5det (vedlegg 7) Sjekkliste Regulert/ rammes\u00f8knad (vedlegg 8) Tegninger: RT 00.000 situasjonsplan RT 00.001 utomhusplan med tomtedeling RT 00.002 utomhusplan BYA RT 00.003 utomhusplan MUA/ arealer RT 00.004 MUA/ SOL 1 RT 00.005 MUA/ SOL 2 RT 00.006 MUA/ SOL 3 RT 00.007 MUA/ SOL 4 RT 00.008 MUA/ SOL 5 RT 00.009 MUA/ SOL 6 RT 00.010 MUA/ SOL 7 RT 10.000 plan B1 m/ leilighet RT 10.001 plan B1 RT 10.002 plan B2 RT 10.003 plan B3 RT 10.004 plan B3 parkering RT 10.005 plan B3 felleshus RT 10.006 plan B4 RT 20.000 snitt AA-BB RT 20.001 snitt CC-DD RT 20.002 snitt EE RT 20.003 snitt FF terrengprofil RT 30.000 fasader RT 30.001 fasader2 RT 30.002 fasader3 RT 30.003 fasader4 RT 30.004 fasader5 RT 50.000 perspektiver 1 RT 50.001 perspektiver 2 RT 50.002 perspektiver 3 RT 50.003 perspektiver 4.... 13 "
}