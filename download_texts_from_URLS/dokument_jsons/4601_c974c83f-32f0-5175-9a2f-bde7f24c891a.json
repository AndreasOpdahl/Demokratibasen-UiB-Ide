{
  "dokument_id": "c974c83f-32f0-5175-9a2f-bde7f24c891a",
  "doc_type": "case_attachment",
  "kommune": 4601,
  "tittel": "Kulturminnefagleg innspill - Reguleringsplan - gnr 216 bnr 1269 - \u00c5sane - Bergen kommune 803689_1_1",
  "url": "https://bergen.kommune.no/politikere-utvalg/api/fil/bk360/8258039/Kulturminnefagleg-innspill-Reguleringsplan-gnr-216-bnr-1269-Asane-Bergen-kommune-803689-1-1",
  "tekst": " Avdeling for Kultur og folkehelse (KFO) Dato 25/05/2023 V\u00e5r referanse 2022/50903-5 Dykkar referanse BERGEN KOMMUNE PLAN- OG BYGNINGSETATEN Sakshandsamar Sigrun W\u00f8lstad Postboks 7700 E-post Sigrun.Wolstad@vlfk.no 5020 BERGEN Telefon 96944535 Att.Oskar S\u00f8rb\u00f8 Tanum Kulturminnefagleg innspill - Reguleringsplan - gnr 216 bnr 1269 - \u00c5sane - Bergen kommune Vestland fylkeskommune ved seksjon for kulturarv viser til f\u00f8respurnad om innspel til oppstart av planarbeid for Vollane gnr. 216, bnr. 1269 i Bergen kommune. Seksjon for kulturarv er regionalt kulturminnemynde. Vi viser til tilbakemelding gitt i e-post datert 24.05.2022, vi har i tillegg f\u00f8lgjande forel\u00f8pige innspel til automatisk freda kulturminne i omr\u00e5det. Eksisterande plan I bestilling av oppstartsm\u00f8te blir det av plankonsulent p\u00e5peika at ein kan byggje i medhald til plan, dette er vi ueinig i. Vi viser til plan- og bygningslova \u00a7 12-4 femte ledd. Gjeldande reguleringsplan Vollane \u2013 Haugane er vedteken i bystyret 10.11.2008, vi kan ikkje sj\u00e5 at byggje- og anleggstiltak i medhald av planen er igangsett, utanom tennishall innafor omr\u00e5de vist som SP5. Tennishallen vart godkjent i 2009 og det blei gitt ferdigattest i 2012. Det er meir enn ti \u00e5r sidan planen er vedteken. V\u00e5r vurdering er at \u00a7 12-4 femte ledd m\u00e5 komme til anvendelse. Kommunen skal i slike tilfelle sj\u00e5 til at planen i n\u00f8dvendig grad er oppdatert, f\u00f8r ei eventuell avgjersle av bygges\u00f8knader for nye utbyggingsomr\u00e5de etter planen. Gjeldande plan har f\u00f8lgjande manglar: Manglande dispensasjon fr\u00e5 kulturminnelova Vist vegform\u00e5l, bustadform\u00e5l og kommunalteknisk anlegg ligg innafor automatisk freda kulturminne med tilh\u00f8yrande sikringssone, Askeladden id. 103193. Form\u00e5la er i direkte konflikt med kulturminne og krev dispensasjon fr\u00e5 kulturminnelova \u00a7 8.4. Dispensasjon er ved ein inkurie ikkje handsama i samband med planarbeidet for Vollane \u2013 Haugane. Kulturminnelova \u00a7 3 seier: Forbud mot inngrep i automatisk fredete kulturminner. Ingen m\u00e5 \u2013 uten at det er lovlig etter \u00a7 8 \u2013 sette i gang tiltak som er egnet til \u00e5 skade, \u00f8delegge, grave ut, flytte, forandre, tildekke, skjule eller p\u00e5 annen m\u00e5te utilb\u00f8rlig skjemme automatisk fredet kulturminne eller fremkalle fare for at dette kan skje. Vestland fylkeskommune ved seksjon for kulturarv er rette mynde til \u00e5 handsame dispensasjon etter kulturminnelova. Manglande omsynssoner og arealf\u00f8rem\u00e5l Automatisk freda kulturminne Askeladden id. 103193, id. 103200 og id. 103199 er ikkje tilstrekkeleg sikra i gjeldande plan. Automatisk freda kulturminne sikrast vern for framtida ved hjelp av omsynssoner med tilh\u00f8yrande f\u00f8resegner. Sj\u00f8lve automatisk freda kulturminne, inkludert 5 meters sikringssone, skal markerast som omsynssone d, SOSI-kode H730, i plankartet, jf. plan og bygningslova \u00a7 11-8. For \u00e5 sikre framtidig vern skal lokaliteten leggast i ei st\u00f8rre, samanhengande, Postadresse Telefon E-post Heimeside EHF-Fakturaadr. Organisasjonsnr. Postboks 7900 05557 post@vlfk.no www.vestlandfylke.no 821311632 821 311 632 5020 Bergen Saksnr: 2022/50903-5 Side 2 av 2 omsynssone c, SOSI kode H570, jf. plan og bygningslova \u00a7 11-8. Omsynssone c skal kombinerast med andre arealf\u00f8rem\u00e5l som ikkje er i konflikt med vern, som til d\u00f8mes LNF. Vidare skal det leggjast ei omsynssone c (SOSI-kode H570) i eit st\u00f8rre areal rundt lokaliteten, for \u00e5 sikre kulturminna mot inngrep og skjemming, jf. \u00a7 3 i kulturminnelova, det er vist vegform\u00e5l, bustadform\u00e5l og kommunalteknisk anlegg i grensa og heilt inntil dei freda kulturminna, lokalitetane er derfor ikkje sikra mot tiltak som er eigna til \u00e5 skade, \u00f8ydelegge, grave ut, flytte, forandre, tildekke, skjule eller p\u00e5 annan m\u00e5te utilb\u00f8rleg skjemme automatisk freda kulturminne eller framkalle fare for at dette kan skje. Innspel til oppstartsm\u00f8te Vi viser til v\u00e5r e-post til Bergen kommune datert 24.05.2022. Plangrensa er utvida men ikkje i tilstrekkeleg grad, heile det automatisk freda kulturminne Askeladden id. 103193 m\u00e5 inkluderast i planomr\u00e5det. Ved eventuell oppstart av planen vil Vestland fylkeskommune vurdere om \u00a7 9 i kulturminnelova er tilstrekkeleg oppfylt i samsvar med v\u00e5re rutinar og metodar. Med helsing Karoline Hareide Breivik Sigrun W\u00f8lstad leiar seniorr\u00e5dgjevar KFO - Arealplan KFO - Arealplan Brevet er elektronisk godkjent og har difor inga handskriven underskrift "
}