{
  "dokument_id": "d8ea51be-b575-5c71-9365-c7752c817d7c",
  "doc_type": "case_presentation",
  "kommune": 5501,
  "tittel": "Evaluering Fase 2 seksjon barn og familie",
  "url": "https://innsyn.tromso.kommune.no/application/getMoteDokument?dokid=2002040119",
  "tekst": "Arkivsaksnr. 25/06251-1 Saksbehandler Lill Ann Jordan Saksgang M\u00f8tedato Oppvekst- og utdanningsutvalget 09.05.2025 Helse- og velferdsutvalget 07.05.2025 Kommunalt r\u00e5d for mennesker med nedsatt 02.05.2025 funksjonsevne Evaluering Fase 2 seksjon barn og familie Kommunedirekt\u00f8rens innstilling til vedtak: Evalueringen av forbedringstiltakene, jf. kommunestyresak 47/23, tas til orientering. Stig Tore Johnsen Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Saken gjelder fase 2 i etableringen av seksjon for barn og familie. Seksjonen ble opprettet gjennom kommunestyrevedtak i sak 193/17 den 22.06.2017. I perioden 2021\u20132022 ble det utredet om flere tjenester fra avdeling helse og omsorg burde overf\u00f8res til avdeling oppvekst, utdanning og kultur (AOUK) under seksjon for barn og familie, jf. vedtak 193/17. Denne saken f\u00f8lger opp vedtaket om fase 2 i etableringen av seksjonen, behandlet i kommunestyret 03.05.2023 (sak 47/23). Saksutredning Vedtak i behandling av gjennomf\u00f8ring av Fase 2 i etablering av seksjon barn og familie, kommunestyresak 47/23: 1. Fase 2 i opprettelse av seksjon barn og familie gjennomf\u00f8res ikke. Redegj\u00f8relsen tas til orientering. 2. Forslag til forbedringstiltak vedtas. \u2022 Forbedringstiltakene evalueres etter to \u00e5r \u2022 Hvis m\u00e5loppn\u00e5else anses for lav, vurderes innf\u00f8ring av fase 2. Kommunedirekt\u00f8rens forslag til forbedringstiltak: \u2022 Jobbe for en helhetlig organisering av forvaltning av vedtaksbaserte tjenester til barn og unge, b\u00e5de p\u00e5 system- og individniv\u00e5. \u2022 Videreutvikle den grunnleggende felles forst\u00e5elsen av prinsipper i arbeid med s\u00e5rbare barn og unge. \u2022 Utarbeide samarbeidsavtaler mellom relevante tjenester. Bakgrunn for saken I forbindelse med kommunestyrets behandling av \u00f8konomiplan 2015\u20132018 ble det igangsatt et arbeid for \u00e5 styrke samhandlingen p\u00e5 tvers av byr\u00e5dsavdelinger rettet mot barn og unge. Arbeidet ble prosjektorganisert i april 2015 og involverte avdelingene Utdanning, Helse og omsorg samt Kultur og idrett. Dette resulterte i utredningen Fremtidig organisering av hjelpetilbudet til utsatte barn og unge (9/9-15) og en politisk sak i kommunestyret 30.09.15 (sak 147/15). Neste trinn i utredningen startet 1. januar 2016, med m\u00e5l om \u00e5 etablere en mer helhetlig tjenestestruktur for barn, unge og deres familier, med vekt p\u00e5 tidlig innsats og \u00ab\u00e9n d\u00f8r inn\u00bb. Etableringen skulle skje i to faser. Fase 1 startet 18. september 2017, hvor Barneverntjenesten, Pedagogisk psykologisk tjeneste (PPT), Forebyggende helsetjeneste og Tverrfaglig ressurs ble samorganisert i seksjon for barn og familie. I fase 2 utredet en partssammensatt arbeidsgruppe om flere tjenester for brukere under 23 \u00e5r burde overf\u00f8res fra avdeling for helse og omsorg til avdeling for oppvekst, utdanning og kultur \u2013 seksjon for barn og familie. Utredningen viste at avdelingene og deres tilh\u00f8rende tjenester jevnt over leverte tjenester av god kvalitet. Seksjon for barn og familie hadde siden etableringen effektivisert kommunens evne til \u00e5 tilby gode tjenester til barn og unge, samtidig som det hadde funnet sted betydelige forbedringer og effektiviseringer i avdeling for helse og omsorg. 2 M\u00e5let med utredningen var ikke \u00e5 vurdere gjennomf\u00f8rte tiltak/tilfredsheten med dagens tjenestetilbud eller hvorvidt en annen organisering ville gitt andre resultater. Fokuset l\u00e5 p\u00e5 \u00e5 identifisere hvilken organisering, p\u00e5 bakgrunn av vedtak i sak 193/17, som ville v\u00e6re mest hensiktsmessig og brukerorientert for fremtiden. Administrasjonen ved arbeidsgruppe best\u00e5ende av representanter fra ulike avdelinger og fagomr\u00e5der, har n\u00e5 evaluert forbedringstiltakene i tr\u00e5d med kommunestyrevedtak 47/23. I evalueringen er det vurdert effekten av gjennomf\u00f8rte tiltak og i hvilken grad de har bidratt til en helhetlig organisering av forvaltningen. Evalueringen har vist positive resultater av denne tiln\u00e6rmingen, og kommunen vil derfor videref\u00f8re arbeidet gjennom et dr\u00f8ftings- og utviklingsforum for bedre samhandling og forvaltning av helsetjenester til barn og unge, med et klart definert mandat. Gjennomf\u00f8rte tiltak De siste \u00e5rene har kommunen jobbet systematisk for \u00e5 styrke oppvekstmilj\u00f8et for barn og unge, i tr\u00e5d med kommuneplanens samfunnsdel (KPS) og satsningsomr\u00e5dene i strategisk oppvekstplan. Arbeidet har hatt et sterkt fokus p\u00e5 tidlig innsats, tverrfaglig samhandling og inkluderende tjenester, med m\u00e5l om \u00e5 gi barn og familier trygge rammer og en helsefremmende oppvekst. Seksjon barn og familie har utviklet og forbedret tjenestene p\u00e5 b\u00e5de system- og individniv\u00e5. Prinsipper som barnet i sentrum, \u00aben d\u00f8r inn\u00bb, tidlig innsats, brukermedvirkning og tverrfaglig samarbeid har v\u00e6rt f\u00f8rende for arbeidet. Det tverrsektorielle samarbeidet er styrket for \u00e5 sikre helhetlige og koordinerte tjenester til barn, unge og deres familier. Det er noe som samsvarer med KPS\u2019 f\u00f8ringer om \u00f8kt samskaping mellom sektorer, frivillighet og lokalsamfunn. Etter etablering av seksjon barn og familie har det v\u00e6rt sterkt fokus p\u00e5 helhetlig samhandling og organisering for \u00e5 styrke tjenestene til barn og unge. Dette har blant annet resultert i: \u2022 Felles fagdag for forvaltningskontorene i avdeling for helse og omsorg og AOUK tilknyttet forvaltning av vedtaksbaserte tjenester til barn og unge. \u2022 Faste felles fagm\u00f8ter for ansatte i forvaltningskontorene ved de ulike avdelingene tilknyttet saksbehandling. \u2022 Dr\u00f8ftings- og utviklingsforum er etablert p\u00e5 lederniv\u00e5 for informasjonsutveksling, samt \u00e5 fremme samhandling og forvaltning rundt tjenestetilbud av helsetjenester barn og unge. \u2022 Utviklingsarbeid i tverrfaglige grupper best\u00e5ende av ansatte fra b\u00e5de avdeling for helse og omsorg og AOUK der hovedm\u00e5let er \u00e5 forbedre tildelingen av tjenester og optimalisere organiseringen av hjelpetilbudet for utsatte barn og unge. \u2022 Opprettelse av faglederstilling i Tildelingskontoret barn og unge bidrar til \u00e5 styrke samarbeidet i forvaltningen mellom avdeling for helse og omsorg og AOUK. \u2022 Rollen som barnekoordinator1 er godt etablert i seksjon barn og familie og spiller en sentral rolle i \u00e5 sikre helhetlig og tverrfaglig oppf\u00f8lging av barn med sammensatte behov. \u2022 Styrking av koordinering av helsetjenestene til barn og unge gjennom innf\u00f8ring av nasjonalt forl\u00f8p for barnevern. Funksjon \u00abkoordinator helse \u2013 barnevern\u00bb fremmer det tverrfaglige samarbeidet slik at de sikres n\u00f8dvendig helsehjelp til barn i barnevernet. \u2022 Revitalisering og bruk av modellen \u00abBedre Tverrfaglig innsats\u00bb (BTI)2. Modellen bidrar til tidlig innsats, samordning og ikke minst sikre barn og unges medvirkning. \u2022 Betydelig styrket samarbeid mellom Tildelingskontoret for barn og unge og milj\u00f8tjenesten for barn og unge. Det har f\u00f8rt til mer hensiktsmessig tildeling av tjenester, samt systematisk evaluering og justering av tjenestetilbudet til barn og unge slik at det blir mer treffsikkert og justert ut fra den enkeltes behov. 1 Lov om kommunale helse- og omsorgstjenester m.m. (helse- og omsorgstjenesteloven) - Lovdata 2 Bedre tverrfaglig innsats (BTI) for barn og unge | Troms\u00f8 kommune 3 Helhetlig organisering av forvaltning av vedtaksbaserte tjenester til barn og unge Siden etablering av seksjon barn og familie er det jobbet for en helhetlig organisering av forvaltning av vedtaksbaserte tjenester. Barnet og dens familie har v\u00e6rt i sentrum, og de ansatte har jobbet etter prinsippene om barnets beste. I alle prosesser er barns medvirkning viktig, og tjenesten har utarbeidet retningslinjer og rutinebeskrivelser som ivaretar barns rett til medvirkning. De fleste lovp\u00e5lagte tjenester til barn og unge etter helse- og omsorgstjenesteloven utf\u00f8res av HO. Unntak er tjenester tilknyttet Milj\u00f8tjenesten for barn og unge ettersom denne er organisert i seksjon barn og familie. Opprettelsen av Tildelingskontoret for barn og unge i 2017 medf\u00f8rte at forvaltningen av tjenestene til barn og unge ble samlet. Utredning og innstilling til vedtak gj\u00f8res i AOUK, mens selve vedtaksmyndighet, kostnadene og det faglige ansvaret tilknyttet aktuelle tjenester, foruten Milj\u00f8tjenesten, ligger i HO. Et sentralt m\u00e5l med omorganiseringen var \u00e5 sikre at familier kun trengte \u00e5 forholde seg til ett forvaltningskontor uavhengig av hvilke tjenester det ble s\u00f8kt om \u2013 en l\u00f8sning som dagens organisering har oppn\u00e5dd. AOUK mener at helhetlig forvaltning ivaretas ved at saksbehandlere har et helhetlig fokus p\u00e5 barnet og familien. Saksbehandlerne f\u00e5r grundig innsikt i familiens behov og koordinerer tjenestetilbudet, samtidig som de systematisk evaluerer og justerer tiltakene. Barns medvirkning er h\u00f8yt prioritert, og det er utarbeidet klare retningslinjer for \u00e5 sikre dette. Ulike tiln\u00e6rminger til tildeling av tjenester og tolkning av lovverket har tidvis skapt utfordringer i forvaltningen. For \u00e5 redusere disse utfordringene og sikre en helhetlig forvaltningspraksis, har det v\u00e6rt viktig \u00e5 styrke det systematiske samarbeidet. Dette er gjort gjennom felles m\u00f8teplasser, tverrfaglige fagm\u00f8ter og etablering av tydelige retningslinjer. Som en del av arbeidet med \u00e5 styrke tverrfaglig samarbeid har det v\u00e6rt s\u00e6rlig fokus p\u00e5 koordinering av helsetjenester for barn og unge. Dette ivaretas i stor grad gjennom barnekoordinator. Rollen som barnekoordinator er tilknyttet saksbehandlerne i Tildelingskontoret for barn og unge, noe som har styrket koordineringen av tjenestetilbudet og muligheten til \u00e5 evaluere og tilpasse tilbudet etter familiens behov. Koordinering av helsetjenester er ytterligere forsterket med innf\u00f8ringen av nasjonalt forl\u00f8p for barnevern. Ansettelsen av koordinator helse - barnevern har bidratt til \u00e5 sikre tverrfaglig oppf\u00f8lging innen psykisk, somatisk og seksuell helse, tannhelse og rus for barn i barnevernet. For \u00e5 utvikle og styrke forvaltningen har tverrfaglige grupper, best\u00e5ende av ansatte fra b\u00e5de avdeling for helse og omsorg og AOUK, samarbeidet tett. Arbeidsgruppene har hatt et felles ansvar og et tydelig mandat. Hovedm\u00e5let har v\u00e6rt \u00e5 forbedre tildelingen av tjenester og optimalisere organiseringen av hjelpetilbudet for utsatte barn og unge. Dette har blant annet resultert i: \u2022 Endring i forvaltningen tilknyttet psykisk helse og rus for aldersgruppa 18 \u2013 23 \u00e5r. o Saksutredning for tjenester til denne gruppen gj\u00f8res i AOUK, men fra v\u00e5ren 2025 vil avdeling for helse og omsorg overta dette da det ansees som mer hensiktsmessig. \u2022 Det er etablert faste samarbeidsm\u00f8ter mellom hjemmebasert omsorg og Tildelingskontoret for barn og unge. Dette bidrar til \u00e5 styrke utredning og innstilling til vedtak som gj\u00f8res i AOUK f\u00f8r avdeling for helse og omsorg fatter vedtak. I tillegg er Tildelingskontoret for barn og unge faglig styrket etter at det ble innf\u00f8rt fagleder. Funksjon som fagleder har medf\u00f8rt systematisk og faglig oppf\u00f8lging internt av saksbehandlerne i Tildelingskontoret for barn og unge. Videre har samarbeid med de ulike forvaltningskontorene i avdeling for helse og omsorg blitt styrket gjennom fagleders deltakelse i b\u00e5de fagm\u00f8ter og driftsm\u00f8ter. I mer komplekse saker, der kommunen ikke har et treffende tjenestetilbud tilpasset barnet/ungdommen/familien, samarbeider fagleder tett med avdelingsleder for forvaltning i avdeling for helse og omsorg. 4 Troms\u00f8 kommunes satsning p\u00e5 trygg oppvekst og helhetlige tjenester For \u00e5 videreutvikle den grunnleggende felles forst\u00e5elsen av prinsipper i arbeid med s\u00e5rbare barn og unge har det v\u00e6rt jobbet med tiltak s\u00e6rlig p\u00e5 systemniv\u00e5. Her kan nevnes: \u2022 Innf\u00f8ring av temam\u00f8te \u00abUng i Troms\u00f8\u00bb som er felles m\u00f8tefora for informasjonsutveksling til alle som jobber med barn og unge i kommunen. Form\u00e5l er en oppdatering p\u00e5 hva som skjer p\u00e5 barne- og ungdomsfeltet, presentasjon av tjenestetilbudet tilknyttet barn og unge, samt informasjon om nye og p\u00e5g\u00e5ende satsninger og prosjekter. Temam\u00f8tene er digitale og tilgjengelig for alle ansatte i Troms\u00f8 kommune. \u2022 Det er utarbeidet plan for tverrfaglig m\u00f8testruktur, uavhengig av tjenesteniv\u00e5 og avdelingstilh\u00f8righet, som ivaretar m\u00f8ter p\u00e5 universelt-, selektivt- og indikert niv\u00e5. Form\u00e5let er \u00e5 ivareta samhandling, rolleavklaring og dr\u00f8fte ulike tiltak. \u2022 V\u00e5ren 2024 vedtok kommunestyret \"Trygg oppvekst \u2013 Troms\u00f8 kommunes plan for forebygging av omsorgssvikt og atferdsvansker\" (sak 95/24). Planen bygger p\u00e5 oppvekstreformens m\u00e5l om \u00e5 styrke tidlig innsats, forebygging og mer helhetlige hjelpetjenester til barn og familier. Hjelpen skal v\u00e6re bedre tilpasset individuelle behov, og tjenestene skal samhandle for \u00e5 sikre en helhetlig tiln\u00e6rming. Kommunen har videreutviklet de organisatoriske l\u00f8sningene som ble etablert ved seksjonens oppstart, med m\u00e5l om bedre koordinering av tjenester for s\u00e5rbare barn og unge i forbindelse med utarbeidelsen av planverket. Seksjonen har et s\u00e6rlig ansvar for \u00e5 sikre god samordning av tjenestetilbudet, styrke det tverrfaglige samarbeidet og legge til rette for tidlig innsats og forebyggende tiltak. \u2022 Troms\u00f8 kommune har flere samarbeidsavtaler innen helse- og omsorgstjenester, tilpasset innbyggernes behov og kommunens mulighet til \u00e5 tilby relevante tjenester. I 2024 ble det igangsatt et arbeid for \u00e5 formalisere samarbeidet mellom barneverntjenesten og helsetjenesten. Dette har resultert i \"Samarbeidsavtale mellom barneverntjenesten og helse- og omsorgstjenester i Troms\u00f8 kommune\". Avtalen tydeliggj\u00f8r tjenestenes ansvar og oppgaver og skal sikre at barn og unge med behov for flere tjenester f\u00e5r et helhetlig og samordnet tilbud. Avtalen ferdigstilles v\u00e5ren 2025 og representerer et viktig skritt mot mer helhetlige og effektive tjenester. \u2022 Temaplanen \"Psykisk helse og rus\" utarbeides som et samarbeidsprosjekt mellom avdeling for helse og omsorg og AOUK, med m\u00e5l om en helhetlig tiln\u00e6rming. Planen fokuserer p\u00e5 forebygging, gode overganger fra barn til voksen og oppf\u00f8lging av psykisk helse for alle aldersgrupper. Konklusjon Troms\u00f8 kommune har de siste \u00e5rene jobbet m\u00e5lrettet med \u00e5 styrke oppvekstmilj\u00f8et for barn og unge gjennom en helhetlig og tverrfaglig tiln\u00e6rming. I tr\u00e5d med kommuneplanens samfunnsdel (KPS) og strategisk oppvekstplan har arbeidet v\u00e6rt forankret i prinsippene om tidlig innsats, forebygging og samarbeid p\u00e5 tvers av tjenester. Kommunedirekt\u00f8ren vurderer, basert p\u00e5 evalueringen av de gjennomf\u00f8rte tiltakene, at arbeidet har gitt gode resultater. Tildelingen av tjenester er mer m\u00e5lrettet, og det er \u00f8kt fokus p\u00e5 helhetlige l\u00f8sninger for s\u00e5rbare barn og unge. Kommunen har prioritert flere tiltak for \u00e5 styrke tjenestene ytterligere, deriblant bedre samordning mellom helse- og omsorgstjenester og barnevernet gjennom samarbeidsavtale. Det er etablert m\u00f8teplasser og felles m\u00f8tefora for \u00e5 sikre informasjonsflyt og kunnskapsdeling p\u00e5 tvers av avdelinger og seksjoner, samt utvikling av FACT ung og barnekoordinatorrollen. Dette har bidratt til bedre oppf\u00f8lging av barn og unge med sammensatte behov. 5 Troms\u00f8 kommune vil videref\u00f8re arbeidet med \u00e5 sikre b\u00e6rekraftige, tverrfaglige og inkluderende tjenester for barn og unge. Videre er et viktig innsatsomr\u00e5de er \u00e5 styrke overgangen mellom tjenester for barn og voksne, slik at unge med behov for oppf\u00f8lging f\u00e5r et helhetlig og sammenhengende tjenestetilbud. Kommunedirekt\u00f8ren anbefaler \u00e5 ikke gjennomf\u00f8re fase 2 i opprettelse av seksjon barn og familie. Selv om det fortsatt finnes utfordringer, anser kommunedirekt\u00f8ren at en videref\u00f8ring av dagens arbeid, kombinert med langsiktig planlegging, systematisk samarbeid og kontinuerlig evaluering vil bidra til \u00e5 m\u00f8te fremtidige behov og sikre at alle barn og unge f\u00e5r den st\u00f8tten de trenger. Vedtakskompetanse Oppvekst- og utdanningsutvalget Vedlegg Referat fra dr\u00f8ftingsm\u00f8te med tillitsvalgte 6 "
}