{
  "dokument_id": "c2a27a65-8f82-5a36-9fb3-d8527a8c2b14",
  "doc_type": "case_minutes",
  "kommune": 4601,
  "tittel": "Saksprotokoll , 12032024, Sak 39/24, Forvaltningsrevisjon av barn som p\u00e5r\u00f8rende",
  "url": "https://bergen.kommune.no/politikere-utvalg/api/fil/bk360/10145784/Innstilling-vedtak-Forvaltningsrevisjon-av-barn-som-parorende",
  "tekst": "Forvaltningsrevisjon av barn som p\u00e5r\u00f8rende Kommunalt r\u00e5d for personer med funksjonsnedsettelse behandlet saken i m\u00f8tet 12.03.2024 sak 39/24 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg R\u00e5det har ikke sendt noen forslag til den videre politiske behandlingen, men \u00f8nsker \u00e5 komme med ett innspill til den videre oppf\u00f8lgingen av barn som p\u00e5r\u00f8rende. Deloitte sin forvaltningsrevisjon bekrefter i store trekk det KRPF har f\u00e5tt tilbakemelding p\u00e5 og vi st\u00f8tter Deloitte sine forslag til tiltak. I tillegg til punktene Deloitte kommer med vil KRPF p\u00e5peke viktigheten av at barn som p\u00e5r\u00f8rende (enten det er til foreldre eller s\u00f8sken) trenger avbrekk fra hverdagen, et avbrekk der de kan f\u00e5 lov til bare \u00e5 v\u00e6re seg selv. KRPF h\u00e5per derfor det er mulig \u00e5 opprette en leirtur eller annet for denne gruppen i l\u00f8pet av \u00e5ret. KRPF ber om \u00e5 bli holdt orientert om arbeidet med \u00e5 implementere Deloitte sine anbefalinger "
}