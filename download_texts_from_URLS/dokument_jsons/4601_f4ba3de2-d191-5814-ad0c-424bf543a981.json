{
  "dokument_id": "f4ba3de2-d191-5814-ad0c-424bf543a981",
  "doc_type": "case_attachment",
  "kommune": 4601,
  "tittel": "322_24  Solheimsgaten 58 - tilsvar til tilleggsnotat",
  "url": "https://bergen.kommune.no/politikere-utvalg/api/fil/bk360/11205098/322-24-Solheimsgaten-58-tilsvar-til-tilleggsnotat",
  "tekst": "Fra: \"Jostein Kvakland\" <jostein@llco.no> Sendt: onsdag 25. september 2024 15:09:51 Til: \"Postmottak Bystyrets kontor\" <Bystyrets.Kontor@bergen.kommune.no> Kopi: \"Arne Christian Landsvik\" <ac@llco.no>; \"Janecke J\u00f8rgensen\" <janecke.jorgensen@gmail.com> Emne: 322/24 Solheimsgaten 58 - tilsvar til tilleggsnotat Hei Jeg viser til klagesak 322/24 der Byr\u00e5d for byutvikling har skrevet et tilleggsnotat datert 18. september d.\u00e5. som svar til sp\u00f8rsm\u00e5l fra UMBY. Advokatfirmaet Landsvik & Larsen AS bist\u00e5r tiltakshaver i denne siden saken. I tilleggsnotatet fra Byr\u00e5den legges det til grunn at denne side var kjent med at omfanget av rekkef\u00f8lgekravet ble vesentlig utvidet uten at planen ble sendt p\u00e5 h\u00f8ring. Vi vil presisere at denne side aldri har hevdet at Solheimsgaten 23-planen og Solheimsgaten 58-planen ikke skulle samkj\u00f8res med felles rekkef\u00f8lgekrav for opparbeidelse av de overlappende delene av reguleringsplanen. Dette var en sentral del av planarbeidet fra oppstart av Solheimsgaten 23-planen den 9. januar 2014 og fram til vedtakelse av begge planene den 21. juni 2017. Kjernen i saken er om det ved samordningen av reguleringsplanen f\u00f8r vedtakelse var meningen \u00e5 utvide omfanget av rekkef\u00f8lgekravet i Solheimsgaten 58-planen til \u00e5 omfatte alt offentlig trafikkareal i Solheimsgaten 23-planen, og hvilken konsekvens endringen har for gyldigheten av rekkef\u00f8lgekravet. Det klare utgangspunktet er at omfanget av rekkef\u00f8lgekravet til opparbeidelse av offentlig veg i Solheimsgaten 58-planen ble betydelig utvidet etter at reguleringsplanen ble sendt til 2. gangs politisk behandling i september 2016. I tilleggsnotatet til Byr\u00e5den fra Byr\u00e5dsavdelingen dokumenteres det at planene ble samordnet f\u00f8r vedtakelse, men det dokumenterer ikke at det ogs\u00e5 var meningen \u00e5 utvide omfanget av rekkef\u00f8lgekravet. Vi vil presisere at dersom det var hensikten \u00e5 utvide omfanget av rekkef\u00f8lgekravene for Solheimsgaten 58-planen, s\u00e5 skulle det v\u00e6rt sendt p\u00e5 ny h\u00f8ring. Det at dette aldri ble gjort taler klart for at det ikke var til hensikt \u00e5 utvide omfanget av rekkef\u00f8lgekravet for nevnte plan. Uansett om det var meningen \u00e5 utvide omfanget av rekkef\u00f8lgekravet vil manglende h\u00f8ring av endringen medf\u00f8re at det utvidede rekkef\u00f8lgekravet er ugyldig p\u00e5 grunn av saksbehandlingsfeil ved vedtakelsen av reguleringsplanen. Rekkef\u00f8lgekravet om opparbeidelse av offentlig trafikkareal ut over det trafikkarealet som opprinnelig inngikk i Solheimsgaten 58-planen er ugyldig og medf\u00f8rer at kommunen b\u00f8r innvilge dispensasjon fra denne delen av rekkef\u00f8lgekravet. Vi ber om at UMBY tar klagen fra tiltakshaver til f\u00f8lge og innvilger dispensasjon fra rekkef\u00f8lgekravet som oms\u00f8kt. Med vennlig hilsen Jostein Kvakland Advokatfullmektig m/ 971 54 086 e/ jostein@llco.no a/ Kanalveien 7, 5068 Bergen "
}