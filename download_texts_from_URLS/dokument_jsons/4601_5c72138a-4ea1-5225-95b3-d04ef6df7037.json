{
  "dokument_id": "5c72138a-4ea1-5225-95b3-d04ef6df7037",
  "doc_type": "case_presentation",
  "kommune": 4601,
  "tittel": "Utbyggingsavtale for Janaflaten 52",
  "url": "https://bergen.kommune.no/politikere-utvalg/api/fil/bk360/9640035/Framstilling-Utbyggingsavtale-for-Janaflaten-52",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/66247-9 Utbyggingsavtale for Janaflaten 52 Hva saken gjelder: Bergen kommune ved Bymilj\u00f8etaten har fremforhandlet utbyggingsavtale med Smart Varme AS. Utbyggingsavtalen gjelder for delfelt FKI 18 om oppfyllelse av rekkef\u00f8lgekrav i reguleringsplanen for Drotningsvik n\u00e6ringsomr\u00e5de, plan nummer 61330000, vedtatt av Bergen bystyre den 20.01.2016. Planomr\u00e5det ligger s\u00f8r for riksvei 555, Sotraveien og er p\u00e5 totalt ca. 236 dekar. Denne saken gjelder felt FKI 18 som har et areal p\u00e5 ca. 4 765 kvm og kan bygges ut med ca. 7 147 kvm til n\u00e6ringsform\u00e5l. Byr\u00e5det har tidligere godkjent flere utbyggingsavtaler innenfor planomr\u00e5det. Denne avtalen oppfyller som \u00f8vrige inng\u00e5tte avtaler, blant annet reguleringsplanens krav om \u00e5 sikre gjennomf\u00f8ring av infrastrukturtiltak i form av fortau, gang- og sykkelveier, annen veggrunn - gr\u00f8ntareal jf. reguleringsbestemmelsene \u00a7 3. Aktuell eiendom er markert p\u00e5 ortofoto og utsnitt av plankartet nedenfor: Alv\u00f8en skole ligger s\u00f8rvest for felt FKI 18 og kommunal vei innenfor planomr\u00e5det er skolevei. Form\u00e5let med reguleringsplanen er \u00e5 fortette planomr\u00e5det og heve kvaliteten p\u00e5 infrastrukturen i det eksisterende n\u00e6ringsomr\u00e5det. I omr\u00e5det er det planlagt for arealkrevende varesalg, kontor og industri. Det er lagt opp til sammenhengende gr\u00f8nt rabatter p\u00e5 tre meters bredde langs de interne veiene. Sotra-samband som inng\u00e5r i 1 reguleringsplan nr. 62990000 vil g\u00e5 i tunnel fra ny Sotrabro og \u00f8stover under planomr\u00e5det. Arbeidene med Sotra-sambandet er igangsatt. Dagens riksveg til Sotra vil f\u00e5 status som lokalvei. H\u00f8yspentlinje er lagt i tunnel under Drotningsvik n\u00e6ringsomr\u00e5de. Avtalen er fremforhandlet med hjemmel i plan- og bygningsloven \u00a7 17-2, samt Bergen bystyres vedtak i sak 206/19, den 20.06.2019, om overordnede prinsipp for bruk av utbyggingsavtaler. Oppstart av forhandlinger om utbyggingsavtaler for Drotningsvik n\u00e6ringsomr\u00e5de ble kunngjort h\u00f8sten 2019. Fremforhandlet avtale for FKI 18 l\u00e5 ute til offentlig ettersyn i tidsrommet 01.07.2023 \u2013 13.08.2023. Det kom ikke inn merknader. Avtalen oppfyller reguleringsplanens krav om \u00e5 sikre gjennomf\u00f8ring av infrastrukturtiltak i form av fortau, gang- og sykkelveier, jf. reguleringsbestemmelsene \u00a7 3. Bergen kommune p\u00e5tar seg \u00e5 bygge den aktuelle offentlige infrastrukturen. Utbyggingsavtalen ble signert av utbygger den 15.06.2023. Det ble i utbyggingsavtalen avtalt et anleggsbidrag i form av et kontantbidrag p\u00e5 kr 204 000,-. Bel\u00f8pet ble ved fakturering indeksjustert kr 262 648,- og er i sin helhet innbetalt p\u00e5 kommunens konto. Ansl\u00e5tt totalkostnad (opparbeidelse og grunnerverv) for de felles infrastrukturtiltakene i Omr\u00e5dereguleringen er kr 50 361 980,-, fordelt p\u00e5 ansl\u00e5tt utbyggingsestimat innenfor omr\u00e5deregulering i kommende 15-\u00e5rsperiode; 74 000 kvm. Dette gir en anleggsbidragssum p\u00e5 kr 680,- kr/kvm BRA. Beregningen og summene er presentert for den aktuelle grunneieren (Smart Varme AS), som har akseptert utregningen. Anleggsbidraget ble fastsatt ved \u00e5 legge til grunn antall kvm BRA som Plan- og bygningsetaten har gitt tillatelse til i delfelt FKI 18. Tillatelsen gjelder oppf\u00f8ring av lagerhall i plast med st\u00e5lb\u00e6ring, arealet er oppgitt til BRA 300m2 og anleggsbidraget er ytt som et kontantbidrag. Fagetatens vurdering og anbefaling: Bymilj\u00f8etaten har vurdert avtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av pbl \u00a7 17-3, 3. ledd. Avtalen gj\u00f8r utbyggingen mulig, og er et nytt skritt p\u00e5 veien mot \u00e5 realisere infrastrukturtiltakene i Drotningsvik n\u00e6ringsomr\u00e5de. Det pekes p\u00e5 at det er trafikale utfordringer p\u00e5 eksisterende vegnett som skaper usikkerhet omkring utviklingen av omr\u00e5det, f\u00f8r Sotra-sambandet er bygget. N\u00e5r Sotra-sambandet er bygget vil tilgjengeligheten til omr\u00e5det blir betraktelig bedret og derfor attraktivt for flere akt\u00f8rer. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med Smart Varme AS om oppfyllelse av rekkef\u00f8lgekrav innenfor FKI 18 i reguleringsplanen for Drotningsvik n\u00e6ringsomr\u00e5de, med planid 61330000, vedtatt av Bergen bystyre den 20.01.2016. Det er i vurderingen lagt vekt p\u00e5 at dette er en av flere inng\u00e5tte avtaler som bidrar til \u00e5 oppfylle reguleringsplanens krav om \u00e5 sikre gjennomf\u00f8ring av infrastrukturtiltak i form av fortau, gang- og sykkelveier, annen veggrunn - gr\u00f8ntareal jf. reguleringsbestemmelsene \u00a7 3. Byr\u00e5den er enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. 2 Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. Byr\u00e5dets fullmakter, bystyresak 378-20 \u00a718: Byr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07). Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner fremforhandlet utbyggingsavtale med Smart Varme AS 2. Byr\u00e5d for klima, milj\u00f8 og byutvikling delegeres myndighet til \u00e5 signere utbyggingsavtalen p\u00e5 vegne av Bergen kommune. Dato: 30. januar 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat av 20.oktober 2023 med f\u00f8lgende vedlegg: 1. Fremforhandlet utbyggingsavtale med vedlegg: - 1.1 Beregning anleggsbidrag for FKI 18 2. Reguleringsplan for Drotningsvik n\u00e6ringsomr\u00e5de, kart datert 20.01.2016 3. Reguleringsbestemmelser, vedtatt 20.01.2016 3 "
}