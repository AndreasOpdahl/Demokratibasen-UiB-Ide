{
  "dokument_id": "bb74ad38-ea0b-567c-9321-172085b43818",
  "doc_type": "case_presentation",
  "kommune": 4601,
  "tittel": "Om HAMU og AMU og forholdet mellom dem ",
  "url": "https://bergen.kommune.no/politikere-utvalg/api/fil/bk360/11103817/Framstilling-Om-HAMU-og-AMU-og-forholdet-mellom-dem-",
  "tekst": " Hovedarbeidsmilj\u00f8utvalget Saksframstilling V\u00e5r referanse: 2023/21819-3 Saksbehandler: Henry Johan Berg Om HAMU og AMU og forholdet mellom dem Hva saken gjelder: Denne saken er en oppf\u00f8lging av sak 33/23 \u00abAMU i Bergen kommune - oppgaver, organisering og klageadgang\u00bb som ble utsatt i m\u00f8te 30.11.2023 med f\u00f8lgende vedtak: \u00abSaken utsettes da det er behov for n\u00e6rmere klargj\u00f8ring av oppgavene til HAMU og AMU\u00bb. Et arbeidsmilj\u00f8utvalg skal virke for gjennomf\u00f8ring av et fullt forsvarlig arbeidsmilj\u00f8 i virksomheten. Det best\u00e5r av like mange medlemmer fra arbeidstaker- og arbeidsgiversiden. Medlemmene representerer hele arbeidstaker- eller arbeidsgiversiden uavhengig av hvor de har sin tilknytning ellers i virksomheten. Bergen kommune har i dag ett hovedarbeidsmilj\u00f8utvalget (HAMU) og flere arbeidsmilj\u00f8utvalg (AMU). Det er behov for en ny gjennomgang av oppgaver og myndighet for de ulike utvalgene og hvordan de ulike utvalgene skal forholde seg til hverandre. Forslag til vedtak: 1. HAMU slutter seg til HAMU og AMU sin rolle og funksjon slik det er beskrevet i saken. 2. HAMU slutter seg til den fordelingen av oppgaver og myndighet mellom HAMU og AMU slik det er beskrevet i saken. Dato: 18. september 2024 Barbro Sofie Lie - leder Dokumentet er godkjent elektronisk. 1 Saksframstilling Hvorfor har Bergen kommune ett HAMU og flere AMU? Bergen kommune har tatt utgangspunkt i AML kapittel 7 og Forskrift om organisering, ledelse og medvirkning, kapittel 3 for \u00e5 opprette ett HAMU og flere AMU, ogs\u00e5 etter innf\u00f8ring av parlamentarismen. AMU er opprettet som s\u00e5kalte lokale AMU og hjemlet i forskriftens \u00a7 3-14. HAMU har gitt AMU samme oppgaver og myndighet som seg selv, men innenfor eget omr\u00e5de (se bl.a. HAMU-sakene 25/04, 48/04, 23/14,). Alle AMU, og dermed HAMU, sine oppgaver er forankret i \u00a7 7-2 i arbeidsmilj\u00f8loven (Aml) og \u00a7\u00a7 2-3, 3-1 og 3-17 i forskrift om organisering, ledelse og medvirkning. Det er viktig \u00e5 v\u00e6re oppmerksom p\u00e5 at arbeidsmilj\u00f8lovens \u00a7 7\u20132 (2), (3) og (4) f\u00f8rste og andre setning ang\u00e5r saker som AMU skal behandle, men \u00a7 7\u20132 (4) tredje og fjerde setning og \u00a7 7\u20132 (5) omhandler saker der AMU har myndighet til \u00e5 fatte vedtak som binder arbeidsgiver. AMU og HAMU i et parlamentarisk system Bergen kommune er parlamentarisk styrt. Det vil si at vi har et byr\u00e5d som er den \u00f8verste samlete ledelse av den kommunale administrasjonen. Det enkelte medlem av byr\u00e5det har egne, selvstendige fullmakter for sine omr\u00e5der. De kan ikke overstyres av en sidestilt byr\u00e5d. Lov om kommuner og fylkeskommuner (kommuneloven) regulerer kommunens styringsform. Arbeidsmilj\u00f8loven (AML) og Forskrift om organisering, ledelse og medvirkning regulerer opprettelse av arbeidsmilj\u00f8utvalg. Parlamentarisk styringsform er ikke omtalt i Arbeidsmilj\u00f8loven. Arbeidsmilj\u00f8utvalg er ikke nevnt i kommuneloven. I Bergen kommune har byr\u00e5den med ansvar for HMS-feltet (for tiden byr\u00e5dsleder) noen s\u00e6rlige fullmakter innenfor HMS-omr\u00e5det. De gir gjennomg\u00e5ende myndighet/konsernansvar for tilrettelegging for, utvikling og oppf\u00f8lging av HMS-omr\u00e5det. Den enkelte fagbyr\u00e5d har myndighet til drift, utvikling og oppf\u00f8lging av egen byr\u00e5dsavdeling. Byr\u00e5den har bl.a. instruksjonsrett og ledelsesansvar for egen administrasjon og kan foreta organisatoriske endringer i egen byr\u00e5dsavdeling innenfor de begrensninger byr\u00e5dets fullmakter gir p\u00e5 dette punktet. I et slikt system vil HAMU sine oppgaver og myndighet v\u00e6re knyttet til byr\u00e5den med ansvar for HMS sine fullmakter. AMU sine oppgaver og myndighet vil v\u00e6re knyttet til den enkelte fagbyr\u00e5d sine fullmakter. Oppgaver og myndighet for HAMU og AMU HAMU behandler saker som ang\u00e5r \u2022 tolkning av lov og forskrift innenfor HMS-omr\u00e5det \u2022 utarbeidelse og vedlikehold av felles, overordnete rutiner og systemer for HMS i Bergen kommune og forst\u00e5else av disse. \u2022 ettersyn og etterkontroll av at felles, overordnede rutiner og systemer tas i bruk i hele kommunens virksomhet p\u00e5 en tilfredsstillende m\u00e5te. \u2022 overordnet rapportering fra HAMU til byr\u00e5det \u2022 saker som har eller kan f\u00e5 presedens eller f\u00f8lger for hele Bergen kommune og derfor naturlig vil medf\u00f8re endringer i overordnete rutiner og styrende dokumenter. \u2022 opprettelse og nedleggelse av lokale AMU. AMU behandler saker som ang\u00e5r HMS-arbeidet i eget omr\u00e5de. 2 For de fleste AMU i Bergen kommune vil det si byr\u00e5dsavdeling og Bystyrets organer. Der det er opprettet AMU for et spesifikt omr\u00e5de under byr\u00e5dsavdelingsniv\u00e5, gjelder utvalgets myndighet og oppgaver for dette omr\u00e5det. Eksempler p\u00e5 saker kan v\u00e6re \u2022 Saker som har konsekvenser for eller handler om \u2022 AMU-omr\u00e5det sitt overordnede arbeid med arbeidsmilj\u00f8/HMS. Dvs hvordan lov, regelverk, overordnete - og lokale rutiner praktiseres. \u2022 Utarbeidelse og vedlikehold av AMU-omr\u00e5det sine lokale styrende rutiner og dokumentasjon \u2022 Overordnet rapportering fra AMU til byr\u00e5det, via HAMU \u2022 Saker som har eller kan f\u00e5 presedens/f\u00f8lger for AMU-omr\u00e5det \u2022 Organisering av HMS-arbeidet og fastsettelse av verneomr\u00e5der i sitt omr\u00e5de. Forholdet mellom AMU og HAMU HAMU har delegert myndighet til AMU b\u00e5de som r\u00e5dgivende og besluttende organ innenfor eget omr\u00e5de. HAMU er derfor ikke klageorgan for saker som blir behandlet i det enkelte AMU. N\u00e5r AMU ikke klarer \u00e5 finne en l\u00f8sning alle medlemmene er enige om, skal det foretas en avstemning. Standpunkt fra begge sider skal fremkomme av m\u00f8tereferatet. Dersom AMU anser at en sak ang\u00e5r hele Bergen kommune eller flere byr\u00e5dsavdelinger og dermed er naturlig \u00e5 ta opp p\u00e5 et overordnet niv\u00e5 i organisasjonen, skal saken meldes til HAMU. HAMU skal da vurdere om det ligger innenfor deres myndighetsomr\u00e5de \u00e5 behandle saken. Saker som meldes til HAMU fra AMU skal v\u00e6re skriftlig og vedlegges en saksutredning og forslag til konklusjon. HAMU skal melde skriftlig tilbake til AMU om utvalgets konklusjoner, eller dersom saken likevel ikke anses \u00e5 v\u00e6re naturlig \u00e5 ta opp i HAMU. 3 "
}