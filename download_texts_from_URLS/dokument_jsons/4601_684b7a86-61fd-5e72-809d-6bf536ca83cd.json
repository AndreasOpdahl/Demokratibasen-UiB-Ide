{
  "dokument_id": "684b7a86-61fd-5e72-809d-6bf536ca83cd",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 68/25, Forvaltningsrevisjon av sosiale tjenester",
  "url": "https://bergen.kommune.no/politikere-utvalg/api/fil/bk360/12173936/Innstilling-vedtak-Forvaltningsrevisjon-av-sosiale-tjenester",
  "tekst": "Forvaltningsrevisjon av sosiale tjenester Bergen bystyre behandlet saken i m\u00f8tet 19.02.2025 sak 68/25 og fattet f\u00f8lgende vedtak: 1. Bystyret tar Deloittes rapport \u00abForvaltningsrevisjon av sosiale tjenester\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av juli 2025. Merknad 1 Bystyret viser til byr\u00e5dets h\u00f8ringsuttalelse n\u00e5r det gjelder anbefaling 4 fra Deloitte. Deloitte anbefaler Bergen kommune om \u00e5 vurdere \u00e5 etablere tydeligere m\u00e5leindikatorer for kvalifiseringsprogrammet som viser resultatoppn\u00e5else over tid. Bystyret er enig med revisor i at dette vil v\u00e6re interessant, men viser samtidig til at slike m\u00e5leindikatorer vil v\u00e6re vanskelig \u00e5 utvikle ettersom kommunen ikke har tilgang til opplysninger om personer som ikke lenger er i kontakt med kommunalt Nav. Dette gjelder ogs\u00e5 om personen kun er i kontakt med statlig Nav. Bystyret er derfor enig med byr\u00e5det at det vil v\u00e6re vanskelig \u00e5 tilrettelegge for en slik m\u00e5leindikator. Merknad 2 Bystyret ber byr\u00e5det om \u00e5 unders\u00f8ke muligheten for at personer med restarbeidsevne kan benyttes som erfaringskonsulenter i Nav sosialtjenesten i saker der kultur- eller spr\u00e5kbarriere kan v\u00e6re i veien for \u00e5 motta gode tjenester. Bergen bystyres behandling F\u00f8lgende representanter tok ordet: Per Arne Larsen (V), Caroline Sandven Taule (H), Jeron Joseph (A), Diane Alexandra Berbain (SV), Ole-Ansger Nepomuk Martini (V), Elin Brandt \u00c5dlandsvik (INP), Torstein Dahle (R), Karianne Fed\u00f8y Magnussen (KrF). Merknader fremsatt i bystyret: Caroline Sandven Taule (H) fremsatte p\u00e5 vegne av H f\u00f8lgende merknad: Bystyret viser til byr\u00e5dets h\u00f8ringsuttalelse n\u00e5r det gjelder anbefaling 4 fra Deloitte. Deloitte anbefaler Bergen kommune om \u00e5 vurdere \u00e5 etablere tydeligere m\u00e5leindikatorer for kvalifiseringsprogrammet som viser resultatoppn\u00e5else over tid. Bystyret er enig med revisor i at dette vil v\u00e6re interessant, men viser samtidig til at slike m\u00e5leindikatorer vil v\u00e6re vanskelig \u00e5 utvikle ettersom kommunen ikke har tilgang til opplysninger om personer som ikke lenger er i kontakt med kommunalt Nav. Dette gjelder ogs\u00e5 om personen kun er i kontakt med statlig Nav. Bystyret er derfor enig med byr\u00e5det at det vil v\u00e6re vanskelig \u00e5 tilrettelegge for en slik m\u00e5leindikator. Jeron Joseph (A) fremsatte p\u00e5 vegne av A f\u00f8lgende merknader: Merknad 1 NAV b\u00f8r bruke enklere spr\u00e5k og bedre struktur i brev og dokumenter, slik at brukerne lettere forst\u00e5r innholdet. Merknad 2 Det b\u00f8r gjennomf\u00f8res jevnlige tester og oppl\u00e6ring i klart spr\u00e5k for \u00e5 sikre tydelig og forst\u00e5elig kommunikasjon. Merknad 3 Kommunen b\u00f8r forenkle spr\u00e5ket og gj\u00f8re nettsidene mer brukervennlige, slik at informasjonen blir lettere \u00e5 finne. Merknad 4 Bruk av bilder, videoer og en bedre s\u00f8kefunksjon kan hjelpe brukerne med \u00e5 finne det de trenger raskere. Merknad 5 Det b\u00f8r v\u00e6re faste rutiner for hvordan brukere f\u00e5r r\u00e5dgivning, slik at alle f\u00e5r like god hjelp. Merknad 6 Digitale l\u00f8sninger, som chat eller videosamtaler, kan gi brukerne flere m\u00e5ter \u00e5 f\u00e5 hjelp p\u00e5. Merknad 7 Det b\u00f8r etableres en felles praksis for arbeidet med kvalifiseringsprogrammet p\u00e5 tvers av NAV-kontorene for \u00e5 sikre lik behandling av alle deltakere. Merknad 8 Identifisering av aktuelle deltakere b\u00f8r styrkes ved \u00f8kt oppl\u00e6ring av ansatte og bedre informasjon til potensielle deltakere utenfor NAV-systemet. Merknad 9 Rutinene for arbeidsevnevurderinger, individuell plan og brukermedvirkning b\u00f8r forbedres for \u00e5 sikre at alle deltakere f\u00e5r en helhetlig og tilpasset oppf\u00f8lging. Merknad 10 Det b\u00f8r innf\u00f8res bedre systemer for evaluering og oppf\u00f8lging av deltakernes utbytte av programmet, slik at tiltak kan justeres etter behov. Ole-Ansger Nepomuk Martini (V) fremsatte p\u00e5 vegne av V f\u00f8lgende merknad: Revisor peker p\u00e5 behovet for tydeligere kommunikasjon fra NAV, men adresserer ikke hvordan informasjon sikres for personer uten BankID eller fast bosted. Rapporten nevner utfordringer med skriftlig kommunikasjon og tilgjengelighet p\u00e5 nettsider, men foresl\u00e5r ingen konkrete tiltak for disse gruppene. Bystyret mener det er relevant at byr\u00e5det vurderer alternative kommunikasjonskanaler, som faste fysiske oppm\u00f8testeder/skranker, hvor man kan hente ut skriftlig kommunikasjon, eller samarbeid med frivillige organisasjoner. Kommunen b\u00f8r ogs\u00e5 sikre systematisk bruk av brevpost og lavterskeltilbud for \u00e5 n\u00e5 dem uten digitale verkt\u00f8y Elin Brandt \u00c5dlandsvik (INP) fremsatte p\u00e5 vegne av H, FrP, BL, INP, Sp og Pp f\u00f8lgende merknad: Bystyret ber byr\u00e5det om \u00e5 unders\u00f8ke muligheten for at personer med restarbeidsevne kan benyttes som erfaringskonsulenter i Nav sosialtjenesten i saker der kultur- eller spr\u00e5kbarriere kan v\u00e6re i veien for \u00e5 motta gode tjenester. 2 Torstein Dahle (R) fremsatte p\u00e5 vegne av R f\u00f8lgende merknader: Merknad 1 Kommunen m\u00e5 spesielt arbeide med \u00e5 forbedre kommunikasjonen med innbyggere med svak digital kompetanse, med fremmedspr\u00e5klige og mennesker med kulturbakgrunn der muntlig kommunikasjon er dominerende. Merknad 2 Det b\u00f8r opprettes en muntlig veiledningsordning og s\u00f8knadshjelp i \u00e5pningstiden i publikumsomr\u00e5det ved alle NAV-avdelinger i Bergen kommune Karianne Fed\u00f8y Magnussen (KrF) fremsatte p\u00e5 vegne av KrF f\u00f8lgende merknad: For \u00e5 forbedre kommunikasjonen med innbyggere med lav digital kompetanse, fremmedspr\u00e5klige, og de fra kulturer med en sterk muntlig tradisjon, b\u00f8r kommunen samarbeide med ideelle organisasjoner. Votering: Innstillingen punkt 1 \u2013 3 ble vedtatt enstemmig. Merknad fra H fremsatt av Caroline Sandven Taule (H) ble vedtatt med 51 stemmer (H(17), A, FrP, SV(1), BL, V, INP, Sp, PP). Merknad 1-10 fra A fremsatt av Jeron Joseph (A) fikk 33 stemmer (A, SV, MDG, V, R, KrF, PP) og var dermed falt. Merknad fra H, FrP, BL, INP, Sp og Pp fremsatt av Elin Brandt \u00c5dlandsvik (INP) ble vedtatt med 44 stemmer (H, FrP, MDG, BL, V, INP, KrF, Sp, PP). Merknad 1 fra R fremsatt av Torstein Dahle (R) fikk 33 stemmer (A, SV, MDG, V, R, KrF, PP) og var dermed falt. Merknad 2 fra R fremsatt av Torstein Dahle (R) fikk 18 stemmer (SV, MDG, V, R, PP) og var dermed alt. Merknad fra KrF fremsatt av Karianne Fed\u00f8y Magnussen (KrF) fikk 33 stemmer (A, FrP(6), MDG, BL(1), V, R, KrF, PP) og var dermed falt. Merknad fra V, fremsatt av Ole-Ansger Nepomuk Martini (V) fikk 33 stemmer (A, SV, MDG, V, R, KrF, PP) og var dermed falt. Utvalg for helse og sosial hadde saken til orientering i m\u00f8tet 05.02.2025 sak 15/25: Utvalg for helse og sosial tok saken til orientering. Kontrollutvalget innstiller til bystyret. Kontrollutvalget behandlet saken i m\u00f8tet 21.01.2025 sak 3/25 og traff f\u00f8lgende vedtak: 1. Kontrollutvalget tar Deloittes rapport \u00abForvaltningsrevisjon av sosiale tjenester\u00bb til orientering. 2. Kontrollutvalget tar opplysningene i h\u00f8ringsuttalelsene fra byr\u00e5den til orientering. 3. Kontrollutvalget sender rapporten til bystyret. Innstilling til bystyret: 3 1. Bystyret tar Deloittes rapport \u00abForvaltningsrevisjon av sosiale tjenester\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonen. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av juli 2025. 4 "
}