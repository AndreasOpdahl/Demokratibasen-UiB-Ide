{
  "dokument_id": "03344a5b-fb75-5eac-91d5-a42768921cb2",
  "doc_type": "case_attachment",
  "kommune": 4601,
  "tittel": "H\u00f8ringsnotat",
  "url": "https://bergen.kommune.no/politikere-utvalg/api/fil/bk360/11468020/Horingsnotat",
  "tekst": "H\u00f8ringsnotat \u2013 forslag til endringer i forskrift om midler til investering og bedriftsutvikling i landbruket 1. Bakgrunn Bruken av virkemidlene over IBU-ordningen er dels regulert av Forskrift om midler til investering og bedriftsutvikling i landbruket. Midlene bevilges over jordbruksavtalen kapittel 1150 post 50. Det er Innovasjon Norge som er vedtaksmyndighet i ordningen, og vedtak om st\u00f8tte fattes i de fleste tilfeller av Innovasjon Norges regionskontorer. Kommunen gir veiled- ning og bistand til beslutningsgrunnlaget, og bist\u00e5r med \u00e5 kontrollere at forutsetningene for tilskudd er til stede. Innenfor gjeldende regelverk legger avtalepartene i de \u00e5rlige jordbruksoppgj\u00f8rene f\u00f8ringer for nasjonale prioriteringer i ordningen. Disse f\u00f8ringene omhandler i stor grad hvilke typer produksjoner som skal prioriteres, samt hvilke hensyn knyttet til investeringsbehov (hensyn til dyrevelferd, klima- og milj\u00f8hensyn m.m.) som skal prioriteres. P\u00e5 regionalt niv\u00e5 har det regio- nale partnerskapet for landbruk anledning til \u00e5 legge til regionale prioriteringer om produksjo- ner, og om enkelte regioner i fylket skal prioriteres/differensieres s\u00e6rskilt. Innovasjon Norge har i tillegg egne retningslinjer for saksbehandlingen i sin policy. Hensikten er \u00e5 ha felles saksbehandlingsstandarder som kan sikre enhetlig praksis i p\u00e5 tvers av regionkontorene f.eks. hvordan f\u00f8ringer skal forst\u00e5s og praktiseres, og hvordan vurderinger av l\u00f8nnsomhet mv. skal gj\u00f8res. IBU-ordningen er et av de viktigste virkemidlene for \u00e5 bidra til omstilling, n\u00f8dvendig moder- nisering og effektivisering i drifta av tradisjonell landbruksproduksjon og til utvikling innen andre landbruksbaserte n\u00e6ringer. I 2024 har ordningen en tilskuddsramme p\u00e5 i overkant av 1,22 mrd. kroner. Tilskuddsrammen blir fordelt til Innovasjon Norge gjennom en fylkesvis fordelingsn\u00f8kkel som tar hensyn til b\u00e5de landbrukets omfang i det enkelte fylket og distrikts- ulemper. Det er viktig at regelverket legger til rette for en effektiv saksbehandling og like- behandling, samt at regelverket er lett \u00e5 forst\u00e5 for b\u00e5de s\u00f8kere av tilskuddsmidler og for forvaltningen. Departementet mener at endingene som foresl\u00e5s i dette h\u00f8ringsnotatet legger til rette for dette. 2. Endringer som f\u00f8lger av jordbruksoppgj\u00f8ret 2024 2.1 Harmonisering av st\u00f8tteutm\u00e5ling for mindre tilskudd med Innovasjon Norges \u00f8vrige st\u00f8tte til oppstartprosjekter Etter IBU-forskriften \u00a7 3 f\u00f8rste ledd bokstav a kan det gis tilskudd til etablering av ny virk- somhet, mens det etter \u00a7 3 f\u00f8rste ledd bokstav b kan gis tilskudd til bedriftsutvikling. For begge tiltaksgruppene kan det gis tilskudd til inntil 75 pst. av kostnadene, begrenset oppad til 75 pst. av godkjent kostnadsoverslag for tiltaket. I forbindelse med i \u00e5rets jordbruksoppgj\u00f8r, ble avtalepartene enige om \u00e5 ta ut bestemmel- sene om maksimale tilskuddsrammer i \u00a7 3 f\u00f8rste ledd bokstav a (tilskudd til etablering av ny virksomhet) og b (tilskudd til bedriftsutvikling). Konsekvensen av dette er at disse skal h\u00e5nd- teres p\u00e5 samme m\u00e5te som for likeartede tilskudd i Innovasjon Norge. Tilskuddet kan med dette harmoniseres med oppstartstilskudd 1 og 21. S\u00f8knadene p\u00e5 dette omr\u00e5det gjelder andre landbruksbaserte n\u00e6ringer. Disse n\u00e6ringene skiller seg ikke vesentlig fra \u00f8vrige virksomheter som kan s\u00f8ke om oppstarts- og etablerer- tilskudd fra Innovasjon Norge. Likebehandling med \u00f8vrige kundegrupper n\u00e5r det gjelder type tjenester som Innovasjon Norge skal tilby og vurdering av tilskuddsutm\u00e5ling er derfor hen- siktsmessig. For s\u00f8ker av tilskuddene vil effekten trolig v\u00e6re at s\u00f8ker kan f\u00e5 mer eller det samme i tilskudd som blir gitt i dagens system. For Innovasjon Norge vil en slik harmoni- sering med \u00f8vrige likeartede virkemidler gi forenklinger i forvaltningen og muligheten for bedre samordning av virkemidler. Departementet presiserer at harmoniseringen gjelder st\u00f8tteutm\u00e5lingen og ikke harmonisering av \u00f8vrige vilk\u00e5r i andre likeartede tilskudd forvaltet av Innovasjon Norge, f.eks. knyttet til krav om maksimal alder p\u00e5 bedrift og innovasjonsniv\u00e5. 2.2. Avvikling av ekstra tilskudd til tre som byggemateriale Det fremg\u00e5r i dag av IBU-forskriftens \u00a7 3 f\u00f8rste ledd bokstav c om investeringer i produksjonsanlegg at det \u00abVed bruk av tre som byggemateriale, kan (...) gis et tilskudd p\u00e5 inntil 20 prosent av innvilget tilskudd etter f\u00f8rste ledd, begrenset oppad til 400 000 kroner\u00bb i tillegg til investeringstilskuddet. \u00abF\u00f8rste ledd\u00bb refererer til f\u00f8rste ledd i samme bokstav. Bestemmelsen har eksistert siden 2020, da avtalepartene ble enige om at det ved bruk av tre som byggemateriale skulle legges til rette for et tilskudd som kom i tillegg til det ordin\u00e6re in- vesteringstilskuddet. Begrunnelsen for at tilskuddet ble innf\u00f8rt, var blant annet klima- og mil- j\u00f8hensyn. Da tilskuddet ble innf\u00f8rt var det meningen at dette skulle v\u00e6re en tre\u00e5rig satsing. Ordningen har siden blitt videref\u00f8rt, samtidig som det ordin\u00e6re investerings-tilskuddet og maksimale tilskuddssatser \u00f8kte vesentlig i samme periode, s\u00e6rlig i 2022 og 2023. Med bakgrunn i dette ble avtalepartene i jordbruksoppgj\u00f8ret 2024 enige om \u00e5 avvikle ordningen med ekstra st\u00f8tte til bygg i tre. 2.3 Lik st\u00f8tteutm\u00e5ling for menn og kvinner ved tilskudd til generasjonsskifter Det f\u00f8lger av \u00a7 3 f\u00f8rste ledd bokstav f at det kan gis tilskudd til investeringer i forbindelse med generasjonsskifte. Etter bestemmelsen kan Innovasjon Norge i dag gi tilskudd til nevnte 1 Oppstartstilskudd 1 er et markedsavklaringstilskudd som kan utgj\u00f8re inntil 200 000 kroner. S\u00f8ker kan enten f\u00e5 tilbud om inntil 100 000 kroner til 100 pst. av eksterne kostnader, eller inntil 200 000 kroner og dekning av 75 pst. av godkjente interne og eksterne kostnader (i tilfeller der bedriften har egne ansatte). Innenfor virkemiddelet \u00aboppstartstilskudd 2\u00bb, som er et tilskudd for bedriftsutvikling i oppstart, kan det gis inntil 50 pst./inntil 1 mill. kroner fordelt p\u00e5 to tildelinger der f\u00f8rste tildeling er maks 500 000 kroner. Tilskuddene dekker ikke merverdiavgift. Det skal ikke utm\u00e5les h\u00f8yere st\u00f8tte enn hva som er n\u00f8dvendig for en god gjennomf\u00f8ring av prosjektet. form\u00e5l til personer under 35 \u00e5r med inntil 2 mill. kroner. Maksimal st\u00f8tteutm\u00e5ling p\u00e5 for menn er inntil 50 pst. og for kvinner inntil 70 pst. Tilskuddet kan ogs\u00e5 innvilges til f\u00f8rste del av en etappevis utbygging, for eksempel knyttet til l\u00f8sdriftsfj\u00f8s, men der det ikke er avklart om man vil eller kan foreta hele investeringen. Gjennomsnittsalderen ved overtagelse av landbrukseiendom er h\u00f8y. Det er viktig \u00e5 legge til rette for gode etablererordninger for unge som vil inn i n\u00e6ringa, uavhengig av kj\u00f8nn. IBU- ordningen er et virkemiddel for \u00e5 fremme rekruttering til n\u00e6ringen, b\u00e5de fordi yngre g\u00e5rd- brukere investerer i st\u00f8rre grad enn eldre, og delvis fordi mange eldre som investerer gj\u00f8r dette for \u00e5 legge til rette for neste generasjon. I \u00e5rets jordbruksoppgj\u00f8r ble jordbruksavtale- partene derfor enige om lik maksimal st\u00f8tteutm\u00e5ling p\u00e5 inntil 70 pst. for tilskudd ved generasjonsskifte. Det har de siste \u00e5rene v\u00e6rt en kraftig \u00f8kning i generasjonsskiftetilskudd over ordningen, og endringen som det er enighet om i \u00e5rets jordbruksoppgj\u00f8r vil gi Innovasjon Norge anledning til \u00e5 gi mer st\u00f8tte totalt til s\u00f8kere innenfor generasjonsskiftetilskuddet. 2.4 Forenklinger i f\u00f8ringer for investeringer i gj\u00f8dsellager mv. For at det skal kunne gis tilskudd til investeringer i gj\u00f8dsellager, stilles det i IBU-forskriften \u00a7 3 f\u00f8rste ledd bokstav g krav om at det planlagte prosjektet skal ha: \u00ab(...) fast toppdekke eller minimum 10-m\u00e5neders lagringskapasitet for husdyrgj\u00f8dsel, samt lager med fast toppdekke til biorest og \u00f8vrig organisk gj\u00f8dsel. Det kan ogs\u00e5 gis tilskudd til anlegg med gj\u00f8dselseparator.\u00bb Videre fremg\u00e5r det av bestemmelsen at det for bygging av gj\u00f8dsellager kan gis tilskudd for inntil 25 pst. av kostnadene, begrenset oppad til 25 pst. av godkjent kostnadsoverslag for tiltaket, med \u00f8vre grense p\u00e5 250 000 kroner per prosjekt. For felleslager for biorest gjelder tilsvarende begrensninger for dekning av kostnader, men \u00f8vre grense for tilskudd per landbrukseiendom er 200 000 kroner. I arbeidsgrupperapporten viste Innovasjon Norge til at det manglet gode begrunnelser for \u00e5 sette ulike krav til gj\u00f8dsellager og biorestlager. Det ble videre pekt p\u00e5 at det er lite hensikts- messig at forskriften peker p\u00e5 en bestemt teknisk l\u00f8sning, som for eksempel f\u00f8ring om st\u00f8tte til gj\u00f8dselseparator. Det ble ogs\u00e5 stilt sp\u00f8rsm\u00e5l ved behovet for at st\u00f8tteutm\u00e5lingen p\u00e5 dette omr\u00e5det bestemmes i de \u00e5rlige jordbruksoppgj\u00f8rene, slik det er i dag. Gitt at Innovasjon Norge gis anledning til \u00e5 vurdere hvilke l\u00f8sninger det skal gis tilskudd til, tilsier dette at det kan v\u00e6re naturlig at Innovasjon Norge fastsetter st\u00f8tteutm\u00e5lingen selv, uten forh\u00e5ndsdefi- nerte maksimalrammer fra avtalepartenes side. I jordbruksoppgj\u00f8ret ble disse vurderingene fulgt opp. I Prop. 105 S (2023-2024) vises det til at det er stort potensiale for \u00e5 forenkle bestemmelsen ved mindre detaljering og \u00e5 fjerne f\u00f8ringer om bestemte teknologiske l\u00f8sninger. Utviklingen av ny teknologi skjer raskt, og det b\u00f8r derfor v\u00e6re opp til Innovasjon Norge \u00e5 vurdere hvilke l\u00f8sninger det kan gis st\u00f8tte til p\u00e5 dette omr\u00e5det. Dette tilsier i s\u00e5 fall at Innovasjon Norge b\u00f8r kunne fastsette st\u00f8tteutm\u00e5lingen selv, uten forh\u00e5ndsdefinerte maksimalrammer fra avtalepartenes side. Samlet sett vil dette gi enklere f\u00f8ringer for tilskudd til gj\u00f8dsellager og mer fleksibilitet i tilskuddsutm\u00e5lingen i det enkelte investeringsprosjektet. Endringen m\u00e5 ogs\u00e5 sees i lys av at forslag til ny gj\u00f8dselbruks- forskrift som var p\u00e5 h\u00f8ring v\u00e5ren 2024, og hvor det tas sikte p\u00e5 ikrafttredelse av ny forskrift 1. januar 2025. Nye krav som foresl\u00e5s i forskriften inneb\u00e6rer blant annet at en del husdyr- produsenter m\u00e5 bygge ut sin lagerkapasitet, og forslaget til endringer i f\u00f8ringer vil v\u00e6re positivt for disse. Med bakgrunn i jordbruksavtalepartenes enighet p\u00e5 dette omr\u00e5det, vil de tekniske kravene som har blitt stilt til utformingen av gj\u00f8dsellageret tas ut. I jordbruksavtaleproposisjonen refereres det til teknisk l\u00f8sning. I etterkant er departementets vurdering at det mest dekkende er \u00e5 kun bruke ordet l\u00f8sning i ordlyden. Bestemmelser i regelverk for gj\u00f8dsel m\u00e5 legges til grunn ved vurderinger av tilskudd til gj\u00f8dsellager f.eks. knyttet til lagerkapasitet. Videre fjernes den s\u00e6rskilte bel\u00f8psgrensen for tilskuddet i bestemmelsen. Dette er ogs\u00e5 i tr\u00e5d med jordbruksavtalepartenes enighet i jordbruksoppgj\u00f8ret i 2024. Kostnadene knyttet til bygging av gj\u00f8dsellager varierer i dag, og det vil trolig bli et st\u00f8rre behov fremover i tid for \u00e5 kunne legge til rette for st\u00f8tte p\u00e5 dette omr\u00e5det. Endringen vi gi Innovasjon Norge st\u00f8rre mulighet til \u00e5 tilpasse st\u00f8tteutm\u00e5lingen til det enkelte prosjekts st\u00f8rrelse, og ikke en statisk maksimal st\u00f8ttesats. Dette vil medf\u00f8re at s\u00f8ker i enkelte tilfeller (f.eks. ved et st\u00f8rre pro- sjekt), vil kunne f\u00e5 mer i st\u00f8tte enn ved dagens bestemmelser. Selv om det ikke lenger st\u00e5r i forskriften er det fremdeles anledning til \u00e5 st\u00f8tte felleslager for biorest, men da etter den st\u00f8tteutm\u00e5lingen Innovasjon Norge beslutter. 3. Forslag til \u00f8vrige endringer i IBU-forskriften I denne delen g\u00e5r departementet gjennom forsalg til endringer i IBU-forskriften som det bes om h\u00f8ringsinnspill p\u00e5. Forslagene omhandler: - Forenkling i bestemmelsen om igangsetting av et prosjekt - Avvikling av kommunens rolle i forvaltningen av IBU-midlene - Forenklinger i h\u00e5ndtering av klager - Enkelte andre forenklinger og oppdateringer av forskriften 3.1 Tydeliggj\u00f8ring av ulike typer tiltaksomr\u00e5der 3.1.1. Gjeldende rett Tilskudd over ordningen gis b\u00e5de til \u00abtradisjonell\u00bb landbruksproduksjon (husdyr- og plante- basert produksjon) 2 og andre landbruksbaserte n\u00e6ringer (f.eks. investeringer knyttet til lokal- mat, reiseliv, g\u00e5rdsbaserte omsorgstjenester m.m.). Dette kommer blant annet til uttrykk i forskriftens \u00a7 2 f\u00f8rste punktum, hvor det skilles mellom etablering, oppgradering og moderni- sering av driftsapparatet p\u00e5 den ene siden og utvikling av landbruksbaserte n\u00e6ringer p\u00e5 den andre siden. Selv om det ikke fremg\u00e5r direkte av forskriftens ordlyd, er bestemmelsen knyttet til utvikling av landbruksbaserte n\u00e6ringer praktisert slik at det kun gis tilskudd til utviklings- 2 Begrepet omfatter ogs\u00e5 \u00f8kologisk produksjon. prosjekter innenfor andre landbruksbaserte n\u00e6ringer utenom de tradisjonelle landbruks- produksjonene. Det f\u00f8lger videre av forskriftens \u00a7 3 f\u00f8rste ledd bokstav c at det for investeringer innen storfe- produksjon kan gis st\u00f8tte p\u00e5 inntil 50 pst. av kostnadene til tiltaket, begrenset oppad til 50 pst. av godkjent kostnadsoverslag, og inntil 5 mill. kroner per prosjekt. I dagens bestemmelse er det ikke tydeliggjort at den bare gjelder for investeringer i l\u00f8sdriftsfj\u00f8s. Dette f\u00f8lger imidler- tid av Innovasjon Norges praksis og retningslinjer, hvor det fremg\u00e5r at bestemmelsen skal praktiseres i tr\u00e5d med avtalepartenes intensjoner om \u00e5 gi mer st\u00f8tte til l\u00f8sdriftsinvesteringer i storfeproduksjon. Av \u00a7 3 f\u00f8rste ledd bokstav c om investeringer i produksjonsanlegg f\u00f8lger det av siste ledd at det kan gis tilskudd til kj\u00f8p av tjenester til forstudie/ressurskartlegging i forkant av investeri- nger til produksjonsanlegg. Bestemmelsen ble innf\u00f8rt etter jordbruksoppgj\u00f8ret i 2023, da det ble besluttet at det skulle gis tilskudd til kostnader i forbindelse med planlegging av investe- ringer for \u00e5 bidra til mer \u00f8konomisk b\u00e6rekraftige investeringsprosjekter og fremskaffe et beslutningsgrunnlag for om det er grunnlag for investering. Bestemmelsen er kun ment \u00e5 gjelde for prosjekter innen tradisjonelt landbruk. Det er ogs\u00e5 slik bestemmelsen praktiseres, selv om dette ikke er uttrykt eksplisitt i dagens bestemmelse. 3.1.2 Departementets vurdering Departementet foresl\u00e5r tre mindre justeringer av de tre overfor nevne bestemmelsene for \u00e5 tydeliggj\u00f8re hvilke tiltaksomr\u00e5der forskriften gjelder. For \u00a7 2 f\u00f8rste punktum inneb\u00e6rer dette \u00e5 tydeliggj\u00f8re begrepsbruken knyttet til st\u00f8tte til investeringer utenom tradisjonell produksjon gjennom \u00e5 legge til ordet andre f\u00f8r landbruks- baserte n\u00e6ringer i bestemmelsen. Departementet foresl\u00e5r videre en tilsvarene tydeliggj\u00f8ring i forskriftens \u00a7 3 bokstav c, slik at det fremg\u00e5r klart at bestemmelsen med h\u00f8yere maksimal st\u00f8tteutm\u00e5ling gjelder for investe- ringer innen l\u00f8sdrift og ikke alle typer av investeringer innen storfeproduksjon, samt at til- skuddet til ressursavklaring skal kunne gis i forkant av investeringer i produksjonsanlegg innen tradisjonelt landbruk. I tr\u00e5d med \u00a7 3 bokstav a (tilskudd til etablering av ny virksomhet) er det anledning til \u00e5 st\u00f8tte tilsvarende tiltak innen andre landbruksbaserte n\u00e6ringer. Endrin- gen inneb\u00e6rer derfor ogs\u00e5 en tydeligere avgrensing sett opp mot hva som kan st\u00f8ttes i sam- svar med \u00a7 3 bokstav a. Disse justeringene er i tr\u00e5d med intensjonen bak bestemmelsene og gjeldende praktisering av regelverket i Innovasjon Norge. Endringene f\u00e5r derfor ingen materielle konsekvenser. 3.2 Forenklinger i bestemmelser om tilskuddsutm\u00e5ling Det f\u00f8lger av IBU-forskriften \u00a7 3 bokstav a-e at det kan gis \u00ab (...) tilskudd til inntil x prosent av kostnadene, begrenset oppad til x prosent av godkjent kostnadsoverslag for tiltaket.\u00bb Av bestemmelsen fremg\u00e5r det at det er de godkjente kostnadene som skal legges til grunn for tilskuddsutm\u00e5lingen, og ikke prosjektets totale kostnader, i de tilfeller der s\u00f8kers kost- nadsgrunnlag for prosjektet avviker fra Innovasjon Norges vurdering av hvilke kostnader det kan utm\u00e5les tilskudd p\u00e5 grunnlag av. Hva som regnes som godkjente kostnader f\u00f8lger av informasjon p\u00e5 Innovasjon Norges nettsider. I tillegg til denne bestemmelsen, fremg\u00e5r det av Innovasjon Norges standardvilk\u00e5r ved tilsagn at st\u00f8tten kan reduseres forholdsmessig dersom prosjektet har krevd mindre kapital enn forutsatt ved bevilgningsvedtaket. Begrepsbruken i bestemmelsene avviker noe fra begrepsbruken for andre ordninger i Inno- vasjon Norge, selv om de i praksis er ment \u00e5 uttrykke det samme. I disse tilfellene benyttes begrepet godkjent kostnadsgrunnlag, og ikke godkjent kostnadsoverslag. Innovasjon Norge har av den grunn foresl\u00e5tt \u00e5 forenkle bestemmelsen slik at ordlyden blir at det kan gis \u00ab (...) tilskudd til inntil x prosent av godkjent kostnadsgrunnlag for tiltaket. Departementet anser det ikke som n\u00f8dvendig \u00e5 ha med \u00f8vrige deler av bestemmelsen, slik det i dag st\u00e5r, ettersom det fremg\u00e5r tydelig at det er det godkjente kostnadsgrunnlaget som skal legges til grunn for utm\u00e5ling av st\u00f8tte, samt at standardvilk\u00e5rene i tilsagnsbrevet tydeliggj\u00f8r at tilskuddet kan avkortes dersom prosjektet krever mindre kapital enn antatt. Departementets vurdering er at forslaget til endring av begrepsbruk i ordlyden og forenkling av ordlyden ikke vil medf\u00f8re en materiell endring. Harmonisering av begrepsbruk i st\u00f8tte- utm\u00e5ling p\u00e5 tvers av ordninger i Innovasjon Norge bidrar til at regelverket blir enklere \u00e5 forst\u00e5 for b\u00e5de saksbehandler og s\u00f8ker. 3.3 Oppdatering av bestemmelser om regionalt partnerskap Det f\u00f8lger av IBU-forskriften \u00a7 2 om tiltaksomr\u00e5der at det p\u00e5 n\u00e6rmere vilk\u00e5r kan gis tilskudd innenfor rammer fastsatt i jordbruksoppgj\u00f8ret, statsbudsjettet og regionale bygdeutviklings- program. Departementet foresl\u00e5r en ny henvisning til det regionale partnerskapet i forskriftens \u00a7 2. Bakgrunnen for dette er at det i forbindelse med regionreformen i 2020 ble besluttet \u00e5 avvikle krav til regionalt niv\u00e5 om regionale bygdeutviklingsprogram p\u00e5 landbruksomr\u00e5det. I 2020 fikk fylkeskommunen overf\u00f8rt flere oppgaver p\u00e5 landbruksomr\u00e5det, herunder oppgaven som leder for det regionale partnerskapet. Etter endringen ble det opp til fylkeskommunen \u00e5 vurdere om landbruksomr\u00e5det skulle ha egne regionale n\u00e6ringsstrategier eller om land- bruksomr\u00e5det skulle integreres i \u00f8vrige regionale plandokumenter. Gjeldende ordlyd i IBU- forskriften har ikke blitt oppdatert p\u00e5 dette omr\u00e5det, og endringen som foresl\u00e5s n\u00e5 er i tr\u00e5d med gjeldende f\u00f8ringer og praksis for regionalt niv\u00e5s befatning med IBU-midlene. I departementets forslag er det ikke nevnt eksplisitt hvem som er med i partnerskapet. Dette for \u00e5 gj\u00f8re ordlyden s\u00e5 enkel som mulig. Det f\u00f8lger av de nasjonale f\u00f8ringene i jordbruks- proposisjonen at faglagene i landbruket skal v\u00e6re representert i de regionale partner- skapene. Hvem som sitter i de regionale partnerskapene ut over dette vil variere noe fra fylke til fylke. Vanligvis vil dette best\u00e5 av fylkeskommunen, faglagene, statsforvalteren og Innovasjon Norge. 3.4 Investering i frukt og b\u00e6rdyrking 3.4.1 Gjeldende rett Det f\u00f8lger av IBU-forskriftens \u00a7 3 f\u00f8rste ledd bokstav e at \u00ab(...) fruktprodusenter som s\u00f8ker IBU-tilskudd til nyplanting, som f\u00f8lge av frostskader vinteren 2020/2021 kan f\u00e5 tilskudd til inntil 50 prosent av kostnadene, begrenset oppad til 50 prosent av godkjent kostnads- overslag for tiltaket.\u00bb Vinteren 2020/2021 oppstod det skader p\u00e5 frukttr\u00e6r i deler av landet, s\u00e6rlig i Telemark, Buskerud, Vestfold og Sogn. Det ble vurdert at IBU-ordningen kunne dekke noe av kost- nadene for de som m\u00e5tte investere i nye frukttrefelt. S\u00f8ker m\u00e5tte s\u00f8ke om tilskudd p\u00e5 ordin\u00e6rt vis. Maksimal tilskuddsramme ble satt h\u00f8yere enn ordin\u00e6r tilskuddsramme for investeringene i frukt og b\u00e6rproduksjon for \u00e5 ta h\u00f8yde for eventuelle s\u00e6rskilte hensyn som kunne oppst\u00e5 i disse sakene. I tillegg til denne endringen i IBU-forskriften, ble jordbruksavtalepartene ogs\u00e5 enige om at forskriften for tilskudd til fler\u00e5rige produksjoner skulle justeres, slik at det kunne gis tilskudd ved f\u00f8lgeskader i mer enn to \u00e5r. Gjeldende forskrift ble endret slik at areal med frostskadde frukttr\u00e6r kunne tas med i arealgrunnlaget for tilskudd ved produksjonssvikt i tidsrommet inntil det ble plantet p\u00e5 nytt (begrenset til fem \u00e5r etter frostskaden hadde skjedd). Det ble lagt til grunn at det frostskadde arealet m\u00e5tte v\u00e6re replantet/erstattet med nye tr\u00e6r innen tre \u00e5r etter at skaden hadde skjedd. 3.4.2 Departementets vurdering Bestemmelsen som ble innf\u00f8rt i forbindelse med jordbruksoppgj\u00f8ret 2022 er en midlertidig bestemmelse for \u00e5 im\u00f8tekomme et akutt behov for investeringstilskudd til de som hadde f\u00e5tt st\u00f8rre frostskader p\u00e5 sine frukttrefelt, og som m\u00e5tte foreta nye investeringer raskt. Ved opp- summering av status p\u00e5 antall s\u00f8knader til dette form\u00e5let per februar 2023, ble det meldt om at det hittil hadde blitt innvilget/var under behandling rundt 30 saker. Det var ventet noen flere saker i l\u00f8pet av 2023, og muligens noen i 2024. Innovasjon Norge skal ikke gi mer tilskudd til det enkelte prosjekt enn det som skal til for \u00e5 utl\u00f8se et l\u00f8nnsomt prosjekt. I disse sakene har Innovasjon Norge vurdert at l\u00f8nnsomheten jevnt over er god. Gjennomsnittlig tilskuddsprosent for tilsagn gitt til nyinvesteringer l\u00e5 p\u00e5 rundt 25 pst. og er derfor vesentlig lavere enn maksimal st\u00f8tteutm\u00e5ling p\u00e5 50 pst., samt lavere enn maksimal ramme for ordin\u00e6rt investeringstilskudd innen frukt- og b\u00e6rproduksjon (35 pst). Med bakgrunn i dette er departementets vurdering at det trolig ikke har v\u00e6rt behov for en s\u00e6rskilt bestemmelse for \u00e5 im\u00f8tekomme disse sakene i utgangspunktet, noe som tilsier at det ikke er behov for s\u00e6rregelen. Videre tilsier ogs\u00e5 ordningens tidsavgrensede karakter at bestemmelsen kan tas ut av forskriften ved \u00e5rsskifte 2024/2025. Det tar flere \u00e5r fra bonden bestiller et tre til det er i produksjon, og det b\u00f8r forventes at n\u00f8dvendige nye investeringer som f\u00f8lge av frostskade vinteren 2020/2021 n\u00e5 er gjort, nesten fire \u00e5r etter frostskaden oppstod. 3.5 Forenkling i bestemmelse om igangsetting av et prosjekt 3.5.1 Gjeldende rett Etter gjeldende forskrift kan det ikke gis tilskudd til tiltak som \u00ab(...) er p\u00e5begynt f\u00f8r s\u00f8knad om tilskudd er avgjort\u00bb. Begrunnelsen for regelen er \u00e5 sikre at den offentlige st\u00f8tten skal v\u00e6re utl\u00f8sende for prosjekter som ikke ellers ville skjedd, skjedd i et mindre omfang eller skjedd p\u00e5 en mindre samfunnsgunstig m\u00e5te (det s\u00e5kalte insentivkravet). Skj\u00e6ringstids- punktet ved godkjent s\u00f8knad ble ansett som hensiktsmessig for \u00e5 sikre at det ikke ble gitt st\u00f8tte til aktiviteter som st\u00f8ttemottaker uansett ville gjennomf\u00f8rt. Den absolutte regelen om at ingen kostnader kan dekkes f\u00f8r s\u00f8knad er innvilget, ble fastsatt etter en innskjerping av regelverket i 2015. F\u00f8r dette hadde Innovasjon Norge gitt en skj\u00f8nnsmessig adgang til \u00e5 vurdere om s\u00f8knader der prosjekt var p\u00e5begynt kunne gis st\u00f8tte. I fastsettelsesbrev til forskriftsendringen i 2015 ble det presisert at mindre arbeid knyttet til planlegging og tilrettelegging i forkant av en ev. prosjektstart som rydding av tomt etc., ikke skulle defineres som et p\u00e5begynt tiltak. Det har v\u00e6rt flere klagesaker de siste \u00e5rene som en f\u00f8lge av denne bestemmelsen, hvor dispensasjon er behandlet av departementet. Utilsiktede f\u00f8lger av bestemmelsen har i flere saker f\u00f8rt til at departementet har gitt dispensasjon fra bestemmelsen. I saker knyttet til frukttreproduksjon har det v\u00e6rt n\u00f8dvendig \u00e5 presisere at s\u00f8ker kan bestille tr\u00e6r f\u00f8r s\u00f8knad om tilskudd er avgjort. Dette fordi det tar lang tid fra tr\u00e6r er bestilt til tr\u00e6r er mottatt, og kan plantes, og at det ville v\u00e6re uheldig \u00e5 binde opp tilsagn p\u00e5 denne m\u00e5ten hvis det skulle v\u00e6re krav om at s\u00f8knaden var avgjort f\u00f8r man kunne bestille tr\u00e6r. I en annen sak ble det etter s\u00f8knad fra Innovasjon Norge gitt dispensasjon fra bestemmelsen fordi saksbehandlingen i Innovasjon Norge tok sv\u00e6rt lang tid, og s\u00f8ker risikerte ikke \u00e5 f\u00e5 en avklaring f\u00f8r investerin- gen ble n\u00f8dvendige for \u00e5 im\u00f8tekomme krav om god dyrevelferd i driftsbygningen f\u00f8r vinteren kom. Innovasjon Norge har ved flere anledninger bedt departementet om \u00e5 se p\u00e5 bestemmelsen. I brev til departementet av 4. november 2022 vises det til at bestemmelsen avviker fra tilsvarende bestemmelse i alle andre ordninger i Innovasjon Norge. Grunnlaget for de \u00f8vrige ordningene er at insentiveffekt foreligger dersom det er sendt inn skriftlig s\u00f8knad f\u00f8r arbeidet med prosjektet blir igangsatt. I mange tilfeller setter Innovasjon Norge sammen en \u00abpakke\u00bb av l\u00e5n og tilskudd til s\u00f8ker, best\u00e5ende av flere ordninger. Innovasjon Norge viser i den forbindelse til at det i saker der det b\u00e5de er innvilget l\u00e5n og IBU-tilskudd eller tilskudd over Verdiskapingsprogrammet for fornybar energi og teknologiutvikling i landbruket (heretter VSP-fornybar), er ulike bestemmelser for n\u00e5r prosjektet kan igangsettes. Innovasjon Norge har ogs\u00e5 behandlet en klagesak der s\u00f8ker f\u00f8rst fikk bevilget tilskudd over VSP-fornybar, og der det ble hevdet at det ble oversett at det var andre regler for oppstart for IBU-prosjektet som det ogs\u00e5 ble s\u00f8kt om midler til. 3.5.2 Departementets vurdering Departementet er enig med Innovasjon Norge i at reglene b\u00f8r v\u00e6re like, og foresl\u00e5r en endring av bestemmelsen slik at ordlyden i \u00a7 3 andre ledd endres fra \u00abavgjort\u00bb til \u00absendt\u00bb. Dette er en endring av gjeldende rett, som ogs\u00e5 \u00e5pner for at s\u00f8keren i perioden mellom s\u00f8knaden er levert og behandlet av Innovasjon Norge, kan starte prosjektet og f\u00e5 dekket godkjente kostnader som er tilknyttet tiltaket dersom s\u00f8knaden innvilges. En viktig begrunnelse for endringen er hensynet til harmonisering, likebehandling og at saksbehandlingstiden hos Innovasjon Norge ikke b\u00f8r v\u00e6re en un\u00f8dig forsinkende faktor for prosjektet. Dette gjelder s\u00e6rlig for investeringsprosjekter hvor det er n\u00f8dvendig \u00e5 utnytte de delene av \u00e5ret det er ikke er frost og vinter for oppstart, noe som er tilfelle for mange av in- vesteringsprosjektene som tildeles tilskudd over denne ordningen. At s\u00f8ker i saksbehand- lingsperioden skal kunne ha mulighet til \u00e5 sette i gang med mindre tiltak knyttet til prosjektet, er derfor hensiktsmessig og effektivt. Endringen medf\u00f8rer ogs\u00e5 forenklingen for bonden i form av muligheten for raskere prosjektoppstart. Departementet finner grunn til \u00e5 understreke at \u00e5 starte prosjektet f\u00f8r s\u00f8knaden er behandlet alltid vil v\u00e6re p\u00e5 s\u00f8kers eget ansvar og for s\u00f8kers egen \u00f8konomiske risiko. Er prosjektet igangsatt f\u00f8r s\u00f8knaden er sendt, kan det ikke gis st\u00f8tte til tiltaket etter bestemmelsen. Hva som anses som igangsatt, er det gitt n\u00e6rmere retningslinjer for i praksis fra Innovasjon Norge. Prosjektene er etter deres praksis igangsatt dersom av bygg- og anleggsarbeider i forbindelse med investeringsprosjektet er p\u00e5begynt eller den f\u00f8rste rettslig bindende forplik- telsen til \u00e5 kj\u00f8pe utstyr eller andre forpliktelser som gj\u00f8r innvesteringen irreversibel er fore- tatt, dvs. at investeringen ikke kan kanselleres uten tap av en viss st\u00f8rrelse. Kostnadene m\u00e5, for \u00e5 kunne dekkes, ha grunnlag i en betalingsforpliktelse som oppstod etter at s\u00f8knaden ble sendt. Det presiseres at s\u00f8knaden defineres som sendt hos Innovasjon Norge f\u00f8rst n\u00e5r den er registrert og inneholder f\u00f8lgende informasjon: st\u00f8ttemottakers navn, en beskrivelse av prosjektet, herunder start- og sluttdato, prosjektets beliggenhet, en spesifisert oversikt over prosjektkostnadene, st\u00f8ttens form (tilskudd/garanti/l\u00e5n) og den offentlige finansieringen som er n\u00f8dvendig for \u00e5 utl\u00f8se gjennomf\u00f8ring av prosjektet. 3.6 Kommunens rolle i IBU-midlene 3.6.1 Gjeldende rett Det er Innovasjon Norge som er vedtaksmyndighet og innvilger tilskudd etter forskriften. Kommunens rolle er i dag i hovedsak \u00e5 yte bistand til beslutningsgrunnlaget for vedtak etter IBU-forskriften, samt \u00e5 kontrollere at forutsetningene for tilskudd er til stede. Ansvaret av- grenser seg til forhold som kommunen har forutsetning for \u00e5 ha kjennskap til. Kommunens rolle i saksbehandlingen er i dag regulert av forskriftens \u00a7 4 f\u00f8rste til fjerde ledd og \u00a7 6 tredje og fjerde ledd. Av \u00a7 4 fremg\u00e5r det: Kommunen og Innovasjon Norge skal veilede om s\u00f8knader etter denne forskriften. S\u00f8ker av tilskudd skal benytte s\u00f8knadsskjema fastsatt av Innovasjon Norge. F\u00f8r s\u00f8knaden behandles av Innovasjon Norge, skal kommunen uttale seg om forhold av betydning for det oms\u00f8kte prosjektet. Etter n\u00e6rmere foresp\u00f8rsel fra Innovasjon Norge skal kommunen gi ytterligere informasjon og rapportering knyttet til saken. Ved krav om sluttutbetaling skal kommunen gi en vurdering av prosjektrapporten og bekrefte at prosjektet er ferdig Av \u00a7 6 tredje og fjerde ledd fremg\u00e5r det: Etter anmodning fra Innovasjon Norge skal kommunen utstede ferdigattest. Kommunen kan foreta stedlig kontroll hos tilskuddsmottakeren. Dersom kommunen blir kjent med forhold som tilsier at forutsetningene for tilskuddet ikke lenger er til stede, skal kommunen melde dette til Innovasjon Norge. Det er Innovasjon Norge som forvalter s\u00f8knadsportalen som s\u00f8ker skal benytte. I forkant av den formelle s\u00f8knadsprosessen er det ofte en omfattende korrespondanse mellom s\u00f8ker og Innovasjon Norge for \u00e5 bidra til at prosjektet det s\u00f8kes om tilskudd for kan oppfylle kriteriene for ordningen og v\u00e6re et \u00f8konomisk b\u00e6rekraftig investeringstiltak. Ogs\u00e5 kommunen, som har lokal kjennskap til den enkelte n\u00e6ringsut\u00f8ver som skal investere, bidrar med mobili- sering og veiledning til bonden i forbindelse med planlegging av en investering. Formelt bist\u00e5r kommunen Innovasjon Norge i saksbehandlingen i form av \u00e5 bidra med opplysninger. Konkret skjer dette etter at s\u00f8knad formelt er sendt i Innovasjon Norges saksbehandlingssystem. Kommunen f\u00e5r da beskjed om at det ligger en s\u00f8knad i systemet det er \u00f8nskelig at kommunen skal komme med uttalelser og informasjon om. Typisk gjelder dette informasjon om hvorvidt prosjektet er i samsvar med kommunale planer, om byggesa- ken er behandlet og godkjent, informasjon om spredeareal for gj\u00f8dsel, melkekvote, om kommunen har kjennskap til om det er noe \u00e5 bemerke til s\u00f8kers forretningsdrift eller dyrehold/-velferd m.m. Innovasjon Norge har ved flere anledninger stilt sp\u00f8rsm\u00e5l ved kommunenes oppgaver p\u00e5 dette omr\u00e5det. Dette skyldes for det f\u00f8rste at den informasjonen som ettersp\u00f8rres til dels er informasjon som s\u00f8ker selv b\u00f8r v\u00e6re ansvarlig for at er inngitt riktig, eller som det b\u00f8r v\u00e6re s\u00f8kers ansvar \u00e5 selv p\u00e5se at foreligger (som for eksempel ferdigattest). Videre har Innova- sjon Norge utviklet nye tekniske l\u00f8sninger som muliggj\u00f8r at n\u00f8dvendige avklaringer mellom s\u00f8ker og Innovasjon Norge gj\u00f8res uten behov for en uttalelse fra kommunen. I tillegg til at informasjonen som ettersp\u00f8rres b\u00f8r v\u00e6re s\u00f8kers ansvar \u00e5 oppgi i s\u00f8knad eller rapport, s\u00e5 vil en del av informasjonen kunne innhentes ved behov gjennom Innovasjon Norges ordin\u00e6re dialog med kommunene. Ofte er b\u00e5de Innovasjon Norge og kommunen ute p\u00e5 befaring hos bonden som skal i gang med en investering. Form\u00e5let med at b\u00e5de kommunen og Innova- sjon Norge er til stede p\u00e5 en slik befaring, er nettopp for \u00e5 ha felles dialog med bonden som skal s\u00f8ke, og innhente n\u00f8dvendig informasjon fra b\u00e5de bonden og kommunen. Det f\u00f8lger videre av forskriften at kommunen ved krav om sluttutbetaling skal gi en vurdering av prosjektrapporten og bekrefte at prosjektet er ferdig. I praksis er det bare for fysiske pro- sjekter (driftsbygninger, gj\u00f8dselkjeller og frukttrefelt) det er praktisert at s\u00f8ker skal innhente bekreftelse fra kommunen. 3.6.2 Departementets vurdering Kommunen er n\u00e6rmeste forvaltningsledd for bonden, og har en rekke oppgaver p\u00e5 land- bruksomr\u00e5det. Kommunen har avgj\u00f8relsesmyndighet i saker etter jord-, skog- og konse- sjonslov, forurensingsloven og flere tilskuddsordninger som gjelder jord- og skogbruk. Ut over det har kommunen en n\u00f8dvendig og viktig rolle i \u00e5 bidra til en positiv utvikling i land- bruket lokalt gjennom \u00e5 initiere ulike typer av mobiliseringstiltak. Kommunens rolle som samfunns- og n\u00e6ringsutvikler omfatter ogs\u00e5 innsats rette mot landbruksn\u00e6ringen. Regjeringen jobber med tiltak for \u00e5 forenkle det n\u00e6ringsrettede virkemiddelapparatet, s\u00e6rlig gjennom tiltaket \u00abEn d\u00f8r inn\u00bb. N\u00e5r muligheten for mer dialog og innhenting av informasjon knyttet til prosjektet er st\u00f8rre i nytt saksbehandlingssystem, mener departementet det er un\u00f8dvendig \u00e5 p\u00e5legge kommunene \u00e5 delta formelt i saksbehandlingen av IBU-s\u00f8knader, slik regelverket tilsier i dag. I noen kommuner kan det ogs\u00e5 g\u00e5 lang tid mellom hver gang en s\u00f8knad om IBU-tilskudd behandles, og i enkelte tilfeller har saksgangen i kommunen f.eks. ved bytte av saksbehandler, medf\u00f8rt en un\u00f8dvendig lang saksgang. Jf. kommunens rolle som samfunns- og n\u00e6ringsutvikler forventes det imidlertid at kommunen har god henvisningskompetanse i n\u00e6ringsutviklingssaker p\u00e5 landbruk, selv om de ikke er f\u00f8rsteinstans i disse sakene. Departementet mener videre det b\u00f8r v\u00e6re s\u00f8ker som har ansvaret for en vesentlig del av de opplysningene kommunen i dag skal gi informasjon til Innovasjon Norge om. Selv om det fremdeles er viktig at Innovasjon Norge og kommunene har god dialog p\u00e5 n\u00e6ringsutviklings- omr\u00e5det, f.eks. gjennom felles befaringer i forbindelse med landbruksbaserte n\u00e6rings- utviklingsprosjekter, b\u00f8r ikke denne rollen fremg\u00e5 av forskriften som saksbehandlingsregler. Departementet foresl\u00e5r derfor at kommunen ikke lengre skal ha en formell rolle ved behand- lingen av s\u00f8knader eller kontroll etter forskriften, eller ved sluttrapportering til Innovasjon Norge. N\u00e5r det gjelder kommunens meldeplikt jf. \u00a7 6 fjerde ledd, mener departementet at det heller ikke her er behov for at dette skal forskriftsfestes, s\u00e6rlig n\u00e5r kommunen ikke lenger har en rolle i behandlingen av enkeltsaker. Kommunen kan og b\u00f8r likevel, som lokal land- bruksmyndighet, varsle Innovasjon Norge dersom kommunen er kjent med forhold som Innovasjon Norge b\u00f8r v\u00e6re kjent med. Samlet sett vil endringene bidra til en tydeligere rolleavklaring mot s\u00f8ker, en forenkling av dagens saksbehandling, der det kan ventes noe raskere saksgang. For kommunen vil dette bidra til redusert ressursbruk p\u00e5 saksbehandling, som heller kan benyttes p\u00e5 generelt mobili- seringsarbeid mot landbruksn\u00e6ringen. 3.7 Forenklinger i h\u00e5ndtering av klager 3.7.1 Gjeldende rett Av forskriftens \u00a7 5 tredje ledd fremg\u00e5r det i dag at vedtak som er fattet av Innovasjon Norge kan p\u00e5klages til en klagenemnd. Videre fremg\u00e5r det av bestemmelsens andre punktum at vedtak fattet av Innovasjon Norges hovedstyre kan p\u00e5klages til Landbruks- og matdeparte- mentet. Klagenemnden er en videref\u00f8ring av klagenemndsordningen for BU-saker som tidligere l\u00e5 under Statens n\u00e6rings- og distriktsutviklingsfond (SND).3 I klagenemnden sitter representanter fra Norges Bondelag, Norsk Bonde- og sm\u00e5brukarlag og Innovasjon Norge. Da Innovasjon Norge er unntatt reglene i forvaltningsloven, er ikke f\u00f8rsteinstansens eller klagenemndens behandling av IBU-saker regulert av denne. Behandlingen er imidlertid underlagt egne saksbehandlingsregler fastsatt av Innovasjon Norge selv. Sammen med Utviklingsprogrammet for landbruks- og reindriftsbasert vekst, skiller denne ordningen seg fra de \u00f8vrige ordningene som Innovasjon Norge forvalter, hvor det ikke er alminnelig klagerett p\u00e5 vedtak eller beslutninger om tilskudd, da forvaltningsloven ikke gjelder for organet.4 Et annet relativt nytt unntak fra dette er at vedtak om l\u00e5n og garantier kan p\u00e5klages i samsvar med finansavtaleloven5 \u00a7 3-53. Denne regelen gjelder for alle som tilbyr finansielle tjenester og finansoppdrag, jf. lovens \u00a7 1-2. Reglene som Innovasjon Norge f\u00f8lger etter finansavtaleloven, er dermed tilsvarende som for private akt\u00f8rer som banker. I dette tilfellet behandles klagene internt i Innovasjon Norge, slik regelen oppstiller et krav om, og ikke i et eget organ slik som for IBU-saker. IBU-s\u00f8knadene behandles vanligvis av regionkontorene i f\u00f8rste instans. Hvem som har fullmakt til \u00e5 behandle s\u00f8knaden vil likevel, etter Innovasjon Norges interne regler, avhenge av bel\u00f8pets st\u00f8rrelse og risiko. De sakene som behandles h\u00f8yere opp i f\u00f8rste instans, er saker som g\u00e5r utover niv\u00e5ene til de regionale fullmaktene (engasjement pr kunde) eller av ukurant art, med et s\u00e6rlig behov for \u00e5 vurdere kreditthensyn og risiko i prosjektet. For IBU gjelder dette i hovedsak saker fra Nordland, Troms og Finnmark. I forbindelse med revider- ingen av forskriften i 2014 ble det tatt inn en bestemmelse i forskriftens \u00a7 5 tredje ledd andre punktum om at ogs\u00e5 saker der vedtak er fattet av Innovasjon Norges hovedstyre skal ha klageadgang. Ettersom det ville kunne bli problematisk av bl.a. habilitetshensyn dersom Innovasjon Norges klagenemnd skulle kunne overpr\u00f8ve vedtak fattet av styret, ble det tatt inn en bestemmelse om at disse klagene kan p\u00e5klages til Landbruks- og matdepartementet. Det ble den gang vurdert at dette trolig kunne ville utgj\u00f8re et f\u00e5tall av saker. Departementet har enn\u00e5 ikke behandlet en klage etter denne bestemmelsen. 3.7.2 Innspill i arbeidet med forskriften Innovasjon Norge har ved flere anledninger henvendt seg til departementet med \u00f8nske om \u00e5 avvikle klagenemnden, av hensyn til forenkling og at klagenemnden er ressurskrevende \u00e5 forvalte. Innovasjon Norge viser til at de jobber aktivt for at antallet s\u00f8knader hvor st\u00f8tte ikke kan p\u00e5regnes skal reduseres, prim\u00e6rt gjennom dialog med s\u00f8ker underveis i s\u00f8knads- prosessen. Det har bl.a. blitt vist til at det ved avslag p\u00e5 s\u00f8knad er anledning til \u00e5 sende ny og justert s\u00f8knad. Per oktober 2024 er det behandlet 8 klagesaker i nemnden, der ingen er tatt til f\u00f8lge. De siste ti \u00e5rene har 97 pst. av klagene blitt avsl\u00e5tt i nemnden. Det vises ogs\u00e5 til ressursbruken 3 Da Statens landbruksbank ble nedlagt, overtok SND forvaltningen av de dav\u00e6rende BU-midlene. I lovarbeidene forut for denne overf\u00f8ringen ble det gitt klare uttalelser om at behandlingen av BUI-saker skal v\u00e6re underlagt en rekke av forvaltningslovens prinsipper selv om loven ikke gjelder direkte, jf. St. prp. nr. 75 (1998-1999) Om jordbruksoppgj\u00f8ret 1999 s. 60. 4 Innovasjon Norge unntak fra forvaltningsloven f\u00f8lger av \u00a7 6 i Lov om Innovasjon Norge av 19. desember 2003 nr. 130. 5 Lov av 18. desember 2020 nr. 146 om finansavtaler knyttet til klagesaksbehandlingen, hvor det utbetales om lag 98 500 kroner i honorar til nemdens medlemmer \u00e5rlig i tillegg til intern ressursbruk i form av timekostnader i Innovasjon Norge. Jordbrukets organisasjoner har vist til at klagenemnden gir disse organisasjonene (som sitter i nemnden) innsikt i enkeltsaker som kan gi konkrete illustrasjoner og dermed god bakgrunn for \u00e5 dr\u00f8fte generelle problemstillinger knyttet til tilskuddsforvaltningen. De peker p\u00e5 at det blir vanskelig \u00e5 oppn\u00e5 det sammen gjennom andre innspill. 3.7.3 Departementets vurdering og forslag Klagebehandling utenom det ordin\u00e6re forvaltningssystemet m\u00e5 begrunnes s\u00e6rskilt. Typiske form\u00e5l med \u00e5 oppnevne nemnder for \u00e5 h\u00e5ndtere klagebehandling kan v\u00e6re \u00e5 gi en raskere klagebehandling, administrative og \u00f8konomiske besparelser, og at klagebehandlingen forutsetter spesialkompetanse eller leder til vedtak av sv\u00e6rt inngripende og politisk \"betent\" karakter. Departementet mener IBU-ordningens karakter ikke tilsier at det foreligger en slik s\u00e6rskilt begrunnelse for behovet for en s\u00e6rordning. Dagens s\u00e6rordning bidrar til lenger behandlingstid for klager, ettersom de ikke kan behandles fortl\u00f8pende og nemden er res- surskrevende og fordyrende. Departementet kan heller ikke se at klagebehandlingen av IBU- saker krever en spesialkompetanse eller leder til vedtak av \u00abpolitisk betent\u00bb karakter, som tilsier at jordbrukets organisasjoner m\u00e5 delta i behandlingen av klagene. Sp\u00f8rsm\u00e5l om f\u00f8ringer og retningslinjer knyttet til IBU-ordningen dr\u00f8ftes \u00e5rlig mellom jordbrukets organ- isasjoner og staten i jordbruksoppgj\u00f8rene, og et godt rapporteringsgrunnlag fra Innovasjon Norge p\u00e5 klagebehandling i forkant av jordbruksoppgj\u00f8rene b\u00f8r ivareta avtalepartenes interesser p\u00e5 dette omr\u00e5det. Departementet foresl\u00e5r derfor at klagenemden avvikles. N\u00e5r klagenemden avvikles, er sp\u00f8rs- m\u00e5let om det i forskriften skal v\u00e6re noen s\u00e6regne regler om klagebehandling, eller om saks- behandlingsreglene for behandlingen av IBU-saker skal v\u00e6re lik \u00f8vrige tilskuddsordninger Innovasjon Norge forvalter. Som det er gjort rede for over, ble klageretten for ordningen i sin tid videref\u00f8rt i Innovasjon Norge for \u00e5 bidra til s\u00f8kers trygghet om at grunnleggende saksbehandlingsregler f\u00f8lges og for \u00e5 sikre likebehandling sett opp mot andre virkemidler bevilget over jordbruksavtalen. Departementet mener disse hensynene fremdeles er s\u00e5 grunnleggende at det kan v\u00e6re grunnlag for \u00e5 beholde en form for klagerett, selv om dagens innretning med klagenemd avvikles. Imot dette taler det faktum at det ikke er klagerett p\u00e5 de \u00f8vrige ordningene som Innovasjon Norge forvalter og at s\u00f8ker ved avslag i visse tilfeller har anledning til \u00e5 sende ny s\u00f8knad. Departementet finner derfor grunn til \u00e5 sende to alternative forslag p\u00e5 h\u00f8ring, og ber om h\u00f8ringsinstansenes innspill p\u00e5 dette. Alternativ 1 \u2013 Det innf\u00f8res en regel om intern behandling av klager i Innovasjon Norge Som et alternativ 1 foresl\u00e5r departementet \u00e5 oppheve klagenemnden og innf\u00f8re en regel om intern klagebehandling i Innovasjon Norge, der det stilles krav til passende og effektive rutiner for behandling av klager. Ordningen kan gj\u00f8res etter modell fra de krav som stilles ved behandling av l\u00e5n og garantier i finansavtalelovens \u00a7 3-53, som Innovasjon Norge allerede er underlagt. Departementet mener det er grunn til \u00e5 understreke at dette ikke vil v\u00e6re en klagebehandling som oppfyller forvaltningslovens regler, noe det heller ikke er krav om, da Innovasjon Norge er unntatt forvaltningslovens virkeomr\u00e5de. Slik departementet forst\u00e5r det, fattes vedtak om tilskudd over ordningen etter dagens regler i de aller fleste tilfeller f\u00f8rst av Innovasjon Norges regionskontorer. Slik Innovasjon Norge er organisert, vil det slik departementet forst\u00e5r det v\u00e6re mulig \u00e5 h\u00e5ndtere klageadgangen gjennom i en behandling p\u00e5 to niv\u00e5er innad i organisasjonen, for \u00e5 p\u00e5 den m\u00e5ten sikre en behandling som i noen grad likner p\u00e5 forvaltningslovens klagebehandling i et to instanssystem. Departe- mentet vil likevel understreke at det etter bestemmelsens ordlyd er opp til Innovasjon Norge selv \u00e5 utforme rutinene for behandlingen av klager etter bestemmelsen, herunder \u00e5 sette frister for levering av klagen. P\u00e5 samme m\u00e5te som det er gjort i finansavtalelovens \u00a7 3-53, foresl\u00e5r departementet videre at det stilles noen grunnleggende krav til saksbehandlingen i forskriften. For det f\u00f8rste skal klager besvares skriftlig og de synspunktene klager gj\u00f8r gjeldende skal vurderes, tilsvarende de kravene som gjelder ved alminnelig klagebehandling etter forvaltningsretten. Alternativ 2 \u2013 Ingen regler om klage i forskriften Som et alternativ 2 foresl\u00e5r departementet \u00e5 oppheve klagenemden uten at det fastsettes noen s\u00e6regne regler i forskriften om intern behandling av klager. I et slikt tilfelle vil det v\u00e6re helt opp til Innovasjon Norges \u00e5 selv fastsette saksbehandlingsregler som ivaretar s\u00f8kerne, p\u00e5 samme m\u00e5te som alle andre ordninger som Innovasjon Norge forvalter. Departementet vil herunder understreke at ogs\u00e5 dialogen mellom s\u00f8ker og Innovasjon Norge underveis i s\u00f8knadsprosessen, samt muligheten s\u00f8ker i enkelte tilfeller vil kunne ha til \u00e5 levere en ny s\u00f8knad, har som form\u00e5l \u00e5 redusere behovet for en annengangs vurdering av s\u00f8knaden. Under begge alternativene foresl\u00e5r departementet at spesialregelen om vedtak fattet av styret i Innovasjon Norge tas ut av bestemmelsen. Som det er gjort rede for over, er det ikke vanlig at IBU-saker behandles av Innovasjon Norges hovedstyre i f\u00f8rste instans etter rutin- ene som gjelder i dag, og bestemmelsen har i praksis ikke kommet til anvendelse. I praksis vil endringen derfor trolig v\u00e6re uten betydning. Under alle omstendigheter vil det, uavhengig av hvor vedtaket etter Innovasjon Norges interne regler fattes i f\u00f8rste instans, v\u00e6re opp til organet selv \u00e5 organisere behandlingen p\u00e5 en slik m\u00e5te at de foresl\u00e5tte saksbehandlingsreglene ivaretas. 3.7.4 Innovasjon Norges rapporteringsplikt Departementet mener det er viktig at b\u00e5de departementet og faglagene i landbruket f\u00e5r god informasjon om klagesakene, b\u00e5de hva gjelder \u00e5rsaker til klager og utfallet av klagene. Hittil har rapporteringen p\u00e5 klagesaker kun v\u00e6rt knyttet til antall saker per \u00e5r, og antall klagesaker det er gitt medhold i. Departementet foresl\u00e5r at Innovasjon Norge fra 2025 (med virkning fra rapporterings\u00e5ret 2024) gir en grundigere rapportering p\u00e5 klagesaksbehandlingen i Innova- sjon Norge, herunder ogs\u00e5 begrunnelsene for klage i rapporten over bruken av IBU-midlene i forkant av de \u00e5rlige jordbruksoppgj\u00f8rene. Rapporteringsplikten vil som tidligere f\u00f8lge av N\u00e6rings- og fiskeridepartementets rapporteringskalender, og det er derfor ikke behov for \u00e5 fastsette en egen bestemmelse om dette i forskriften. 4. \u00d8konomiske og administrative konsekvenser Endringene som f\u00f8lger av kapittel 2 er en oppf\u00f8lging av \u00e5rets jordbruksoppgj\u00f8r. Endringene knyttet til maksimale st\u00f8ttebel\u00f8p og harmonisering av tilskuddsbel\u00f8p med \u00f8vrige ordninger, jf. \u00a7 3 f\u00f8rste ledd bokstav a, b, f og g vil i all hovedsak medf\u00f8re et \u00f8kt handlingsrom for \u00e5 tilpasse st\u00f8tteutm\u00e5lingen til hva som skal til for \u00e5 utl\u00f8se et l\u00f8nnsomt prosjekt. I noen tilfeller vil dette medf\u00f8re at den enkelte s\u00f8ker vil kunne f\u00e5 mer i tilskudd enn tidligere. I stort vil den \u00e5rlige avsatte rammen for ordningen avgj\u00f8re den samlede bruken av midler over ordningen. Justeringer i maksimale st\u00f8ttebel\u00f8p vil av den grunn kunne f\u00e5 konsekvenser for hvor mye som kan gis per prosjekt, og vil ikke medf\u00f8re \u00f8kt ressursbruk totalt sett. Forenklinger i f\u00f8ringer for investering i gj\u00f8dsellager vil gj\u00f8re regelverket enklere \u00e5 forst\u00e5 og bidra til st\u00f8rre fleksibilitet mht. hva det kan gis st\u00f8tte til. Forslagene i kapittel 3.1-3.3 inneb\u00e6rer ikke noen materielle endringer, da disse er en kodifisering av gjeldende praksis. F\u00f8lgelig vil ikke disse endringene gi noen endrede \u00f8konomiske og administrative konsekvenser, men bidra til et tydeligere regelverk. Forslaget om \u00e5 avvikle klagenemnden vil gi besparelser i Innovasjon Norges forvaltnings- kostnader knyttet til ordningen. Hvor store disse vil v\u00e6re avhenger av hvilket alternativ til dagens ordning som besluttes. Ettersom administrasjons- og gjennomf\u00f8ringskostnader til forvaltningen av ordningen trekkes fra rammen av IBU-ordningen, vil en slik besparelse medf\u00f8re en \u00f8kning i rammen for tilskudd, en forenkling for forvaltningen av ordningen og raskere saksgang for s\u00f8ker. Forslaget om \u00e5 avvikle kommunens formelle rolle i saksbehandlingen av IBU-midlene vil kunne medf\u00f8re en reduksjon i ressursbruk p\u00e5 omr\u00e5det for kommunen. Det b\u00f8r legges til grunn at eventuell frigjort tidsbruk p\u00e5 omr\u00e5det kan benyttes til kommunens \u00f8vrige oppgaver innen landbruk, herunder ogs\u00e5 tid til mobiliseringsarbeid i kommunen knyttet til fremtidige investeringssaker. For s\u00f8ker og for Innovasjon Norge vil endringen i enkelte tilfeller medf\u00f8re kortere saksbehandlingstid og forenklinger i saksbehandlingen. Forslaget om at det ikke kan gis tilskudd til tiltak som er p\u00e5begynt f\u00f8r s\u00f8knad om tilskudd er sendt, og ikke avgjort, slik bestemmelsen er i dag, kan medf\u00f8re at s\u00f8ker kan starte planleg- gingen av prosjektet tidligere enn f\u00f8r, men fremdeles p\u00e5 eget ansvar mht. at s\u00f8knaden ikke er endelig avgjort. Administrativt vil endringen, som da vil v\u00e6re harmonisert med \u00f8vrige ordninger i Innovasjon Norge, gi en forenkling for Innovasjon Norge i saksbehandlingen. "
}