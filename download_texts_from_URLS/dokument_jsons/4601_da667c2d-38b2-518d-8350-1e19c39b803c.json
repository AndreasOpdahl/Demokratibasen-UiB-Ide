{
  "dokument_id": "da667c2d-38b2-518d-8350-1e19c39b803c",
  "doc_type": "case_attachment",
  "kommune": 4601,
  "tittel": "H\u00f8ring om endringer i forskrift om fremmede organismer - nye forbud av karplanter",
  "url": "https://bergen.kommune.no/politikere-utvalg/api/fil/bk360/11204435/Horing-om-endringer-i-forskrift-om-fremmede-organismer-nye-forbud-av-karplanter",
  "tekst": "\u00abMottakerNavn\u00bb \u00abAdresse\u00bb \u00abPostNr\u00bb \u00abPoststed\u00bb Trondheim, 25.09.2024 Deres ref.: V\u00e5r ref. (bes oppgitt ved svar): Saksbehandler: \u00abRef\u00bb 2024/8056 \u00c5sa Alexandra Borg Pedersen H\u00f8ring om endringer i forskrift om fremmede organismer - nye forbud av karplanter P\u00e5 oppdrag fra Klima- og milj\u00f8departementet sender Milj\u00f8direktoratet forslag til endringer i forskrift om fremmede organismer p\u00e5 h\u00f8ring. Milj\u00f8direktoratet har vurdert planter p\u00e5 Artsdatabankens fremmedartsliste 2023 med hensyn p\u00e5 om det er hensiktsmessig og rimelig \u00e5 forby de. Milj\u00f8direktoratet har basert vurderingene p\u00e5 et kriteriesett der \u00f8kologisk risiko avveies mot andre samfunnshensyn, og foresl\u00e5r forbud for de planter der det vurderes som n\u00f8dvendig for \u00e5 unng\u00e5 vesentlige uheldige f\u00f8lger for naturen. Vurderingene er avgrenset til landlevende karplanter som ikke allerede er forbudt \u00e5 innf\u00f8re, omsette og utsette etter forskrift om fremmede organismer. F\u00f8lgende endringer er foresl\u00e5tt: \u2022 Forbud av innf\u00f8rsel, omsetting og utsetting av 97 nye karplanter, som f\u00f8res opp p\u00e5 vedlegg I (forbud) til forskrift om fremmede organismer. Det er 96 planter som foresl\u00e5s til nasjonalt forbud og \u00e9n plante til regionalt forbud. \u2022 Av de er det 20 planter som er oppf\u00f8rt p\u00e5 vedlegg V (krav om tillatelse for utsetting) til forskrift om fremmede organismer, og som flyttes til vedlegg I. Disse plantene blir dermed forbudt \u00e5 innf\u00f8re, omsette og utsette. Forbudet omfatter ogs\u00e5 private hager. \u2022 Unntak fra forbud for utenlandske treslag til leplanting Forbud av nye arter vil ikke v\u00e6re tilbakevirkende, men kun gjelde fremtidig innf\u00f8rsel, omsetting og utsetting fra forbudet trer i kraft. H\u00f8ringsforslaget inkluderer ikke nye planer for bekjempelse av de 97 artene der de allerede er plantet eller har spredt seg til norsk natur. N\u00e6rmere redegj\u00f8relse av forslaget f\u00f8lger av vedlagte h\u00f8ringsnotat nederst p\u00e5 denne side. Vi ber s\u00e6rlig om innspill p\u00e5: \u2022 Om det finnes alternative planter til de plantene som foresl\u00e5s forbudt, som kan fylle samme funksjon for n\u00e6ring og brukere \u2022 Hvilke av plantene som har produksjonsforhold som tilsier at utsatt ikrafttredelse vil redusere konsekvensene av forbud for n\u00e6ringen Postadresse: Postboks 5672, Torgarden, 7485 Trondheim | Telefon: 73 58 05 00 E-post: post@miljodir.no | Internett: www.milj\u00f8direktoratet.no | Organisasjonsnummer: 999 601 391 Bes\u00f8ksadresser: Bratt\u00f8rkaia 15, 7010 Trondheim | Grensesvingen 7, 0661 Oslo Bes\u00f8ksadresser Statens naturoppsyns lokalkontorer: Se www.naturoppsyn.no 1 \u2022 Andre forhold hos n\u00e6ringsakt\u00f8rer som p\u00e5virker konsekvensene av forbud av de foresl\u00e5tte plantene \u2022 Forhold til andre akt\u00f8rer og samfunnet som p\u00e5virker konsekvensene av forbud, b\u00e5de positivt og negativt H\u00f8ringsinnspill sendes til Milj\u00f8direktoratet via denne nettsiden, ikke til Milj\u00f8direktoratets postmottak. Uttalelsene vil ligge p\u00e5 denne nettsiden og bli synlig for alle interesserte. H\u00f8ringsfrist 20. desember 2024 Hilsen Milj\u00f8direktoratet Dette dokumentet er elektronisk godkjent Janne \u00d8vreb\u00f8 Bohnhorst \u00c5sa Alexandra Borg Pedersen seksjonsleder seniorr\u00e5dgiver 1 H\u00f8ringsnotat og konsekvensvurdering av nye forbud mot fremmede skadliege planter 2 Endringsforskrift 2 "
}