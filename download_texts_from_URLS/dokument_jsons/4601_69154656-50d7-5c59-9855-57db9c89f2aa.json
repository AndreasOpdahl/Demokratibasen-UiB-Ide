{
  "dokument_id": "69154656-50d7-5c59-9855-57db9c89f2aa",
  "doc_type": "case_attachment",
  "kommune": 4601,
  "tittel": "Fagnotat datert 16.10.2023",
  "url": "https://bergen.kommune.no/politikere-utvalg/api/fil/bk360/9228594/Fagnotat-datert-16-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/15677-4 (Arbeidssted) Saksbehandler: Trond H\u00e5kon Stadheim Dato: 16.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 49/1/0/0 Vestre Vallavegen. Klage p\u00e5 endret plassering avfallsl\u00f8sning Eierne av naboeiendommene gnr. 49, bnr. 59 (Tanita Sletten og Kenneth Hvem klager? Fosse) og bnr. 364 (Siren og Steinar Sletten). Tiltaket Endret plassering av avfallsl\u00f8sning. Byr\u00e5d for klima, milj\u00f8 og byutvikling tok klage fra tiltakshaver til f\u00f8lge, og Vedtaket ga tillatelse p\u00e5 vilk\u00e5r gjeldende endret plassering av avfallsl\u00f8sning den 11.08.2023. Eiendommen er i KPA2018 avsatt til bebyggelse og anlegg, \u00f8vrig byggesone. Eiendommen inng\u00e5r i reguleringsplan Fana. Gnr. 49, Planstatus bnr. 1 og 61 m.fl. Vestre Valla, plan 16100000, og er her avsatt til blokkbebyggelse, lekeplass, renovasjonsanlegg, gate med fortau, kj\u00f8revei og annen veigrunn. Det er anf\u00f8rt at prosessen ved at klagen ble tatt til f\u00f8lge har v\u00e6rt uryddig, Klagegrunner og at tiltaket f\u00f8rer til ulemper i form av st\u00f8y og lukt. Behov for ytterligere Nei. saksbehandling ved eventuell omgj\u00f8ring Anbefalt vedtak Saken oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Saken har en lengre historikk. Det har tidligere v\u00e6rt gitt rammetillatelse for oppf\u00f8ring av boligblokk med tilh\u00f8rende utomhusanlegg i vedtak datert 15.04.2021, sak 202021158 Fana gnr 49 bnr 1 m.fl. Vestre Vallavegen. Nybygg bolig. Det ble i dette vedtaket samtidig gitt avslag p\u00e5 annen plassering av renovasjonsl\u00f8sning, enn det som f\u00f8lger av reguleringsplanen. Rammetillatelsen har tidligere v\u00e6rt gjenstand for klagesaksbehandling, da nabo p\u00e5klaget dette vedtaket. Utvalg for milj\u00f8 og byutvikling behandlet denne klagen i m\u00f8te 07.10.2021 i sak 333/21, og opprettholdt vedtaket. Rammetillatelsen ble stadfestet av Statsforvalteren i Vestland i vedtak datert 03.01.2022, sak 2021/14698. Det er gitt igangsettingstillatelse for deler av arbeidet, som omhandler hus A, B og D. Denne igangsettingstillatelsen ble p\u00e5klaget av naboer, som ble behandlet i sak KLAGE- 2022/25109. Statsforvalteren stadfestet igangsettingstillatelsen i vedtak datert 18.04.2023. Det har i ettertid v\u00e6rt s\u00f8kt om endring av rammetillatelsen den 03.05.2022, gjeldende renovasjonsl\u00f8sning, som ble avsl\u00e5tt i vedtak datert 03.06.2022 i sak BYGG-2022/17442. Dette vedtaket ble ikke p\u00e5klaget. Det ble deretter s\u00f8kt om endring p\u00e5 nytt den 31.08.2022. Denne s\u00f8knaden ble avsl\u00e5tt i vedtak datert 01.11.2022. Avslaget ble p\u00e5klaget av tiltakshaver i brev datert 18.11.2022, og klagen ble tatt til f\u00f8lge av Byr\u00e5d for klima, milj\u00f8 og byutvikling i vedtak datert 11.08.2023 under sak 2022/187675. Byr\u00e5den sitt vedtak ble p\u00e5klaget av eierne av naboeiendommene gnr. 49, bnr. 59 (Tanita Sletten og Kenneth Fosse) og bnr. 364 (Siren og Steinar Sletten) i e-poster datert 07.09.2023. Klagene har blitt oversendt til tiltakshaver, slik at tiltakshaver har hatt anledning til \u00e5 komme med tilsvar. Tiltakshaver har ikke kommet med tilsvar til klagene. 1.2. Opplysninger av vesentlig betydning for behandling av klagen Det er opplyst om at det er foretatt nabovarsling av endringss\u00f8knaden, og at det i den forbindelse har kommet inn merknader fra eierne av gnr. 49, bnr. 59 (Tanita Sletten og Kenneth Fosse) og bnr. 364 (Siren og Steinar Sletten). Merknadene omhandler st\u00f8y og lukt fra renovasjonsanlegget, avstand fra brukerne i boligblokkene og avstand til nabogrensen. BIR har kommet med en uttalelse til renovasjonsteknisk plan, datert 24.08.2022, hvor de har stilt seg positive til l\u00f8sningen p\u00e5 vilk\u00e5r. 2. Om klagen Klagene omhandler prosessen i forbindelse med at klage til tiltakshaver ble tatt til f\u00f8lge. Det er videre anf\u00f8rt at endringen medf\u00f8rer ulemper i form av lukt og st\u00f8y. Saksnummer KLAGE-2023/15677 Side 2 av 5 Det er ogs\u00e5 vist til at eierne av bnr. 59 ikke har mottatt kompensasjon i forbindelse med anleggsperioden, og at tillatelsen tilsynelatende er gitt p\u00e5 bakgrunn av ny tjuahekk som har blitt etablert. Det er ellers stilt en rekke sp\u00f8rsm\u00e5l fra eierne av bnr. 364, som er knyttet til saksbehandlingen. 3. Vurdering av klagen 3.1 Diverse p\u00e5stander 3.1.1 Habilitet Det har i klagene blitt fremmet en rekke p\u00e5stander i forbindelse med saksbehandlingen hos blant annet fagetaten, noe som ogs\u00e5 har skjedd tidligere i saken. Fagetaten vil i den forbindelse vise til oversendelse av klagesak, KLAGE-2022/25109, gjeldende igangsettingstillatelse datert 09.11.2022 og det som fremg\u00e5r her under pkt. 3.2. Det vises for \u00f8vrig ogs\u00e5 til Statsforvalteren sin avgj\u00f8relse gjeldende denne klagen, datert 18.04.2023, hvor heller ikke Statsforvalteren ut fra sakens opplysning finner holdepunkt for inhabilitet hos saksbehandlere. N\u00e5r det gjelder forholdet til tiltakshaver, og det som tilsynelatende omhandler manglende oppfylling av avtaler inng\u00e5tt med naboene, s\u00e5 er dette forhold av privat rettslig karakter og ikke noe som bygningsmyndighetene skal ta stilling til, se plan- og bygningsloven \u00a7 21-6. 3.1.2 Overvannsh\u00e5ndtering Det har kommet inn merknad gjeldende overvannsh\u00e5ndtering. I den forbindelse er det vist til at dette tidligere har v\u00e6rt et problem i omr\u00e5det. Det f\u00f8lger av plan- og bygningsloven (pbl.). \u00a7 27-2 femte ledd at avledning av grunn- og overvann skal v\u00e6re sikret. De konkrete l\u00f8sningene skal prosjekteres i samsvar med de krav som f\u00f8lger av byggteknisk forskrift, se \u00a7 15-8. H\u00e5ndteres overvann p\u00e5 egen eiendom, anses sikringskravet som oppfylt. Dette er det ansvarlige foretaket sitt ansvar, jf. plan- og bygningsloven \u00a7 23-1 andre ledd. Det er likevel ikke slik at bygningsmyndigheten godkjenner prosjekteringen, men det m\u00e5 foreligge erkl\u00e6ringer p\u00e5 at kravet er oppfylt f\u00f8r ferdigattest kan gis, jf. \u00a7 21-10. Eventuelle avvik vil kunne v\u00e6re gjenstand for tilsyn, jf. plan- og bygningsloven kapittel 25, jf. kapittel 32. Dette er for \u00f8vrig noe som ogs\u00e5 m\u00e5 ses i sammenheng med opprinnelig rammetillatelse. 3.1.3 \u00d8vrige p\u00e5stander N\u00e5r det gjelder \u00f8vrige p\u00e5stander, s\u00e5 ser det ut til at de er rettet mot byr\u00e5dsavdelingen sin behandling av klage fra tiltakshaver. Det er dermed mest n\u00e6rliggende at byr\u00e5dsavdelingen eventuelt svarer disse n\u00e6rmere ut. Fagetaten vil likevel bemerke at det ikke foreligger noe rettskrav p\u00e5 at samtlige parter i en sak deltar i det enkelte m\u00f8tet, men forvaltningen m\u00e5 tilse at en sak er tilstrekkelig opplyst f\u00f8r det blir fattet en avgj\u00f8relse, jf. forvaltningsloven \u00a7 17. Saksnummer KLAGE-2023/15677 Side 3 av 5 I forbindelse med klagesaksbehandlingen, s\u00e5 har nabomerknader til endringss\u00f8knaden v\u00e6rt kjent, og s\u00e5ledes utgjort en del av beslutningsgrunnlaget. 3.2 Dispensasjon Vi legger til grunn at de ulempene som er anf\u00f8rt i saken, omhandler dispensasjon som er gitt og er knyttet til vurderingen av om vilk\u00e5rene for \u00e5 gi dispensasjon etter pbl. \u00a7 19-2 er oppfylt eller ikke. Utover at det er vist til at tiltaket inneb\u00e6rer ulemper i form av lukt og st\u00f8y, er ikke klagen n\u00e6rmere knyttet opp til de rettslige vilk\u00e5rene for \u00e5 gi dispensasjon etter pbl. 19-2. For at det skal kunne gis dispensasjon, m\u00e5 ikke form\u00e5let bak bestemmelsen det blir dispensert fra eller lovens form\u00e5lsbestemmelse eller statlige eller regionale interesser bli satt vesentlig til side. I tillegg m\u00e5 fordelene v\u00e6re klart st\u00f8rre enn ulempene, jf. pbl. \u00a7 19-2. Begge vilk\u00e5rene m\u00e5 v\u00e6re oppfylt for at det skal kunne gis dispensasjon. Det skal ikke v\u00e6re kurant \u00e5 fravike arealplaner, da dette er fattet av kommunens h\u00f8yeste organ, etter en omfattende beslutningsprosess, se Ot.prp.nr.32 (2007-2008) s. 242. Tiltaket krever dispensasjon fra bestemmelsene i reguleringsplanen pkt. 1.4 og 1.5. Form\u00e5let bak bestemmelsen gjeldende plassering av avfallsl\u00f8sning er at denne etableres i tilknytning til de enkelte byggefeltene, med tanke p\u00e5 avstand og bruk, men ogs\u00e5 n\u00e5r det gjelder trafikk. Det er i planen tatt konkret stilling til plasseringen, for \u00e5 ivareta de ulike interessene som gj\u00f8r seg gjeldende. Videre skal regulert byggegrense ivareta siktforhold p\u00e5 vei, og hensyn til naboer. Det vises her til fagnotat datert 10.02.2023, samt Byr\u00e5d for klima, milj\u00f8 og byutvikling sin vurdering av saken i vedtak datert 11.08.2023. Det er i Byr\u00e5den sitt vedtak konkret tatt stilling og vurdert naboulempene, slik at dette har utgjort en del av beslutningsgrunnlaget, da det ble konkludert med at det forel\u00e5 grunnlag for \u00e5 innvilge oms\u00f8kte dispensasjoner. 4. Konklusjon Saken oversendes ut innstilling. Vedlegg: 1. Oversiktskart 2. Oversiktsfoto 3. Situasjonsplan 4. Klager p\u00e5 vedtak, datert 07.09.2023 5. Vedtak fattet av Byr\u00e5d for klima, milj\u00f8 og byutvikling, datert 11.08.2023 6. Stadfestelse, igangsettingstillatelse, datert 18.04.2023 7. Oversendelse av klagesak, igangsettingstillatelse, datert 09.11.2022 8. Fagnotat datert 10.02.2023 9. Klage p\u00e5 avslag, datert 18.11.2022 10. Avslag datert 01.11.2022 11. Uttalelse fra BIR, datert 24.08.2022 12. Redegj\u00f8relse renovasjonsteknisk l\u00f8sning 13. Renovasjonsteknisk plan 14. Nabomerknader og tilsvar 15. S\u00f8knad Saksnummer KLAGE-2023/15677 Side 4 av 5 16. Tegninger Saksnummer KLAGE-2023/15677 Side 5 av 5 "
}