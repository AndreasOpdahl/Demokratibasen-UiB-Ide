{
  "dokument_id": "4927b6c4-1ae3-5cc9-a1ef-61e9606ace56",
  "doc_type": "case_presentation",
  "kommune": 5501,
  "tittel": "Godkjenning av Oldervik elgvald",
  "url": "https://innsyn.tromso.kommune.no/application/getMoteDokument?dokid=2002060473",
  "tekst": "Arkivsaksnr. 25/07437-1 Saksbehandler Bo Eide Saksgang M\u00f8tedato Viltnemnda Godkjenning av Oldervik elgvald Kommunedirekt\u00f8rens innstilling til vedtak: Med hjemmel i hjorteviltforskriften \u00a711 godkjennes Oldervik elgvald opprettet, med et tellende areal p\u00e5 19657 daa. Stig Tore Johnsen Mette Moh\u00e5g Kommunedirekt\u00f8r Direkt\u00f8r, avdeling for bymilj\u00f8 1 Hva saken gjelder Det er s\u00f8kt om opprettelse og godkjenning av Oldervik Sams elgvald, med et tellende areal p\u00e5 19657 daa. Saksutredning Etter hjorteviltforskriftens \u00a711 skal kommunen behandle s\u00f8knader om opprettelse av elgvald. Fra valdansvarlig i Oldervik utmarkslag, Tore Pedersen er det kommet s\u00f8knad, datert 25.04.2025. (Vedlegg 1) Fristen for slik s\u00f8knader er etter forskriften 1. mai for det gjeldende \u00e5ret. S\u00f8knaden skal etter hjorteviltforskriften \u00a710 inneholde a) opplysning om hvilken art s\u00f8knaden gjelder for, b) kart som tydelig viser grensene for valdet, c) oversikt over de eiendommene (g\u00e5rds- og bruksnummer) valdet omfatter, og den enkelte eiendoms st\u00f8rrelse innenfor valdets grenser, d) oversikt over tellende areal som s\u00f8kes godkjent, e) underskrift fra den eller de som lovlig representerer hver enkelt eiendom, og f) valdansvarlig representants navn, postadresse, telefonnummer, e-postadresse og underskrift. S\u00f8knaden med vedlegg inneholder opplistede opplysninger og kan godkjennes behandlet. Kravet til et elgvald lyder etter Hjorteviltforskriftens \u00a79: \u00abValdet skal v\u00e6re sammenhengende og ha en avgrensning som gj\u00f8r det egnet til jakt p\u00e5 elg, hjort og/eller r\u00e5dyr. Valdet m\u00e5 omfatte et tellende areal som minst tilsvarer minstearealet for ved vedkommende hjorteviltart. Valdet kan i tillegg omfatte annet areal enn tellende areal. Jaktrettshaverne skal oppnevne en valdansvarlig representant som opptrer p\u00e5 vegne av valdet overfor kommunen.\u00bb I denne delen av Troms\u00f8 kommune er minstearealet for elg fastsatt til 6000 daa, etter forskrift. Kommunen har vurdert det slik at s\u00f8knaden gir grunnlag for opprettelse av et elgvald, som er sammenhengende og egnet til jakt. I omr\u00e5det har det v\u00e6rt jaktet elg i mange \u00e5r iden tiden omr\u00e5det inngikk i annet utmarkslag, og dagens oms\u00f8kte areal skiller seg ikke i praktiske henseende fra arealet som ble benyttet da. Som tellende areal skal regnes skog og myr, og myr over skoggrensa som henger sammen med myr under skoggrensa. Annet areal kan medregnes, men det vurderes ikke \u00e5 v\u00e6re aktuelt i denne saken. Arealene som er p\u00e5f\u00f8rt i grunneierlista er tatt fra dom i Lagmannsretten 09.12.22 som fastsetter medlemmer i, og vedtekter for utmarkslaget, og baserer seg p\u00e5 arealtall for skog og myr p\u00e5 deltakende eiendommer hentet fra markslagskart AR 50. Arealet er kontrollert ved eiendomsoversikt i NIBIOs g\u00e5rdskartl\u00f8sning med samme resultat, og kommunen finner ingen grunn til \u00e5 endre p\u00e5 arealopplysningen fra Lagmansretten. I tillegg er en mindre eiendom 2/59 innlemmet i valdet. Ved godkjenning av vald etter hjorteviltforskriften \u00a79 skal sammenhengen i valdet vurderes. Det er en mindre eiendom. Gnr 1 bnr 4,ca 200 m bred, som ikke er en del av utmarkslaget, og ikke er med i valdet. P\u00e5 en slik eiendom kan det ikke gjennomf\u00f8res jakt, men et jaktlag kan passere eiendommen med uladde v\u00e5pen. Eiendommen deler av en mindre del med tellende areal s\u00f8r \u00f8st i valdet. En slik eiendom kan etter skj\u00f8nn tillates \u00e5 inng\u00e5 som en del av valdet, men ikke 2 v\u00e6re tellende areal. Historisk sett har ikke dette medf\u00f8rt problemer ved jaktut\u00f8velsen i valdet, og etter skj\u00f8nn vurderes dette ikke \u00e5 ha stor nok praktisk betydning til at ikke valdet skal kunne godkjennes med oms\u00f8kt. Figur 1 Kart som viser yttergrenser til oms\u00f8kte Oldervik elgvald. Eiendommen 1\u20444 er ikke en del av valdet. I denne delen av Troms\u00f8 kommune er minstearealet for elg satt til 6000 daa. Et tellende areal p\u00e5 19657 daa gir rom for \u00e5 tildele 3 dyr, etter gjeldende minsteareal. 3 Omr\u00e5det er kjent for \u00e5 ha gode beiteforhold og en stor elgstamme med godt grunnlag for beskatning. B\u00e5de Sett-elg registreringer under jakta i omr\u00e5det, og vintertellinger underbygger dette. Ogs\u00e5 p\u00e5 vinteren oppholder det seg en del dyr i omr\u00e5det, og enkelte steder i Oldervikdalen er det tidligere registrert tydelige beiteskader etter elgen som har opphold der p\u00e5 vinterstid. Etter ett \u00e5rs frav\u00e6r av elgjakt i omr\u00e5det er denne utfordringen neppe blitt mindre, og det vurderes at gjenopptak av jakt p\u00e5 elg vil ha positiv effekt p\u00e5 vinterbeitet i denne delen av kommunen. Det er ogs\u00e5 samlet sett en fordel for forvaltningen av elgstammen at det gjennomf\u00f8res jakt i st\u00f8rst mulig del av kommunen. Konklusjon Det oms\u00f8kte valdet tilfredsstiller Hjorteviltforskriftens krav til jaktbarhet og sammenheng. Arealet er stort nok til at det kan tildeles fellingstillatelse p\u00e5 elg, med grunnlag i gjeldende minsteareal p\u00e5 6000 daa. Troms\u00f8 kommune ser sv\u00e6rt positivt p\u00e5 at det opprettholdes elgjakt i dette omr\u00e5det av kommunen, og vil oppfordre valdansvarlig til \u00e5 ta kontakt med Fastlandet bestandsplanomr\u00e5de, for \u00e5 f\u00e5 valdet med i bestandsplanen der, f\u00f8r jaka 2026. S\u00f8knaden om godkjenning og opprettelse av Oldervik elgvald godkjennes, med hjemmel i Hjorteviltforskriftens \u00a711. Vedtakskompetanse Viltnemnda Vedlegg Vedlegg 2 - brev s\u00f8knad om elgjakt Oldervik 230425 vedlegg 4 - stiftelsesdokument Oldervik utmarkslag Vedlegg 3 - bekreftelse 2-59 Ernst Myrbakk Vedlegg 1 - S\u00f8knadsskjema opprettelse av Oldervik elgvald - 270425 4 "
}