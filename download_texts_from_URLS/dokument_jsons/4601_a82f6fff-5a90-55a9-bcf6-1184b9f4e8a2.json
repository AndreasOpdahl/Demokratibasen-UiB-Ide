{
  "dokument_id": "a82f6fff-5a90-55a9-bcf6-1184b9f4e8a2",
  "doc_type": "case_attachment",
  "kommune": 4601,
  "tittel": "Fagnotat datert 18.10.2023",
  "url": "https://bergen.kommune.no/politikere-utvalg/api/fil/bk360/9226594/Fagnotat-datert-18-10-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16553-3 (Arbeidssted) Saksbehandler: Daniel Holm\u00e5s Aalerud Dato: 18.10.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 287/217/0/0 Arnatveitvegen 137. Klage p\u00e5 avslag. Parkeringsplass. Ans. S\u00f8k Malvin Klementsen p\u00e5 vegne av tiltakshaver Arna bruk AS v/ Hvem klager? brev datert 13.10.2023. Anlegg av 18 parkeringsplasser. Tiltaket Vedtak datert 29.09.2023 avsl\u00e5r tiltaket da eiendommen ikke har avklart Vedtaket tilkomst jf. pbl. \u00a7 27-4. Eiendommen er ikke regulert. KPA2018 viser eiendommen som \u00f8vrig Planstatus byggesone, innenfor gul sone for veist\u00f8y. Klagegrunner Klager meddeler at de foretar avklaringer med vegmyndigheten. Det m\u00e5 foreligge tillatelse til etablering av ny, eller utvidet bruk av eksisterende avkj\u00f8rsel fra vegmyndigheten jf. pbl. \u00a7 27-4 jf. vegl. \u00a7 40. S\u00f8knad om dispensasjon fra KPA2018 \u00a7 3.1 om plankrav m\u00e5 behandles Behov for ytterligere og innvilges. saksbehandling ved Vegmyndigheten m\u00e5 behandle og innvilge s\u00f8knad om dispensasjon fra eventuell omgj\u00f8ring byggegrense langs fylkeskommunal veg jf. vegl. \u00a7 29. Det m\u00e5 avklares om tiltaket ligger i tr\u00e5d med KPA2018 \u00a7 17 vedr. parkering. Tiltaket m\u00e5 nabovarsles p\u00e5 nytt jf. SAK10 \u00a7 5-2(2). Vedtak datert 29.09.2023 opprettholdes. Klagen tas ikke til f\u00f8lge. Anbefalt vedtak Med hilsen Plan- og bygningsetaten Tarje I. Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk S\u00f8knad om anlegging av 18 parkeringsplasser er avsl\u00e5tt ved vedtak datert 29.09.2023. Vedtaket er p\u00e5klaget ved klage datert 13.10.2023. S\u00f8knaden er foranlediget av ulovlighetsoppf\u00f8lging1. Det er avholdt befaring ved eiendommen den 03.10.2023. Det er ikke per d.d. foretatt ytterligere oppf\u00f8lging av ulovlighetssaken. 1.2. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra JIBO Consult as p\u00e5 vegne av Roy Kengakaran. Merknadshaver var hjemmelshaver til naboeiendommen p\u00e5 gnr. 287, bnr. 103 fram til 16.05.2022. Merknaden viser til st\u00f8y fra vaskehall og manglende sikring av omr\u00e5det. Det bes om at det etableres st\u00f8yskjerming mot n\u00e6rliggende boligbebyggelse. Plan- og bygningsetaten har vurdert merknaden. Merknadshaver har flyttet fra eiendommen etter at s\u00f8knaden ble sendt inn. Saken omfatter ikke vaskehall. Vi kan heller ikke se at tiltaket ville gi noen vesentlig p\u00e5virkning p\u00e5 st\u00f8yforhold ved eiendommen. Vestland Fylkeskommune har gitt uttalelse datert 21.06.2023. Fylkeskommunen viser til at eiendommen ikke har tilstrekkelig opparbeidet avkj\u00f8rsel for \u00f8nsket bruk. De kan ikke se grunnlag for \u00e5 ta stilling til sp\u00f8rsm\u00e5let om dispensasjon fra byggegrense mot fylkesvei f\u00f8r dette er avklart. Fylkeskommunen vil ikke akseptere \u00f8nsket l\u00f8sning for avkj\u00f8rsel. Bymilj\u00f8etaten har gitt uttalelse datert 26.06.2023. Det meddeles at de ikke har mottatt tilstrekkelige opplysninger til \u00e5 behandle s\u00f8knad om utbedring av avkj\u00f8rsel i krysset mellom kommunal og fylkeskommunal veg. Bymilj\u00f8etaten har innvilget dispensasjon fra byggegrense langs kommunal veg den 08.07.2022 jf. vegl. \u00a7 29 2. Om klagen Klagen begrunnes med at s\u00f8ker \u00f8nsker \u00e5 innhente en godkjenning fra vegmyndigheten for adkomst til eiendommen. Det vises til klagen i sin helhet. 3. Vurdering av klagen Tiltaket er avhengig av tillatelse til utvidet bruk av avkj\u00f8rsel. Det framg\u00e5r av plan- og bygningslovens \u00a7 24-7 at \u00abF\u00f8r opprettelse eller endring av eiendom til bebyggelse eller oppf\u00f8ring av bygning blir godkjent, skal byggetomta v\u00e6re sikret lovlig adkomst til veg som er \u00e5pen for alminnelig ferdsel (...) Avkj\u00f8rsel fra offentlig veg m\u00e5 v\u00e6re godkjent av vedkommende vegmyndighet jf. veglova \u00a7\u00a7 40 til 43\u00bb Det framg\u00e5r av vegl. \u00a7 40 at \u00abAvkj\u00f8rsle fr\u00e5 offentleg veg m\u00e5 berre byggast eller nyttast etter reguleringsplan eller arealdel av kommuneplan etter plan- og bygningsloven. Ligg det ikkje 1 Sak ULOV-2022/25904. Saksnummer KLAGE-2023/16553 Side 2 av 4 f\u00f8re noko reguleringsplan som nemnd (...) m\u00e5 avkj\u00f8rsle fr\u00e5 offentleg veg ikkje byggast eller nyttast utan l\u00f8.yve fr\u00e5 vegstyresmakta\u00bb. Eiendommen er ikke regulert og avkj\u00f8rselen som tiltaket skal benytte seg av framg\u00e5r f\u00f8lgelig ikke av reguleringsplan. Det er da en forutsetning at det foreligger \u00abl\u00f8yve fr\u00e5 vegstyresmakta\u00bb jf. vegl. \u00a7 40 og pbl. \u00a7 27-4. Det framg\u00e5r av forarbeidene til plan- og bygningsloven at ordlyden \u00abF\u00f8r (...) endring av eiendom (...) blir godkjent\u00bb i pbl. \u00a7 27-4(1) inneb\u00e6rer at tillatelse til bruk av avkj\u00f8rsel m\u00e5 foreligge f\u00f8r det kan gis rammetillatelse2. Klagers merknader er ikke egnet til \u00e5 endre fagetatens vurdering. Tvert imot framst\u00e5r det klart at ansvarlig s\u00f8ker er innforst\u00e5tt med at s\u00f8knaden mangler \u00abde opplysninger som er n\u00f8dvendige for at kommunen skal kunne gi tillatelse til tiltaket\u00bb jf. pbl. \u00a7 21-2. Slik s\u00f8knaden foreligger er tiltaket alts\u00e5 \u00abi strid med bestemmelser gitt i (...) denne loven\u00bb jf. pbl. \u00a7 21-4, slik at bygningsmyndighetene har ikke adgang til \u00e5 gi tillatelse til tiltaket. Tiltaket er avhengig av dispensasjon fra KPA2018 \u00a7 3.1 om plankrav. Slik dispensasjon er oms\u00f8kt, men denne er ikke behandlet da s\u00f8knaden er avsl\u00e5tt p\u00e5 annet grunnlag. Det framg\u00e5r av bestemmelsen at \u00abTiltak etter pbl. \u00a7 20-1 bokstav (...) l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov\u00bb. Plankravet skal sikre en bred og helhetlig avklaring av arealbruken i et omr\u00e5de hvor ber\u00f8rte myndigheter og private parter f\u00e5r anledning til \u00e5 medvirke i planprosessen. Det framg\u00e5r av bestemmelsen i pbl. \u00a7 19-2 at kommunen \u00abkan\u00bb innvilge dispensasjon dersom \u00abhensynene bak bestemmelsen det dispensers fra, hensynene i lovens form\u00e5lsbestemmelse eller nasjonale eller regionale interesser\u00bb ikke blir \u00abvesentlig tilsidesatt\u00bb. Fordelene ved \u00e5 gi dispensasjon skal v\u00e6re \u00abklart st\u00f8rre\u00bb enn ulempene. Tiltaket inneb\u00e6rer etablering av 18 nye parkeringsplasser. Dispensasjonss\u00f8knaden fremmer at parkeringsplassene vil gj\u00f8re parkeringssituasjonen p\u00e5 eiendommen mer oversiktlig da det i dag er omtrent 150 arbeidere som har arbeidssted p\u00e5 eiendommen, mens eksisterende parkering ikke er dimensjonert for en slik bruk. Tiltaket ligger i \u00f8vrig byggesone. Det framg\u00e5r av KPA2018 \u00a7 26.5.2 at: \u00abMindre n\u00e6ringsvirksomheter som ikke medf\u00f8rer st\u00f8y, forurensning, trafikkbelastning eller andre ulemper for omgivelsene kan tillates. Det tillates ikke nyetablering eller bruksendring for tiltak med h\u00f8y arbeidsplass- eller bes\u00f8ksintensitet.\u00bb (v\u00e5re understrekinger). Det vises ogs\u00e5 til at Bergen kommune har en overordnet m\u00e5lsetning om nullvekst i biltrafikken. Bergen kommune, som part til Byvekstavtalen for bergensomr\u00e5det for 2019-2029, arbeider for en begrensing av bilbasert transport til fordel for kollektive l\u00f8sninger samt l\u00f8sninger for gange- og sykkel. En planprosess ville etter fagetatens syn v\u00e6re bedre egnet enn en dispensasjon til \u00e5 avklare det overordnede parkeringsbehovet p\u00e5 eiendommen og samsvar mellom tiltaket og overordnede f\u00f8ringer for byutviklingen ved etablering av nye parkeringsplasser. Det vises ogs\u00e5 til at avkj\u00f8rsel til eiendommen ikke er avklart p.t. og at dette er et forhold som normalt skal 2 Ot.prp.nr.45 (2007-2008) s. 51 Saksnummer KLAGE-2023/16553 Side 3 av 4 framg\u00e5 av reguleringsplan jf. vegl. \u00a7 40. Reguleringsplaner vil danne grunnlag for ev. krav om opparbeidelse og utbedring av offentlig infrastruktur jf. pbl. Kap. 18. Plan- og bygningsetaten kan ikke anbefale at dispensasjon innvilges som oms\u00f8kt da hensynene bak bestemmelsen det s\u00f8kes dispensasjon fra vil tilsidesettes i vesentlig grad. Det m\u00e5 avklares om tiltaket ligger i samsvar med KPA2018 \u00a7 17 vedr. parkering. Det framg\u00e5r ikke opplysninger av s\u00f8knaden om hvilket BRA bygget har og hvor mange parkeringsplasser som allerede er etablert. Etter tegningene som er sendt inn til s\u00f8knaden ville tiltaket medf\u00f8re totalt 46 parkeringsplasser ved eiendommen. Det framg\u00e5r av matrikkelen at bygningen som parkeringen tilknyttes er en registrert som \u00abannen industribygning\u00bb med BRA 12.520m2 BRA. Etter KPA2018 \u00a7 17 skal det v\u00e6re minimum 5 og maksimalt 8 parkeringsplasser per 1000 m2 BRA til industriform\u00e5l. Deler av bygget er imidlertid bruksendret til andre form\u00e5l3. Dette er form\u00e5l som forutsetter en annen parkeringsdekning ved eiendommen. F\u00f8r det gis tillatelse m\u00e5 det foreligge en oppstilling av arealkategoriene som inng\u00e5r i bygget sammen med en redegj\u00f8relse for at parkeringsdekningen ved eiendommen vil v\u00e6re i samsvar med KPA2018 jf. KPA2018 \u00a7 17.1.1. Dersom parkeringsdekningen ikke ligger i samsvar med KPA2018 vil dispensasjon m\u00e5tte oms\u00f8kes og innvilges f\u00f8r det kan gis tillatelse. 4. Konklusjon Vedtak datert 29.09.2023 opprettholdes. Klagen tas ikke til f\u00f8lge. Vedlegg: 1. Oversiktskart 2. Oversiktsfoto 3. Situasjonsplan 4. Vedtak datert 29.09.2023 5. Klage datert 13.10.2023 6. Dispensasjonss\u00f8knad 7. Dispensasjon fra byggegrense langs kommunal veg datert 08.07.2023 8. Uttale fra Bymilj\u00f8etaten datert 26.06.2023 9. Uttale fra Vestland Fylkeskommune datert 21.06.2023 10. Nabomerknad med ansvarlig s\u00f8kers tilsvar 11. Tegninger 3 Sak 201615425 gjelder bruksendring til n\u00e6ringsbygg/treningssenter. Saksnummer KLAGE-2023/16553 Side 4 av 4 "
}