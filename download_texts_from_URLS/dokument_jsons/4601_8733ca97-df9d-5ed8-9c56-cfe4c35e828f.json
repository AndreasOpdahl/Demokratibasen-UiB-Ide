{
  "dokument_id": "8733ca97-df9d-5ed8-9c56-cfe4c35e828f",
  "doc_type": "case_presentation",
  "kommune": 4601,
  "tittel": "Garnes skule. Etablering av balansert ventilasjon. Oppjustering av kostnadsramme",
  "url": "https://bergen.kommune.no/politikere-utvalg/api/fil/bk360/10031501/Framstilling-Garnes-skule-Etablering-av-balansert-ventilasjon-Oppjustering-av-kostnadsramme",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/108449-10 Garnes skule. Etablering av balansert ventilasjon. Oppjustering av kostnadsramme Hva saken gjelder: Denne saken gjelder oppjustering av kostnadsrammen med kr. 8,1 mill. til etablering av balansert ventilasjon p\u00e5 Garnes skule. Prosjektrammen vil da totalt justeres fra kr. 15 mill. til 23,1 mill. kroner. Fagetatens vurdering og anbefaling: Byr\u00e5det fattet i sak 1057/23 gjennomf\u00f8ringsvedtak for prosjektet med en totalramme p\u00e5 kr. 15 mill. Prosjektet var i utgangspunktet planlagt gjennomf\u00f8rt som et samlet tiltak. Av hensyn til at man \u00f8nsket drift av skolen i prosjektperioden, ble det besluttet \u00e5 utvide prosjektperioden til 2 \u00e5r og dele prosjektet opp i to delprosjekter. I forbindelse med tertialrapport nr. 2 \u2013 2023 fikk prosjektet endret periodisering i samsvar med ny fremdriftsplan. Del 1 er i sluttfasen. Prosjektet hadde en forventet kostnad p\u00e5 kr. 7 mill. men f\u00e5r en merkostnad p\u00e5 kr. 2,7 mill. Det skyldes flere \u00e5rsaker. Estimatet for elektrofaget var undervurdert i kalkylen. Antall timer satt av til prosjektledelse og prosjektering var ogs\u00e5 for lavt, og en hendelse i forbindelse med kjerneboring medf\u00f8rte at to elektrotavler ble satt ut av drift. For del 2 har Etat for bygg og eiendom (EBE) n\u00e5 mottatt pristilbud fra totalentrepren\u00f8rer. Tilbudene ligger h\u00f8yere enn kalkylen som er utarbeidet. Denne delen forventes n\u00e5 \u00e5 koste kr. 13,4 mill. \u00d8kningen kan tilskrives tiden som har g\u00e5tt og endringer i markedet. For \u00e5 fullfinansiere prosjektet m\u00e5 samlet kostnadsramme \u00f8kes med kr. 8,1 mill. til kr. 23,1 mill. Dette er et prioritert prosjekt hos EBE, da fristen for retting av helsevernavvik p\u00e5 Garnes skule gikk ut i 2021. Man vil med all sannsynlighet miste helsegodkjenningen hvis man ikke f\u00e5r gjennomf\u00f8rt tiltaket i l\u00f8pet av 2024. \u00d8konomiske konsekvenser: Prosjektet er tidligere finansiert fra BUD448-Mindre bygginvesteringer, men er i ettertid knyttet opp mot BUD1084 Garnes skule - utskifting av ventilasjonsanlegg. De oppjusterte midlene foresl\u00e5s igjen \u00e5 tas fra BUD448 Mindre bygginvesteringer, som er en sekkepost som Etat for bygg og eiendom disponerer og som benyttes til rehabilitering av kommunale bygg. 1 Endringen i samlet kostnad gir \u00f8kning knyttet til renter og avdrag. Renter og avdrag av investeringen f\u00f8lger avskrivningstiden p\u00e5 25 \u00e5r. Man har i beregningen lagt til grunn at ikke hele bel\u00f8pet vil bli l\u00e5nefinansiert, fordi man vil motta noe i MVA-kompensasjon. Tabellen under baserer seg p\u00e5 de rentesatsene som vil ligge til grunn i H\u00d8P 2024-2027 og gir f\u00f8lgelig bare et estimat p\u00e5 hva kapitalkostnadene vil bli. Prosjektutf\u00f8relse: Del 2 er lyst ut p\u00e5 konkurranse, med forbehold om finansiering. Planlagt oppstart er s\u00e5 snart finansieringen er plass. Fagetaten anbefaler at tiltaket fullf\u00f8res slik som skissert. Tiltaket vil utgj\u00f8re en vesentlig bedring av inneklimaet p\u00e5 skolen og sikre mer energi- \u00f8konomisk drift av ventilasjonen. Byr\u00e5dens vurdering og anbefaling/konklusjon: Det er viktig \u00e5 f\u00e5 fullf\u00f8rt tiltakene p\u00e5 Garnes skule, slik at den kan oppn\u00e5 tilfredsstillende inneklima og beholde helseverngodkjenningen. Inneklimaet har stor betydning b\u00e5de for elevene og de ansatte. Det er ogs\u00e5 et av byr\u00e5dets satsingsomr\u00e5der \u00e5 gi barna de beste muligheter for l\u00e6ring i gode skolebygg. Byr\u00e5den anbefaler derfor at kostnadsrammen for prosjektet p\u00e5 Garnes skule justeres i tr\u00e5d med sakens premisser. Vedtakskompetanse: Budsjettfullmaktenes pkt. 2.3 bokstav c) Oppjustering av kostnadsramme for prosjekt: Ved behov for vesentlig justering av et prosjekts totale investeringsramme etter at det foreligger gjennomf\u00f8ringsvedtak, skal det fremmes egen sak til besluttende organ. Avviket angir hvem som skal h\u00e5ndtere en eventuell sak, men er avgrenset til det organ som har fattet gjennomf\u00f8ringsvedtak. Det inneb\u00e6rer at saken i utgangspunktet ikke skal fremmes til organ h\u00f8yere enn det som har fattet gjennomf\u00f8ringsvedtak. Og med bakgrunn i budsjettfullmaktene pkt. 2.3. bokstav c) som gir byr\u00e5det fullmakt til \u00e5 fordele midler fra sekkepost til konkrete prosjekter ved etablering av prosjekt overf\u00f8res ledige midler fra sekkepost til dette konkrete prosjektet. Byr\u00e5d for finans innstiller til byr\u00e5det \u00e5 fatte f\u00f8lgende vedtak: 1. Prosjektet etablering av balansert ventilasjon ved Garnes skole f\u00e5r oppjustert kostnadsrammen med 8,1 mill. kr. til 23,1 mill. kr. 2. Kostnads\u00f8kningen finansieres ved bruk av udisponerte midler p\u00e5 BUD448 \u00abMindre bygginvesteringer\u00bb. Budsjettmidlene vil bli overf\u00f8rt til BUD1084 Garnes skule - utskifting av ventilasjonsanlegg. Dato: 19. mars 2024 Charlotte Spurkeland settebyr\u00e5d for finans Dokumentet er godkjent elektronisk. 2 Vedlegg: Fagnotat av 12. januar 2024 3 "
}