{
  "dokument_id": "7efad39a-e257-5b19-8183-d00eda2477ba",
  "doc_type": "case_presentation",
  "kommune": 4601,
  "tittel": "Interpellasjon nr. 10 fra Per-Erik G\u00e5skjenn (KrF) om vintervedlikehold p\u00e5 kommunale idrettsbaner og anlegg. Bergen bystyre 06.03.2024",
  "url": "https://bergen.kommune.no/politikere-utvalg/api/fil/bk360/9951550/Framstilling-Interpellasjon-nr-10-fra-Per-Erik-Gaskjenn-KrF-om-vintervedlikehold-pa-kommunale-idrettsbaner-og-anlegg-Bergen-bystyre-06-03-2024",
  "tekst": " Bystyrets kontor Til Intern korrespondanse BNKI - stab V\u00e5r referanse: 2024/33011-2 Saksbehandler: Anette Hatlemark Drabl\u00f8s Fra Dato: 26. februar 2024 Bystyrets kontor Interpellasjon nr. 10 fra Per-Erik G\u00e5skjenn (KrF) om vintervedlikehold p\u00e5 kommunale idrettsbaner og anlegg. Bergen bystyre 06.03.2024 Like sikkert som at sn\u00f8en faller er at den m\u00e5 fjernes fra byens mange ballflater, idrettsarenaer og anlegg. Kommunalt ansatte, dedikerte idrettsforeldre og sm\u00e5kalde idrettsut\u00f8vere i alle aldre tar ansvar og rydder vekk sn\u00f8 og is. Til tross for den store sn\u00f8ryddedugnaden hender det at en ikke rekker \u00e5 fjerne sn\u00f8 og slaps f\u00f8r den organiserte idrettens treningsregime tar helgepause og banene overlates til uorganisert aktivitet. Om sn\u00f8en faller i helgen, eller de bergenske mildv\u00e6rsgudene ikke ordner opp i tide er det ingen som sikrer sn\u00f8rydding i helgene. Da settes mye uteaktivitet p\u00e5 pause. Det fremst\u00e5r som om det er litt ulikt hvem som har ansvar for sn\u00f8rydding p\u00e5 ulike idrettsanlegg, og at mye er dugnadsbasert. Jeg h\u00e5per det er mulig \u00e5 sikre at noen ballflater holdes mest mulig sn\u00f8fri ogs\u00e5 i helgene gjennom vinterhalv\u00e5ret. Sp\u00f8rsm\u00e5l: \u2022 Hvilke rutiner eksisterer for vintervedlikehold av kommunale idrettsbaner og anlegg? \u2022 Vil byr\u00e5det gjennomg\u00e5 og oppdatere rutinene for vintervedlikehold av kommunale idrettsbaner og anlegg for \u00e5 sikre tilgjengelighet ogs\u00e5 i helgene? Med hilsen Bystyrets kontor Anette H. Drabl\u00f8s - F\u00f8rstekonsulent Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}