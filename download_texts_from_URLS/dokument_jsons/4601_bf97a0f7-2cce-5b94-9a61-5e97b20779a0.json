{
  "dokument_id": "bf97a0f7-2cce-5b94-9a61-5e97b20779a0",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 20 fra Tom-Ove Koteng Monsen (P) om bydelslegevaktene - Utvalg helse og sosial 2024",
  "url": "https://bergen.kommune.no/politikere-utvalg/api/fil/bk360/10042518/Svar-pa-skriftlig-sporsmal-nr-20-fra-Tom-Ove-Koteng-Monsen-P-om-bydelslegevaktene-Utvalg-helse-og-sosial-2024",
  "tekst": " BEHO - Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/43000-3 Saksbehandler: Bernt Albert Tungodden Fra Dato: 7. mars 2024 Byr\u00e5d for eldre, helse og omsorg Svar p\u00e5 skriftlig sp\u00f8rsm\u00e5l nr. 20 fra Tom-Ove Koteng Monsen (P) om bydelslegevaktene - Utvalg helse og sosial 2024 Representanten Tom-Ove Koteng Monsen (PP) har den 6. mars 2024 sendt inn f\u00f8lgende skriftlige sp\u00f8rsm\u00e5l: Hvordan opplever byr\u00e5den at utformingen og funksjonaliteten p\u00e5 bydelslegevaktene er den dag i dag? Hvilke av bydelslegevaktene, \u00c5sane, Fana og Loddefjord vurderer byr\u00e5den b\u00f8r prioriteres for eventuelt ombygging/oppgradering f\u00f8rst Svar fra byr\u00e5den: Byr\u00e5den oppfatter at sp\u00f8rsm\u00e5let dreier seg om bygnings- og arealmessige forhold ved bydelslegevaktene. Ingen av bydelsvaktene er av nyere dato, og er i noen grad preget av dette, men arealene fungerer og er hensiktsmessige til den bruk som bydelslegevaktene inneb\u00e6rer pr i dag. Ved \u00c5sane bydelslegevakt har det imidlertid over tid v\u00e6rt behov for \u00e5 gj\u00f8re enkelte justeringer, som er bestilt og under planlegging. Det gjelder bl.a. \u00e5 etablere egen ambulanseinngang direkte til akuttmottaket, samt justeringer p\u00e5 ventearealet, ett eller flere legekontorer, samt at ansatte f\u00e5r bedre arbeidsforhold, og mer effektiv drift. Det er i \u00f8yeblikket ikke andre konkrete planer for bydelslegevaktene i Fana og Loddefjord. Marte Joan Monstad - Byr\u00e5d for eldre, helse og omsorg Dokumentet er godkjent elektronisk. "
}