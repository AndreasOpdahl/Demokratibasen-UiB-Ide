{
  "dokument_id": "6688110a-2403-5b9e-9849-6afa827d3ea2",
  "doc_type": "case_attachment",
  "kommune": 5501,
  "tittel": "H\u00f8ringsinnspill - Framtidig klinisk struktur psykisk helse- og rusklinikken Universitetssykehuset Nord-Norge RF",
  "url": "https://innsyn.tromso.kommune.no/application/getMoteDokument?dokid=2001676723",
  "tekst": "Troms\u00f8 kommune Universitetssykehuset Nord Norge Postmottak UNN e-post: post@unn.no Deres ref.: V\u00e5r ref.: Saksbehandler: Dato: 2023/7756 Kirsti Moslet! Thunberg 27.10.2023 H\u00f8ringsinnspill: FRAMTIDIG KLINISK STRUKTUR PSYKISK HELSE- OG RUSKLINIKKEN, UNIVERSITETSSYKEHUSET NORD-NORGE HF Det vises til invitasjon til \u00e5 gi innspill p\u00e5 fremtidig klinisk struktur psykisk helse og rusklinikken universitetssykehuset Nord-Norge HF. H\u00f8ringsnotatet er datert 14.9.23, ref. 2023/7756. Troms\u00f8 Kommune vil gi f\u00f8lgende innspill p\u00e5 arbeidsgruppens forslag til ny klinikkstruktur, under forutsetning av politisk behandling i Helse og velferdsutvalget 8. november 2023. F\u00f8rst \u00f8nsker kommunen \u00e5 gi en tilbakemelding p\u00e5 prosessen og det tidsaktuelle i dette forslaget. S\u00e5 vil vi g\u00e5 inn p\u00e5 de punktene som UNN s\u00e6rlig ber oss kommentere p\u00e5. 1. Prosess UNN viser til bakgrunnen for arbeidet: Gjennom behandling av styresak 24-2022 \u00abNybygg for psykisk helse- og rusbehandling, UNN Troms\u00f8. Beslutning om plassering\u00bb vedtakspunkt 4 fattet styret for UNN f\u00f8lgende vedtak: \u00abStyret ber direkt\u00f8ren innen mai 2023 legge fram egen sak som viser hvordan Psykisk helse- og rusklinikken innenfor gjeldende \u00f8konomiske rammer tenker \u00e5 utvikle sitt helhetlige tilbud\u00bb. Troms\u00f8 Kommunen vil f\u00f8rst meddele at det er sv\u00e6rt beklagelig at psykisk helse- og rusklinikken p\u00e5 UNN \u00c5sg\u00e5rd f\u00e5r utsatt bygging av nytt bygg. Dagens lokaler er ikke lengre hensiktsmessig og gir d\u00e5rlige rammer for \u00e5 utvikle tjenesten til pasientene utfra dagens lovverk og kunnskapsbasert tiln\u00e6rming. Kommunen ber om at tilbudet til denne pasientgruppen blir minst like godt ivaretatt faglig og ressursmessig som de \u00f8vrige pasientgruppene i UNN. Kommunen viser til det p\u00e5g\u00e5ende arbeidet med oppgave- og funksjonsdeling i Helse Nord, hvor det skal legges frem forslag til styret i helse Nord i l\u00f8pet av h\u00f8sten 2023. Det vurderes som sv\u00e6rt uryddig \u00e5 ha to s\u00e5 store og viktige prosesser p\u00e5 tjenestene til innbyggerne fra Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 1506 43 46048 Telefon: 77 79 00 00 Org.nr.: Foretaksregisteret NO 940 101 808 MVA Side 2 av 4 Spesialisthelsetjenesten s\u00e5 n\u00e6rt innp\u00e5 hverandre. Kommunen ber derfor om en tydelig tilbakemelding p\u00e5 hva som skal v\u00e6re null-alternativet i den neste prosessen. Det er usikkert om det vil v\u00e6re forslaget som her foreligger eller dagens struktur. Regjeringens Nasjonal helse og samhandlingsplan, som skal erstatte tidligere samhandlingsplan, er ogs\u00e5 ventet \u00e5 komme i l\u00f8pet av h\u00f8sten 2023. Den vil gi f\u00f8ringer p\u00e5 samhandlingen mellom Spesialisthelsetjenesten og kommunene og dermed antakelig legge f\u00f8ringer p\u00e5 den oppgavefordeling som her foresl\u00e5s. Det er usikkert om arbeidsgruppen har tatt hensyn til hva som kan komme i denne planen. 2 I h\u00f8ringsbrevet ber UNN s\u00e6rlig tilbakemelding p\u00e5 f\u00f8lgende: 2.1. Hovedretningen i forslaget om styrking av sykehusfunksjoner i Troms\u00f8 for \u00e5 kunne gi et bedre tilbud til pasienter med de mest alvorlige og sammensatte lidelsene, gjennom omdisponering av ressurser knyttet til desentral d\u00f8gnvirksomhet. Forslaget om en styrking av sykehusfunksjonen i Troms\u00f8 og nedleggelse av senger i DPS begrunnes med manglende bemanning og \u00f8konomi. Kommunen er usikker p\u00e5 om argumentene vil holde p\u00e5 sikt. Om det er grunnlag for \u00e5 tro at den faglige bemanningen som i dag er p\u00e5 Storsteinnes og i Harstad er villig til \u00e5 flytte til Troms\u00f8 er usikkert. Bemanningsutfordringen er allerede stor i Troms\u00f8, og at den blir mindre med endret klinikkstruktur kan det stilles sp\u00f8rsm\u00e5l ved. Opptrappingsplanen for psykisk helse viser til behovet for \u00f8kt sengekapasitet innen psykiatrien, mens dette forslaget gir en reduksjon av senger totalt sett. Det bekymrer kommunen. Regjerningen er ogs\u00e5 opptatt av at helsetjenester skal v\u00e6re tilgjengelig i hele landet og en sentralisering er utfordrende i et slikt lys. Videre er det utfordrende at disse tilbudene settes opp mot hverandre. Behandling og tilfriskning tar tid, derfor er det ogs\u00e5 viktig med den typen planlagte innleggelser som tilbys p\u00e5 DPS d\u00f8gnpostene og medikamentfritt behandlingstilbud. Det kan derfor stilles sp\u00f8rsm\u00e5l ved om dette egentlig blir \u00e5 t a ned kostnadene i det lange l\u00f8p. Forventningene som legges i samarbeidet med kommunene harmonerer ikke med hva kommunene er rustet til. Flere plasser i forslaget nevnes n\u00f8dvendigheten av \u00e5 styrke samarbeid mellom spesialisthelsetjenesten og kommuner, men hvordan det skal gj\u00f8res nevnes ikke. Det er urovekkende n\u00e5r kommunene ikke har f\u00e5tt anledning til \u00e5 delta i utarbeidelse av forslaget. Blant annet er det \u00e5 gi gode nok botilbud til de med de st\u00f8rste utfordringer ikke mulig innenfor dagens lovverk. Kommunen ser derfor med stor bekymring p\u00e5 hvordan kommuner skal gi godt nok tilbud innenfor lovverket hvis forslaget gjennomf\u00f8res i sin helhet. Allerede i dag opplever Troms\u00f8 kommune et press p\u00e5 at pasienter innlagt over tid i spesialisthelsetjenesten, \u00f8nsker \u00e5 bosette seg i kommunen. Dette st\u00f8ttes av behandlere i psykisk helse og rusklinnikken. Det vises til n\u00e6rhet til adekvat viktig behandling, oppbygging av nettverk og tap av nettverk i hjemkommune. Troms\u00f8 kommune har krav om botid i kommunen, f\u00f8r man f\u00e5r samme rett til tildeling av kommunal bolig. Troms\u00f8 Kommune er bekymret for et \u00f8kt press p\u00e5 at kommunen skal ta st\u00f8rre hensyn til langtidsinnlagte, ved vurdering av bolig. Dette har en potensiell Side 3 av 4 stor kostnadsramme for kommunen. Ved en endring av struktur, m\u00e5 det tas med i vurderingen at bolig til en gruppe med store behov, er utfordrende \u00e5 skaffe tilveie, og dyrt \u00e5 drifte, og at det ikke er et lovkrav om at en kommune skal skaffe tilveie bolig til den som \u00f8nsker \u00e5 bosette seg der. 2.2. Hovedretningen i forslaget om styrking av poliklinisk og ambulant virksomhet innenfor b\u00e5de psykisk helsevern og Tverrfaglig spesialisert rusbehandling (fra d\u00f8gn til dag), gjennom omdisponering av ressurser fra desentral d\u00f8gnvirksomhet. Det foresl\u00e5s \u00e5 styrke ambulant virksomhet og annen virksomhet prim\u00e6rt p\u00e5 dagtid. Troms\u00f8 kommune ser det slik at UNN sitt hovedoppdrag b\u00f8r v\u00e6re \u00e5 ha et godt behandlingstilbud til de som er i behov av innleggelser, b\u00e5de akutt og planlagt. Ambulant virksomhet og dagtilbud er noe kommunen er bedre rustet til \u00e5 bygge videre p\u00e5 enn \u00e5 ivareta tilbudet til innbyggere som mister et viktig d\u00f8gnbehandlingstilbud. Arbeidsgruppen foresl\u00e5r at antall d\u00f8gnplasser i TSB skal reduseres sterkt. Fra et kommuneperspektiv inn mot TSB ser vi et behov for at spesialisthelsetjenesten ikke bygger ned dagens tilbud til en s\u00e5rbar gruppe i samfunnet. I h\u00f8ringsdokumentet beskrives det at kapasiteten per i dag er 95 d\u00f8gnplasser med regional funksjon. I tillegg er det avtaler om kj\u00f8p av 87 d\u00f8gnplasser ved private rusinstitusjoner. Dagens forslag viser til at det totale tilbudet i TSB p\u00e5 d\u00f8gnplasser vil ligge p\u00e5 67 plasser. Forslaget sier ikke noe om hvilke avtaler TSB tenker \u00e5 forlenge med private institusjoner. Det anses som viktig \u00e5 ha gode avtaler med andre institusjoner p\u00e5 tvers av landet for \u00e5 gi et tilstrekkelig behandlingstilbud som ogs\u00e5 er differensiert ut fra m\u00e5lgruppe og riktig behandlingslengde der det er behov. Kraftig nedgang i TSB d\u00f8gnplasser og sammensl\u00e5ing av de to enhetene i Troms\u00f8 kan neppe kalles for omdisponering av ressurser fra desentral virksomhet. Det kommer frem av h\u00f8ringsdokumentet at \u00e5rsakene til nedgang i pasientbelegg i TSB ikke er kartlagt. Det er sterkt \u00f8nskelig at grundige kartlegginger og forbedring/styrking av eksisterende behandlingstilbud gjennomf\u00f8res f\u00f8r det besluttes s\u00e5 stor endring - dette spesielt med tanke p\u00e5 \u00e5 sl\u00e5 sammen tilbudet til de unge og voksne, noe kommunen ser med bekymring p\u00e5. Sammensl\u00e5ingen kan f\u00f8re til en reduksjon i henvisninger og pasientbelegg da det oppleves usikkert i kommunen om dette er et tilbud som vil gi kvalitet og trygghet for innbyggerne v\u00e5re. Forslaget til endring i spesialisthelsetjenesten sier ikke noe om hvordan det tenkes \u00e5 im\u00f8tekomme personer som legges inn etter Helse- og omsorgstjenesteloven \u00a7 10-2 og 10.3. Det stilles sp\u00f8rsm\u00e5lstegn til hvordan personer med utageringsproblematikk, sammensatte ROP utfordringer eller aldersdemens skal gis et tilbud til behandling p\u00e5 tvers av avdelinger i TSB ved ny organisering. 2.3. Forslaget om omgj\u00f8ring av medikamentfritt behandlingstilbud fra d\u00f8gnbehandling til regionalt konsultasjonsteam. Kommunen stiller sp\u00f8rsm\u00e5l ved om det er realistisk \u00e5 klare \u00e5 gi denne gruppen er godt medikamentfritt tilbud p\u00e5 andre enheter, hvor det er en helt annen behandlingstiln\u00e6rming. Hvordan skal man kunne gi tilstrekkelig, alternativ behandling for \u00e5 erstatte medikamentell behandling p\u00e5 enheter som har travle hverdager med pasienter med helt andre behov? Ved \u00e5 kun gi dette tilbudet p\u00e5 dagtid, tas det ikke hensyn til at innbyggeren har like store behov resten av d\u00f8gnet og uka. Side 4 av 4 2.4. Forslaget om etablering av FACT-team ved samtlige av klinikkens SPHR (DPS), noe som betinger kommunalt samarbeid og medfinansiering. Dersom spesialisthelsetjenesten legger opp til at d\u00f8gnplasser delvis erstattes av FACT team som verkt\u00f8y, b\u00f8r det ligge et sterkt eierskap til disse teamene i spesialisthelsetjenesten for \u00e5 underst\u00f8tte ansvaret for tjenesten til mennesker med behov for omfattende bistand fra dem. Etablering v FACT- team i samarbeid med kommunene m\u00e5 ikke f\u00f8re til en oppgaveforskyving fra Spesialisthelsetjenesten til kommunene for de pasientene som har behov for tjenester fra andrelinjetjenesten. Det er ogs\u00e5 viktig \u00e5 understreke at en slik erstatning i realiteten er overgang fra d\u00f8gnbehandling til ambulant oppf\u00f8lging p\u00e5 dagtid i ukedagene. Det er en oppgaveforskyving til kommunene, b\u00e5de gjennom etablering av FACT-team og for oppf\u00f8lging utenom dagtid p\u00e5 ukedager. 2.5. Innspill p\u00e5 andre m\u00e5ter \u00e5 utforme framtidig klinisk struktur p\u00e5 i lys av de utfordringene klinikken st\u00e5r overfor (med manglende kapasitet ved sykehusfunksjoner, mangel p\u00e5 personell, \u00f8kende ventetider og fristbrudd) og innenfor gjeldende \u00f8konomisk ramme. Dette er en problemstilling som ogs\u00e5 gjelder kommuner, som dette forslaget legger st\u00f8rre forventninger til. V\u00e5rt forslag er at kommuner skal styrke de tilbudene som vi er rustet til \u00e5 gj\u00f8re og har lovverk til - ambulant virksomhet og dagtilbud - og sykehuset styrker tilbudet til innbyggere som har behov for d\u00f8gnbehandling. Kommunene og Spesialisthelsetjenester m\u00e5 finne gode arenaer til samhandling p\u00e5 de ulike niv\u00e5ene slik at vi sammen kan finne det beste tilbud til den enkelte borger. Kommunen stiller sp\u00f8rsm\u00e5l ved om konsekvenser for de endringer som er foresl\u00e5tt er vurdert, for eksempel ved ros-analyse, konsekvensanalyser, herunder konsekvensene for kommunene og til enkelte innbyggere. Med vennlig hilsen Magne Nicolaisen Kirsti Moslett Thunberg Direkt\u00f8r helse og omsorg Seksjonsleder Velferd, arbeid og inkludering "
}