{
  "dokument_id": "72eb2ce1-429b-58da-aa6e-f051a7192d7a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29012025, Sak 27/25, Retningslinjer for bruk og forvaltning av ordf\u00f8rerkjedet - og representasjonsn\u00e5l",
  "url": "https://bergen.kommune.no/politikere-utvalg/api/fil/bk360/12049992/Innstilling-vedtak-Retningslinjer-for-bruk-og-forvaltning-av-ordforerkjedet-og-representasjonsnal",
  "tekst": "Retningslinjer for bruk og forvaltning av ordf\u00f8rerkjedet - og representasjonsn\u00e5l Bergen bystyre behandlet saken i m\u00f8tet 29.01.2025 sak 27/25 og fattet f\u00f8lgende vedtak: Bystyret vedtar \u00abRetningslinjer for bruk og forvaltning av ordf\u00f8rerkjedet og representasjonsn\u00e5l\u00bb slik det g\u00e5r frem av saken med f\u00f8lgende endringer: 1. Punkt 2.2 endres til: \u00abVed ferie eller sykemelding kan det mellom ordf\u00f8rer og varaordf\u00f8rer avtales bruk av ordf\u00f8rerkjedet. Ved andre s\u00e6rskilte tilfeller, hvor ordf\u00f8rer ikke kan representere kommunen, kan ogs\u00e5 ordf\u00f8rer gi varaordf\u00f8rer tillatelse til bruk av ordf\u00f8rerkjedet\u00bb. 2. Punkter som omhandler representasjonsn\u00e5l fjernes. Bergen bystyres behandling F\u00f8lgende representanter tok ordet: Eivind N\u00e6vdal-Bolstad (H), Linn Kristin Eng\u00f8 (A), Thor Haakon Bakke (MDG), Trond Tystad (BL), Anne Brit Reigstad (Sp), Ingrid Nergaard Fjeldstad (V), Fabian Emil Stang (H). Forslag fremsatt i bystyret: Eivind N\u00e6vdal-Bolstad (H) fremsatte p\u00e5 vegne av H, FRP, BL, INP, SP og PP f\u00f8lgende alternative forslag: Bystyret vedtar \u00abRetningslinjer for bruk og forvaltning av ordf\u00f8rerkjedet og representasjonsn\u00e5l\u00bb slik det g\u00e5r frem av saken med f\u00f8lgende endringer: Punkt 2.2 endres til: \u00abVed ferie eller sykemelding kan det mellom ordf\u00f8rer og varaordf\u00f8rer avtales bruk av ordf\u00f8rerkjedet. Ved andre s\u00e6rskilte tilfeller, hvor ordf\u00f8rer ikke kan representere kommunen, kan ogs\u00e5 ordf\u00f8rer gi varaordf\u00f8rer tillatelse til bruk av ordf\u00f8rerkjedet\u00bb. Linn Kristin Eng\u00f8 (A) fremsatte p\u00e5 vegne av A og V f\u00f8lgende alternative forslag: Bystyret vedtar \u00abRetningslinjer for bruk og forvaltning av ordf\u00f8rerkjedet og representasjonsn\u00e5l\u00bb uten endringer. Votering: Alternativt forslag til punkt 1 fra H, FRP, BL, INP, SP og PP fremsatt av Eivind N\u00e6vdal- Bolstad (H), ble vedtatt med 41 stemmer. Innstillingen punkt 1 fikk 14 stemmer (SV, MDG, R), og var dermed falt. Innstillingen punkt 2 ble vedtatt enstemmig. Alternativt forslag fra A og V, fremsatt av Linn Kristin Eng\u00f8 (A), fikk 16 stemmer (A, V), og var dermed falt. Forretningsutvalget behandlet saken i m\u00f8tet 03.12.2024 sak 399/24 og avga f\u00f8lgende innstilling: Bystyret vedtar \u00abRetningslinjer for bruk og forvaltning av ordf\u00f8rerkjedet - og representasjonsn\u00e5l\u00bb slik det g\u00e5r fram av saken med f\u00f8lgende endringer: 1. Punkt 2.2 endres til: Varaordf\u00f8rer ved ordf\u00f8rers frav\u00e6r 2. Punkter som omhandler representasjonsn\u00e5l fjernes 2 "
}