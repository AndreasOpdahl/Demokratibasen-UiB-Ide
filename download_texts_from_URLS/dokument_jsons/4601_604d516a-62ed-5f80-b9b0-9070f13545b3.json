{
  "dokument_id": "604d516a-62ed-5f80-b9b0-9070f13545b3",
  "doc_type": "case_attachment",
  "kommune": 4601,
  "tittel": "H\u00f8ring av forslag om ileggelse og utm\u00e5ling av overtredelsesgebyr etter atomenergiloven og str\u00e5levernloven",
  "url": "https://bergen.kommune.no/politikere-utvalg/api/fil/bk360/9878805/Horing-av-forslag-om-ileggelse-og-utmaling-av-overtredelsesgebyr-etter-atomenergiloven-og-stralevernloven",
  "tekst": "Etter liste Ref.: Dato: Saksbehandler: 23/05337-1 / 2.3.1 07.02.2024 Victoria Marciuch Sevenoaks H\u00f8ringsbrev- forskrifter om overtredelsesgebyr etter atomenergiloven og str\u00e5levernloven Stortinget vedtok 5. juni 2018 regler om overtredelsesgebyr i en rekke lover p\u00e5 folkehelseomr\u00e5det, se Prop. 60 L (2017-2018) og Innst. 353 L (2017\u20132018). Atomenergiloven fikk hjemmel for ileggelse av overtredelsesgebyr i ny \u00a7 55 a og str\u00e5levernloven i ny \u00a7 23 a. Bestemmelsene er enda ikke tr\u00e5dt i kraft, da ikrafttredelse forutsetter at forskriftsbestemmelser om ileggelse og utm\u00e5ling av overtredelsesgebyret er vedtatt. Forslagene til forskrifter om overtredelsesgebyr etter henholdsvis atomenergiloven og str\u00e5levernloven inneholder \u00f8vre rammer for gebyret, hensyn som kan vektlegges ved vurderingen av om overtredelsesgebyr skal ilegges og momenter som kan inng\u00e5 i fastsettelsen av gebyrets st\u00f8rrelse. Den \u00f8vre rammen er angitt i et bestemt antall G (folketrygdens grunnbel\u00f8p). H\u00f8ringsnotatet inneholder ogs\u00e5 forslag om endring i atomenergiloven \u00a7 55 a og str\u00e5levernloven \u00a7 23 a slik at det tiln\u00e6rmet objektive ansvaret for foretak endres til krav om subjektiv skyld. Forslaget er i tr\u00e5d med endring i forvaltningsloven \u00a7 46 som tr\u00e5dte i kraft 1. juli 2022. Det er ogs\u00e5 foresl\u00e5tt en ny bestemmelse om overtredelsesgebyr i henholdsvis str\u00e5levernforskriften, forskrift om fysisk beskyttelse av nukle\u00e6rt materiale og nukle\u00e6re anlegg og i forskrift om besittelse, omsetning og transport av nukle\u00e6rt materiale og flerbruksvarer. I tillegg er det ogs\u00e5 foresl\u00e5tt en endring i \u00a7 12 i forskrift om fysisk beskyttelse av nukle\u00e6rt materiale og nukle\u00e6re anlegg. Helse- og omsorgsdepartementet har gitt Direktoratet for str\u00e5levern og atomsikkerhet i oppdrag \u00e5 gjennomf\u00f8re offentlig h\u00f8ring av de nevnte forslagene. Alle kan avgi h\u00f8ringsuttalelse. Alle uttalelser er offentlige etter offentleglova og vil bli publisert. H\u00f8ringsinstansene bes vurdere om saken b\u00f8r sendes til underliggende etater eller virksomheter, tilknyttede virksomheter, medlemmer e.l. H\u00f8ringsuttalelser bes sendt til dsa@dsa.no og merkes med referansenummer 23/05337 innen 7. mai 2024. Postadresse Postal address: Bes\u00f8ksadresse Office: Swift address: UNBANOKK Postboks 329 Sk\u00f8yen Grini n\u00e6ringspark 13 Bankkonto Bank account: NO-0213 Oslo, Norway 1361 \u00d8ster\u00e5s, Norway 8276 01 00494 T +47 67 16 25 00 dsa.no IBAN: NO76 8276 01 00494 F +47 67 14 74 07 dsa@dsa.no Org.nr.: 867 668 292 Med hilsen Kristin Elise Frogg Victoria Marciuch Sevenoaks avdelingsdirekt\u00f8r fagdirekt\u00f8r Dokumentet er godkjent elektronisk. Vedlegg: H\u00f8ringsnotat H\u00f8ringsliste Side Page 2 / 2 "
}