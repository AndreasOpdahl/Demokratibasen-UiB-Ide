{
  "dokument_id": "5bceb1be-8d56-58ae-8996-228446980eff",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 43/24, Interpellasjon nr. 43 fra Ann Kristin Helland Ramstr\u00f8m (SV) og Eira Garrido (SV) om regulering av kortidsutleie i Bergen i regi av Airbnb. Bergen bystyre 04.09.2024",
  "url": "https://bergen.kommune.no/politikere-utvalg/api/fil/bk360/11096476/Innstilling-vedtak-Interpellasjon-nr-43-fra-Ann-Kristin-Helland-Ramstrom-SV-og-Eira-Garrido-SV-om-regulering-av-kortidsutleie-i-Bergen-i-regi-av-Airbnb-Bergen-bystyre-04-09-2024",
  "tekst": "Interpellasjon nr. 43 fra Ann Kristin Helland Ramstr\u00f8m (SV) og Eira Garrido (SV) om regulering av kortidsutleie i Bergen i regi av Airbnb. Bergen bystyre 04.09.2024 Bergen bystyre behandlet saken i m\u00f8tet 04.09.2024 sak 43/24: Det ble ikke fattet vedtak i saken. Bergen bystyres behandling F\u00f8lgende representanter tok ordet: Ann Kristin Ramstr\u00f8m (SV), Lars Selmar Alsaker (H), Linn Kristin Langley-Rasmussen Eng\u00f8 (A), Eira Vilde Martinsen Garrido (SV), Per J\u00f8rgensen (FrP), Thor Haakon Bakke (MDG), Ingrid Nergaard Fjeldstad (V), Mailiss Solheim-\u00c5kerblom (R), Joel Ysteb\u00f8 (KrF), Chris J\u00f8rgen Knudsen R\u00f8dland (H). Forslag fremsatt i bystyret: Linn Kristin Langley-Rasmussen Eng\u00f8 (A) fremsatte p\u00e5 vegne av A f\u00f8lgende forslag til vedtak: Byr\u00e5det utreder virkemidler for \u00e5 regulere kortidsutleie p\u00e5 en m\u00e5te som ivaretar trygge bomilj\u00f8 og stabile nabolag. Det bes s\u00e6rlig om \u00e5 se p\u00e5 muligheten for \u00e5 begrense antall utleiedager, registreringsplikt for verter, potensialet for lokale avgifter og krav om tillatelser. I tillegg m\u00e5 utredningen inneholde beskrivelser av hvordan ulovligheter f\u00f8lges opp i dag og potensialet for mer omfattende ulovlighetsoppf\u00f8lging. Ann Kristin Ramstr\u00f8m (SV) fremsatte p\u00e5 vegne av SV f\u00f8lgende forslag til vedtak: Bystyret ber byr\u00e5det legge frem en sak som beskriver kommunenes juridiske handlingsrom i reguleringen av kortidsutleie, og mulige tiltak for \u00e5 begrense og regulere kortidsutleien via utleietjenester som Airbnb. Mailiss Solheim-\u00c5kerblom (R) fremsatte p\u00e5 vegne av R f\u00f8lgende forslag til vedtak i 3 punkt: 1. Bergen kommune stiller krav til at utleier m\u00e5 s\u00f8ke tillatelse fra kommunen for \u00e5 kunne drive privat korttidsutleie av hele leiligheter. 2. Maksgrensen for antall dager i \u00e5ret man kan leie ut en leilighet via Airbnb og lignende tjenester senkes til 60. 3. Det opprettes et kommunalt boligtilsyn som skal jobbe med \u00e5 avdekke ulovligheter. Votering: Forslag fra R punkt 1-3, fremsatt av Mailiss Solheim-\u00c5kerblom (R), fikk 10 stemmer (SV, R) og var dermed falt. Forslag fra SV, fremsatt av Ann Kristin Ramstr\u00f8m (SV), fikk 30 stemmer /A, SV, MDG, V, R) og var dermed falt. Forslag fra A, fremsatt av Linn Kristin Langley-Rasmussen Eng\u00f8 (A), fikk 32 stemmer (A, SV, MDG, V, R, KrF) og var dermed falt. Byr\u00e5d Christine Kahrs (H) besvarte sp\u00f8rsm\u00e5let. 2 "
}