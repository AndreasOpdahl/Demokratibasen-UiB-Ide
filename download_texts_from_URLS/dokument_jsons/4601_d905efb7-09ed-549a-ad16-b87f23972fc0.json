{
  "dokument_id": "d905efb7-09ed-549a-ad16-b87f23972fc0",
  "doc_type": "case_attachment",
  "kommune": 4601,
  "tittel": "Tilleggsnotat til UMBY - sak 171/24: Orientering om byr\u00e5dets beslutning - Nesttun elvepark ",
  "url": "https://bergen.kommune.no/politikere-utvalg/api/fil/bk360/10563170/Tilleggsnotat-til-UMBY-sak-171-24-Orientering-om-byradets-beslutning-Nesttun-elvepark-",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2020/99686-90 Postboks 7700 Saksbehandler: Andr\u00e9 Listhaug 5020 BERGEN Dato: 4. juni 2024 Deres ref.: Tilleggsnotat til UMBY - sak 171/24: Orientering om byr\u00e5dets beslutning - Nesttun elvepark Det er stilt f\u00f8lgende sp\u00f8rsm\u00e5l til sak 171/24: Orientering om byr\u00e5dets beslutning \u2013 Nesttun Elvepark, til m\u00f8tet i UMBY 6. juni: 1. I reguleringsplanen (ID 60230000) omtales elvepark og flomvern i b\u00e5de fagnotat og planbeskrivelse. Hvorfor er ikke dette forholdet omtalt i sak 171? 2. I Kommunedelplan for overvann (vedtatt juni 2019) omtales flomvern og fjerning av innsnevringer som sentralt for \u00e5 h\u00e5ndtere vann i byen. Hvorfor inneholder sak 171 ingen vurderinger av byr\u00e5dets beslutning opp mot den vedtatte tematiske kommunedelplanen? 3. I forbindelse med sak 227/22 om tappearrangement ved Grimevatnet omtales elveparken som flomvern i fagnotat og forprosjekt. Hvorfor omtaler ikke sak 171 disse forholdene? 4. Kan byr\u00e5den supplere saken med vurderinger fra reguleringsplan fra 2011, Kommunedelplan overvann og bystyresak 227/22 om Nesttunvassdraget? 5. I sak 171 viser byr\u00e5det til byr\u00e5dssak 1074/24 for begrunnelse. Men sak 1074/24 er registrert som skjermet, og ikke offentlig tilgjengelig p\u00e5 kommunens nettsider. Kan byr\u00e5den bist\u00e5 med \u00e5 gi innsyn i begrunnelsen som ligger i den skjermede saken? Svar: 1. I bystyresak 41/11 og tilh\u00f8rende fagnotat datert 1. desember 2010 er flom nevnt i forbindelse med at NVE krevde at flomutsatt areal vises i planen som hensynssone. Det ble etterkommet i planen, jf. planens \u00a7 19 og plankartet. For \u00f8vrig finner en ikke konkrete utsagn om at elveparken hadde til hensikt \u00e5 l\u00f8se flomfaren i omr\u00e5det. Det st\u00e5r riktignok p\u00e5 side 10 i fagnotatet under overskriften \u00abSikkerhet og s\u00e5rbarhet\u00bb at: \u00abNesttunelva har vist seg s\u00e5rbar ved flom. Senest i september 2005 da hele omr\u00e5det stod under vann. Avgrensingen av flomrammet omr\u00e5de fra den gang er lagt inn som hensynssone i planen, etter dialog med Norges vassdrags og energidirektorat. Elven b\u00f8r ikke f\u00e5 redusert tverrsnitt, og det er i planforslaget lagt vekt p\u00e5 \u00e5 utvide tverrsnittet noe. Forebyggende arbeid mot flom p\u00e5g\u00e5r i regi av VA-etaten. Der styring av oppstr\u00f8ms vannmagasiner er sentralt. Mulig overl\u00f8p har v\u00e6rt vurdert. Planforslaget er avklart med VA-etaten og NVE.\u00bb (min understrekning) Det oppfattes slik at ved n\u00e6rmere planlegging av elveparken, kunne man vurdere utvidelse av tverrsnittet noe. Men denne muligheten gjenspeiles ikke i krav bestemmelsene eller plankartet, og som omtalt nedenfor vil det heller ikke l\u00f8se Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 flomsituasjonen i omr\u00e5det. Denne oppfatningen st\u00f8ttes av planbeskrivelsen til reguleringsplanen kapittel 9, under overskriften \u00abRisiko og s\u00e5rbarhet,\u00bb s. 15: \u00abForslaget endrer ikke p\u00e5 ROS-vurderingene i forhold til de ulike trafikantgruppene. N\u00e5r det gjelder elven medf\u00f8rer forslaget at elvetverrsnittet kan bli utvidet eller v\u00e6rende som i dag. Dette m\u00e5 vurderes ved en videre prosjektering og byggesaksbehandling. Der det evt. blir utvidet, legger vi til grunn at det vil bli beholdt en mur p\u00e5 1 m h\u00f8yde. Ut fra de tidligere innspill fra NVE legger vi til grunn at flomsituasjonen ikke bli forverret fra i dag. Det er avklart med Bergen kommune sin VA-etat.\u00bb (min understrekning) Oppsummert hadde ikke elveparken til hensikt \u00e5 l\u00f8se eller utbedre flomsituasjonen i Nesttun sentrum, og det er ogs\u00e5 grunnen til flomvern ikke er omtalt i sak 171/24. 2. Det vises til begrunnelsen over. Nesttun elvepark hadde ikke til hensikt \u00e5 l\u00f8se eller utbedre flomsituasjonen i Nesttun sentrum, og det er ogs\u00e5 grunnen at KDP Overvann ikke er nevnt eller vurdert i saksframstillingen. 3. I bystyresak 227/22 med tilh\u00f8rende saksunderlag er det redegjort for flomproblematikken i hele Nesttunvassdraget. Flomproblematikken skyldes gamle konstruksjoner som snevrer inn vassdraget og etablerer \u00abflaskehalser\u00bb uten tilstrekkelig kapasitet til \u00e5 ta unna vannet i situasjoner med mye nedb\u00f8r. I tillegg har \u00f8kt urbanisering med st\u00f8rre andel tette flater enn i naturtilstanden, f\u00f8rt til oppkonsentrering av avrenning fra regnhendelser i et kortere tidsrom med st\u00f8rre flomtopper. Av tilh\u00f8rende fagnotat, datert 08.04.2022, framg\u00e5r det at sikkerheten i Nesttunvassdraget kan bedres p\u00e5 f\u00f8lgende m\u00e5ter: - Avlaste ved \u00e5 f\u00f8re vann utenom kritiske innsnevringer/flaskehalser til trygg vannforekomst. I hele den bebygde delen av Nesttunvassdraget er det innsnevringer med ujevne mellomrom, og det er kun Nord\u00e5svatnet som er \u00e5 anse som en trygg vannforekomst. - Utvide innsnevringene slik at vannmengdene kan passere uten at det f\u00f8rer til oppstuving av vannet. - Bruke innsj\u00f8ene i vassdraget til flomdemping ved \u00e5 tappe disse magasinene ned n\u00e5r det varsles mye nedb\u00f8r. Nedb\u00f8r som faller ovenfor innsj\u00f8ene vil da fylle opp disse og utsette avrenningen til magasinet \u00abrenner over\u00bb. - Styrket beredskap og etablering av flomveier som kan redusere skadeomfanget ved flomhendelser. I fagnotatet av 08.04.22 er det beskrevet f\u00f8lgende om elvepark og flomsikring: \u00abVed utarbeidelse av alle nye reguleringsplaner i Bergen kommune skal flomveger beskrives, og skadebegrensende tiltak utf\u00f8res ved gjennomf\u00f8ring. Grunneiere p\u00e5 Nesttun arbeider med planer for utviklingen av Nesttun sentrum og mer bebyggelse, Bymilj\u00f8etaten har startet planlegging av en elvepark og Nesttunvassdragets venner har utarbeidet planer for en \u00e5pen l\u00f8sning for vassdraget gjennom Nesttun. Det forutsettes at disse planene hensyntar de vannmengdene som kan komme i elva i et framtidig klima, og at trygge flomveger sikres slik at skader begrenses. Dette kan inneb\u00e6re at vann forutsettes \u00e5 f\u00f8lge gatene, men uten at det str\u00f8mmer inn i kjellere eller for\u00e5rsaker andre skader.\u00bb Dette inneb\u00e6rer at en elvepark m\u00e5 gi rom for flomveier. Elveparken i seg selv vil ikke kunne l\u00f8se flomproblemene for Nesttun. I fagnotat av 08.04 er det redegjort i detalj om innsnevringer og kapasitetsproblemer for hele Nesttunvassdraget. Det er poengtert at tilbakestuvning fra Nesttunvannet og flomvei forbi Nesttunsenteret er Side 2 av 5 \u00e5rsakene til flomproblemene p\u00e5 Nesttun. 4. Svarene over gjengir de viktigste vurderingene. Nesttun sentrum er eksponert for flomrisiko ved store nedb\u00f8rshendelser. Kapasiteten under Nesttun senter er langt lavere enn opptredende vannmengder ved st\u00f8rre flomhendelser. Elvekulverten under Nesttunsenteret er en kritisk innsnevring i vassdraget og den var tidligere hovedargumentet for en flomtunnel oppstr\u00f8ms Nesttun. Kulverten har en kapasitet i st\u00f8rrelsesorden 50 m3/s. Under flomsonekartleggingen beregnet NVE maksimal vannmengde til 132 m3/s i en 200-\u00e5rs flomsituasjon med klimap\u00e5slag. Differansen m\u00e5 transporteres utenom kulverten, gjennom parkeringsanlegget. Dette inneb\u00e6rer at det m\u00e5 tilrettelegges flomvei som gir vannet passasje forbi Nesttun senter, gjennom parkeringsanlegget slik at flomtoppen ledes utenom det normale elveleiet. I en slik flomhendelse vil vannmengden som tilf\u00f8res Nesttunvannet v\u00e6re vesentlig st\u00f8rre enn dagens utl\u00f8pskapasitet fra vannet. Dette inneb\u00e6rer at vannstanden i Nesttunvannet stiger og gir tilbakestuvning mot Nesttun. Det ekstra fordr\u00f8yningsvolum som elveparken vil bidra med vil ikke endre p\u00e5 denne situasjonen. Ved flommen i september 2005 ble vannstanden i Nesttunvannet registrert til ca. kote +15,30. Dette er 2,0 \u2013 2,5 meter over normalt vanniv\u00e5, og 30 cm over niv\u00e5et p\u00e5 parkeringsplassen ved M\u00f8ller Bil Nesttun, som ligger p\u00e5 ca. kote +15,0. Etablering av en elvepark vil ikke hindre oppstuvningen fra Nesttunvannet, og vil av den grunn ikke v\u00e6re et flomtiltak som l\u00f8ser flomproblemet p\u00e5 Nesttun. Skal en unng\u00e5 oppstuvningproblematikken i Nesttunvannet m\u00e5 \u00abflaskehalsene\u00bb nedstr\u00f8ms Nesttun fjernes. Da m\u00e5 en begynne nederst med inntaksdammen for kraftverket ved Hopsfossen, \u00e5pne opp l\u00f8pet under Paradisstranden og utvide l\u00f8pet under Hopsbroen og broen i Sanddalsvegen. \u00c5rsaken til flomproblemene i Nesttunvassdraget er at konstruksjoner bygget p\u00e5 18- og 1900-tallet snevrer inn vassdraget og etablerer \u00abflaskehalser\u00bb som ikke har kapasitet til \u00e5 ta unna vannet i situasjoner med mye nedb\u00f8r. For Nesttun sentrum gjelder dette f\u00f8lgende konstruksjoner: \u2022 Overbygg Nesttun senter og parkeringsanlegget \u2022 Bro \u00d8stre Nesttunvegen \u2022 G-/s-bro ved dagligvarebutikken (Kiwi) \u2022 Bro Sanddalsvegen \u2022 Hopsbroen De to sistnevnte ligger nedenfor elveparken, og i en flomsituasjon vil vannstanden i Store Nesttunvatnet st\u00e5 s\u00e5 h\u00f8yt at vannet stuves tilbake mot omr\u00e5det hvor elveparken er tenkt etablert. Jeg vil ogs\u00e5 knytte noen merknader til rekkef\u00f8lgekravet i reguleringsplanens bestemmelse \u00a7 18.2. Bestemmelsen lyder: \u00ab18.2 Omr\u00e5dene F1, F2 med turveg skal v\u00e6re etablert senest ett \u00e5r etter at Bybanen \u00e5pner for drift mot R\u00e5dal.\u00bb Dette er omtalt slik i fagnotatet om reguleringsplanen, datert 1. desember 2010, til bystyresak 41/11: Side 3 av 5 \u00abKostnadsdeling Planforslaget flytter et regulert friomr\u00e5de fra nordenden av terminalomr\u00e5det til \u00f8stsiden av Nesttunelva. Omr\u00e5det har aldri v\u00e6rt opparbeidet i henhold til gjeldende plan, og fagavdelingen mener det er en bedre l\u00f8sning \u00e5 flytte friomr\u00e5det over p\u00e5 \u00f8stsiden av elven, der det vil kunne: \u2022 knyttes sammen med fremtidig bydelspark rundt Nesttunvatnet bidra til \u00e5 f\u00e5 Nesttunelva bedre frem og bringe bl\u00e5 kvaliteter n\u00e6rmere g\u00e5gaten og terminalomr\u00e5det \u2022 gi folk muligheten \u00e5 komme ned mot elva, p\u00e5 solsiden \u2022 bli del av fasaden til Teigland sin tunge utvikling i \"fondveggen\", som friomr\u00e5det \u2022 knyttes sammen med langs elva p\u00e5 forsiden av Menybygget I h\u00f8ringen har det v\u00e6rt diskutert av flere parter hvordan finansiering av elveparken kan skje. Flere akt\u00f8rer har \u00f8nsket \u00e5 legge hele kostnaden p\u00e5 bybaneprosjektet. Reguleringsplaner sier generelt lite om finansiering, men har anledning til \u00e5 gi bestemmelser om rekkef\u00f8lge og styre kostnadsdeling p\u00e5 den m\u00e5te. Det er fagavdelingens oppfatning at det ikke er form\u00e5lstjenlig \u00e5 legge for rask fremdrift p\u00e5 utviklingen av elveparken, siden det vil kreve bred deltagelse fra ber\u00f8rte parter og det er viktig at tiltakene blir riktige i forhold til flomsituasjon og biologi i elven. Gr\u00f8nn etat i Bergen kommune har f\u00e5tt ansvar for oppf\u00f8lgingen av elvepark-prosjektet. Bybanen utbygging vil gjennom sitt prosjekt uansett ha st\u00f8rste delen av kostnadene, ved at de fjerner eksisterende parkeringslokk over elven, etablerer vestsiden og opparbeider turvegen p\u00e5 \u00f8stsiden. Opparbeidelsen av selve tilkomsten ned mot elva b\u00f8r v\u00e6re et spleiselag, og b\u00f8r ferdigstilles innen ett \u00e5r etter at Bybanen er \u00e5pnet til R\u00e5dal (alts\u00e5 innen sommer 2014, med gjeldende fremdriftsplan).\u00bb I bystyresak 41/11 er det kun kort gjengitt: \u00abDet har ogs\u00e5 v\u00e6rt gjennomf\u00f8rt m\u00f8ter med Gr\u00f8nn Etat for oppf\u00f8lging av elveparken.\u00bb Slik rekkef\u00f8lgekravet er formulert, er det ikke mer enn et fromt \u00f8nske. Det er ikke knyttet noen konsekvenser til at rekkef\u00f8lgebestemmelsen ikke oppfylles, typisk at brukstillatelse eller ferdigattest er avhengig av at rekkef\u00f8lgekravet er realisert eller sikret realisering. Jeg oppfatter fagnotatet dithen at man ikke \u00f8nsker eller kan ta stilling til kostnadsdelingen for realisering av parken gjennom bestemmelser i reguleringsplanen, og at dette derfor m\u00e5tte avklares senere i den n\u00e6rmere prosjekteringen og forhandlingene. Det n\u00e6rmeste man kom en bindende bestemmelse ble derfor rekkef\u00f8lgekravet i \u00a7 18.2, som egentlig kun er en tidsfrist for realisering av elveparken. 5. Sak 1074/24 er lagt ved. Med hilsen Christine Kahrs \u2013 byr\u00e5d for byutvikling Dokumentet er godkjent elektronisk. Side 4 av 5 Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Vedlegg: 1. Saksframstilling byr\u00e5dssak 1074/24 2. Nesttun elvepark og flomsikring av Nesttunvassdraget \u2013 Bergen Vanns notat datert 3. juni 2024 Side 5 av 5 "
}