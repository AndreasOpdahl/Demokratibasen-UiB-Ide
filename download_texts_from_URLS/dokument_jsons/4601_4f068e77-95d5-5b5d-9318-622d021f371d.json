{
  "dokument_id": "4f068e77-95d5-5b5d-9318-622d021f371d",
  "doc_type": "case_minutes",
  "kommune": 4601,
  "tittel": "Saksprotokoll FORUTV, 25062024, Sak 253/24, Eventuelt forretningsutvalget 25.06.2024",
  "url": "https://bergen.kommune.no/politikere-utvalg/api/fil/bk360/10714340/Innstilling-vedtak-Eventuelt-forretningsutvalget-25-06-2024",
  "tekst": "Eventuelt forretningsutvalget 25.06.2024 Forretningsutvalget behandlet saken i m\u00f8tet 25.06.2024 sak 253/24: F\u00f8lgende representanter tok ordet: Chris J\u00f8rgen Knudsen R\u00f8dland (H), Rune Bakervik (H), Ingrid Nergaard Fjeldstad (V), Mikkel Gr\u00fcner (SV), Tom-Ove Koteng Monsen (PP), Even S\u00f8rland (A), Katrine Berg N\u00f8dtvedt (MDG). Chris J\u00f8rgen Knudsen R\u00f8dland (H) fremmet f\u00f8lgende forslag: Forretningsutvalget ber bystyrets kontor g\u00e5 i dialog med Vestland fylkeskommune for \u00e5 unders\u00f8ke mulighetene for \u00e5 avholde bystyrem\u00f8ter i Vestlandshuset. Bystyredirekt\u00f8ren viste til sammenhengen med varslet sak om \u00abOppf\u00f8lging av vedtak om \u00e5 f\u00e5 en sak om universell utforming og familievennlig m\u00f8testruktur\u00bb, som vil bli fremmet i h\u00f8st. Bystyredirekt\u00f8ren vil orientere forretningsutvalget om status i arbeidet over sommeren. Sp\u00f8rsm\u00e5l og innspill til dette arbeidet kan adresseres da. Chris J\u00f8rgen Knudsen R\u00f8dland (H) sluttet seg til slik tiln\u00e6rming og frafalt forslaget. Even S\u00f8rland (A) stilte sp\u00f8rsm\u00e5l om manglende system for h\u00e5ndtering av avledet inhabilitet i saker der en byr\u00e5d er inhabil. Katrine Berg N\u00f8dtvedt (MDG) stilte sp\u00f8rsm\u00e5l om Salt-import tomten. Katrine Berg N\u00f8dtvedt (MDG) stilte sp\u00f8rsm\u00e5l om behandlingstid for klagesaker rundt bybanen. Byr\u00e5dsleder Christine Meyer besvarte sp\u00f8rsm\u00e5lene. Ordf\u00f8rer Marit Warncke (H) fremmet f\u00f8lgende forslag: Neste m\u00f8te i forretningsutvalget endres fra 6. august til 13. august. Forretningsutvalget sluttet seg til dette. "
}