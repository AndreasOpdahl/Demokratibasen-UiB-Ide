{
  "dokument_id": "8116eaeb-b25a-569e-b6c4-c3f890ea4de6",
  "doc_type": "case_attachment",
  "kommune": 4601,
  "tittel": "Avtale om byggeprosjekt Konows senter, bofellesskapet ",
  "url": "https://bergen.kommune.no/politikere-utvalg/api/fil/bk360/12572780/Avtale-om-byggeprosjekt-Konows-senter-bofellesskapet-",
  "tekst": " Avtale om byggeprosjekt Signo Konows senter mellom Bergen kommune (org.nr. 964 338 531) og Stiftelsen Signo (org.nr. 970 533 427) 1. Hva avtalen gjelder Avtalen gjelder bygging av 9 omsorgsboliger (omsorgsplasser) for personer med utviklingshemming, i aldersgruppen 25-67 \u00e5r. Prosjektet erstatter eksisterende bofellesskap med 6 omsorgsplasser som rives og 2 leiligheter i borettslag. For \u00e5 kunne gjennomf\u00f8re prosjektet er det etablert erstatningsplasser/erstatningsbygg i Kalfarveien 83 for drift i byggeperioden, jf. at eksisterende bofellesskap skal rives. 2. Byggherre/kontraktspart Stiftelsen Signo er eier og den kontraktspart som skal ha utf\u00f8rt det byggearbeidet som avtalen omfatter, heretter kalt byggherre. Stiftelsen Signo kan la seg representere av Signo Konows senter som er en av virksomhetene i Signo. I dette ligger at byggherren har ansvar for gjennomf\u00f8ringen av prosjektet, herunder for beslutninger overfor offentlige myndigheter, prosjekterende og utf\u00f8rende entrepren\u00f8rer, eventuelt totalentrepren\u00f8ren. 3. Kommunens rolle Kommunen utf\u00f8rer f\u00f8lgende: \u2022 S\u00f8ker om investeringstilskudd fra Husbanken og st\u00e5r som mottaker av dette. 4. Prosjektets \u00f8konomiske ramme og finansiering Kostnadsramme Kostnadskalkylen for byggeprosjektet er NOK 77 400 000 (eksklusiv merverdiavgift), jf. brev av 24.09.2024 fra Signo Konows senter, og utgj\u00f8r kostnadsrammen. Kostnadsrammen justeres i tr\u00e5d med kostnaden knyttet til totalentreprise n\u00e5r valg av leverand\u00f8r er gjort. Byggherren er ansvarlig for prosjektstyring inntil kostnadsrammen. Overskridelser som ikke p\u00e5 forh\u00e5nd er avklart med kommunen er byggherrens ansvar, med mindre \u00f8kningen skyldes forhold byggherren sannsynliggj\u00f8r er utenfor hens kontroll eller skyldes andre grunner som byggherren sannsynliggj\u00f8r at hen ikke kan klandres for. En eventuell overskridelse l\u00f8ses etter punkt 7, siste setning. Finansiering Prosjektet finansieres som f\u00f8lger: Element Bel\u00f8p (NOK) Netto finansieringsgrunnlag som grunnlag for l\u00e5neopptak 77 400 000 eller garanti p\u00e5 l\u00e5n 5. L\u00e5neopptak Stiftelsen Signo opptar l\u00e5n. Avdragstiden er i utgangspunktet 30 \u00e5r. 6. Kompensasjon for merverdiavgift Byggherren plikter \u00e5 skaffe tilveie n\u00f8dvendig dokumentasjon, og s\u00f8ke merverdiavgifts- kompensasjon fullt ut i henhold til Lov om kompensasjon av merverdiavgift for kommuner og fylkeskommuner mv. av 12.12.2003, innen de frister som er fastsatt for fremsettelse av slik s\u00f8knad det aktuelle s\u00f8knads\u00e5r. Byggherren beholder det kompenserte bel\u00f8p. 7. Husleieestimat og ansvar for dekning av husleie Husleie dekker l\u00f8pende kapitalkostnader p\u00e5 l\u00e5n og andre tilh\u00f8rende huskostnader (FDV og lignende). F\u00f8lgende estimat og ansvar legges til grunn: Element Bel\u00f8p (NOK) per \u00e5r A: Husleieestimat 3 500 000 B: Beregnet husleiedekning fra beboerne -1 500 000 C: Investeringstilskudd konvertert til husleiedekning, - 614 000 overf\u00f8res fra kommunen D: Husleiedekning fra kommunen frigjort fra eksisterende - 860 000 bofellesskap som rives E: Driftseffektivisering i form av nattevaktl\u00f8sning, evt. annet1, - 526 000 bel\u00f8pet her forst\u00e5tt som residual (restbel\u00f8p) Netto 0 De enkelte elementene justeres med de reelle tallene og oppdaterte satser n\u00e5r bygget er ferdigstilt, men slik at netto skal fremkomme som 0. 8. Private anskaffelser, bruk av juridiske standarder Anskaffelser skal skje til konkurransedyktige priser. For de vesentligste entreprisene, eksempelvis totalentreprise, forutsettes det at det gjennomf\u00f8res konkurranse blant flere tilbydere, eventuelt etter reglene for private anskaffelser i NS 8400 eller NS 8410, eller tilsvarende. 1 De mest aktuelle forholdene foruten nattevaktl\u00f8sning er \u00e5 endre/effektivisere dagens dagsenterl\u00f8sning og \u00e5 vurdere om den 9. boenheten skal tilbys en nabokommune. Det forutsettes at byggherren bruker de aktuelle juridiske standarder i bygg og anlegg ved inng\u00e5else av kontrakter, som NS 8407 Alminnelige kontraktsbestemmelser for total- entrepriser, NS 8401 Alminnelige kontraktsbestemmelser for prosjekteringsoppdrag, andre. 9. Krav til l\u00f8nns- og arbeidsvilk\u00e5r Ved inng\u00e5else av entreprisekontrakter/totalentreprisekontrakt skal byggherren ha et opplegg for gjennomf\u00f8ring av p\u00e5seplikten knyttet til l\u00f8nns- og arbeidsvilk\u00e5r, jf. Forskrift om delvis allmenngj\u00f8ring av tariffavtale for byggeplasser i Norge og Forskrift om delvis allmenngj\u00f8ring av Landsoverkomsten for elektrofagene. 10. L\u00e6rlinger Dersom det er mulig av hensyn til fremdrift og gjennomf\u00f8ring, benyttes l\u00e6rlinger. Dette gjelder ved utf\u00f8relsen av arbeidet som skal utf\u00f8res p\u00e5 fagomr\u00e5dene; elektrofag og bygg- og anleggsteknikk. Det er en m\u00e5lsetning at ca. 10 % av arbeidede timer utf\u00f8res av l\u00e6rlinger. Kandidater til fagbrev p\u00e5 jobb er likestilt med l\u00e6rling. 11. Klimakrav til bygge- og anleggsplasser Byggherren vurderer om det kan iverksettes tiltak for \u00e5 begrense klimagassutslipp fra byggeplassen, for eksempel bruk av nullutslippsl\u00f8sninger og biogass. 12. Samarbeid med kommunale instanser I byggeperioden kan representanter fra Byr\u00e5dsavdeling for eldre, helse og omsorg og andre kommunale organer som Etat for utbygging, og representanter fra byggherren m\u00f8tes n\u00e5r det er n\u00f8dvendig, og/eller en av partene ber om det. Dette for \u00e5 ivareta partenes behov for gjensidig informasjon. Byggherren har ansvar for innkalling til m\u00f8te og \u00e5 f\u00f8re referat. 13. Byggeregnskap Byggherren skal innen rimelig tid etter prosjektets ferdigstillelse levere et revidert byggeregnskap som viser prosjektets faktiske kostnader satt opp mot kalkulerte kostnader slik de framkommer i kalkyle, jf. punkt 4. Det forutsettes at byggeregnskapet f\u00f8res fortl\u00f8pende. Byggeregnskapet b\u00f8r settes opp i samsvar med inndelingen i NS 3453 inkl. merverdiavgift; Spesifikasjon av kostnader, dog i n\u00f8dvendig grad tilpasset og hensyntatt totalentrepren\u00f8rens oppsett og sluttoppstilling/ sluttfaktura ved totalentreprise. Byggeregnskapet skal v\u00e6re revidert i samsvar med lov, forskrift og god revisjonsskikk i Norge, herunder i henhold til beskrivelse (avsnitt) i revisjonsstandarder; Revisors oppgaver og plikter ved revisjon av prosjektregnskapet. 14. Kommunens kontroll Kommunen skal ha adgang til \u00e5 kontrollere bruken av de offentlige overf\u00f8ringene til prosjektet. 15. Vilk\u00e5r for gjennomf\u00f8ring av byggeprosjektet Det forutsettes fra kommunens side at byggherren gj\u00f8r det som man kan forvente for at ombyggingen kan gjennomf\u00f8res innenfor de frister som Husbanken setter for utl\u00f8sning av investeringstilskudd, jf. tilsagnsbrev av 28.04.2025 og eventuelt seinere godkjenninger av endring i framdrift. Videre er det et vilk\u00e5r fra Husbanken at byggeregnskap (kan v\u00e6re urevidert) skal f\u00f8lge som vedlegg til kommunens utbetalingss\u00f8knad overfor Husbanken (for utbetaling av investeringstilskudd). Det forutsettes videre at Bergen kommune gis rett til leie av bygget i minimum 30 \u00e5r. Kommunen har opsjon p\u00e5 videre leie i 10 \u00e5r. F\u00f8r ombyggingen er ferdig og senest innen tidspunkt for utbetaling fra Husbanken, skal Stiftelsen Signo og kommunen ha inng\u00e5tt tilleggsavtale til gjeldende driftsavtale og husleieavtale om blant annet dette forholdet og andre vilk\u00e5r som f\u00f8lger av tilsagnsbrevet fra Husbanken. 16. Erkl\u00e6ring om ur\u00e5dighet Stiftelsen Signo avgir ur\u00e5dighet over eiendommen i 30 \u00e5r + eventuelt 10 \u00e5r fra tidspunkt for ferdigstillelse av byggeprosjektet (overtakelse) i form av at han ikke kan avhende, leie ut, pantsette eller p\u00e5 annen m\u00e5te behefte eiendommen gnr. 166, bnr. 1715 i Bergen kommune uten samtykke fra Bergen kommune. Ur\u00e5digheten skal tinglyses. 17. Tvistel\u00f8sning Dersom det oppst\u00e5r tvist om fortolkning eller rettsvirkninger av kontrakten, skal dette s\u00f8kes l\u00f8st ved forhandlinger, evt. ved utenrettslig mekling i henhold til Lov om mekling og rettergang i sivile tvister, Kapittel 7. F\u00f8rer ikke forhandlinger frem, skal tvisten avgj\u00f8res ved de ordin\u00e6re domstoler med Bergen tingrett som verneting, med mindre partene blir enige om avgj\u00f8relse ved voldgift. Voldgiften m\u00e5 i tilfelle v\u00e6re begj\u00e6rt innen 14 dager etter at partene er blitt enige om voldgiftsbehandling. Bergen, den ..............2025 ................................... ................................................ Bergen kommune v/ Stiftelsen Signo kommunaldirekt\u00f8r Kjell A. Wolff Vedlegg: Henvendelse til Bergen kommune fra Signo Konows senter om justering av husleien i forbindelse med nytt bygg i Kalfarveien 81A Tilsagnsbrev av 28.04.2025 fra Husbanken "
}