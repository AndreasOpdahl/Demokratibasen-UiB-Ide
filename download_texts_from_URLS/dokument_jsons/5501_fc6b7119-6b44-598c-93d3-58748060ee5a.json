{
  "dokument_id": "fc6b7119-6b44-598c-93d3-58748060ee5a",
  "doc_type": "case_attachment",
  "kommune": 5501,
  "tittel": "NOTAT - Representantforslag Lakselvbukt barnehage",
  "url": "https://innsyn.tromso.kommune.no/application/getMoteDokument?dokid=2001752610",
  "tekst": "NOTAT Til: Error! Bookmark not defined./ Oppvekst og utdannings utvalget Kopi: Fra: Error! Bookmark not defined. Dato: 7 juni 2024 Sak: Utvalgssak 28/24: Representantforslag Gratis barnehage ved Lakselvbukt barnehage Representantforslag: Gratis barnehage ved Lakselvbukt barnehage Lakselvbukt barnehage gir per i dag tilbud til seks barn hvorav tre barn er under 3 \u00e5r og tre barn over 3 \u00e5r. Fra h\u00f8sten 24 vil det fremdeles v\u00e6re seks barn i barnehagen hvorav fem er over 3 \u00e5r og ett barn er under tre \u00e5r. Ett lite barn \u00f8nsker plass fra januar 25. Barnehagen har i dag 2,5 ansatte i grunnbemanning, samt at barnehagen har 0,35 lederressurs (ledelse er fordelt mellom enhetsleder og fagleder. Enhetsleder har ogs\u00e5 ansvar for Lakselvbukt skole). Barnehagen ligger i samme enhet som Lakselvbukt skole. Det er et godt samarbeid mellom skolen og barnehagen b\u00e5de faglig og driftsmessig. Bemanningsnormen for barnehager stiller krav om at alle barnehager har en bemanning som tilsvarer minimum \u00e9n ansatt per tre barn under tre \u00e5r og \u00e9n ansatt per seks barn over tre \u00e5r. Ett lite barn teller alts\u00e5 som to store. Etter denne normen skulle Lakselvbukt barnehage fra h\u00f8sten 2024 hatt en grunnbemanning p\u00e5 1,16 \u00e5rsverk, hvorav ett \u00e5rsverk skal v\u00e6re pedagog. For \u00e5 kunne ivareta forsvarlig drift og sikkerhet gjennom hele \u00e5pningstiden har barnehagen f\u00e5tt budsjett til en grunnbemanning p\u00e5 2,5 \u00e5rsverk. Barnehagen har utvidet \u00e5pningstid (07.00 \u2013 16.30), men if\u00f8lge enhetsleder praktiseres dette noe fleksibelt og tilpasses til foreldres behov. Bemanningstettheten i Lakselvbukt er over bemanningsnorm p\u00e5 6 barn per voksen (Sm\u00e5 barn er gjort om til store i beregningen): Grunnbemanning h\u00f8sten 2024 er: 2,8 barn per ansatt. Grunnbemanning v\u00e5ren 2025 er dersom samme ansatte som \u00e5rsmeldingen 2023: 3,6 barn per ansatt. Kostnad ved gratis barnehageplass, med dagens antall barn: Makspris barnehage per m\u00e5ned fra august 2024: 2000,- Inntekt for barnehagen per m\u00e5ned: 2000x6=12000 Inntekt for barnehagen hele h\u00f8sten: 12000x5=60 000. Hel\u00e5rseffekt 132 000. (juli er betalingsfri). Dersom noen barn har s\u00f8skenmoderasjon eller andre moderasjonsordninger reduseres dette noe. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900, 9299 Troms\u00f8 Bankkonto: 4750 05 08236 Telefon: 77 79 00 00 Org.nr.: Foretaksregisteret NO 940 101 808 MVA Telefax: 77 79 00 01 Side 2 av 2 Det er to moderasjonsordninger for familier eller husholdninger med lav inntekt. Nasjonal ordning for reduksjon i foreldrebetalingen Hvis maksprisen er h\u00f8yere enn 6 prosent av den samlede inntekten til husholdningen, gis en redusert pris. Ordningen g\u00e5r ut p\u00e5 at ingen skal betale mer enn 6 prosent av inntekten sin per barn. Gratis kjernetid Alle 2-, 3-, 4- og 5-\u00e5ringer, og barn med utsatt skolestart, som bor i husholdninger med lav inntekt, har rett til \u00e5 f\u00e5 20 timer gratis oppholdstid i barnehage per uke. Fra 1. august 2024 er inntektsgrensen 642 700 kroner. Tilskudd fra sametinget I representantforslaget nevnes dette: Ullsfjord er et sj\u00f8samisk omr\u00e5de. I 2023 ble det innf\u00f8rt en ordning med gratis barnehage for samiske barnehager. Lakselvbukt barnehage ble ikke innlemmet i denne ordningen. M\u00e5lsetting med ordningen er at flere barn f\u00e5r styrket den samiske spr\u00e5kligheten. Lakselvbukt barnehage har gjennom sine samisk talende ansatte et sterkt fokus p\u00e5 det samiske og spesielt det som omhandler sj\u00f8samiske Sametinget har eget regelverk for hvilke barnehager som kan s\u00f8ke om \u00e5 bli en del av ordningen med gratis barnehageplass for samiske barnehager: M\u00e5lgruppen for ordningen er barnehager og avdelinger som har vedtektsfestet at de er samiskspr\u00e5klige barnehager og avdelinger, utenfor regjeringens geografiske prioritering, og som har inng\u00e5tt utviklingsavtale med Sametinget. Kriterier for m\u00e5loppn\u00e5else er: Antall samiske barn som f\u00e5r gratis samiskspr\u00e5klig barnehageplass. Grad av samiskspr\u00e5klighet i barnehagen. At det skal v\u00e6re samiskspr\u00e5klige ansatte i grunnbemanningen https://sametinget.no/_f/p1/i3cfcb4d5-16df-4975-b092-8f9d747f7f82/regelverk-for-gratis- samiskspraklig-barnehageplass-utenfor-regjeringens-geografiske-prioritering-for-gratis- barnehageordning-2023.pdf Samiske barnehager skal fremme barnas samiskspr\u00e5klige kompetanse, styrke barnas samiske identitet og videref\u00f8re samiske verdier, samisk kultur og tradisjonskunnskap. I samiske barnehager er samisk hovedspr\u00e5k. Barnehageeieren skal vedtektsfeste at barnehagen har som form\u00e5l \u00e5 styrke barnas identitet i et barnehagemilj\u00f8 med samisk spr\u00e5k og samisk kultur. Barnehagetilbudet skal v\u00e6re en integrert del av det samiske samfunnet. Det er en forutsetning at personalet behersker samisk spr\u00e5k og har kunnskap om samisk kultur. https://www.udir.no/laring-og-trivsel/rammeplan- for-barnehagen/barnehagens-formal-og-innhold/samiske-barnehager/ Troms\u00f8 kommune har ikke vedtektsfestet at Lakselvbukt barnehage er en samiskspr\u00e5klig barnehage og barnehagen kan derfor ikke s\u00f8ke tilskudd til gratis barnehageplass fra sametinget Kommunen har store utfordringer med \u00e5 rekruttere samiskspr\u00e5klige ansatte til de to barnehagetilbudene kommunen har i dag. Det er ikke gjort s\u00e6rskilte fors\u00f8k p\u00e5 \u00e5 rekruttere samisk spr\u00e5klig bemanning til Lakselvbukt barnehage, det er heller ikke kjent for administrasjonen om noen av barna har samisk som hovedspr\u00e5k. Lyngen og Karls\u00f8y kommune har gratis barnehage til alle p\u00e5 grunn av at de ligger i tiltakssonen. Balsfjord kommune vil fra august 2024 ha makspris 1500,- p\u00e5 grunn av at de ligger i sentralitetssone 5 eller 6. "
}