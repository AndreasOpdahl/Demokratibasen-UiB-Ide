{
  "dokument_id": "2a45608d-bf5e-5d35-bb6c-abea899f9c4f",
  "doc_type": "case_presentation",
  "kommune": 4601,
  "tittel": "M\u00f8teplan for valgstyret 2025",
  "url": "https://bergen.kommune.no/politikere-utvalg/api/fil/bk360/10877143/Framstilling-Moteplan-for-valgstyret-2025",
  "tekst": " Valgstyret Saksframstilling V\u00e5r referanse: 2024/116872-1 Saksbehandler: Ida Rambech M\u00f8teplan for valgstyret 2025 Hva saken gjelder: Folkevalgte organ holder m\u00f8te p\u00e5 det tidspunkt som organet selv fastsetter, jfr. kommuneloven \u00a7 11-2. Bergen bystyre behandlet sak vedr\u00f8rende m\u00f8teplan for bystyret 2025 i m\u00f8tet 04.09.2024 sak 289/24 og fattet f\u00f8lgende vedtak: \u00abBystyret vedtar f\u00f8lgende m\u00f8teplan for 2025: 1. 29. januar, 19. februar, 26. mars, 29. april, 27. mai, 18.-19. juni, 24. september, 22. oktober, 19. november og 17.-18. desember. 2. Bystyreutvalgene og \u00f8vrige utvalg behandler og vedtar selv sine m\u00f8teplaner med utgangspunkt i vedtatt m\u00f8teplan for bystyret.\u00bb M\u00f8tene i valgstyret har de siste \u00e5rene v\u00e6rt lagt til dagen f\u00f8r bystyredagen, i etterkant av m\u00f8tene i forretningsutvalget. Dette kan v\u00e6re utfordrende, siden utvalgets medlemmer da er opptatt med forberedelser til bystyrem\u00f8tet. Ny valglov som tr\u00e5dte i kraft 1. mai 2024 presiserer valgstyrets ansvar for gjennomf\u00f8ring av valg. Det er derfor viktig at valgstyrets medlemmer har anledning til \u00e5 behandle utvalgets saker p\u00e5 en forsvarlig m\u00e5te. Dersom det \u00f8nskes tilleggsnotater eller ytterligere utredning av saker mellom m\u00f8tet i valgstyret og m\u00f8tet i bystyret p\u00e5f\u00f8lgende dag er det ikke tilstrekkelig tid til at saksbehandlingen blir forsvarlig og sakene godt nok utredet. P\u00e5 bakgrunn av dette foresl\u00e5r bystyredirekt\u00f8ren at m\u00f8tene i valgstyret for valg\u00e5ret 2025 avholdes p\u00e5 tirsdager uken f\u00f8r bystyredagen, i etterkant av m\u00f8tene i forretningsutvalget. Det foresl\u00e5s at m\u00f8tene som hovedregel avholdes kl. 10.00. Forslag til m\u00f8tedatoer i valgstyret i 2025: 21. januar, 11. februar, 18. mars, 22. april, 20. mai, 10. juni, 16. september, 14. oktober, 11. november og 9. desember. I tillegg blir det satt opp m\u00f8ter i valgstyret for godkjenning av forkastelser av stemmegivninger og stemmesedler avgitt p\u00e5 forh\u00e5nd og valgtinget, helgen f\u00f8r valgdagen og p\u00e5 valgdagen 8. september. 1 Valgstyrets m\u00f8tebok og samevalgstyrets m\u00f8tebok legges frem for godkjenning s\u00e5 snart valgoppgj\u00f8ret er klart. Valgstyrets og samevalgstyrets m\u00f8te forventes avholdt 10. eller 11. september. Forslag til vedtak: 1. Valgstyret vedtar f\u00f8lgende m\u00f8teplan for 2025: 21. januar, 11. februar, 18. mars, 22. april, 20. mai, 10. juni, 16. september, 14. oktober, 11. november og 9. desember. 2. M\u00f8tene avholdes som hovedregel kl. 10.00. Dato: 18. september 2024 Trine P. Gr\u00f8nbech - bystyredirekt\u00f8r Ida Rambech - fagleder valg Dokumentet er godkjent elektronisk. 2 "
}