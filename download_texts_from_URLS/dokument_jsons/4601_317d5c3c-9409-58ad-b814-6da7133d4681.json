{
  "dokument_id": "317d5c3c-9409-58ad-b814-6da7133d4681",
  "doc_type": "case_presentation",
  "kommune": 4601,
  "tittel": "Handlingsprogram for Milj\u00f8l\u00f8ftet 2026\u2013 2029",
  "url": "https://bergen.kommune.no/politikere-utvalg/api/fil/bk360/12555950/Framstilling-Handlingsprogram-for-Miljoloftet-2026-2029",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2025/159642-1 Handlingsprogram for Milj\u00f8l\u00f8ftet 2026 \u2013 2029 Hva saken gjelder: Handlingsprogrammet for 2026-2029 ble behandlet i styringsgruppen i Milj\u00f8l\u00f8ftet 25.04.2025. Styringsgruppen er sammensatt av ordf\u00f8rere/byr\u00e5d fra de fem avtalekommunene Alver, Ask\u00f8y, Bj\u00f8rnafjorden, \u00d8ygarden og Bergen, fylkesordf\u00f8rer og representanter fra de statlige partene Statens vegvesen, Jernbanedirektoratet og Statsforvalteren. Styringsgruppen ledes av vegdirekt\u00f8ren. Gruppen har hovedansvaret for styring og koordinering av Milj\u00f8l\u00f8ftet, basert p\u00e5 prinsipp om portef\u00f8ljestyring og m\u00e5l- og resultatstyring. De innstiller blant annet til hvilke prosjekter som skal prioriteres og hvordan pengene i Milj\u00f8l\u00f8ftet skal brukes innenfor rammene i byvekstavtalen, og legger \u00e5rlig frem forslag til handlingsprogram til lokalpolitisk behandling i avtalekommunene. Milj\u00f8l\u00f8ftet er samarbeidet om byvekstavtalen for bergensomr\u00e5det. Avtalen er inng\u00e5tt mellom Samferdselsdepartementet (med Statens vegvesen og Jernbanedirektoratet), Kommunal- og distriktsdepartementet (med Statsforvalteren i Vestland), Vestland fylkeskommune og kommunene Bergen, Alver, Ask\u00f8y, Bj\u00f8rnafjorden og \u00d8ygarden. Bompengepakken Bypakke Bergen (Prop. 11 S) er ogs\u00e5 en del av Milj\u00f8l\u00f8ftet, men avgrenses geografisk til Bergen kommune. Byvekstavtalen regulerer hvor de statlige og fylkeskommunale forpliktelsene til bidrag i avtaleperioden. Fordelingen var som f\u00f8lger 01.01.2025: Total Alle tall i hele mill Brukt Gjenst\u00e5ende finansiering Finansiering i l\u00f8pende kroner finansiering Fylkeskommunalt bidrag 3 694 1715 1 979 Programomr\u00e5demidler 5 148 2 169 2 797 Tilskudd til store kollektivtiltak 3 754 3 754 - Bel\u00f8nningsmidler til kommunene 421 164 246 Bel\u00f8nningsmidler til Skyss 3 372 1 509 1 842 Tilskudd til reduserte bompenger 599 274 301 Tilskudd til reduserte billettpriser kollektiv 544 268 276 Tilskudd til betre kollektivtilbud 598 274 299 Totalt 2019-2029 18 130 10 127 7 740 Byvekstavtalen legger alts\u00e5 opp til statlige overf\u00f8ringer p\u00e5 18,13 mrd. kroner i avtaleperioden. Disse midlene skal komme i tillegg til det tilskuddsniv\u00e5et ville lagt p\u00e5 uten byvekstavtale. Bevillingene over stats- og fylkesbudsjett kan variere fra \u00e5r til \u00e5r, men de statlige forpliktelsene utbetales i sin helhet gjennom perioden. Handlingsprogrammene i Milj\u00f8l\u00f8ftet justeres etter \u00e5rlig vedtatt ramme. 1 De statlige midlene er fordelt med bakgrunn i folketall og har f\u00f8lgende fordeling: Post 30 midler Bel\u00f8nningsmidler (programomr\u00e5demidler) Skyss - 89,2% Bergen kommune 69,9% 7,6% Alver kommune 7,2% 0,78% Bj\u00f8rnafjorden kommune 6,1% 0,66% \u00d8ygarden kommune 9,5% 1,03% Ask\u00f8y kommune 7,3% 0,79% Forpliktelsene i byvekstavtalen er at man skal bruke midlene p\u00e5 en slik m\u00e5te at man fremmer nullvekstm\u00e5let. Tiltakene i handlingsprogrammet anbefales gjennomf\u00f8rt etter i hvor stor grad de bidrar til m\u00e5lsetningen i tillegg til fordelingen etter kommune. Partene i byvekstsamarbeidet er enige i \u00e5 fokusere p\u00e5 f\u00f8lgende fire satsingsomr\u00e5der: \u2022 Satsingsomr\u00e5de gange og sykkel \u2022 Satsingsomr\u00e5de kollektivtransport \u2022 Satsingsomr\u00e5de innfartsparkering \u2022 Satsingsomr\u00e5de milj\u00f8vennlig teknologi og innovasjon Prioritering av tiltak i byvekstavtalen styres etter prinsipp om portef\u00f8ljestyring og det arbeides med handlingsprogrammet gjennom hele \u00e5ret. P\u00e5 h\u00f8sten spiller partene inn mulige prosjekt som vurderes \u00e5 bidra til nullvekstm\u00e5let. Det er i denne fasen kommunen har st\u00f8rst mulighet til \u00e5 p\u00e5virke hvilke tiltak man \u00f8nsker prioritert i portef\u00f8ljen. P\u00e5 v\u00e5ren vurderes modenhet og m\u00e5loppn\u00e5else f\u00f8r portef\u00f8ljen med prioriterte prosjekter vedtas i styringsgruppen og sendes over til lokalpolitisk forankring i kommunene. Unntaket er prosjektene som skal finansieres over statsbudsjettet f\u00f8rste \u00e5r av handlingsprogramperioden. Prioritert liste over prosjektene som spilles inn oversendes staten allerede i mars. Dette er n\u00f8dvendig for at prosjektene skal bli vurdert i kommende statsbudsjett. Det ligger til styringsgruppen \u00e5 vurdere hvilke prosjekter som spilles inn og er vurderingene er basert p\u00e5 konsensus mellom partene. I tillegg til de overnevnte prosjektene kommer tiltak med delfinansiering av bypakke Bergen. Disse styres av prop. 11S. \u2013 Finansiering av Bypakke Bergen. Det er etter avtalen kun \u00e5pning for \u00e5 benytte bompenger til prosjektene i tabellen. Bybanen etappe 4 til Fyllingsdalen er ferdigstilt og planleggingen av etappe 5 til \u00c5sane er godt i gang. Bystyret har vurdert at midlene avsatt til Bymilj\u00f8tunnel kan benyttes til bidrag til Fl\u00f8yfjellstunnelen som med forlengelsen er vurdert \u00e5 ivareta de samme m\u00e5lene om \u00e5 lede trafikk utenom sentrumskjernen. Bystyret har ogs\u00e5 vurdert at midlene til ringveg \u00f8st kan benyttes til f\u00f8rste trinn av utbyggingen som er V\u00e5gsbotn \u2013 Klauvaneset. Bybanen til \u00c5sane er ikke del av byvekstavtalen. Likevel har staten g\u00e5tt langt i \u00e5 love 70% finansiering, men en avtale m\u00e5 p\u00e5 plass f\u00f8r man kan motta statlige midler til prosjektet. Etter byvekstavtalen skulle denne reforhandlingen v\u00e6rt igangsatt allerede i 2021, men staten har til n\u00e5 ikke v\u00e6rt villige til \u00e5 reforhandle. 2 \u00d8konomiske konsekvenser: Handlingsprogrammet tilf\u00f8rer statlige tilskudd til samferdselsprosjekt i kommunen. Byr\u00e5dets vurdering og anbefaling/konklusjon: Byr\u00e5det vurderer samlet sett at handlingsprogrammet inneholder en god blanding av tiltak som bidrar til b\u00e5de utvikling av Bergen og omegnskommunene i tr\u00e5d med statlige retningslinjer og kommunenes vedtatte arealpolitikk. Kollektivtallene i Bergen er stigende, og Bergen er sammen med Oslo de eneste byomr\u00e5dene som frem til 2025 har lykkes i \u00e5 innfri nullvekstm\u00e5let. Utbygging av bybanen har v\u00e6rt en suksessfaktor som har endret reisem\u00f8nsteret i deler av befolkningen slik at kollektiv har blitt mer attraktivt, spesielt for reiser til og fra jobb. Arealpolitikken i Bergen har ogs\u00e5 f\u00f8rt til vesentlig boligbygging langs kollektiv\u00e5rene. Imidlertid er kapasiteten begynt \u00e5 n\u00e5 sitt maksimale og det er n\u00f8dvendig med ytterlige utbygging for \u00e5 fortsette den gode trenden. Bergen har satset p\u00e5 en utvikling av kollektivnettet sammen med utbygging av ringvegnett som leder trafikken utenom sentrum. Byr\u00e5det vil imidlertid minne om at det er beskrevet i inng\u00e5tt byvekstavtalen at tiltak skal ha en n\u00f8ktern standard. Byr\u00e5det vil i det videre arbeide for \u00e5 f\u00e5 flere tiltak realisert innenfor de samme budsjettene. Dette kan medf\u00f8re at man m\u00e5 vurdere \u00e5 redusere standard i enkeltprosjekt m.v. Post 30 Programomr\u00e5demidler riksveg, og kommunal og fylkesveg Det er \u00e5pnet for at dersom kommunale- eller fylkeskommunale prosjekter har h\u00f8yere m\u00e5loppn\u00e5else eller samfunnsnytte enn de statlige prosjektene s\u00e5 kan de prioriteres finansiert med statlige midler p\u00e5 denne posten. Posten kan ogs\u00e5 etter byvekstavtalen benyttes til etablering av innfartsparkering m.m. Det er imidlertid kun kostnader til selve byggingen som kan finansieres dersom kommunale eller fylkeskommunale prosjekter skal prioriteres. Prosjektene m\u00e5 alts\u00e5 ha avklart reguleringsplan innen 01.01, \u00e5ret f\u00f8r prosjektene spilles inn til statsbudsjettet. Dersom midlene benyttes til tiltak p\u00e5 kommunal, eller fylkesveg, blir budsjettmidlene teknisk overf\u00f8rt fra post 30 til post 66. I handlingsprogram for 2026-2029 er f\u00f8lgende prosjekter spilt inn i Bergen: De fleste av prosjektene som er spilt inn er tiltak fra vedtatt sykkelstrategi for Bergen, men det er ogs\u00e5 prosjekter som utbedring av Grimstadvegen, flytting av fylkesvegen p\u00e5 s\u00f8ndre del av Mindemyren for \u00e5 optimalisere utbyggingen, m.m. For de fylkeskommunale prosjektene som er spilt inn p\u00e5 post 30 er det satt av supplerende planleggingsmidler over det fylkeskommunale bidraget. Listen prosjekter for Bergen er spilt inn i byr\u00e5dets prioriterte rekkef\u00f8lge. 3 Fylkeskommunalt bidrag 4 Det fylkeskommunale bidraget skal i hovedsak g\u00e5 til tiltak for kollektivtrafikk, sykling og gange, men kan ogs\u00e5 omfatte investeringer i bybanevogner, infrastruktur for lav- og nullutsleppsteknologi i kollektivtrafikken, tiltak i driftsinfrastruktur for kollektivtrafikken, i tillegg til vedlikeholdstiltak med investeringskarakter p\u00e5 fylkesvegnettet i avtaleomr\u00e5det. Det fylkeskommunale bidraget kan ogs\u00e5 benyttes til planlegging av fylkeskommunale prosjekter som senere kan finansieres av post 30 midler. Fylkeskommunens ordin\u00e6re tilskudd skal tilsvare det fylkeskommunen sitt tilskuddsniv\u00e5 ville v\u00e6rt uten byvekstavtale. Byr\u00e5det vil spesielt trekke frem at det er positivt at det er satt av planleggingsmidler til Grimstadveien og Mindemyren som er viktige prosjekt for byens utvikling. Post 66 \u2013 Bel\u00f8nningsmidler til kommunen Bel\u00f8nningsmidlene til Bergen skal g\u00e5 til tiltak som st\u00f8tter opp under nullvekstm\u00e5let. St\u00f8rstedelen av midlene til Bergen g\u00e5r til iverksetting av tiltak i vedtatt gang- og sykkelstrategi p\u00e5 kommunalt veinett. Avtalen for bysykkelordningen er i ferd med \u00e5 utl\u00f8pe og det settes ogs\u00e5 av midler for \u00e5 kunne videref\u00f8re avtalen frem til midten av 2027. Byr\u00e5det arbeider med en sak for \u00e5 i fremtiden kunne finansiere bysykkelordningen med reklameinntekter. Eksakt fordeling av utgifter til bysykkelordningen fremover vil v\u00e6re avhengig av inntektspotensialet. Dersom det blir behov for endringer i avsatte bel\u00f8nningsmidler, vil dette vurderes frem mot neste handlingsprogram eller fremmes som egen sak til styringsgruppen om eventuell endret bruk av bel\u00f8nningsmidlene til Bergen. Post 66 \u2013 Tilskudd til reduserte bompenger og bedre kollektivtilbud Det statlige bidraget til Bybanen til Fyllingsdalen er \u00f8kt til 66 pst. som f\u00f8lge av at lokale styresmakter har takket ja til staten sitt tilbud p\u00e5 bakgrunn av regjeringens bompengeavtale (bompengeforliket). I utgangspunktet var avtalen at halvparten av det \u00f8kte tilskuddet mellom 50 og 66 pst, gikk til reduserte bompenger og den andre halvparten skulle \u00f8remerkes Bybanen. Senere har styringsgruppen i Bypakke Bergen bestemt at ogs\u00e5 den delen som skulle g\u00e5 til reduserte bompenger n\u00e5 g\u00e5r til bedre kollektivtilbud. Den delen av tilskuddet som utgj\u00f8r \u00f8kningen fra 50 til 66 pst, blir utbetalt fordelt over ti-\u00e5rsperioden 2019-2029. Midlene utgj\u00f8r 136 millioner \u00e5rlig frem til 2029 som blir overf\u00f8rt Vestland fylkeskommune. Vestland fylkeskommune fremmer egen sak \u00e5rlig om bruken av midlene innenfor de rammer som er satt i styringsgruppen for bypakke Bergen. 5 Post 66 \u2013 Bel\u00f8nningsmidler til drift av kollektiv Skyss f\u00e5r i 2025 tildelt 394 mill. i bel\u00f8nningsmidler til drift av kollektivtransporten, der deler av tilskuddet skal brukast til lav- og nullutsleppsteknologi. Dette bel\u00f8pet inkluderer tilbakebetaling av tidligere tilbakeholdte midler p\u00e5 49. mill. Fylkeskommunen har arbeidet etter en plan om \u00e5 ikke bruke alle bel\u00f8nningsmidlene tidlig i perioden, for heller \u00e5 kunne \u00f8ke aktiviteten mot slutten av perioden. Konsekvensene av denne strategien er at det har opparbeidet seg store tilskuddsmidler p\u00e5 fond. Det statlige \u00f8konomireglementet legger imidlertid til grunn at tilskudd skal brukes samme \u00e5ret det blir bevilget. Derfor holdt staten i 2022 tilbake store deler av bel\u00f8nningsmidlene til drift av kollektiv. De tilbakeholdte midlene vil bli tilbakebetalt over en 5-\u00e5rs periode, med 55 mill. \u00e5rlig fra 2025-2029. Tilbakebetalingen blir fordelt mellom Skyss og kommunene, med henholdsvis 49 mill. og 6 mill. \u00e5rlig. Reduserte billettpriser til kollektivtrafikk Tilskuddet til reduserte billettpriser utgj\u00f8r 61 mill. \u00e5rlig frem til byvekstavtalens utl\u00f8p i 2029. Midlene er blant annet brukt til takstfrys og redusert pris p\u00e5 m\u00e5nedskort. Det er fylkestinget som fatter takstvedtak, men Bergen har inng\u00e5tt avtale om kollektivsamarbeid med fylket hvor denne type sp\u00f8rsm\u00e5l blir diskutert i samordningsr\u00e5det i forkant. Endelig svar p\u00e5 hvordan midlene blir brukt i 2026, blir avgjort i budsjettvedtak i fylket i desember 2025. Prosjekt i Bypakke Bergen (Prop 11 S) Selv om ikke bybanen byggetrinn fem er del av byvekstavtalen s\u00e5 er den del av finansieringspakken for Bypakke Bergen (prop. 11S.). Byvekstavtalen skulle v\u00e6rt reforhandlet i 2021 for \u00e5 f\u00e5 satt statlig andel for Bybanen til \u00c5sane. Byr\u00e5det har gjennom bybaneforliket med Vestland Fylkeskommune besluttet \u00e5 bruke av den lokale bompengeandelen til prosjektet fram til det foreligger finansieringsbeslutning for prosjektet. 6 Oppsummerende kommentarer Tiltakene i handlingsprogrammet er basert p\u00e5 konsensus mellom samarbeidspartnerne i byvekstavtalen. Byr\u00e5det mener det m\u00e5 gj\u00f8res tryggere \u00e5 ferdes til fots og p\u00e5 sykkel i byen v\u00e5r, og Klosterhagenerkl\u00e6ringen sier derfor at man vil utvide sykkelveinettet med sammenhengende traseer i bydelene. Byr\u00e5den vurderer at handlingsprogrammet f\u00f8lger opp dette p\u00e5 en god m\u00e5te, med en s\u00e6rlig satsning p\u00e5 utbyggingen av sykkelstamvegen. Klosterhagenerkl\u00e6ringen sier samtididig at byr\u00e5det \u00f8nsker en \u00abgjennomgang av portef\u00f8ljen og prioriteringsrekkef\u00f8lgen i Milj\u00f8l\u00f8ftet\u00bb, og at man fremover vil etterstrebe enklere l\u00f8sninger som krever mindre areal. Byr\u00e5det er sv\u00e6rt tilfreds med at man allerede i \u00e5r har f\u00e5tt inn utbedring av Grimstadveien i handlingsprogrammet, og har det neste \u00e5ret lagt gode rutiner for \u00e5 i enda st\u00f8rre grad ivareta byr\u00e5dets politiske prioriteringer. I styringsgruppen har byr\u00e5d for byutvikling allerede tatt opp behovet for \u00e5 satse mer p\u00e5 innfartsparkering i tilknytning til kollektivknutepunkt, og det er \u00f8nskelig \u00e5 utvide en reklamefinansiert bysykkelordning til flere bydeler. Byr\u00e5det stiller seg derfor bak det fremlagte handlingsprogrammet for 2026-2029, slik det foreligger. Begrunnelse for framleggelse til bystyret: Prioriteringer p\u00e5 grunnlag av byvekstavtalen konkretiseres gjennom fire\u00e5rige handlingsprogram som legges frem for fylkesting og bystyre for vedtak. Reglement for bystyret og utvalgene 2023 - 2027: oppdatert versjon etter bystyrets vedtak i B-sak 287-24 den 04.09.2024, punkt 5.8.4: Oppgaver p\u00e5 andre omr\u00e5der som bystyret skal behandle I tillegg til de saker som bystyret skal behandle selv og ikke kan delegere, behandler bystyret ogs\u00e5 f\u00f8lgende saker: a. Strategier for og avtaler om regionalt, interkommunalt og internasjonalt samarbeid Byr\u00e5det innstiller til bystyret \u00e5 fatte f\u00f8lgende vedtak: Bystyret slutter seg til det fremlagte forslaget til Handlingsprogram for Milj\u00f8l\u00f8ftet 2026-2029. Dato: 13. mai 2025 Christine B. Meyer Eivind N\u00e6vdal-Bolstad Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: 1 Handlingsprogram Milj\u00f8l\u00f8ftet 2026-2029, datert 30.04.2025 2 Prosjektportef\u00f8lje Milj\u00f8l\u00f8ftet 2026-2029 , (link) 7 "
}