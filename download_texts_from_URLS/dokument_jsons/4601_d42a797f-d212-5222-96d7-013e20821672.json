{
  "dokument_id": "d42a797f-d212-5222-96d7-013e20821672",
  "doc_type": "case_attachment",
  "kommune": 4601,
  "tittel": "Gimle oppveksttun. Innspill til behovskartlegging fra eldrer\u00e5det",
  "url": "https://bergen.kommune.no/politikere-utvalg/api/fil/bk360/9876101/Gimle-oppveksttun-Innspill-til-behovskartlegging-fra-eldreradet",
  "tekst": " Eldrer\u00e5det Til Intern korrespondanse Etat for utbygging v/Hector Javier Pina Barrios V\u00e5r referanse: 2024/00193-8 Saksbehandler: Ragnhild Hvoslef Kr\u00fcger Fra Dato: 14. februar 2024 Eldrer\u00e5det Gimle oppveksttun. Innspill til behovskartlegging fra eldrer\u00e5det Eldrer\u00e5det behandlet saken i m\u00f8te 7. februar og vil gjerne takke for god informasjon og oppf\u00f8lging. Gimle oppveksttun skal rehabiliteres og eldrer\u00e5det var invitert til \u00e5 komme med innspill til bruksomr\u00e5der for bygget i tillegg til skolehverdagen. Dersom bygget skal brukes av andre grupper og til andre tider p\u00e5 d\u00f8gnet er det viktig \u00e5 se p\u00e5 infrastrukturen rundt og tilgangen til bygget. Selv om det er relativt n\u00e6r til bybanestopp s\u00e5 er det et stykke \u00e5 g\u00e5 og det er s\u00e5 godt som ingen bussdekning i omr\u00e5det. Det kan v\u00e6re n\u00f8dvendig med noe parkering, s\u00e6rlig HC-parkering. Det er ogs\u00e5 viktig \u00e5 se p\u00e5 tilgangen inn i bygget, som i dag er trappebasert. For frivillige organisasjoner vil det v\u00e6re sentralt \u00e5 kunne ha tilgang til kj\u00f8kkenfasiliteter slik at skolekj\u00f8kkenet ogs\u00e5 blir mulig \u00e5 bruke. Det vil v\u00e6re positivt om det ikke er for lang avstand mellom kj\u00f8kken og andre rom som kan brukes og toaletter. Er det mulig at kj\u00f8kkenet kan bli tilgjengelig i helgene slik at det kan v\u00e6re kafedrift p\u00e5 skolen? Kanskje dette ogs\u00e5 kunne v\u00e6re en mulighet til \u00e5 bygge opp ungdomsjobber i n\u00e6rmilj\u00f8et? Det bor mange eldre i omr\u00e5det og man kunne innledet et samarbeid mellom dem og skolen, s\u00e6rlig til aktiviteter etter skoletid, som leksehjelp og kurs. Kanskje et samarbeid der skolen ogs\u00e5 kan g\u00e5 inn og la ungdommene v\u00e6re st\u00f8tte for eldre som trenger hjelp til digitale tjenester. Det er alltid mangel p\u00e5 lokaler til kulturaktivitet og til musikk\u00f8ving. Eldrer\u00e5det h\u00e5per at det kan stilles lokaler til dette p\u00e5 Gimle. Med hilsen Eldrer\u00e5det Nils M\u00e6hle - leder Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. "
}