{
  "dokument_id": "c5b8a5e8-ea87-533b-8792-8c1cb71d075e",
  "doc_type": "case_attachment",
  "kommune": 4601,
  "tittel": "Statsforvalteren stadfester, 121-78 Krohn\u00e5svegen 52, klage p\u00e5 rammetillatelse, fasadeendringer",
  "url": "https://bergen.kommune.no/politikere-utvalg/api/fil/bk360/11803154/Statsforvalteren-stadfester-121-78-Krohnasvegen-52-klage-pa-rammetillatelse-fasadeendringer",
  "tekst": " V\u00e5r dato: V\u00e5r ref: 12.12.2024 2024/14489 Deres dato: Deres ref: 30.09.2024. KLAGE-2024/13807 Andrius Ciupkov Saksbehandler, innvalgstelefon Krohn\u00e5svegen 54 Tonje Engstr\u00f6m, 5557 2152 5239 R\u00e5dal Bergen kommune gnr. 121 bnr. 78. Krohn\u00e5svegen 52. Fasadeendring Viser til oversendelse av klagesak fra Bergen kommune, mottatt hos Statsforvalteren 30.09.2024. Vedtak Statsforvalteren i Vestland stadfester Bergen kommune sitt vedtak av 28.05.2024 rammetillatelse til utskifting og utviding av eksisterende verandaer, og til innsetting av fire nye takvinduer, referanse BYGG-2023/16805. Sakens bakgrunn Bergen kommune mottok s\u00f8knad om tilbygg og fasadeendringer i form av utvidelse av fire eksisterende verandaer fra 3,6 m2 til 14,9 m2, og til innsetting av fire nye takvinduer p\u00e5 takflatene, to stykk p\u00e5 \u00f8stlig takflate, en p\u00e5 nordlig takflate og en p\u00e5 vestlig takflate. Oppgitt vindusst\u00f8rrelse var opprinnelig s\u00f8kt med 1140x1600 mm. S\u00f8knadene ble revidert en rekke ganger, og vindusst\u00f8rrelsen ble redusert til 940x1400 mm. Kommunen gav rammetillatelse til oms\u00f8kte tiltak datert 16.05.2024. Grunnet svikt i nabovarslingen, ble vedtaket opphevet og nytt, gyldig vedtak ble fattet 28.05.2024. Dere har som eier av gbnr. 121/109, Krohn\u00e5svegen 54 p\u00e5klaget rammetillatelsen i to likelydende e- poster begge sendt 30.05.2024. Dere gj\u00f8r gjeldende at utvidelse av terrasser vil gi utsiktstap og forringe boligens verdi. Det vises til at det er utsikt fra soveromsvindu som daglig benyttes som blir ber\u00f8rt. Kommunen ved utvalg for milj\u00f8 og byutvikling behandlet klagen i m\u00f8te av 19.09.2024, sak 313/24. Klagen ble ikke tatt til f\u00f8lge. Voteringen var enstemmig. Saken ble deretter sendt Statsforvalteren i Vestland for endelig avgj\u00f8relse. Vi finner saken tilstrekkelig opplyst, jf. forvaltningsloven (fvl.) \u00a7 33 siste ledd, jf. \u00a7 17. Regelverk E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 Forvaltningsloven gjelder for Statsforvalterens behandling av klagesaken, jf. pbl. \u00a7 1-9 f\u00f8rste ledd. Statsforvalteren er delegert myndighet til \u00e5 avgj\u00f8re klagesaker etter pbl. \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren skal som klageinstans se til at kommunen under behandling av saken har fulgt de lovene, forskriftene og saksbehandlingsreglene som gjelder p\u00e5 omr\u00e5det. Under klagebehandlingen kan vi pr\u00f8ve alle sider av saken, herunder ta hensyn til eventuelle nye omstendigheter, jf. fvl. \u00a7 34. Som klageinstans har vi kompetanse til \u00e5 treffe nytt vedtak i saken, stadfeste kommunens vedtak eller oppheve det og sende saken tilbake til kommunen for helt eller delvis ny behandling, jf. fvl. \u00a7 34. Ved vurdering av det frie skj\u00f8nnet, skal Statsforvalteren legge stor vekt p\u00e5 hensynet til det kommunale selvstyret. Kommunen skal godkjenne plassering av tiltak etter plan- og bygningsloven (pbl.) \u00a7 29-4 f\u00f8rste ledd: \u00abByggverkets plassering, herunder h\u00f8ydeplassering, og byggverkets h\u00f8yde skal godkjennes av kommunen\u00bb Tiltaket er ikke i samsvar med reguleringsplan som omfatter eiendommen. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Plansituasjon Eiendommen omfattes av reguleringsplan ID 15180000, FANA. GNR 40, 48, 87, 88, 120 OG 121, APELTUNVEGEN OG APELTUNVASSDRAGET, ikrafttredelsesdato 11.10.1999 og er regulert til annet areal tilh\u00f8rende offentlig veg. Kommuneplanens arealdel (KPA2018), vedtatt i Bystyret 19.06.2019, viser eiendommen som byfortettingssone sentrumsform\u00e5l, og den ligger innenfor hensynssone H410_1 Konsesjonsomr\u00e5de fjernvarme Flesland \u2013 Sentrum. Statsforvalterens vurdering Dispensasjon fra arealform\u00e5let Tiltaket kommer i strid med reguleringsplan med hensyn til arealform\u00e5l som angir arealet som \u00abtilh\u00f8rende offentlig veg\u00bb. Det inng\u00e5r som en del av reguleringsplanen at bygningen er forutsatt revet. Det er ikke tillatt med boliger innenfor dette arealform\u00e5let, og det er derfor s\u00f8kt om dispensasjon fra arealform\u00e5let for oms\u00f8kte tiltak. Side: 3/4 For \u00e5 kunne gi dispensasjon m\u00e5 ikke hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Hovedhensynet bak arealform\u00e5l er \u00e5 legge til rette for en forutsigbar og helhetlig bruk av et omr\u00e5de i planen. Noen av hensynene bak arealform\u00e5let annet areal tilh\u00f8rende offentlig veg er at det avsettes areal til en buffersone mellom samferdselsform\u00e5l og byggeomr\u00e5der, for \u00e5 mellom annet ivareta milj\u00f8 og sikkerhet p\u00e5 og langs vegen. Form\u00e5lsbestemmelsen i plan- og bygningsloven angir at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd og tas hensyn til barn og unges oppvekstmilj\u00f8 samt estetisk utforming av omgivelsene. Boligen i sin helhet skal, if\u00f8lge reguleringsplanen, rives ved gjennomf\u00f8ring av planen. Boligen ble oppf\u00f8rt f\u00f8r vedtakelsen av reguleringsplanen. Slik Statsforvalteren ser det, vil ikke oms\u00f8kte tiltak gj\u00f8re gjennomf\u00f8ringen av planen, riving av bolig, vanskeligere. Det er ikke s\u00f8kt om \u00f8kt bruk av eiendommen. S\u00f8knaden har ogs\u00e5 v\u00e6rt p\u00e5 h\u00f8ring, men ber\u00f8rte veimyndigheter har ikke gitt merknader. Hensynene bak arealform\u00e5let ansees etter dette ikke \u00e5 bli p\u00e5virket av oms\u00f8kte tiltak. Tiltaket vil etter dette ikke vesentlig tilsidesette hensynene bak arealform\u00e5let i reguleringsplan, jf. pbl. \u00a7 19-2 andre avsnitt. Fordelen ved \u00e5 dispensere, er at boligene f\u00e5r \u00f8kt bokvalitet i form av gode uteoppholdsarealer p\u00e5 veranda og \u00f8kt lysinnslipp i byggets \u00f8verste etasje. Tiltakene gir visse ulemper i form av noe utsiktstap for naboer samt \u00f8kt innsyn mot naboer. S\u00e6rlig for dere som bor p\u00e5 oppsiden av boligen, vil en utvidelse av verandaene inneb\u00e6re at noe av utsikten mot sentrum og fjellhorisonten reduseres. Vi har inntatt tegning der plantegning til venstre viser dagens situasjon, og til h\u00f8yre oms\u00f8kte situasjon. Situasjonskartet over nabolaget viser at verandaen fortsatt vil ligge mer enn 4 meter fra eiendomsgrensen. Dette overstiger det lovgiver har angitt som minste avstandskrav i pbl. \u00a7 29-4 som krever byggplassering minst 4 meter fra eiendomsgrensen. Vi kan ikke se at det gj\u00f8r seg gjeldende ekstraordin\u00e6re forhold som tilsier at noe annet enn den generelle vurderingen om minste avstandskrav, skal legges til grunn i v\u00e5r sak. I den forlengelsen viser vi til at p\u00e5virkningen av utvidelsen av verandaene, er begrenset. Vi legger tilsvarende til grunn for takvinduet. Tiltaket kommer ikke i strid med avstandskravene og p\u00e5virkningen er i tillegg av begrenset betydning. Vi understreker for ordens skyld at feil gjeldende hvilket rom i deres bolig som mister tap av utsikt, har etter v\u00e5rt syn ikke avgj\u00f8rende betydning i saken. Side: 4/4 Med utgangspunkt i forholdene presentert over, kan vi ikke se at det er holdepunkter for at boligen deres vil reduseres i verdi. Fordelene ved \u00e5 gi dispensasjon fra arealform\u00e5let er etter dette klart st\u00f8rre enn ulempene, jf. pbl. \u00a7 19-2 andre avsnitt andre setning. Vilk\u00e5rene for \u00e5 dispensere fra arealform\u00e5let for oms\u00f8kte tiltak er etter dette oppfylt, jf. pbl. \u00a7 19-2. Klagen har ette dette ikke f\u00f8rt frem. Statsforvalteren i Vestland stadfester Bergen kommune sitt vedtak av 28.05.2024 rammetillatelse til utskifting og utviding av eksisterende verandaer og til innsetting av fire nye takvinduer. Vedtaket v\u00e5rt p\u00e5 side \u00e9n er endelig og kan ikke p\u00e5klages videre, jf. fvl. \u00a7 28 tredje ledd. Med hilsen Stine Ross Ids\u00f8 Tonje Engstr\u00f6m seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN EIERSEKSJONSSAMEIET KROHN\u00c5SVEIEN 52 Krohn\u00e5svegen 52 5239 R\u00c5DAL Mottakerliste: Andrius Ciupkov Krohn\u00e5svegen 54 5239 R\u00e5dal Ieva Ciupkove Krohn\u00e5svegen 54 5239 R\u00e5dal "
}