{
  "dokument_id": "99b9cc26-1b84-585a-989f-125ce4e3ca9a",
  "doc_type": "case_attachment",
  "kommune": 4601,
  "tittel": "Tilsvar datert 24.01.2024",
  "url": "https://bergen.kommune.no/politikere-utvalg/api/fil/bk360/9805803/Tilsvar-datert-24-01-2024",
  "tekst": "Bergen Kommune v/ Plan- og bygningsetaten Postboks 7700, 5020 BERGEN Kopi sendt til: postmottak.planogbygg@bergen.kommune.no V\u00e5r referanse: 19506327/1 Bergen, 24. januar 2024 Ansvarlig advokat: Ivar Strandenes MERKNADER TIL KLAGE FRA STATSFORVALTEREN I SAK - KLAGE-2023/14556-7 1 INNLEDNING Det vises til brev av 17.01.2024 fra Bergen kommune v/Plan \u2013 og bygningsetaten hvor det fremg\u00e5r at Statsforvalteren i Vestland (\"Statsforvalteren\") har inngitt klage p\u00e5 vedtak fra byr\u00e5d for byutvikling 28. desember 2023 (\"Vedtaket\" eller \"Tillatelsen\"), i sak KLAGE-2023/14556-7. Ved kommunens brev 17.01.2024 er gitt 14 dagers frist for merknader til Statsforvalters klage. Vi representerer Petter Andreas Frost Traaholt (\"Tiltakshaver\"), og skal i det f\u00f8lgende kommentere Statsforvalters klage. Vedtaket er truffet av byr\u00e5den etter at Tiltakshavers s\u00f8knad om rammetillatelse opprinnelig ble avsl\u00e5tt av administrasjonen. I v\u00e5r opprinnelige klage 07.07.2023 er gitt en utf\u00f8rlig redegj\u00f8relse for tiltaket, og hvorfor det burde gis rammetillatelse. Anf\u00f8rslene fra Tiltakshavers klage fastholdes. Disse er ogs\u00e5 relevant ved vurdering av klagen fra Statsforvalter. 2 KORT OM SAKENS BAKGRUNN Saken gjelder oppf\u00f8ring av naust (\"Tiltaket\") p\u00e5 gnr 40 bnr 216 i Bergen Kommune (\"Eiendommen\") ved Nord\u00e5svannet i Bergen Kommune. Det er gitt dispensasjon fra byggegrense i KPA 2018 \u00a7 6.1.1. Tiltaket er i samsvar med gjeldende reguleringsplan for omr\u00e5det, og i 2016 ble det gjennomf\u00f8rt en grundig reguleringsprosess med etterf\u00f8lgende godkjenning av gjeldende reguleringsplan (plan-ID 1818000) (\"Reguleringsplanen\"), vedtatt av Bystyret 19.oktober 2016. I Reguleringsplanen er omr\u00e5det avsatt til \"gr\u00f8nnstruktur og uthus, naust, badehus\". Eiendommen er del av en nausterekke som i all hovedsak allerede er utbygget. I Reguleringsplanen er fremtidig bygging p\u00e5 Eiendommen eksplisitt omtalt og forutsatt i reguleringsbestemmelsenes pkt 2.7.1: \"I felt UNB kan det innpasses nye naust p\u00e5 eksisterende nausttomter p\u00e5 gnr 40 bnr 202 og 216\". Bnr 216 er som kjent Eiendommen i v\u00e5r sak. Etter vedtagelsen av Reguleringsplanen er kommuneplanens arealdel rullert (\"KPA 2018\"), vedtatt 16. juni 2019. I KPA 2018 er Eiendommen avsatt til \"gr\u00f8nnstruktur, bebyggelse og anlegg \u2013 \u00f8vrig byggesone\". Det ble \u2013 naturlig nok \u2013 ikke foretatt en konkret og individuell vurdering av Eiendommen eller Reguleringsplanen i denne forbindelse. Det er ingenting som tilsier at det er et politisk \u00f8nske om at Eiendommen ikke lengre skal kunne bebygges i tr\u00e5d med Reguleringsplanen. Likefult f\u00f8lger det av KPA 2018 at kommuneplanen gjelder foran alle eldre reguleringsplaner hva gjelder byggegrense mot sj\u00e5 jf. KPA 2018 \u00a7 2.4.1: \u00a7 2 Virkninger av planen (pbl \u00a7 11-6, jf. \u00a7 1-5 andre ledd) 2.4.1 F\u00f8lgende av kommuneplanens bestemmelser gjelder foran alle eldre reguleringsplaner: F\u00f8lgende av kommuneplanens bestemmelser gjelder foran - \u00a7\u00a7 6.1 og 6.2 Byggegrenser langs sj\u00f8 og vassdrag Det faktum at KPA ikke hadde avsatt noe eget omr\u00e5de for \"naust\" der Eiendommen befinner seg, skyldes formodentlig en kombinasjon av at det er tale om et lite naustomr\u00e5de, samt at naustrekken er n\u00e6r ferdig utbygget. Det er ikke holdepunkter for at man ved rullering av KPA \u00f8nsket \u00e5 g\u00e5 bort fra arealdisponeringen som da helt nylig var fastlagt i Reguleringsplanen. Som f\u00f8lge av ny KPA m\u00e5tte Tiltakshaver s\u00f8ke dispensasjon fra KPAs byggegrense mot sj\u00f8. Etter Tiltakshavers oppfatning ligger n\u00e6rv\u00e6rende saksforhold i kjernen av tilfeller hvor det b\u00f8r gis slik dispensasjon, nettopp fordi Eiendommen nylig hadde gjennomg\u00e5tt en grundig reguleringsprosess hvor arealdisponeringen ble vurdert, og hvor man kom til at det kan tillattes bygging av naust p\u00e5 Eiendommen. Dette er reflektert p\u00e5 en god m\u00e5te i byr\u00e5dens begrunnelse, da Tiltakshaver klage ble tatt til f\u00f8lge i Vedtaket. Byr\u00e5dens vurdering og konklusjon var f\u00f8lgende: Etter ei heilskapsvurdering kan ikkje byr\u00e5den sj\u00e5 at omsyna som byggegrensa skal sikre, vert vesentleg sett til side med at det vert gjeve dispensasjon til naust i dette konkrete tilfellet her. Sj\u00f8lv om Nord\u00e5svatnet er eit omr\u00e5de som har eit stort utbyggingspress, er det samtidig eit omr\u00e5de som er mykje nytta av \u00e5lmenta. Slik naustet er plassert vil det ligge som ei naturleg forlenging av den eksisterande naustrekkja i omr\u00e5det. Naustet vil verken hindre tilkomsten til sj\u00f8 eller tilkomsten for \u00e5lmenta til gr\u00f8nstrukturen som er regulert attmed naustomr\u00e5det, i reguleringsplanen er nettopp badeplassen regulert som gr\u00f8ntomr\u00e5de for \u00e5 sikre tilkomsten for \u00e5lmenta til sj\u00f8en og badeplassen. Sj\u00f8lv om KPA si byggegrense langs sj\u00f8, g\u00e5r framfor reguleringsplanen, er det for byr\u00e5den viktig \u00e5 leggje vekt p\u00e5 at det gjennom reguleringsarbeidet har vore gjort ei grundig vurdering av kvar ein kan tillate naust og kva som skal vere gr\u00f8nstruktur. Etter byr\u00e5den si vurdering er ogs\u00e5 fordelane klart st\u00f8rre enn ulempene. Eit kvart tiltak i strandsona vil f\u00f8re til nokre ulemper, i form av noko meir privatisering. Men naustet vil ligg som ei naturleg forlenging av eksisterande naustrekkje, og vil ikkje har noko ulemper i form av fjernverknad. Det vert i den samanheng vist til Byantikvaren si fr\u00e5segn som meiner at naustet ser 19506327/1 2 ut til \u00e5 harmonere med naustmilj\u00f8et elles. Som nemnt vil tilkomsten til badeplassen i det regulerte gr\u00f8ntomr\u00e5det ikkje vere hindra av naustet. Fordelane m\u00e5 vidare vere klart st\u00f8rre enn ulempene. Byr\u00e5den er etter dette kome til at vilk\u00e5ra for \u00e5 gje dispensasjon er oppfylt, jf. pbl. \u00a7 19-2 andre ledd. Etter pbl. \u00a7 19-2 f\u00f8rste ledd er det d\u00e5 opp til forvaltninga sitt frie skj\u00f8nn om det skal gje dispensasjon, jf. formuleringa om at kommunen \u00abkan\u00bb gje varig eller mellombels dispensasjon. I dette tilfellet er byr\u00e5den av den oppfatning at det kan gis dispensasjon og viser til at naustet skal etablerast i eit regulert og etablert naustomr\u00e5de. I Klagen fra statsforvalter er det ikke gitt mer enn en kort og generell begrunnelsen for klagen, som i stor grad er den samme som innkom fra statsforvalteren i brev av 30.05.2023 i forbindelse med den opprinnelige dispensasjonss\u00f8knaden. Statsforvalters innvendinger er helt generelt utformet, og synes ikke \u00e5 ta hensyn til de forhold som gj\u00f8r seg gjeldende i denne saken. I det f\u00f8lgende skal knyttes noen korte merknader til de generelle forhold Statsforvalter adresserer. 3 TILTAKET INNEB\u00c6RER IKKE NEDBYGGING AV STRANDSONEN Innledningsvis skal vi trekke frem at Statsforvalters klage i hovedsak adresserer de samme forhold som da Statsforvalteren gav uttalelse til Tiltakshavers opprinnelige s\u00f8knad. Byr\u00e5den var dermed vel kjent med Statsforvalters innvendinger da vedtaket ble truffet 28.12.2023. Videre kommer at Tiltaket ikke, slik Statsforvalter synes \u00e5 legge til grunn, vil medf\u00f8re nedbygging av strandsonen. Tiltakshaver har f\u00e5tt tillatelse til \u00e5 oppf\u00f8re et naust i en allerede eksisterende nausterekke, som en naturlig forlengelse av den naustetradisjon som er i Skiparviken per i dag. Naustet vil alts\u00e5 oppf\u00f8res p\u00e5 et allerede bebygd omr\u00e5de, og vil i sv\u00e6rt liten grad beslaglegge ytterligere areal i strandsonen. Tiltaket har heller ikke noen negativ p\u00e5virkning p\u00e5 de andre forhold \u2013 herunder naturmangfold og hensynet til allmenn ferdsel \u2013 som Statsforvalteren legger vekt p\u00e5 i klagen. Statsforvalteren anf\u00f8rer at Tiltaket vil virke privatiserende og v\u00e6re negativ for allmenhetens ferdsels- og oppholdsmuligheter i Skiparvika. Uttalelsen er helt generell, og b\u00e6rer preg av at Statsforvalter verken har sett omr\u00e5det, eller kjenner til hvordan dette brukes. Utbygger har i sin opprinnelige klage 07.07.2023 redegjort for den naturlige allmenne bruk som i dag forekommer i Skiparviken. Som tidligere forklart, foreg\u00e5r tilkomst og allmenn ferdsel i dag lengre ut p\u00e5 en holme s\u00f8rvest for naustetomten, og vil ikke bli p\u00e5virket av naustet. For \u00f8vrig mener statsforvalteren \u2013 slik vi leser klagen \u2013 at utbygging vil ha negativ p\u00e5virkning p\u00e5 naturmangfold i form av fiske og fugleliv. Ogs\u00e5 denne uttalelsen fremst\u00e5r generell og uten at det er lagt vekt p\u00e5 naustets plassering eller forholdene i Skiparviken generelt. Som vi har redegjort for i klagen av 07.07.2023 kan det ikke p\u00e5vises at naturmangfoldet p\u00e5 noen m\u00e5te vil p\u00e5virkes negativt, men snarere vil en oppf\u00f8ring av naustet medf\u00f8re at omr\u00e5det i enden av nausterekken vedlikeholdes og gir positive ringvirkninger for Skiparviken som helhet. Avslutningsvis vil vi p\u00e5peke at den nedbygging som har skjedd i omr\u00e5det i Skiparviken er det kommunen selv som har utf\u00f8rt ved sin utfylling i sj\u00f8 i forbindelse med opparbeidelse av gangvei. I 19506327/1 3 tidligere tider var det et yrende b\u00e5tliv i Skiparviken, den fylkeskommunale delen av Skiparviken er n\u00e5 beslaglagt av en uhensiktsmessig utfylling i sj\u00f8. Vi viser til bilag 6 og 7 som var vedlagt klagen 07.07.2023. Det rimer dermed d\u00e5rlig n\u00e5r Statsforvalteren klager p\u00e5 privat nedbygning i Skiparviken. 4 FORHOLDET TIL NY REGULERINGSPLAN ER IKKE OMTALT AV STATSFORVALTEREN : BETYDNINGEN AV DET KOMMUNALE SELVSTYRET Statsforvalteren har i sin klage overhodet ikke kommentert forholdet til den relativt nye Reguleringsplanen fra 2016, selv om en stor del av dispensasjonsvurderingen knytter seg nettopp til dette forholdet. I Reguleringsplanen fra 2016 er tomten regulert som naustetomt, og det er forutsatt bebyggelse p\u00e5 slik plassering som det n\u00e5 er gitt tillatelse til gjennom Vedtaket fra byr\u00e5den. Som nevnt ovenfor er Eiendommen eksplisitt nevnt i reguleringsbestemmelsenes punkt 2.7.1. Vi skal ogs\u00e5 minne om at Statsforvalteren (den gang Fylkesmannen) ogs\u00e5 var grundig involvert i reguleringsprosessen som ledet frem til Reguleringsplanen fra 2016, blant annet fordi det opprinnelige reguleringsvedtaket var gjenstand for klagebehandling. I forbindelse med denne klagebehandling gjorde Fylkesmannen selv en grundig vurdering av naustetomten, steinkaien p\u00e5 Eiendommen og forholdet til allmenn ferdsel i strandsonen. Det fremg\u00e5r av klagevedtaket fra Fylkesmannen at det ble er gjort en rekke avveiinger for \u00e5 sikre allmenn ferdsel i strandsonen etter pbl. \u00a7 1-8, som Fylkesmannen sluttet seg til. Det vises til side 4 i Fylkesmannens vedtak 25.08.2017: I det regulerte naustomr\u00e5det er det \u00e5pnet for \u00e5 bygge inntil tre nye naust p\u00e5 eksisterende parseller. Det er gitt en rekke bestemmelser om st\u00f8rrelse og form p\u00e5 de nye naustene for \u00e5 sikre tilpassing til eksisterende naustmilj\u00f8. I den sammenheng vises det ogs\u00e5 til at naustomr\u00e5det er sv\u00e6rt synlig ogs\u00e5 fra Troldhaugen, som et positivt element. Det anf\u00f8res fra kommunens side at de detaljerte planbestemmelsene skal sikre at nye tiltak i dette milj\u00f8et ikke blir skjemmende. Fylkesmannen har ikke vesentlige merknader til kommunens vurdering av dette sp\u00f8rsm\u00e5let. Bilag 1: Vedtak fra Fylkesmannen i Hordaland 25. august 2017 i sak 2017/6945 Da man et knapt \u00e5r etter ovennevnte vedtak fra Fylkesmannen vedtok KPA2018, anf\u00f8rer Tiltakshaver at man \u00e5penbart ikke har foretatt noe fornyet vurdering, eller gjort seg andre tanker, om arealdisponeringen som var ment \u00e5 gjelde for Eiendommen. Det faktum at man formelt sett m\u00e5tte s\u00f8ke dispensasjon, fremst\u00e5r som en konsekvens av at en KPA naturlig nok m\u00e5 holdes relativt generell, uten \u00e5pning for at arealdisponeringen i KPA er like finmasket som i en detaljreguleringsplan. Slike omstendigheter som har oppst\u00e5tt i n\u00e6rv\u00e6rende sak, ligger i kjernen av hva som da kan h\u00e5ndteres gjennom dispensasjoner fra KPA. I dette tilfellet sikrer en dispensasjon at arealbruken de facto blir slik de styrende plan- og bygningsmyndighetene har \u00f8nsket det. Dette er ogs\u00e5 bekreftet gjennom Vedtaket fra Byr\u00e5den. I denne forbindelse skal vi trekke frem at hensynet til det kommunale selvstyret veier tungt i saker som denne: det er tale om en byggesak som er i tr\u00e5d med gjeldende regulering, og hvor byr\u00e5den selv har bekreftet \u00f8nsket om \u00e5 gi byggetillatelse selv om man formelt sett er avhengig av dispensasjon fra KPA. 19506327/1 4 Vi minner om at Plan \u2013 og bygningsloven bygger p\u00e5 et prinsipp om kommunalt selvstyre, og kommunen har betydelig skj\u00f8nnsadgang etter dispensasjonshjemmelen i plan- og bygningsloven \u00a7 19-2 f\u00f8rste ledd. Det fremg\u00e5r da ogs\u00e5 av forvaltningsloven \u00a7 34 at: \"Der statlig organ er klageinstans for vedtak truffet av en kommune eller fylkeskommune, skal klageinstansen legge stor vekt p\u00e5 hensynet til det kommunale selvstyre ved pr\u00f8ving av det frie skj\u00f8nn. Det skal fremg\u00e5 av vedtaket hvordan klageinstansen har vektlagt hensynet til det kommunale selvstyret.\" Vurderingen av om man skal gi dispensasjon eller ikke i dette tilfellet, ligger klart innenfor det frie skj\u00f8nn. N\u00e5r man da samtidig tar i betraktning at Tiltaket faktisk er i tr\u00e5d med en nylig vedtatt Reguleringsplan, st\u00e5r man heller ikke overfor en situasjon hvor det tillates utbygging i strandsonen uten en slik grundig prosess som ligger bak en reguleringsplan. Vedtaket fra byr\u00e5den 28.12.2023 reflekterer de politiske myndigheters \u00f8nske om at man skal tillate utbygging under gjeldende reguleringsplan, og vilk\u00e5rene for dispensasjon fra byggegrensene i KPA 6.1.1 er oppfylt. Tiltakshaver \u00f8nsker ogs\u00e5 \u00e5 legge til at klagen fra Statsforvalter fremst\u00e5r helt \"generisk\", og klagen fremst\u00e5r n\u00e6rmest som en automatisk reaksjon p\u00e5 at det er gitt dispensasjon fra byggeforbudet i strandsonen. Klagen har ingen omtale av de spesifikke forhold i saken. Statsforvalter synes heller ikke \u00e5 tatt h\u00f8yde for at de forhold som Statsforvalter vanligvis adresserer som problematiske i dispensasjonssaker \u2013 mangel p\u00e5 planprosess \u2013 ikke sl\u00e5r til i denne saken. Tvert imot, Fylkesmannen har selv for f\u00e5 \u00e5r siden behandlet reguleringsplanen som klageinstans, og sluttet seg til kommunens vurderinger av at man kan tillate noe utbygging av naust i omr\u00e5det, herunder p\u00e5 Tiltakshavers Eiendom. I denne forbindelse uttalte ogs\u00e5 Fylkesmannen avslutningsvis at: \"Vi har heller ikke merknader til det planfaglige skj\u00f8nnet som kommunen har ut\u00f8vd i saken, jf. forvaltningsloven \u00a7 34 andre ledd.\" Det er vanskelig \u00e5 se hvordan man i dag skal kunne komme til noe annen konklusjon, n\u00e5r kommunen selv har bekreftet at man fortsatt \u00f8nsker \u00e5 tillatte den arealdisponering som Reguleringsplanen legger opp til. Tiltakshaver ber derfor om at Statsforvalters klage ikke tas til f\u00f8lge. Med vennlig hilsen Advokatfirmaet Thommessen AS Ivar Strandenes Advokat 19506327/1 5 Saksbehandler, telefon V\u00e5r dato V\u00e5r referanse Laila Pedersen Kaland, 5557 2373 25.08.2017 2017/6945 421.4 Deres dato Deres referanse 30.05.2017 13/23567 Bergen kommune Postboks 7700 5020 Bergen Bergen - gnr 41 Bnr 670 mfl - detaljregulering Skiparviken boligomr\u00e5de Vi viser til oversendelse fra Bergen kommune mottatt her 30.05.2017. Vedtak: Fylkesmannen stadfester Bergen kommune v/bystyret sitt vedtak av 19.10.2016, sak 272- 16. Bakgrunn for saken Vi legger til grunn at partene er kjent med saksdokumentene, og de faktiske forholdene i saken. Vi vil likevel kort nevne f\u00f8lgende fra den tidligere behandlingen av saken: Bystyret i Bergen kommune godkjente i m\u00f8te 19.10.2016, sak 272-16, detaljreguleringsplan for Skiparviken boligomr\u00e5de. Vedtaket ble p\u00e5klaget av Elin \u00c5rstad (gnr 41 bnr 483) som bl.a. anf\u00f8rer at Hops\u00e5sen er et ettertraktet villaomr\u00e5de med fin utsikt mot Nord\u00e5svannet som ikke skal skjemmes av blokker eller h\u00f8ye leilighetsbygg. Vedtaket er videre p\u00e5klaget av Lene Eide og Stephen L. Fraser (gnr 41 bnr 488) som bla. skriver at det store inngrepet i n\u00e6rmilj\u00f8et deres vil v\u00e6re \u00f8deleggende for bomilj\u00f8et som er preget av eneboliger. Klager er innforst\u00e5tt med at omr\u00e5det blir bygget ut, men har sterke innsigelser til blokken som vil komme foran deres hus som er tegnet av arkitekt Konow Lund. Klager har vanskelig for \u00e5 forst\u00e5 at det ikke skal v\u00e6re mulig \u00e5 ta hensyn til bygninger med betydelig kulturell verdi. I den sammenheng vises det ogs\u00e5 til byantikvarens uttalelse i saken. Det vises ogs\u00e5 til at arkitekt Konow Lund la s\u00e6rlig vekt p\u00e5 at husene \u00abhans\u00bb skulle ha fri utsikt i front, og at dennes \u00f8nsker n\u00e5 blir fullstendig ignorert. Klager peker videre p\u00e5 at bygg 8 med en koteh\u00f8yde p\u00e5 39,8m vil forringe eiendommens utsikt, estetiske verdi og egenart. Klager \u00f8nsker at bygg 8 f\u00e5r en maksimal koteh\u00f8yde p\u00e5 36,8m om ikke det skal ta betydelig utsikt fra deres eiendom. Det er flere vedlegg til klagen. Vibecke og Per Nyg\u00e5rd (gnr 40 bnr 202) anf\u00f8rer i sin klage bla. at byggegrensene for BF3 og BF4 m\u00e5 \u00f8kes tilsvarende som for BF1 og BF2. Klager viser videre til at det er sv\u00e6rt urimelig at det legges restriksjoner p\u00e5 antall boenheter i felt BF3 og BF4, n\u00e5r det ikke er tilsvarende restriksjoner for BF1 og BF2. Det vises videre til at eksisterende naust har sprengt vekk mye mer enn 0,5m og at bestemmelsene b\u00f8r endres slik at det \u00e5pnes for at naust kan ligge i niv\u00e5 Fylkesmannen i Hordaland Kommunal- og samfunnsplanavdelinga Postadresse: Postboks 7310, 5020 Bergen Kontakt: www.fylkesmannen.no/melding Bes\u00f8ksadresse: Statens hus, Kaigaten 9, Bergen Nettside: www.fylkesmannen.no/hordaland Telefon: 55 57 20 00 Org.nr: 974760665 med eksisterende naust. Videre bes det om at det \u00e5pnes for at st\u00f8rrelsen p\u00e5 bygg som kan f\u00f8res opp utenfor byggegrensen \u00f8kes fra 50m2 til 70m2, da klager har planer om oppf\u00f8ring av garasje. Ogs\u00e5 Astri og Bj\u00f8rn Traaholt (gnr 40 bnr 203) p\u00e5klager vedtaket og anf\u00f8rer bla. at det ikke er tatt hensyn til deres interesser. De har flere ganger gitt uttrykk for \u00f8nske om \u00e5 dele fra en boligtomt, da deres eiendom er 1700m2. Det har blitt avvist uten en god begrunnelse. Det harmonerer d\u00e5rlig med at dette er et fortettingsomr\u00e5de. Det bes om at passusen om at det ikke kan legges til rette for flere boenheter p\u00e5 gnr 40 bnr 203 fjernes. Videre viser klager til at gangveien som er planlagt gjennom deres eiendom vil forringe verdien av eiendommen og det forutsettes at dette tapet blir erstattet. Det bes ogs\u00e5 om at gangveien legges om slik at det beholdes et st\u00f8rre omr\u00e5de rundt garasjen. Klager peker ogs\u00e5 p\u00e5 at kai 570-1 er en gr\u00e5steinskai bygget i 1906 og som er verneverdig. Det \u00f8nskes at bruken av denne forbeholdes eierne for \u00e5 unng\u00e5 slitasje. Det vises ellers til tidligere merknader. Videre er vedtaket p\u00e5klaget av Elena-Nini von Erpecom Dahl (gnr 40 bnr 20, 212, 223 og 1491). I klagen vises det bla. til at det ikke er tatt tilstrekkelig hensyn til innsendte merknader og at flere av bestemmelsene er i strid med hennes eiendomsrett. Det vises til at stien som g\u00e5r over hennes eiendom bnr 20 ikke er akseptabel, og at denne hindrer eiers utbyggingsplaner for eiendommen. Det vises videre til at stien vil f\u00f8re til u\u00f8nsket trafikk rundt naust og i strandsonen. Klager anf\u00f8rer at det er urimelig at to store utbyggingsplaner skal oppn\u00e5 fordeler ved \u00e5 etablere offentlig tursti over hennes eiendom fremfor \u00e5 sikre uteomr\u00e5der innenfor egne arealer. Klager \u00f8nsker prim\u00e6rt at fastsettelse av eventuell sti skjer i en fremtidig regulering av hennes eiendom, alternativt at eksisterende hagesti reguleres. Klager peker videre p\u00e5 at hun har tinglyst veirett ned til sine eiendommer ved sj\u00f8en, men at denne kj\u00f8reretten ikke er tatt med i bestemmelsene. Veiretten er sentral for den videre utvikling av hennes eiendommer. Det anf\u00f8res ogs\u00e5 at utviding av vei f\u00f8rer til tap av fire opparbeidede parkeringsplasser og at det ikke aksepteres uten at plassene blir kompenser. Det er ikke tilstrekkelig med en plass slik reguleringsplanen legger opp til. Det anf\u00f8res ogs\u00e5 at oppf\u00f8ring av blokk p\u00e5 gnr 40 bnr 224 vil v\u00e6re i strid med villaklausul. Forslagsstiller skriver i sitt tilsvar til klagene bla. at de forhold som tas opp i klagene har kommet frem tidligere i planprosessen. De anf\u00f8res at den vedtatte reguleringsplanens plassering av bygg og byggeh\u00f8yder har v\u00e6rt gjennom en omfattende prosess med mange involverte. Uttalelsen fra byantikvaren som det vises til for bygg foran Hops\u00e5sen 33 ble gitt til et tidligere forslag, og ikke opprettholdt i senere uttalelser der man ikke omtaler enkeltbygg spesielt. Til villaklausulen anf\u00f8res det at hus 1 ikke eller bare i ubetydelig grad vil ber\u00f8re bnr 224. Klagene ble vurdert av plan- og bygningsetaten 30.05.2017, som ikke tok klagene til f\u00f8lge. Saken ble samtidig sendt Fylkesmannen i Hordaland for klagebehandling. Fylkesmannens vurdering av saken: Forvaltningsloven (fvl) gjelder for Fylkesmannens behandling av saken. Det f\u00f8lger av fvl \u00a7 34 andre ledd at Fylkesmannen som klageinstans kan pr\u00f8ve alle sider av vedtaket som er p\u00e5klaget. Det understrekes likevel videre i bestemmelsen at Fylkesmannen som klageinstans skal ta hensyn til det kommunale selvstyret ved pr\u00f8vingen av det frie skj\u00f8nn. 2 Planomr\u00e5det er p\u00e5 38,5 daa. Det er planlagt 11 leilighetsbygg i 2-5 etasjer, fordelt over byggeomr\u00e5det slik at det blir to felles gr\u00f8ntarealer liggende mellom en fremre og bakre bygningsrekke. Utnyttelsesgraden for BB1 % = 110 % BRA og for BB2 =115 % BRA. I tillegg avsettes fem enkelttomter for eksisterende / nye eneboliger med tillatt utnyttelse p\u00e5 50% BRA. Totalt 109 boenheter. Planforslaget forutsetter en st\u00f8rre oppfylling av det sk\u00e5lformede terrenget med en geomur som avgrensing av utfyllingen og skjerm for \u00e5 sikre tilfredsstillende luft og st\u00f8ykvalitet for boliger og utearealene. Ved utarbeiding av en reguleringsplan vil motstridende hensyn ofte gj\u00f8re seg gjeldende. Vurderingen av hva et omr\u00e5de skal brukes til er i utgangspunktet underlagt planmyndighetenes frie skj\u00f8nn. Sp\u00f8rsm\u00e5let er da om de vurderingene som ligger til grunn for reguleringsform\u00e5l og reguleringsbestemmelser har v\u00e6rt tilstrekkelig grundige og bygger p\u00e5 lovlige reguleringsmessige hensyn. Fylkesmannen vil videre m\u00e5tte vurdere om saksbehandlingsreglene for behandling av reguleringsplaner er fulgt i denne saken. Naboulemper Kommunen legger til grunn for sin avgj\u00f8relse at utsiktsforholdene for naboene vil bli noe p\u00e5virket, dette sl\u00e5r mest inn i forhold til byggeomr\u00e5de BB1. Det blir videre pekt p\u00e5 at det er mye storvokst vegetasjon i omr\u00e5det som hindrer utsikt mot Nord\u00e5svannet, men at det likevel blir noe annet \u00e5 ha utsikt mot gr\u00f8nne omgivelser enn store bygningsvolumer. Ogs\u00e5 planskildringen viser til at det bare er de lavestliggende boligene i Skipaviklia som f\u00e5r utsikten noe redusert, og at bebyggelsen er s\u00f8kt tilpasset slik at alle f\u00e5r siktsone mot Nord\u00e5svannet. \u00d8vrig bebyggelse ligger s\u00e5 h\u00f8yt at man ser over den nye bebyggelsen. Fylkesmannen har forst\u00e5else for at det kan oppleves negativt at utsiktsforholdene endrer seg, ved at gr\u00f8nne omr\u00e5der erstattes av bygg, og ved at man f\u00e5r en annen bebyggelsesstruktur. Omr\u00e5det er likevel vist med utbyggingsform\u00e5l i overordnede planer, slik at utbygging av omr\u00e5det er p\u00e5regnelig og med det endringer for nabobebyggelsen. Planen har imidlertid v\u00e6rt igjennom en lang og grundig planprosess der b\u00e5de naboer, grunneiere og offentlige myndigheter har f\u00e5tt deltatt og der den endelige planen er et resultat av en avveining av de ulike interesser som gj\u00f8r seg gjeldende. Ogs\u00e5 hensynet til ivaretaking av kulturminner har v\u00e6rt vurdert i prosessen. Boligomr\u00e5der BF3 og BF4 BF3 og BF4 har bestemmelser om antall boenheter og byggegrense trukket rundt eksisterende bygg, mens det er lempeligere bestemmelser for tiltak i BF1 og BF2. Kommunen begrunner ulikhetene p\u00e5 f\u00f8lgende m\u00e5te ved vurdering av de klager som er kommet inn: Det er imidlertid beliggenheten som er avgj\u00f8rende for hvilke begrensninger det er satt for de ulike feltene med hensyn til antall boenheter og byggegrense. Feltene BF3-4 ligger vest for RV580, og n\u00e6rmere Nord\u00e5svannet, mens feltene BF1-2 ligger \u00f8st for veien. Eiendommene i feltene BF3-4 er dermed godt synlig mot sj\u00f8en. Det er lagt til rette for \u00e5 beholde eksisterende boliger i disse feltene, men med begrensede utvidelsesmuligheter p\u00e5 bakgrunn av de hensyn som gjelder ved bebyggelse i strandsonen. N\u00e5r det gjelder den anf\u00f8rte \u00f8kningen av grunnflaten for bygg som kan oppf\u00f8res utenfor byggegrensen vil ikke en slik endring ha innvirkning for klagers eiendom, da denne ligger i strandsonen hvor det ikke kan oppf\u00f8res bygg utenfor byggegrensen, jf. reguleringsbestemmelse \u00a7 1.6. 3 Forskjellene er s\u00e5ledes saklig begrunnet og Fylkesmannen har ikke merknader til de vurderinger som kommunen her gj\u00f8r. Naustomr\u00e5de I det regulerte naustomr\u00e5det er det \u00e5pnet for \u00e5 bygge inntil tre nye naust p\u00e5 eksisterende parseller. Det er gitt en rekke bestemmelser om st\u00f8rrelse og form p\u00e5 de nye naustene for \u00e5 sikre tilpassing til eksisterende naustmilj\u00f8. I den sammenheng vises det ogs\u00e5 til at naustomr\u00e5det er sv\u00e6rt synlig ogs\u00e5 fra Troldhaugen, som et positivt element. Det anf\u00f8res fra kommunens side at de detaljerte planbestemmelsene skal sikre at nye tiltak i dette milj\u00f8et ikke blir skjemmende. Fylkesmannen har ikke vesentlige merknader til kommunens vurdering av dette sp\u00f8rsm\u00e5let. Kai Like ved det regulerte naustomr\u00e5det er det en eldre steinkai som i planen er vist med form\u00e5l gr\u00f8ntstruktur og omsynssone bevaring kulturmilj\u00f8. Det er \u00f8nske fra grunneier om at bruken av denne skal forbeholdes eier for \u00e5 unng\u00e5 slitasje. Privat eierskap endres ikke av reguleringsplanen. Om allmennheten har tilgang til kai og gr\u00f8ntomr\u00e5dene rundt reguleres av friluftslovens bestemmelser. Sti Kommunen har \u00f8nsket \u00e5 legge til rette for tilkomst for allmennheten til strandsonen i planarbeidet. Det har v\u00e6rt vurdert en l\u00f8sning med en turvei i bakkant av naustomr\u00e5det. Dette krever en del terrengarbeid, slik at kommunen har vurdert det som mer tjenlig at gangforbindelsen kan skje via dagens veiforbindelse mellom boligeiendommene som er benevnt BF3 og BF4. For kommunen har det videre v\u00e6rt viktig \u00e5 sikre offentlig eierskap til turvei videre mot Skjoldnes for \u00e5 sikre allmenn tilgang til tras\u00e9en. Dersom det blir aktuelt med regulering til ytterligere bebyggelse er kommunen \u00e5pen for at turveien kan brukes som en begrenset kj\u00f8readkomst til disse eiendommene. Det gjelder gnr 40 bnr 20 mfl. I vurderingen av de klager som er innkommet skriver kommunen bla.: Det er imidlertid et generelt \u00f8nske \u00e5 legge til rette for ferdselsmuligheter i strandsonen. Det er tidligere fastsatt at det b\u00f8r tilrettelegges for tursti mellom Skiparviken og Skjoldnes. Det er gjort en avveiing av trase med utgangspunkt i opprinnelig eldre privat vei i omr\u00e5det. Dette med en p\u00e5kobling til regulert gangvei/turvei i reguleringsplan for Skjoldnes. Fylkesmannen har ikke merknader til kommunens vurdering som bygger p\u00e5 saklige, reguleringsmessige hensyn. Vi vil legge til at tilrettelegging for allmennhetens ferdsel i strandsonen er et sentralt offentlig hensyn som skal sikres i kommunens planlegging, jf. pbl \u00a7 1-8. Lovgiver har s\u00e5ledes som et utgangspunkt prioritert allmenne interesser fremfor utbyggingsinteresser i strandsonen. Kommunens prioritering av \u00e5 legge til rette for ferdsel i strandsonen er s\u00e5ledes i samsvar med plan- og bygningslovens bestemmelser. Villaklausul Etter pbl \u00a7 1-4 f\u00f8rste ledd skal plan- og bygningsmyndighetene p\u00e5se at plan- og bygningsloven med forskrifter overholdes i kommunene. Betydningen av villaklausulen mellom partene er et privatrettslig forhold som i utgangspunktet vil v\u00e6re uvedkommende for 4 saker etter plan- og bygningsloven. Private parter kan ikke binde kommunen som planmyndighet gjennom eventuelle avtaler seg imellom om arealbruk. Parkeringsplasser/veirettigheter Det anf\u00f8res i en av klagene at tapte parkeringsplasser for gnr 40 bnr 20 m\u00e5 erstattes. Kommunen som planmyndighet er ikke bundet av inng\u00e5tte private avtaler n\u00e5r den skal ta stilling til hva som er mest tjenlig arealbruk i et omr\u00e5de. Det er likevel satt av en parkeringsplass ved sj\u00f8en for denne eiendommen. Sp\u00f8rsm\u00e5l om eventuell \u00f8konomisk kompensasjon for tapte parkeringsplasser er et privatrettslig sp\u00f8rsm\u00e5l som det ikke kan tas stilling til i reguleringsplanen. Fylkesmannen vil som kommunen peke p\u00e5 at eventuelle tinglyste rettigheter til vei ikke faller bort som en f\u00f8lge av planen, da planen ikke tar stilling til privatrettslige forhold. Konklusjon: Fylkesmannen finner, etter en gjennomgang av saksdokumentene, at reguleringsplanen er behandlet i samsvar med de krav som plan- og bygningsloven setter til utarbeidelse og vedtakelse av reguleringsplaner. Vi har heller ikke merknader til det planfaglige skj\u00f8nnet som kommunen har ut\u00f8vd i saken, jf. forvaltningsloven \u00a7 34 andre ledd. Klagene blir etter dette ikke tatt til f\u00f8lge. Fylkesmannens vedtak er endelig og kan etter forvaltningsloven \u00a7 28 tredje ledd ikke p\u00e5klages videre. Med hilsen Anne Kjersti Sande Laila Pedersen Kaland seksjonsleder seniorr\u00e5dgiver Brevet er godkjent elektronisk og har derfor ingen underskrift. Kopi til: Asplan Viak AS Bergen Postboks 2304 Solheimsviken 5824 BERGEN Elin \u00c5rstad Hops\u00e5sen 30 5221 NESTTUN Vibecke Sletten Nyg\u00e5rd og Per Morten Skiparviklia 19 5221 NESTTUN Nyg\u00e5rd Elna-Nini von Erpecom Dahl Sundtsveg 53 5221 NESTTUN Stephen Fraser og Lene Eide Hops\u00e5sen 33 5221 NESTTUN Astri Traaholt Skiparviklia 14 5221 NESTTUN 5 "
}