{
  "dokument_id": "a9299a59-ba77-5e75-b601-ab7c19f4d28c",
  "doc_type": "case_attachment",
  "kommune": 4601,
  "tittel": "Stadfesting gnr 154 bnr 211 klagesak deling",
  "url": "https://bergen.kommune.no/politikere-utvalg/api/fil/bk360/10928401/Stadfesting-gnr-154-bnr-211-klagesak-deling",
  "tekst": " V\u00e5r dato: V\u00e5r ref: 10.06.2024 2024/5530 Deres dato: Deres ref: 11.12.2023 Advokat Even \u00d8istensen ved Saksbehandler, innvalgstelefon ADVOKATCOMPAGNIET DA Sunniva Nyb\u00f8e F\u00f8rland, 5557 2138 Postboks 483 Sentrum 5805 BERGEN Bergen kommune gbnr. 154/211, Solveien 6. Klage p\u00e5 tillatelse til oppretting av ny eiendom. Vi viser til Bergen kommunes oversendelse av klagesaken i brev datert 04.04.2024. Vedtak Statsforvalteren stadfester Bergen kommunes vedtak datert 21.11.2023, ref. DELE-2023/14342- 18. Sakens bakgrunn I vedtak datert 02.05.2023 ga Bergen kommune rammetillatelse til blant annet \u00e5 etablere ny avkj\u00f8rsel, to parkeringsplasser, og st\u00f8yskjerm. Tillatelsen gjaldt gbnr. 154/211. Kommunen ga ogs\u00e5 dispensasjon fra avstandsbestemmelsene i plan- og bygningsloven \u00a7 29-4, for plasseringen av st\u00f8yskjermen inntil flere nabogrenser. Den 28.06.2023 s\u00f8kte Vestland Boligutleie AS om tillatelse til oppretting av ny eiendom fra eksisterende eiendom gbnr. 154/211. Den 10.10.2023 ga Bymilj\u00f8etaten positiv uttale til utvidet bruk av avkj\u00f8rselen som fikk rammetillatelse den 02.05.2023. Den positive uttalelsen gjaldt for en ny boenhet, i forbindelse med oms\u00f8kt fradeling fra gbnr. 154/211. Bymilj\u00f8etaten oppstilte flere betingelser i uttalelsen. Bergen kommune har i vedtak datert 21.11.2023 gitt tillatelse til fradeling av en parsell til boligform\u00e5l, fra eksisterende gbnr. 154/211. Kommunen innvilget samtidig dispensasjon fra regulerte tomtegrenser i reguleringsplanen. N\u00e5r det gjelder \u00f8kt bruk av avkj\u00f8rselen, krever kommunen at vilk\u00e5r og krav stilt i Bymilj\u00f8etatens uttalelse av 10.10.2023 oppfylles. Den nye eiendommen er skravert p\u00e5 kartet under, datert 21.11.2023. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/6 Advokat Even \u00d8istensen har klaget p\u00e5 vedtaket, p\u00e5 vegne av eierne av naboeiendommen gbnr. 154/202, Martin Larsson og Randi M\u00e5l\u00f8y. Klagerne mener tillatelsen er ugyldig. I klagen bes det om at den eksisterende boligens areal m\u00e5 dokumenteres, siden det har betydning i relasjon til KPA \u00a7 26.3.9 om utnyttelsesgrad, og i relasjon parkeringsplasser som kreves for den nye tomten. Det anf\u00f8res videre at kommunen ikke har gjort en selvstendig vurdering av om gbnr. 154/211 og den nye tomten, henholdsvis oppfyller og kan oppfylle, kommuneplanens krav til uteoppholdsareal og parkering. S\u00e5 langt klageren kan se, har ikke kommunen vurdert om fradelingen medf\u00f8rer at det dannes tomter som er uegnet til bebyggelse jf. pbl. \u00a7 26-1. I klagen trekkes det ogs\u00e5 frem at det ikke foreligger konkrete opplysninger om hvilke bygg som er planlagt oppf\u00f8rt p\u00e5 parsellen. Vi viser til klagen i sin helhet.1 Vestland Boligutleie AS har ingen kommentar til klagen jf. e-post av 03.01.2024. Utvalg for milj\u00f8 og byutvikling behandlet saken i m\u00f8te den 21.03.2024, sak 104/24, og fattet vedtak om \u00e5 ikke ta klagen til f\u00f8lge. Saken er derfor sendt hit for endelig behandling. Regelverk Statsforvalteren er delegert myndighet til \u00e5 avgj\u00f8re klagesaker etter plan og bygningsloven, se pbl. \u00a7 1- 9 femte avsnitt og rundskriv T-2/09. Forvaltningsloven (fvl.) gjelder for Statsforvalterens saksbehandling jf. pbl. \u00a7 1-9 f\u00f8rste avsnitt. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb jf. fvl. \u00a7 34 andre avsnitt. Vi kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling jf. fvl. \u00a7 34 fjerde avsnitt. Plansituasjon Eiendommen gbnr. 154/211 inng\u00e5r i en eldre reguleringsplan fra 1925 (ID: 40010000) Laksev\u00e5g. Store Damsg\u00e5rd. Planen er uten bestemmelser. Eiendommen er vist med bolig og tomtegrenser p\u00e5 plankartet under (se bolig nummer to i Solveien, f.v). 1 Klage datert 11.12.2023. Side: 3/6 I kommuneplanens arealdel (2018-2030) er eiendommen avsatt til sentrumsform\u00e5l byfortettingssone (BY2). Videre er eiendommen vist under hensynssonene konsesjonsomr\u00e5de fjernvarme, gul st\u00f8ysone (veist\u00f8y), bevaring kulturmilj\u00f8, faresone luftforurensning, og bestemmelsesomr\u00e5de nr. 6. Fradeling Plan- og bygningsloven \u00a7 26-1 er en bestemmelse som generelt opplyser om hvilke regler som gjelder ved fradelinger, og i tillegg har en selvstendig regel om at det ikke m\u00e5 dannes tomter som er uegnet til bebyggelse: \u00abOpprettelse av ny grunneiendom, ... m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov\u00bb. Kravene i pbl. \u00a7 26-1 m\u00e5 v\u00e6re oppfylt b\u00e5de p\u00e5 den tomt som s\u00f8kes fradelt, og p\u00e5 resteiendommen.2 Statsforvalterens vurdering Dispensasjon fra regulert tomtegrense Ettersom klageren tar opp regelen i kommuneplanens arealdel \u00a7 26.3.9 om utnyttelsesgrad, mener vi det er naturlig \u00e5 overpr\u00f8ve den juridiske vurderingen av om det kan gis dispensasjon fra tomtegrensene i den eldre reguleringsplanen. Dette fordi tomtegrensen i reguleringsplanen legger opp til en romslig eiendom med en st\u00f8rre hage \u2013 alts\u00e5 lav utnyttelsesgrad. Kommuneplanens regel om at utnyttelsesgrad skal settes ut fra krav til byromstruktur, byggeh\u00f8yde og uteareal (KPA \u00a7 26.3.9) er mer skj\u00f8nnsmessig, og gir st\u00f8rre grad av spillerom enn dispensasjonsvilk\u00e5rene i pbl. \u00a7 19-2. Vi starter med \u00e5 ta stilling til om hensynene bak planens tomtegrenser blir vesentlig tilsidesatt dersom det gis dispensasjon til den oms\u00f8kte fradelingen. Hensynet bak bestemmelsen om regulerte tomtegrenser er \u00e5 tilrettelegge for det som ble ansett som hensiktsmessige boligtomter da planen ble vedtatt. I dette tilfellet en romslig boligtomt med en st\u00f8rre hage. Vi legger til grunn at planens tomtegrense er ment \u00e5 skape et \u00abvillabebyggelsespreg\u00bb. Det rettslige utgangspunktet er at reguleringsplaner skal oppheves eller endres, dersom planen ikke lenger er i samsvar med kommunens \u00f8nsker om fremtidig arealbruk i omr\u00e5det. I dette tilfellet har kommunen allerede lagt frem et forslag om \u00e5 oppheve denne konkrete reguleringsplanen. Kommunens forslag omfatter ogs\u00e5 fem andre eldre reguleringsplaner. I kunngj\u00f8ringen fra kommunen heter det at: 2 Se departenentets tolkningsuttalelse fra 2018, https://lovdata.no/pro/#document/TUDEP/avgjorelse/tudep-2018-3560-2?from=NL/lov/2008-06-27- 71/%C2%A726-1 Side: 4/6 \u00abDe eldre reguleringsplanene samsvarer ikke med utbygget situasjon, byggetiltakene i planen er ferdig etablert og plankartene er teknisk utdaterte\u00bb.3 Hensynet bak planens tomtegrense gj\u00f8r seg ikke sterkt gjeldende lenger. Vi viser til kommunens forslag om \u00e5 oppheve planen. Dispensasjonsbestemmelsen er ment som en praktisk sikkerhetsventil. Ettersom kommunen allerede har igangsatt en planprosess med sikte p\u00e5 \u00e5 oppheve reguleringsplanen, mener vi loven gir rom til \u00e5 dispensere fra planen, selv om den formelt ikke er opphevet. Statsforvalteren konkluderer med at hensynene bak reguleringsplanens tomtegrense ikke blir vesentlig tilsidesatt dersom dispensasjon gis. Vi mener det ikke er ulemper med \u00e5 dispensere fra denne konkrete reguleringsplanen, som etter planen uansett skal oppheves. Videre ser vi ikke at den oms\u00f8kte fradelingen i seg selv aktualiserer behovet for en planprosess. Kommuneplanen krever heller ikke reguleringsplan ved fradelinger jf. KPA \u00a7 3.1. Derimot vil det gjelde et plankrav, dersom fradelingen f\u00f8lges opp med s\u00f8knad om \u00e5 f\u00f8re opp bolig p\u00e5 tomten. Vi skal ikke i denne klagesaken ta stilling til om oppf\u00f8ring av bolig p\u00e5 tomten b\u00f8r avklares i en reguleringsplan som sikrer en helhetlig fortetning i omr\u00e5det. Det sentrale her er at fradelingen, ikke tilsier et klart behov for en reguleringsplanprosess. Vi mener derfor det ikke er nevneverdige ulemper med \u00e5 gi dispensasjon for den oms\u00f8kte fradelingen. Fordelen med \u00e5 dispensere er at det legges til rette for at eiendommen utvikles videre, i form av at eiendommen mer effektivt kan utnyttes i takt med det \u00f8kte boligbehovet. Dette er i samsvar med m\u00e5let i byfortetningsonen, som er at boligomr\u00e5dene skal videreutvikles. Vi konkluderer med at de juridiske vilk\u00e5rene for \u00e5 dispensere fra tomtegrensene i den eldre reguleringsplanen er oppfylte. N\u00e5r de juridiske vilk\u00e5rene er oppfylte, er det overlatt til kommunens skj\u00f8nn om dispensasjon skal gis. Vi har ikke merknader til at kommunen har valgt \u00e5 gi dispensasjon i denne saken. Vi presiserer at konklusjonen v\u00e5r om at loven \u00e5pner for at det kan gis dispensasjon fra tomtegrensene i den eldre reguleringsplanen, ikke legger f\u00f8ringer for sp\u00f8rsm\u00e5let om det kan gis dispensasjon, eller unntak jf. KPA \u00a7 3.3.1, fra plankravet ved s\u00f8knad om oppf\u00f8ring av ny bolig. Utnyttelsesgrad Fradelingen medf\u00f8rer at resteiendommen f\u00e5r h\u00f8yere utnyttelse enn tidligere. Omgivelsene er imidlertid relativt tett utbygd. Vi mener at fradelingen ikke f\u00f8rer til at resteiendommen f\u00e5r en utnyttelse som er i strid med byromstrukturen jf. regelen i KPA 26.3.9. Parkeringskrav Kommuneplanens arealdel stiller krav om minimum 0,4 parkeringsplasser per 100 m2 bruksareal i byfortetningsonen BY2 jf. \u00a7 17. I klagen bes det om at den eksisterende boligens areal dokumenteres. I s\u00f8knaden datert 28.06.2023 st\u00e5r det oppgitt at boligen har et bruksareal p\u00e5 250 m2. 3 Bergen kommune - Opphevelse av eldre reguleringsplaner \u00e5r 1925-1945 (plnstoragejbyz5.blob.core.windows.net) Side: 5/6 Det er Byggteknisk forskrift (TEK 17) \u00a7 5-4 som regulerer hvordan bruksareal skal beregnes. Tiltakshaveren er ansvarlig for at utregningsmetoden i TEK 17 \u00a7 5-4 f\u00f8lges. Utgangspunktet er at byggesaksmyndighetene skal stole p\u00e5 at s\u00f8knaden oppgir riktig bruksareal. Vi viser ogs\u00e5 til at det f\u00f8lger av pbl. \u00a7 21-4 at: \u00abKommunen skal i saksbehandlingen legge til grunn tiltakshavers ... opplysninger om at tiltaket oppfyller tekniske krav\u00bb. En utregningsmetode er ikke er et teknisk krav til byggverket som s\u00e5dan. Vi mener likevel den sistnevnte bestemmelsen gir st\u00f8tte for utgangspunktet om tiltakshaverens opplysninger om bruksareal skal legges til grunn. P\u00e5 denne bakgrunn legger vi til grunn at bruksarealet til den eksisterende boligen er 250 m2. Ettersom bruksarealet til den eksisterende boligen er 250 m2 er det krav om minimum 1 parkeringsplass til boligen p\u00e5 resteiendommen gbnr. 154/211 (0,4 plasser X 250 m2 / 100 = 1). Det er oppfylt, se situasjonsplanen under: Uteoppholdsareal I byfortetningsonen (BY2) er det krav om minst 40 m2 uteoppholdsareal per boenhet jf. KPA \u00a7 14. Den eksisterende boligen best\u00e5r av fire boenheter. Det kreves derfor minst 160 m2 uteoppholdsareal p\u00e5 resteiendommen. Det er oppgitt i s\u00f8knaden datert 28.06.2023 at resteiendommen f\u00e5r fellesareal p\u00e5 bakkeplan p\u00e5 175 m2. Arealkravet i kommuneplanens arealdel blir derfor ivaretatt for resteiendommen ved fradelingen. Vilk\u00e5ret om at det ikke m\u00e5 dannes tomter som er uegnet for bebyggelse Restarealet: Fradelingen f\u00f8rer ikke til at det gjenv\u00e6rende arealet p\u00e5 gbnr. 154/211 blir uegnet for bebyggelse jf. pbl. \u00a7 26-1. Vi viser til vurderingene over, om at kravene til minste uteoppholdsareal og minste antall parkeringsplasser, er oppfylt. Den nye eiendommen: Vi tar utgangspunkt i at en bolig p\u00e5 den nye eiendommen vil best\u00e5 av \u00e9n boenhet, ettersom Bymilj\u00f8etatens positive uttale til \u00f8kt bruk av avkj\u00f8rselen gjelder for \u00e9n boenhet. Den oms\u00f8kte eiendommen har rikelig med areal, 225 m2, til \u00e5 oppfylle krav til minste uteoppholdsareal, som er 40 m2 jf. kommuneplanens arealdel \u00a7 14. Kommuneplanen krever bare at halvparten, alts\u00e5 20 m2, har fire timer sol ved v\u00e5rjevnd\u00f8gn. Det fremst\u00e5r sannsynlig at kravet vil kunne oppfylles ved oppf\u00f8ring av bolig p\u00e5 tomten. Side: 6/6 Et fremtidig bygg p\u00e5 tomten vil kunne plasseres minst fire meter fra nabogrensene, som vist p\u00e5 situasjonskartet under. Forholdene ligger derfor til rette for \u00e5 oppfylle avstandsregelen i pbl. \u00a7 29-4 andre avsnitt. Videre vil det v\u00e6re mulig \u00e5 f\u00f8re opp et bygg p\u00e5 tomten som har en utnyttelsesgrad som st\u00e5r et rimelig forhold til byromsstrukturen jf. KPA \u00a7 26.3.9. Videre vil et nytt bygg p\u00e5 tomten ogs\u00e5 oppfylle kravet om plassering minst 12 meter avstand fra fylkesvegen jf. KPA \u00a7 6.3.1. Det er \u00e9n tilgjengelig parkeringsplass p\u00e5 den oms\u00f8kte tomten. Med \u00e9n parkeringsplass er det mulig \u00e5 oppfylle kravet om minst 0,4 parkeringsplasser per 100 m2 BRA jf. KPA \u00a7 17. Parkeringsplassen p\u00e5 den oms\u00f8kte tomten, fikk rammetillatelse i vedtaket av 02.05.2023. Statsforvalteren konkluderer med at fradelingen ikke f\u00f8rer til at den nye tomten er uegnet til bebyggelse p\u00e5 grunn av sin st\u00f8rrelse, form eller plassering jf. pbl. \u00a7 26-1. N\u00e5r det gjelder h\u00f8yden, st\u00f8rrelsen og etasjetallet p\u00e5 en fremtidig bolig skal det avklares i en eventuell bygges\u00f8knad, ikke i denne delingssaken. Oppsummering Klagen har ikke f\u00f8rt frem. Vi stadfester kommunens vedtak datert 21.11.2023. Det er ikke klagerett p\u00e5 v\u00e5rt vedtak jf. fvl. \u00a7 28 tredje avsnitt. Med hilsen Ida Loftesnes Kv\u00e5le Sunniva Nyb\u00f8e F\u00f8rland seniorr\u00e5dgiver r\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN VESTLAND BOLIGUTLEIE AS S\u00f8vikmarka 21F 5251 S\u00d8REIDGREND URBANPLAN AS Alexander Kiellands gate 7 5529 HAUGESUND "
}