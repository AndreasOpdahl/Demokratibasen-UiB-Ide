{
  "dokument_id": "99af6c9a-e140-5a5a-a6f3-951311013d67",
  "doc_type": "case_attachment",
  "kommune": 4601,
  "tittel": "Fagnotat datert 26.02.2024",
  "url": "https://bergen.kommune.no/politikere-utvalg/api/fil/bk360/9998391/Fagnotat-datert-26-02-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: BYGG-2023/17592-11 (Arbeidssted) Saksbehandler: Trond H\u00e5kon Stadheim Dato: 26.02.2024 Fra PBE \u2013 Juss og tilsyn - Juridisk (arbeidssted) ANMODNING OM OMGJ\u00d8RING: 166/1165/0/0 Kalfarveien 99, riving og demontering deler av bygg Norconsult har p\u00e5 vegne av Bane NOR fremmet en endringss\u00f8knad Tiltakshaver? mottatt 14.11.2023. Det s\u00f8kes endring av rekkef\u00f8lgekrav som fulgte av gjeldende plan, som Tiltaket knytter seg til tillatelse til riving/demontering av bygg. Tillatelse datert 15.08.2014 i sak 201412297 Bergenhus. Gnr 166 Bnr Vedtaket 1165. Kalfarveien 99. Riving og demontering deler av bygg. Eiendommen inng\u00e5r i reguleringsplan 64820000. I tidligere plan som gjaldt p\u00e5 vedtakstidspunktet den 15.08.2014, var arealet omfattet av reguleringsplan 62640000. I begge planer er eiendommen bnr. 1165 Planstatus avsatt til trase for jernbane. Det var likevel en egen bestemmelse i eldre plan, som knyttet seg til gjenoppbygging av huset som ble revet p\u00e5 bnr. 1165. Den bestemmelsen ble ikke videref\u00f8rt i ny plan. Det er i s\u00f8knaden vist til at det ikke er mulig \u00e5 realisere vilk\u00e5ret som fulgte Grunnlag for av tidligere plan, da oppf\u00f8ring av bygningene vil v\u00e6re i strid med s\u00f8knaden gjeldende plangrunnlag. Bane NOR har heller ikke f\u00e5tt avklart hvor byggene skal gjenoppf\u00f8res. Behov for ytterligere Nei. saksbehandling ved eventuell omgj\u00f8ring Anbefalt vedtak Oversendes uten innstilling. Med hilsen Plan- og bygningsetaten Ulf S\u00e6terdal avdelingsleder Tarje I. Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Det ble gitt tillatelse til riving og demontering av antikvarisk del av eksisterende bygning den 15.08.2014. Det ble gitt tillatelse i ett-trinn. Det var ikke s\u00f8kt dispensasjon fra plangrunnlaget (planid: 62640000), og det f\u00f8lger av planbestemmelsen \u00a7 2.2.2 at: \u00abF\u00f8r omr\u00e5de FK1 benyttes som midlertidig anleggsomr\u00e5de eller f\u00f8r s\u00f8knad om rivingstillatelse eller byggetillatelse tas til behandling for tiltak i omr\u00e5det, skal det i samarbeid med Byantikvaren, kommunens kulturminnefaglige etat, utarbeides en prosjektbeskrivelse for antikvarisk demontering og gjenoppbygging innenfor FK1 av bygningskjernen etter to tidligere sj\u00f8hus i Kalfarveien 99, jf 5.3.1.\u00bb Det ble s\u00f8kt om endring den 14.11.2023, gjeldende rekkef\u00f8lgekravet. 1.2. Opplysninger av vesentlig betydning for behandling av klagen Det er opplyst om at det ikke er foretatt nabovarsling etter plan- og bygningsloven \u00a7 21-3, som f\u00f8lge av at ny reguleringsplan i realiteten har fjernet muligheten for gjenoppbygging av sj\u00f8husene p\u00e5 opprinnelig eiendom. Det har tidligere v\u00e6rt tema hvor bygningene skal f\u00f8res opp, ogs\u00e5 i forbindelse med politisk behandling. Det vises her til Byr\u00e5det sitt vedtak i m\u00f8te den 31.03.2022, sak 1092/22 (arkivsak 2021/69441), der det ble fattet f\u00f8lgende vedtak: \u00abDet jobbes videre med \u00e5 sikre gjenoppf\u00f8ring av Kalfarveien 99 innenfor lokalitet 1, felt BS3 i planid 64040000. Sekund\u00e6rt \u00e5pnes det for plassering i lokalitet 3, i Gr\u00f8nneviken dersom 1 ikke viser seg \u00f8nskelig \u00e5 gjennomf\u00f8re.\u00bb I forbindelse med bekreftelse p\u00e5 mottatt s\u00f8knad, ble det bedt om at det ble sendt inn s\u00f8knad om dispensasjon fra reguleringsplanen 62640000 \u00a7 2.2.2. Det ble samtidig underrettet om videre saksgang, herunder at saken ville bli oversendt til politisk behandling. Bakgrunnen var at det ble sendt inn s\u00f8knad om endring, som ble vurdert \u00e5 kreve dispensasjon fra tidligere planbestemmelse. S\u00f8knad om dispensasjon ble mottatt 15.02.2024. 2. Om s\u00f8knaden Det er i s\u00f8knaden vist til at det i utgangspunktet ikke fulgte av rekkef\u00f8lgekravet at Bane NOR hadde ansvar for selve gjenoppbygningen, men at de har p\u00e5tatt seg dette ansvaret. Det er videre vist til at nytt plangrunnlag er til hinder for \u00e5 oppfylle rekkef\u00f8lgekravet. Det er heller ikke avklart hvilke plasseringer som er aktuelle for oppf\u00f8ring av sj\u00f8husene, noe som kommunen m\u00e5 ta endelig stilling til. Det er kommunen som er eier av de aktuelle tomtene, og derfor naturlig at kommunen p\u00e5tar seg ansvaret med gjenoppf\u00f8ringen. P\u00e5 bakgrunn av endringene i forutsetningene, samtidig som Bane Nor ikke har mulighet til \u00e5 styre videre fremdrift i saken, s\u00e5 er det s\u00f8kt om endring av gitt tillatelse, for \u00e5 frita Bane Nor sin forpliktelse til \u00e5 oppfylle vilk\u00e5rene i rivningstillatelsen. Det vises til s\u00f8knaden i sin helhet. Saksnummer BYGG-2023/17592 Side 2 av 7 3. Vurdering av s\u00f8knaden 3.1 Kan saken behandles som en endringss\u00f8knad? Den f\u00f8rste problemstillingen er hvorvidt saken kan behandles som en endringss\u00f8knad. S\u00f8knaden knytter seg til rekkef\u00f8lgekrav, som fulgte av plangrunnlaget som tillatelsen av 15.08.2014 baserte seg p\u00e5. Det er s\u00f8kt om endring, som inneb\u00e6rer at rekkef\u00f8lgekravet ikke lengre gj\u00f8r seg gjeldende/m\u00e5 oppfylles. Dersom det var kjent at rekkef\u00f8lgekravet ikke ville bli oppfylt p\u00e5 vedtakstidspunktet, m\u00e5tte dette enten ha v\u00e6rt avklart i form av dispensasjon forut for tillatelsen, alternativet ville det ha blitt gitt avslag p\u00e5 s\u00f8knaden. Oppfyllelse av rekkef\u00f8lgekravet var s\u00e5ledes en forutsetning for tillatelsen som ble gitt den 15.08.2014. S\u00f8knad om endring omhandler dermed ikke selve tiltaket, som gjaldt riving/demontering, men rekkef\u00f8lgekravet om at sj\u00f8husene skulle gjenoppbygges. S\u00f8knad om endring gjelder alts\u00e5 premisset for s\u00f8knaden om riving/demontering rent faktisk ble innvilget den 15.08.2014. Dette fremst\u00e5r dermed som avvik fra betingelsen som er gitt, og har dermed ogs\u00e5 likhetstrekk med dispensasjon fra tidligere stilte vilk\u00e5r. Det vises i den forbindelse til Sivilombudet sin uttalelse i sak 2015/2090, hvor det er uttalt: \u00abEt av de b\u00e6rende hensynene bak dispensasjonsbestemmelsen er hensynet til en fleksibel og effektiv byggesaksbehandling. Det vil v\u00e6re tilfeller hvor det er behov for \u00e5 kunne fravike lovens regelverk i enkeltsaker for \u00e5 f\u00e5 gode og hensiktsmessige l\u00f8sninger. Dispensasjon vil da v\u00e6re et forholdsvis enkelt redskap for \u00e5 fravike gjeldende bestemmelser. Kravene for endring av henholdsvis lov, forskrift eller arealplan er \u2013 om enn i ulik grad \u2013 omstendelige og tidkrevende. Hensynet til fleksibel og effektiv behandling av en sak gjennom dispensasjon sl\u00e5r derfor i stor grad til ved dispensasjon fra slike bestemmelser. N\u00e5r det gjelder vilk\u00e5r i en byggetillatelse eller i et dispensasjonsvedtak, gj\u00f8r ikke dette hensynet seg gjeldende i like stor grad. I slike tilfeller har forvaltningsloven allerede et hensiktsmessig redskap som er lite omstendelig eller tidkrevende \u2013 nemlig omgj\u00f8ring etter fvl. \u00a7 35. Backer, Naturvern og naturinngrep (Universitetsforlaget 1986) s. 788 flg. reiser sp\u00f8rsm\u00e5let om n\u00e5r omgj\u00f8ring eller dispensasjon skal benyttes, og han skriver blant annet: \u00abVed enkeltvedtak med mange parter, eller som p\u00e5legger varige forpliktelse, taler man ofte om dispensasjon n\u00e5r enkelte blir fritatt for pliktene, eller det gis fritakelse for et begrenset tidsrom. Prinsipielt m\u00e5 dette ses som et s\u00e6rtilfelle av omgj\u00f8ring. Omgj\u00f8ringsreglene f\u00e5r anvendelse, b\u00e5de som skranke og som hjemmel\u00bb. Frihagen, Plan- og bygningsloven bind I s. 94-95 viser til Backer: Saksnummer BYGG-2023/17592 Side 3 av 7 \u00abAt det kan lempes p\u00e5 s\u00e6rlige vilk\u00e5r i forbindelse med en byggetillatelse \u2013 f.eks. i forbindelse med en dispensasjon, er nok i praksis tatt som gitt. Denne form for \u2018dispensasjon\u2019 kan vi for s\u00e5 vidt godt betegne som \u2018omgj\u00f8ring\u2019 og knytte den til forvaltningsloven \u00a7 35. Sml. Backer, Naturvern (1986) s. 788 som tar som gitt at her vil omgj\u00f8ringsreglene f\u00e5 anvendelse \u2018b\u00e5de som skranke og som hjemmel\u2019.\u00bb I foreliggende sak har Fylkesmannen vurdert dispensasjon fra et vilk\u00e5r i et enkeltvedtak (dispensasjonen). Vilk\u00e5ret medf\u00f8rer en begrensing for klager, ved at han ikke kan vinterbr\u00f8yte veien. Dette kan anses som en forpliktelse. Etter Backers syn vil dermed fjerningen av denne begrensingen medf\u00f8re at omgj\u00f8ringsreglene f\u00e5r anvendelse. Etter dette kan det konstateres at oppbygningen av dispensasjonsbestemmelsen sammenholdt med forarbeidene taler mot at det er adgang til \u00e5 anvende pbl. \u00a7 19-2 p\u00e5 dispensasjonsvedtaket fra 2000 slik Fylkesmannen har gjort. Dette st\u00f8ttes av at b\u00e6rende hensyn bak dispensasjonshjemmelen ikke i s\u00e6rlig grad gj\u00f8r seg gjeldende ved slik dispensasjon, samt at det allerede foreligger et virkemiddel for \u00e5 eventuelt endre et slikt vedtak, nemlig omgj\u00f8ring etter fvl. \u00a7 35. Ombudsmannen finner etter dette at Fylkesmannen har g\u00e5tt utenfor bestemmelsens anvendelsesomr\u00e5de ved \u00e5 vurdere dispensasjon fra vilk\u00e5rene i det opprinnelige dispensasjonsvedtaket fra 2000.\u00bb Det vises her til at ved behandling av endringss\u00f8knaden som s\u00e5dan, er dette noe som i tilfelle vil endre forutsetningene for opprinnelig s\u00f8knad, og det er heller ikke anledning til \u00e5 s\u00f8ke om endring av gitte vilk\u00e5r (rekkef\u00f8lgekrav) for en tillatelse. Dette m\u00e5 ses i sammenheng med Prop. 110 L (2016-2017) s. 57. Det vises for \u00f8vrig ogs\u00e5 til Prop. 110 L (2016-2017) s. 40, der det er presisert at s\u00f8knad om endring m\u00e5 v\u00e6re \u00abdirekte knyttet til den gitte tillatelsen\u00bb og inneb\u00e6re \u00aben endring av det opprinnelige tiltaket det er gitt tillatelse til.\u00bb Endringen som er oms\u00f8kt omhandler ikke selve tiltaket, men vilk\u00e5ret (rekkef\u00f8lgekravet) for at det ble gitt tillatelse. Saken stiller seg noe annerledes fra de tilfellene der det er stilt skj\u00f8nnsmessige vilk\u00e5r i forbindelse med en tillatelse, da det i denne saken er tale om et rekkef\u00f8lgekrav som f\u00f8lger av planbestemmelsene. Etter fagetaten sitt syn er det likevel n\u00e6rliggende \u00e5 behandle rekkef\u00f8lgekrav som har v\u00e6rt en forutsetning for \u00e5 gi tillatelse, p\u00e5 tilsvarende vis som vilk\u00e5r for \u00e5 gi en tillatelse. Siden endringen omfatter rekkef\u00f8lgekrav som var en forutsetning for selve tillatelsen av 15.08.2014, er det formelt sett riktig \u00e5 anmode omgj\u00f8ring av tidligere vedtak etter forvaltningsloven \u00a7 35. Det vises i den forbindelse til \u00abAlminnelig forvaltningsrett\u00bb (2019) av H. P Graver kap. 17.5 hvor det er uttalt blant annet: \u00abI enkelte tilfeller kan det oppst\u00e5 behov for \u00e5 endre de vilk\u00e5r som er stilt i tilknytning til begunstigende vedtak. Dette blir da i utgangspunktet et sp\u00f8rsm\u00e5l om det er adgang til \u00e5 omgj\u00f8re vedtaket. P\u00e5 bakgrunn av den alminne-lige l\u00e6ren om omgj\u00f8ring av Saksnummer BYGG-2023/17592 Side 4 av 7 forvaltningsvedtak vil dette bare reise problemer der omgj\u00f8ringen griper inn i berettigede forventninger. Det er s\u00e5ledes ingen innskrenkninger i forvaltningens adgang til \u00e5 lempe p\u00e5 tyngende vilk\u00e5r, med mindre vilk\u00e5ret er satt for \u00e5 beskytte tredjepartsinteresser.\u00bb P\u00e5 bakgrunn av det ovenfor, er det mer n\u00e6rliggende \u00e5 tolke s\u00f8knaden om endring som en anmodning om omgj\u00f8ring. Det er derfor heller ikke grunnlag for \u00e5 behandle innkommen s\u00f8knad om dispensasjon, da saken m\u00e5 vurderes som en anmodning om omgj\u00f8ring etter forvaltningsloven \u00a7 35. 3.2 Det rettslige grunnlaget for vurdering av omgj\u00f8ring Det f\u00f8lger av forvaltningsloven (fvl.) \u00a7 35 f\u00f8rste ledd bokstav a til c at et forvaltningsorgan \u00abkan\u00bb gj\u00f8re om sitt eget vedtak utenom klage, dersom a) endringen ikke er til skade for noen som vedtaket retter seg mot eller direkte tilgodeser eller b) underretning om vedtaket ikke er kommet fram til vedkommende og vedtaket heller ikke er offentlig kunngjort eller c) vedtaket m\u00e5 anses som ugyldig. Det er i \u00abForvaltningsloven med kommentarer\u00bb av Geir Woxholth p\u00e5 side 570 vist til Sivilombudet sin \u00e5rsmelding 1980 s. 104, der sp\u00f8rsm\u00e5l om vedtak i byggesaker kan sies \u00e5 v\u00e6re rettet mot eller direkte tilgodese naboer. Sivilombudet uttalte at vedtak i byggesaker som utgangspunkt ikke kan anses som rettet mot eller direkte \u00e5 tilgodese naboer, og at omgj\u00f8ringsadgangen dermed ikke kunne forst\u00e5s slik at den var avsk\u00e5ret. Fagetaten vil p\u00e5peke at det ikke foreligger noe rettskrav p\u00e5 at en anmodning om omgj\u00f8ring skal tas til f\u00f8lge, men det m\u00e5 foretas en konkret vurdering i den enkelte sak, jf. ordlyden \u00abkan\u00bb. I denne vurderingen er det sentralt hvilke momenter og hensyn som gjorde seg gjeldende p\u00e5 vedtakstidspunktet, herunder faktum, men ogs\u00e5 hvilke hensyn som fremdeles gj\u00f8r seg gjeldende i den enkelte sak. Fagetaten vil for \u00f8vrig bemerke at dersom en anmodning om omgj\u00f8ring ikke tas til f\u00f8lge, s\u00e5 er dette i tilfelle ikke et vedtak som kan p\u00e5klages. Det er i tilfelle tale om en beslutning. Dersom anmodningen tas til f\u00f8lge, er det tale om et enkeltvedtak som kan p\u00e5klages. P\u00e5 generelt grunnlag vil fagetaten bemerke at selv om vilk\u00e5rene/rekkef\u00f8lgekrav som er gitt er en forutsetning for en tillatelse i den enkelte sak, vil ikke dette n\u00f8dvendigvis v\u00e6re til hinder for at vilk\u00e5ret blir lempet p\u00e5 i ettertid ved eventuell omgj\u00f8ring, dersom det er grunnlag for dette. En slik anmodning krever heller ikke nabovarsling, men god forvaltningsskikk vil tilsi at ber\u00f8rte parter som tidligere har uttalt seg i en sak blir gjort kjent med anmodningen og utfallet av behandlingen, slik at de eventuelt kan p\u00e5klage vedtaket dersom anmodningen tas helt eller delvis til f\u00f8lge. I denne saken er det tale om vurdering om omgj\u00f8ring etter fvl. \u00a7 35 bokstav a. Det er i anmodningen vist til nye faktiske forhold, som har medf\u00f8rt at det er vanskelig \u00e5 realisere rekkef\u00f8lgekravet n\u00e5r det gjelder gjenoppbygging. De lokaliseringene som var forutsatt i opprinnelig plan, har i ettertid blitt regulert til annet form\u00e5l. Gjenoppf\u00f8ringen kan dermed ikke Saksnummer BYGG-2023/17592 Side 5 av 7 skje i samsvar med tidligere plan, da dette har blitt erstattet av en nyere plan med annet arealform\u00e5l. Gjenoppf\u00f8ringen vil i tilfelle kreve s\u00f8knad om dispensasjon fra det nye plangrunnlaget. Vilk\u00e5ret som s\u00e5dan, som i utgangspunktet er s\u00f8kt endret, er ikke noe som kan realitetsbehandles etter plan- og bygningsloven. Slike endringer m\u00e5 i tilfelle forutsette en vurdering etter fvl. \u00a7 35. I den sammenheng m\u00e5 det foretas en konkret vurdering av hensynene som gjorde seg gjeldende p\u00e5 vedtakstidspunktet den 15.08.2014 og for rekkef\u00f8lgekravet, og i hvilken grad de fremdeles gj\u00f8r seg gjeldende. Herunder om de eventuelt kan lempes p\u00e5, ved at hensynene bak rekkef\u00f8lgekravet kan ivaretas p\u00e5 annen m\u00e5te. Slik fagetaten forst\u00e5r anmodningen, s\u00e5 er det helt sentralt at det ikke er klargjort for hvor sj\u00f8husene skal lokaliseres, slik at gjenoppf\u00f8ringen kan finne sted. Det er i anmodningen vist til at det er kommunen som er n\u00e6rmest til \u00e5 avklare lokaliteten. Dette er dermed et politisk sp\u00f8rsm\u00e5l, og ikke noe som bygningsetaten kan ta stilling til. Vi vil likevel bemerke at selv om det ikke er videref\u00f8rt en tilsvarende bestemmelse som \u00a7 2.2.2 i gjeldende plan, s\u00e5 skyldes trolig dette en forglemmelse. Selve vernestatusen til sj\u00f8husene er ikke omdiskutert, og har v\u00e6rt tema i opprinnelig plansak. N\u00e5r disse har blitt revet/demontert, har det i etterf\u00f8lgende planbehandling ikke v\u00e6rt et tema. Dersom riving/demontering ikke hadde funnet sted p\u00e5 dette tidspunktet (etterkant av vedtak datert 15.08.2014), ville det etter all sannsynlighet ogs\u00e5 v\u00e6rt et tema i plansaken knyttet til planid 64820000, med tilsvarende rekkef\u00f8lgekrav. I slikt tilfelle ville det etter alt \u00e5 d\u00f8mme ogs\u00e5 ha v\u00e6rt avklart lokalisering for gjenoppf\u00f8ringen. Fagetaten er derfor av det syn at rekkef\u00f8lgekravet i plan 62640000 \u00a7 2.2.2 og hensynene bak dette rekkef\u00f8lgekravet, fremdeles gj\u00f8r seg gjeldende. Det sentrale sp\u00f8rsm\u00e5let er dermed hvorvidt rekkef\u00f8lgekravet vil kunne la seg gjennomf\u00f8re. Hvorvidt rekkef\u00f8lgekravet kunne ha latt seg oppfylle f\u00f8r det ble vedtatt ny plan, tar ikke bygningsmyndigheten stilling til. Det bemerkes likevel at dersom det hadde skjedd, ville det i tilfelle kunne ha medf\u00f8rt ny riving/demontering, dersom den nye planen skulle hatt samme innhold som den har i dag. Dersom rekkef\u00f8lgekravet ikke lar seg gjennomf\u00f8re og n\u00e5 fremst\u00e5r som en nullitet, vil det kunne v\u00e6re grunnlag for \u00e5 gj\u00f8re om vedtaket, i den forstand at rekkef\u00f8lgekravet blir lempet p\u00e5. Som det er nevnt ovenfor, s\u00e5 er dette et sp\u00f8rsm\u00e5l av en politisk karakter. Dersom det ikke finnes alternativ plassering for sj\u00f8husene, vil ikke kravet kunne la seg oppfylles. Hvorvidt rekkef\u00f8lgekravet skal lempes p\u00e5 ved at Bane NOR blir fritatt seg forpliktelsen, og kommunen p\u00e5tar seg ansvaret, er for \u00f8vrig ogs\u00e5 et politisk sp\u00f8rsm\u00e5l som bygningsmyndigheten ikke kan ta stilling til. Siden lokalisering tidligere har v\u00e6rt et tema i Byr\u00e5det, samtidig som saken reiser flere politiske sp\u00f8rsm\u00e5l, blir saken oversendt til politisk behandling. Det vises for \u00f8vrig til Saksnummer BYGG-2023/17592 Side 6 av 7 anmodningen i sin helhet, der det fra s\u00f8ker sin side er redegjort for grunnlaget for at rekkef\u00f8lgekravet m\u00e5 lempes. 4. Konklusjon Saken oversendes uten innstilling. Vedlegg: 1. Oversiktskart 2. Oversiktsfoto 3. Situasjonsplan datert 02.01.2014 4. S\u00f8knad om endring, anmodning om omgj\u00f8ring 5. Bekreftelse p\u00e5 mottatt s\u00f8knad, datert 09.01.2024 6. Tillatelse datert 15.08.2014 Saksnummer BYGG-2023/17592 Side 7 av 7 "
}