{
  "dokument_id": "5a7e6ce8-54ff-537c-b6ed-3f2d35a3629a",
  "doc_type": "case_attachment",
  "kommune": 4601,
  "tittel": "H\u00f8ringsbrev - forslag til endringer i konfliktr\u00e5dsloven og straffeloven mv..pdf",
  "url": "https://bergen.kommune.no/politikere-utvalg/api/fil/bk360/10002567/Horingsbrev-forslag-til-endringer-i-konfliktradsloven-og-straffeloven-mv-pdf",
  "tekst": " If\u00f8lge adresseliste Deres ref. V\u00e5r ref. Dato 24/888 \u2013 MTH/LLE 01.03.2024 H\u00d8RING \u2013 FORSLAG TIL ENDRINGER I KONFLIKTR\u00c5DSLOVEN OG STRAFFELOVEN MV. (STRAFFERETTSLIGE REAKSJONER FOR UNGDOM) Justis- og beredskapsdepartementet sender med dette p\u00e5 h\u00f8ring forslag til endringer i konfliktr\u00e5dsloven, straffeloven, straffeprosessloven og straffegjennomf\u00f8ringsloven. Endringsforslagene f\u00f8lger opp enkelte av Stortingets vedtak som ble truffet under behandlingen av Prop. 139 L (2022\u20132023) og vedtagelsen av lov 20. desember 2023 nr. 110. Forslagene gjelder de strafferettslige reaksjonene for ungdom \u2013 ungdomsstraff og ungdomsoppf\u00f8lging \u2013 og inneb\u00e6rer: - en hjemmel for retten til \u00e5 kombinere ungdomsstraff med s\u00e6rvilk\u00e5r som nevnt i straffeloven \u00a7 37 f\u00f8rste ledd bokstav a, b og d - en hjemmel for retten til \u00e5 kombinere ungdomsstraff med ubetinget fengsel av ubegrenset lengde, alternativt inntil 2 \u00e5r eller inntil 1 \u00e5r, samt s\u00e6rskilte hjemler som sikrer unge domfelte riktig oppf\u00f8lging f\u00f8r og etter l\u00f8slatelse (styrket ettervern) - at p\u00e5talemyndigheten gis hjemmel til ogs\u00e5 \u00e5 f\u00f8re for retten rene vilk\u00e5rsbruddsaker under ungdomsstraff - at ungdommen gis rett til offentlig oppnevnt forsvarer ogs\u00e5 ved ungdomsplanm\u00f8tet under ungdomsoppf\u00f8lging Frist for \u00e5 sende inn h\u00f8ringssvar er fredag 12. april 2024. Postadresse Kontoradresse Leveringsadresse Telefon - sentralbord Avdeling for kriminalitetsforebygging Postboks 8005 Dep Gullhaug Torg 4A Varemottak 22 24 90 90 Marte Tr\u00e6gde Hauger 0030 Oslo 0484 Oslo Akersgata 59 Org.nr.: 972 417 831 0180 Oslo Ogs\u00e5 andre enn de som st\u00e5r p\u00e5 listen over h\u00f8ringsinstanser er velkomne til \u00e5 uttale seg i h\u00f8ringen. Vi ber h\u00f8ringsinstansene vurdere om saken b\u00f8r forelegges for underliggende etater eller andre som ikke er nevnt p\u00e5 listen over h\u00f8ringsinstanser. H\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 Regjeringen.no. Uttalelsene er offentlige etter offentleglova og vil bli publisert. Med hilsen Lise Lehrmann avdelingsdirekt\u00f8r Marte Tr\u00e6gde Hauger fagdirekt\u00f8r Dokumentet er elektronisk godkjent og sendes uten signatur 2/2 "
}