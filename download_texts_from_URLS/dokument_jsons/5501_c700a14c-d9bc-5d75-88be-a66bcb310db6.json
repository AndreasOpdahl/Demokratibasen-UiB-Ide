{
  "dokument_id": "c700a14c-d9bc-5d75-88be-a66bcb310db6",
  "doc_type": "case_attachment",
  "kommune": 5501,
  "tittel": "Sjurelv Fiskeoppdrett AS (921601123) - S\u00f8knad om utvidelse av akvakultur-tillatelse - Rogndalen",
  "url": "https://innsyn.tromso.kommune.no/application/getMoteDokument?dokid=2001519519",
  "tekst": " N\u00e6ring Troms TROMS\u00d8 KOMMUNE Dato: 02.11.2023 Postboks 6900 Dok.nr: 23/15059-3 9299 TROMS\u00d8 Deres ref: Saksbehandler: Frode Arnljot Mikalsen Sjurelv Fiskeoppdrett AS (921601123) - S\u00f8knad om utvidelse av akvakultur- tillatelse for matfisk av laks og \u00f8rret p\u00e5 lokalitet 13804 Rogndalen - til behandling Det vises til vedlagte s\u00f8knad fra Sjurelv Fiskeoppdrett AS, datert 23.10.23, om utvidelse av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet 13804 Rogndalen i Troms\u00f8 kommune. Om endringen Det s\u00f8kes om \u00e5 utvide lokalitetens maksimalt tillatte biomasse (MTB) fra dagens 1890 tonn til 3100 tonn. Videre s\u00f8kes det om utvidelse av arealbruken ved at anleggsramma utvides med ett bur mot nord. Anleggskonfigurasjonen endres med det fra dagens 5 bur \u00e1 80x80meter i \u00e9n rekke, til 6 bur \u00e1 80x80meter i \u00e9n rekke. Oms\u00f8kt arealbeslag i overflata blir med det 80x480 meter. F\u00f3rfl\u00e5tas plassering endres ikke. For kartdokumentasjon som viser arealendringen og andre opplysninger vises det til s\u00f8knad med vedlegg. Behandling Det vises til Forskrift om tillatelse for akvakultur av laks, \u00f8rret og regnbue\u00f8rret (laksetildelings- forskriften) fastsatt av Fiskeri- og kystdepartementet 22.12.2004 og sist endret 07.11.2022. Forskriftens \u00a7 8-2 omhandler s\u00f8knadsbehandling, og her heter det bl.a.: \u00abEtter fylkeskommunen har sendt s\u00f8knad om klarering av lokalitet til den kommunen det s\u00f8kes om lokalisering i, skal s\u00f8ker etter anvisning fra kommunen s\u00f8rge for at s\u00f8knaden gj\u00f8res offentlig, og at dette kunngj\u00f8res i Norsk Lysingsblad og i to aviser som er vanlig lest p\u00e5 stedet\u00bb. Vi ber om at Troms\u00f8 kommune, i samarbeid med s\u00f8ker, s\u00f8rger for at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av kommunale organer. Kommunens uttalelse oversendes Troms og Finnmark fylkeskommune og m\u00e5 inneholde: - kommunens behandling og vurdering av s\u00f8knaden og merknader, herunder om tiltaket er i henhold til kommunes arealplan, - tidsperiode for offentlig ettersyn, - hvor s\u00f8knaden ble kunngjort (krav; to aviser og Norsk lysningsblad), - kopi av innkomne merknader Dersom det er aktuelt for kommunen \u00e5 vedta midlertidig forbud i samsvar med plan- og bygningsloven \u00a7 13-1, bes dette vurdert og avgjort s\u00e5 snart som mulig og senest innen fristen for uttalelse. Postadresse: Kontakt: Nettside: Troms og Finnmark fylkeskommune E-post: postmottak@tffk.no tffk.no Postboks 701, 9815 Vads\u00f8 Telefon: 77 75 50 00 Mer informasjon om saksbehandlingen av akvakulturtillatelser er \u00e5 finne p\u00e5 v\u00e5re hjemmesider: https://www.tffk.no/tjenester/naringsutvikling/naringsomrader/hav-fiskeri-og-akvakultur/akvakultur/ . Orientering om tidsfrister: S\u00f8knaden skal behandles iht. krav gitt i forskrift om samordning og tidsfrister i behandlingen av akvakulturs\u00f8knader som tr\u00e5dte i kraft 01.09.2010. I henhold til denne forskrift \u00a7 4 andre ledd skal uttalelse fra kommunen, herunder merknader fra offentlig utlegging, v\u00e6re fylkeskommunen i hende senest 12 uker etter at kommunen mottok s\u00f8knaden. I samme forskrift \u00a7 7 f\u00f8rste ledd f\u00f8rste punktum heter det:\u201d Fristoversittelse av uttalelsene fra kommuner etter \u00a7 4 andre ledd medf\u00f8rer at saken kan behandles uten uttalelse.\u201d Den aktuelle forskriften er \u00e5 finne p\u00e5 Fiskeridirektoratet sine hjemmesider: https://www.fiskeridir.no/Akvakultur/Akvakulturloven-og-forskrifter Forskrift om konsekvensutredning og mulig krav om supplerende utredninger Tiltaket skal vurderes etter vurderes etter forskrift om konsekvensutredninger (FOR 2017-06-21-854, KU-forskriften). Akvakultur faller inn under vedlegg II om tiltak etter annet lovverk, og skal behandles etter \u00a7 10 jfr. \u00a7 8. Fylkeskommunen er her ansvarlig myndighet for planer og tiltak for akvakultur. Troms og Finnmark fylkeskommune vil sende s\u00f8knaden til offentlig ettersyn og ordin\u00e6r behandling etter akvakulturloven. I tillegg vil antatt ber\u00f8rte myndigheter bli tilskrevet. Andre ber\u00f8rte parter eller interesseorganisasjoner vil ha anledning til \u00e5 uttale seg under offentlig ettersyn av s\u00f8knaden. Dersom h\u00f8ringsparten mener at tiltaket kan f\u00e5 vesentlige virkninger for milj\u00f8 eller samfunn i henhold til kriteriene i \u00a7 10, og disse virkningene ikke allerede er tilfredsstillende gjort rede for i s\u00f8knaden, m\u00e5 dette meldes i svaret til fylkeskommunen. H\u00f8ringsparten skal da konkretisere hvilke forhold som b\u00f8r belyses n\u00e6rmere. S\u00f8ker har selv gjort en vurdering av tiltaket i ht. KU-forskriften og kommet til at videre utredning ikke er n\u00f8dvendig (jf. vedlegg). Dersom fylkeskommunen, p\u00e5 bakgrunn av h\u00f8ringen og egne vurderinger, finner at tiltaket antas \u00e5 kunne f\u00e5 vesentlige virkninger for milj\u00f8 eller samfunn, og virkningene ikke er tilstrekkelig belyst i s\u00f8knaden, skal det kreves tilleggsutredninger etter forskriftens \u00a7 27. Eventuelle kostnader forbundet med konsekvensutredningen skal dekkes av s\u00f8keren. Det er til orientering utarbeidet en egen veileder til forskriftens \u00a7 10: Kriterier for vurdering av vesentlige virkninger av vedlegg II-tiltak, som kan benyttes. Dersom det er sp\u00f8rsm\u00e5l, vennligst kontakt saksbehandler. Med vennlig hilsen Frode Mikalsen Spesialr\u00e5dgiver Dette dokumentet er godkjent elektronisk og krever ikke signatur. 2 Vedlegg: SP-2023-000535_ROGNDALEN vedlegg 15 Tilsagn- Auksjon av produksjonskapasitet vedlegg 10 S\u00f8kers konsekvensvurdering Rogndalen mars 2023 AHP_Sjurelv Fiskeopppdrett september 2023 vedlegg 8 Sjurelv_kvalitetsh\u00e5ndboka 4.1.1 Beredskapsplaner R\u00f8mming 4.1.7. Beredsskapsplan Okysgendropp, alge- og manetforekomster og akutt forurensning Kopi 4.1.2 Beredskapsplan sykdom og massed\u00f8d Handlingsplan avd. 1612 (1) Fiskehelse vedlegg 11 Risikoanalyse fiskehelse AHP Sjurelv Fiskeoppdrett 20230929 Biosikkerhetsplan 20.09.23 vedlegg 7 Sjurelv IK- Akva_ver2 vedlegg 13 Bunnkartlegging OLEX Rogndalen vedlegg 12 Bunnkartlegging WASSP Vengs\u00f8y, Rogndalen og Bl\u00e5mannsvik vedlegg 5 Forunders\u00f8kelse C-del Rogndalen vedlegg 4 Forunders\u00f8kelse B-del Rogndalen vedlegg 3 Str\u00f8mrapport og hydrografi 13804 Rogndalen Kartdokumentasjon forundersokelse Rogndalen vedlegg 6 Forunders\u00f8kelse samlerapport Rogndalen Batbruk Rogndalen Rogndalen arealplankart 1-24 000 Rogndalen sj\u00f8kart 1-50 000 Rogndalen grunnkart 1-5000 Rogndalen anleggskart 1-1000 Behov for s\u00f8knad Sjurelv Fi Kopi av oversendelsesbrev p\u00e5 epost til Sjurelv Fiskeoppdrett AS ved Terje Harder Hansen terjeharderh@gmail.com 3 "
}