{
  "dokument_id": "8bb687d3-ca9b-5b99-8179-0486b08fffd9",
  "doc_type": "case_attachment",
  "kommune": 4601,
  "tittel": "H\u00f8ring - Ber om innspel fr\u00e5 kommunar - B\u00e5tanbod Hordaland 2026-2028",
  "url": "https://bergen.kommune.no/politikere-utvalg/api/fil/bk360/9822975/Horing-Ber-om-innspel-fra-kommunar-Batanbod-Hordaland-2026-2028",
  "tekst": "BERGEN KOMMUNE Postboks 7700 5020 BERGEN Saksbehandlar: Anna Lena Jammer V\u00e5r ref.: 2023/73896-35 Dykkar ref.: Bergen, 30.01.2024 Ber om innspel fr\u00e5 kommunar - B\u00e5tanbod Hordaland 2026-2028 Skyss er i gang med \u00e5 f\u00f8rebu fornying av driftskontraktane for mange b\u00e5truter i Hordaland. Vi viser til innleiande sonderingsm\u00f8te om b\u00e5tanbod Hordaland 2026\u2013 2028, som var gjennomf\u00f8rt med kommunane hausten 2023. Desse m\u00f8ta var f\u00f8rste steg for \u00e5 h\u00f8yre kommunane sine vurderingar knytt til dei aktuelle b\u00e5trutene. Sak om strategiske avklaringar og rammer for dei nye b\u00e5tkontraktane har blitt handsama av hovudutval for samferdsel og mobilitet 17. januar 2024 (sj\u00e5 SAMO PS 6/2024). Utvalet vedtok f\u00f8lgjande: \u00abInnstilling til fylkesutvalet Tar saka til orientering med tilleggsbestilling 1. Hovudutval for samferdsel og mobilitet tar saka til orientering 2. F\u00f8r m\u00f8te i fylkesutvalet skal saka sendast p\u00e5 avgrensa h\u00f8yring til alle kommunar som er ein del av anbodet 3. Saksgrunnlaget m\u00e5 oppdaterast med rette traffikanttal p\u00e5 dei ulike sambanda. 4. I saka b\u00f8r det komme fram meir informasjon om konsekvensar for reisande ved dei ulike grepa som er f\u00f8resl\u00e5tt, og korleis det kan p\u00e5verke tal p\u00e5 reisande p\u00e5 rutene. Hovudutval for samferdsel og mobilitet \u00f8nskjer stopp p\u00e5 Fitjar, og ber om at det vert konsekvensutgreidd som ein del av prosessen. 5. Hovudutval for samferdsel og mobilitet viser til merknaden fr\u00e5 R\u00e5det med menneske med nedsett funksjonsevne (RMNF) og forutset at det i anbodet vert stilt krav om at alle b\u00e5truter er universelt utforma jamf\u00f8r likestilling og diskrimineringslova \u00a7 17, og at utforminga st\u00f8tter brukarane i \u00e5 reise sj\u00f8lvstendig i tr\u00e5d med CRPD.\u00bb Innspel fr\u00e5 kommunane til saka I tr\u00e5d med utvalets tilleggsbestilling punkt 2 inviterer vi kommunane til \u00e5 sende sine innspel til saka innan 20. februar 2024. Innspela vil etter planen bli lagt ved saka til ny handsaming i SAMO 13. mars, saman med eit notat som dekker punkt 3 og 4 i tilleggsbestillinga. Notatet er under utarbeiding. Vidare arbeid med b\u00e5tanbod Hordaland 2026-2028 og dialog med kommunar Saka om strategiske avklaringar og rammer for kontrakten som no har vore oppe i hovudutvalet, er ei \u00abprosessak\u00bb der administrasjonen ber om politiske f\u00f8ringar for det vidare arbeidet. Saka viser resultat av utgreiingane ein har gjort s\u00e5 langt, og ei fagleg anbefaling for retninga ein vil arbeide vidare med b\u00e5trutene. Skyss vil fram mot konkurranseutlysing jobbe vidare med \u00e5 greie ut l\u00f8ysingar. Vi skal ivareta b\u00e5de marknadsbehovet og Vestland fylkeskommune sin ambisjon om utsleppskutt i kollektivtrafikken, innafor rammene gitt gjennom den politiske handsaminga. Skyss vil invitere alle aktuelle kommunar til nye dialogm\u00f8te n\u00e5r konkrete forslag for utforming av b\u00e5trutene ligg f\u00f8re. M\u00e5let med desse m\u00f8ta vil vere \u00e5 presentere den f\u00f8resl\u00e5tte l\u00f8ysinga samt vurderingane som er gjort, og \u00e5 dr\u00f8fte kommunane sine vurderingar av forslaget. Etter framdriftsplanen vil tidpunkt for m\u00f8ta vil vere som f\u00f8lger: - For b\u00e5trutene Osterfjorden, Geitanger-Knappskog og turistrute Hardanger: mars 2024 - For b\u00e5trutene Espev\u00e6r-Eidesvik, Helles\u00f8y-Hernar, lokalb\u00e5t Austevoll, Sunnhordlandsruta, Rosendal-Bergen (Hardangerfjordekspressen) og Reksteren-V\u00e5ge-Os: seinsommar 2024 Ta kontakt med Anna Lena Jammer (anna.lena.jammer@skyss.no eller mobil 915 32 575) dersom de har sp\u00f8rsm\u00e5l til prosessen. Med vennleg helsing, M\u00e5lfrid Vik S\u00f8nstab\u00f8 Anna Lena Jammer direkt\u00f8r r\u00e5dgjevar Brevet er elektronisk godkjent og har difor inga handskriven underskrift "
}