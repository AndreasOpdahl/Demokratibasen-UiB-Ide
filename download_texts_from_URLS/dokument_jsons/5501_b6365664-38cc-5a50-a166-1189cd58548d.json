{
  "dokument_id": "b6365664-38cc-5a50-a166-1189cd58548d",
  "doc_type": "case_attachment",
  "kommune": 5501,
  "tittel": "H\u00f8ringssvar",
  "url": "https://innsyn.tromso.kommune.no/application/getMoteDokument?dokid=2001796675",
  "tekst": "Troms\u00f8 kommune Seksjon vann og avl\u00f8p Postboks 6900, 9299 Troms\u00f8 Att: Tim Ringberg Troms\u00f8, 13.juni 2024 TILBAKEMELDING H\u00d8RING LOKAL FORKRIFT Viser til h\u00f8ringsbrev datert 13.05.2024 som vi har mottatt. Vi har f\u00f8lgende innspill til dette. \u2022 Pkt 1. i h\u00f8ringsbrev : Her b\u00f8r ogs\u00e5 eksempel som \u00abBoligrigger\u00bb angis. Dette er det \u00f8kende omfang av i de ulike prosjektene som p\u00e5g\u00e5r i Troms\u00f8 \u2022 Pkt. 3 i h\u00f8ringsbrev: Det b\u00f8r opplyses om priser er ekskl./inkl. mva.. \u2022 Pkt. 4 i h\u00f8ringsbrev: Anmoder om at TKVA oppdaterer informasjon p\u00e5 hjemmesider slik at s\u00f8kere f\u00e5r en opplisting omkring hva TKVA forventer er en komplett s\u00f8knad. TKVA anbefales ogs\u00e5 \u00e5 se til krav i f.eks. Senja kommune som aksepterer at det er en avklaringsrunde uten gebyr f\u00f8r dette ekstragebyret iverksettes. Dette vil redusere \u00abst\u00f8y\u00bb og un\u00f8dvendig saksbehandling hos TKVA. \u2022 Pkt. 4.1 i h\u00f8ringsbrev: Her b\u00f8r TKVA ikke angi i kulepunkt 4 \u00abEventuell pr\u00f8vetaking av anleggsutslipp og inspeksjon av utslippspunkt\u00bb. Foresl\u00e5r at dette strykes da det innbefattes i generell beskrivelse ellers. Det har v\u00e6rt meget krevende tidsbruk p\u00e5 dette historisk, og det b\u00f8r vurderes med stor omtanke om dette skal gj\u00f8res grunnet bevisbyrde juridisk. \u2022 Pkt. 5 3.avsnitt i h\u00f8ringsbrev: Dette b\u00f8r ses i sammenheng med 3.kulepunkt ovenfor. Tror det vil v\u00e6re klokt \u00e5 redusere satsen til f.eks. 25% da dette ikke er s\u00e6rlig arbeidskrevende. Avslutningsbrev b\u00f8r kunne gj\u00f8res innen 1-1,5 times arbeidstid jfr. gjeldene timesatser. Kommentaer til tekst i lokal forskrift: \u00a71-7 Reduksjon i gebyr ved komplett s\u00f8knad S\u00f8knad b\u00f8r ha en fast saksbehandlingspris, men Troms\u00f8 kommune b\u00f8r kunne akseptere at det blir minimum \u00e9n (1) avklaringsrunde f\u00f8r det kreves ekstra gebyr. Denne paragrafen b\u00f8r derfor kunne strykes, eller omskrives til at s\u00f8knad inkluderer 1 eller 2 runder med avklaringer. 1 TroVA AS \u2013 Byggherre r\u00e5dgivning infrastruktur Postadresse : Langsundveien 4, 9010 Troms\u00f8 Org.nr. 919 656 905 Bes\u00f8ksadresse: Stakkevollveien 41, Troms\u00f8 Jan Stenersen mob. (+47) 47487585 Mail : jan @trova.no Troms\u00f8 kommune Dato Side 2 \u00a71-8 Gebyr for avsluttet sak f\u00f8r vedtak Krav om 50 % gebyr er for h\u00f8yt \u2013 dette f\u00f8lger ikke prinsipp om selvkost. B\u00f8r reduseres til 25 % da man ikke kan forvente at dette krever mer enn 1-1,5 times arbeid. \u00a751-3 \u00c5rsgebyr for kontroll/tilsyn av fettavskillere Her b\u00f8r hyppighet vurderes, dvs. gebyr er ikke p\u00e5 samme niv\u00e5 som renseanlegg for sanit\u00e6rt avl\u00f8psvann. Dette b\u00f8r fordeles over f.eks. 6-8 \u00e5r da funksjonalitet anses \u00e5 v\u00e6re sikret i st\u00f8rre grad ved at t\u00f8mmeentrepren\u00f8r skal vurdere slammengde (fett) pr. t\u00f8mming. H\u00e5per at innspill tas til etterretning, og ser frem til at lokal forskrift kan godkjennes. Mvh TroVA AS Jan Stenersen Daglig leder "
}