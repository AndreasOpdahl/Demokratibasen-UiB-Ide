{
  "dokument_id": "132de229-64c4-54c2-b0e8-fb96c6dec3ed",
  "doc_type": "case_attachment",
  "kommune": 4601,
  "tittel": "Medvirkning med akt\u00f8rer i n\u00e6romr\u00e5de datert 22.04.2024",
  "url": "https://bergen.kommune.no/politikere-utvalg/api/fil/bk360/10937804/Medvirkning-med-aktorer-i-naeromrade-datert-22-04-2024",
  "tekst": " BBSM-kommunaldirekt\u00f8rens stab Til Intern korrespondanse Etat for utbygging v/Jostein Foldnes V\u00e5r referanse: 2022/08784-5 Saksbehandler: Elisabeth Franzen Fra Dato: 22. april 2024 BBSM-kommunaldirekt\u00f8rens stab Sandbrekkevegen bosenter og utleieboliger - medvirkning med akt\u00f8rer i n\u00e6romr\u00e5det Bakgrunn Sandbrekkevegen bosenter og utleieboliger var tidligere forankret i \u201cBoligprogrammet 400+\u201d. I februar 2017 vedtok Bystyret Handlingsplan for 250 flere kommunale utleieboliger 2017- 2021 (sak 44-17). Prosjektet i Sandbrekkevegen videref\u00f8res i denne handlingsplanen. Bosenteret vil ha 9 boenheter for personer med psykiske helseutfordringer+ personalbase og fellesareal. I tillegg skal det bygges 8 ordin\u00e6re utleieboliger p\u00e5 tomten. I dette dokumentet beskrives de medvirknings- og informasjonsprosesser som er og vil bli gjennomf\u00f8rt i forbindelse med planlegging og bygging av bosenter og utleieboliger i Sandbrekkevegen gnr. 12, bnr. 44 i Fana. Siden melding om oppstart av planforslag i 2014 er det besluttet at kommunen skal ha utvidete medvirkningsprosesser med n\u00e6rmilj\u00f8, i tillegg til det som kreves av Plan- og bygningsloven. Endringen kom som en merknad i Boligmeldingen, 24.02.2021 sak 37/21, og i et representantforslag i sak 62/21 den 02.06.21. Valg av lokasjon Et viktig prinsipp for utvikling av boliganlegg for vanskeligstilte husstander er at boligene i st\u00f8rst mulig grad skal stimulere til integrering og normalisering. Dette betyr blant annet at de skal ligge i omr\u00e5der og omgivelser som gj\u00f8r at beboerne kan ta del i samfunnet og at det ikke skal ha en institusjonslignende utforming. Dette betyr blant annet n\u00e6rhet til offentlig kommunikasjon og servicetilbud. Samtidig vil livssituasjonen og adferden til beboerne p\u00e5virke konkret beliggenhet og utforming av anleggene. Prosessen med \u00e5 finne, vurdere, planlegge, regulere, prosjektere og til slutt bygge et nytt boliganlegg strekker seg over en \u00e5rrekke. Noen ganger kan det g\u00e5 over mange \u00e5r fra en eiendom identifiseres, til det st\u00e5r et innflytningsklart bygg p\u00e5 tomten, spesielt der eiendommen m\u00e5 igjennom en reguleringsprosess. I bystyrets vedtak av 22.02.2017 fremg\u00e5r f\u00f8lgende; I arbeidet med \u00e5 \u00f8ke antall kommunale utleieboliger er det s\u00e6rdeles viktig \u00e5 unng\u00e5 \u00e5 etablere boligtiltak i omr\u00e5der som allerede har h\u00f8y tetthet av kommunale utleieboliger, og relativt h\u00f8ye forekomster av negative levek\u00e5rsindikatorer. Kommunens levek\u00e5rsrapport fra 2016 vil ligge til grunn for valg av beliggenhet for nye anlegg, og en b\u00f8r unng\u00e5 de 10 levek\u00e5rssonene som har h\u00f8yest score p\u00e5 rapportens samleindeks. Informasjon og medvirkning F\u00f8rste informasjonsm\u00f8te for n\u00e6rmilj\u00f8et til Sandbrekkevegen bosenter og utleieboliger ble gjennomf\u00f8rt 19.09.2019. Det ble igjen gjennomf\u00f8rt m\u00f8te og befaring p\u00e5 tomten 29. og 30. november 2021. B\u00e5de bosenter, utleieboliger og etterbruk av Fana brannstasjon var tema i m\u00f8tene. Sp\u00f8rsm\u00e5l omkring etterbruk av Fana brannstasjon er fulgt opp videre av Etat for bygg og eiendom. Sentralt i kommunens dialog med naboene er \u00e5 f\u00e5 en oversikt over hvilke utfordringer nabolagene ser at det planlagte tiltaket kan gi (risikoidentifikasjon), og sammen med nabolagene vurdere om det finnes tiltak som kan redusere risiko (risikovurdering). Typiske identifiserte risikoer kan v\u00e6re fors\u00f8pling, st\u00f8y/uro og/eller bekymringer for tyveri/h\u00e6rverk. F\u00f8r melding om oppstart For kommunens planlegging er det viktig \u00e5 ha tidlige informasjon- og innspillsm\u00f8ter med nabolag og omgivelser. Det f\u00f8rste m\u00f8tepunktet vil normalt v\u00e6re like f\u00f8r kommunen skal sende melding om oppstart til Plan- og bygningsetaten. P\u00e5 dette tidspunktet vil det normalt foreligge en mulighetsstudie, som viser hovedtrekkene i hvordan eiendommen er tenkt utnyttet, og kommunen har gjort seg noen innledende tanker om m\u00e5lgruppe og tjenesteomfang i anlegget. Dette blir presentert i m\u00f8tet, sammen med en generell orientering av kommunens boligpolitikk, driftserfaringer, og erfaringer med p\u00e5virkning av nabolag og omgivelser. I tillegg blir den videre formelle planprosess presentert, herunder n\u00e5r det oppst\u00e5r formelle prosess-steg der naboer og ber\u00f8rte parter kan sende skriftlige merknader til prosessen. P\u00e5 dette f\u00f8rste m\u00f8tet deltar representanter fra byr\u00e5dsavdeling, den enheten som skal bemanne og gi tjenester til beboerne, Etat for boligforvaltning, Etat for utbygging og plankonsulent som kommunen har engasjert i prosjektet. I tillegg kan det v\u00e6re aktuelt at Barn og unges representant, politiet og andre akt\u00f8rer inviteres til deltakelse. Fra nabolaget inviteres vanligvis de n\u00e6rmeste naboene til tiltaket, representanter for n\u00e6rliggende skoler og barnehage, gjerne b\u00e5de styrer/rektor og representanter for FAU, samt velforeninger, lag og organisasjoner kommunen er kjent med i omr\u00e5det. Beskrivelse av planforslaget og m\u00e5lgruppen for tiltaket P\u00e5 tomten i Sandbrekkevegen er det planlagt et bosenter med 9 boenheter for mennesker med psykiske helseutfordringer. I tillegg skal det etableres 8 ordin\u00e6re kommunale utleieboliger, tilrettelagt for enehusholdninger. Bosenter er kommunens h\u00f8yeste omsorgstilbud for personer med funksjonssvikt som f\u00f8lge av alvorlig psykisk lidelse. Bosenter har held\u00f8gns bemanning med helse- og sosialfaglig bakgrunn og s\u00e6rlig kompetanse p\u00e5 psykisk helse. I tillegg er det ansatt kokk. Bosenteret har hvilende og v\u00e5ken nattevakt og tilknyttet tilsynslege. Plass i bosenter tildeles etter vedtak jfr. Lov om kommunale helse- og omsorgstjenester m.m. (helse- og omsorgstjenesteloven) - Kapittel 3. Kommunenes ansvar for helse- og omsorgstjenester. Utleieleilighetene tildeles etter gjeldende kommunale retningslinjer. I informasjonsm\u00f8tene blir m\u00e5lgruppen og tjenestetilbudet for bosenteret beskrevet slik: P\u00e5virkning av nabolag og omgivelser ved botiltak for vanskeligstilte grupper Eiendommen har en god beliggenhet for de grupper de planlegges for. I risikoidentifikasjonen under er det gjennomg\u00e5tt mulige risikomomenter for naboer og n\u00e6rmilj\u00f8. Basert p\u00e5 denne vurderer bestiller at bosenter og utleieboliger vil ha en forsvarlig driftssituasjon i forhold til omgivelser, nabolag, barn og unge, idrettsaktivitet mm i omr\u00e5det. Beboerne i bosenteret skal flytte fra n\u00e5v\u00e6rende lokasjoner, sammen med bemanning, til Sandbrekkevegen. Ansatte i dagens bosenter har ikke rapportert om konflikter med omgivelser/nabolag eller at beboerne her p\u00e5virker omgivelsene p\u00e5 en negativ m\u00e5te. I informasjonsm\u00f8tet 29. november 2021 beskriver de ansatte sine erfaringer p\u00e5 f\u00f8lgende m\u00e5te: Etter informasjonsm\u00f8tet og befaring med n\u00e6rmilj\u00f8et ble innspill og sp\u00f8rsm\u00e5l fra n\u00e6romr\u00e5det besvart. I all hovedsak var n\u00e6rmilj\u00f8et opptatt av fremtidig bruk av Fana brannstasjon og mulighet for lokale til disposisjon for bydelshus. Sp\u00f8rsm\u00e5l og svar knyttet til bosenter og utleieboligene gjengis her: Risikoidentifikasjon ble oppdatert etter m\u00f8tet, og innspill fra n\u00e6rmilj\u00f8et er tatt med. Etter informasjonsm\u00f8tet blir det som regel sendt nabovarsel, og det offentliggj\u00f8res at det igangsettes planarbeid p\u00e5 eiendommen. Oppstart av reguleringsplanarbeid varsles etter Plan og bygningsloven \u00a7 12-8. Kunngj\u00f8ringen gir naboer og ber\u00f8rte parter en formell mulighet til \u00e5 komme med merknader til prosjektet. Det kom inn 27 merknader til planforslaget Oversikt over innkomne merknader kan leses i saksinnsynet til Plan og bygningsetaten. Innspillene fra informasjonsm\u00f8tene, sammen med innkomne merknadene, er tatt med videre i reguleringsprosessen, og danner blant annet grunnlag for kommunens risikoidentifikasjon. Kunngj\u00f8ring av oppstart ble som beskrevet gjennomf\u00f8rt allerede i 2014, men av ulike grunner ble ikke planen ferdigstilt. Blant annet var manglende medvirkning en av grunnene. ABO Plan og arkitektur overtok i 2018 planarbeidet og det ble i oktober 2018 gjennomf\u00f8rt et arbeidsm\u00f8te med Bergen kommune for \u00e5 \u00abrestarte\u00bb planarbeid for Fana brannstasjon og boligtun. 1.- og 2.gangsbehandling av planforslag Denne plansaken har v\u00e6rt gjennom mange runder, og det er gjort endringer p\u00e5 bygningsmassen med tanke p\u00e5 utforming og fasade, i tr\u00e5d med innspill. I tillegg er det enighet om at Fana brannstasjon ogs\u00e5 skal ha plass til et bydelshus. Dette er noe alle parter opplever som positivt. F\u00f8rste informasjonsm\u00f8te ble avholdt 19.09.2019. Etter at saken hadde v\u00e6rt ute til offentlig ettersyn ble det avholdt nytt informasjonsm\u00f8te for n\u00e6rmilj\u00f8et 29. november 2021 for \u00e5 oppdatere endringer og fremdriftsplan. I disse dager klargj\u00f8res planen for innsending til 2. gang behandling hos Plan- og bygningsetaten. Risikoidentifikasjon I risikoidentifikasjonen under er det gjennomg\u00e5tt mulige risikomomenter for naboer og omgivelser. I forbindelse med siste m\u00f8te med nabolag og omgivelser er risikovurderingen oppdatert, og naboers vurderinger er tatt med. I tabellene under vises det et utsnitt av de forel\u00f8pige identifiserte og vurderte risikoer. De er videre gruppert under fem ulike m\u00e5l. Det siste diagrammet viser en samlet vurdering av sannsynlighet og konsekvens av alle identifiserte risikoer i saken. Risikovurderingene i planleggingen av nye boliganlegg er foretatt av Byr\u00e5dsavdeling for barnevern, sosiale tjenester og mangfold, med bistand fra Etat for boligforvaltning og Etat for psykisk helse og rustjenester. Basert p\u00e5 de tiltak som er planlagt og som vil v\u00e6re til stede ved driftsstart i anleggene, og sammenlignet med situasjonen i andre boomr\u00e5der, er det likevel ingen risikoomr\u00e5der som skiller seg ut som h\u00f8ye. Utover den planlagte bemanning og drift av bosenteret er det derfor ikke skissert tiltak for \u00e5 senke risikoene p\u00e5 dette tidspunkt. Bestiller vurderer det slik at bosenteret vil kunne ha en forsvarlig driftssituasjon ogs\u00e5 i forhold til omgivelser, nabolag, barn og unge, idrettsaktivitet mm i omr\u00e5det. Eks: F\u00f8r byggestart I henhold til kommunens medvirkningsprosesser med nabolag og n\u00e6rmilj\u00f8 vil det f\u00f8r byggestart vil det bli avholdt m\u00f8te for de n\u00e6rliggende naboene. Tema for m\u00f8tet er \u00e5 g\u00e5 gjennom selve byggefasen, omfang, tidspunkt for st\u00f8yende arbeider etc. P\u00e5 dette m\u00f8tet vil det fra kommunens side delta med representanter fra Etat for utbygging, samt representanter fra utf\u00f8rende entrepren\u00f8r. Ved driftsstart/innflytting F\u00f8r byggene i Sandbrekkevegen tas i bruk vil det bli avholdt et nytt informasjonsm\u00f8te. Fra kommunens side vil de samme akt\u00f8rene som ved det f\u00f8rste informasjons- og innspillsm\u00f8tet delta. Her f\u00e5r naboer informasjon om kommunens driftsrutiner og ogs\u00e5 kontaktinformasjon om hvor naboer kan henvende seg for \u00e5 melde fra om eventuelle u\u00f8nskede hendelser. Det vil ogs\u00e5 v\u00e6re aktuelt \u00e5 ha en visning av bygget til n\u00e6rmilj\u00f8et. \u00c5 v\u00e6re tilgjengelig for n\u00e6rmilj\u00f8et er viktig n\u00e5r byggene er satt i drift. Det vil rutinemessig gjennomf\u00f8res et erfaringsm\u00f8te etter ca. 1 \u00e5rs drift. Med hilsen BBSM-kommunaldirekt\u00f8rens stab Mads Hageb\u00f8 - Seksjonssjef Elisabeth Franzen - R\u00e5dgiver Dokumentet er godkjent elektronisk. Kopi: Etat for utbygging "
}