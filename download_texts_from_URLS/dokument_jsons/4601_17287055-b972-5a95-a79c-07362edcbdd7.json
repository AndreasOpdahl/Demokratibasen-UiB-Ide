{
  "dokument_id": "17287055-b972-5a95-a79c-07362edcbdd7",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 128/25, Nye retningslinjer for kommunal bost\u00f8tte",
  "url": "https://bergen.kommune.no/politikere-utvalg/api/fil/bk360/12589684/Innstilling-vedtak-Nye-retningslinjer-for-kommunal-bostotte",
  "tekst": "Nye retningslinjer for kommunal bost\u00f8tte Bergen bystyre behandlet saken i m\u00f8tet 29.04.2025 sak 128/25 og fattet f\u00f8lgende vedtak: 1. Bystyret vedtar nye retningslinjer for kommunal bost\u00f8tte med virkning fra 1. juli 2025, med unntak for s\u00e6rregel \u00abUtviklingshemmede i boliger \u00f8remerket denne gruppen f\u00e5r bost\u00f8tte beregnet uten tillegg for formue\". Bystyret ber byr\u00e5det utrede en eventuell endring i forbindelse med revidert budsjett for 2025. 2. Bystyret ber byr\u00e5det legge til rette for bruk av teknologi som forenkler og forbedrer tjenesten til innbyggerne. Bergen bystyres behandling F\u00f8lgende representanter tok ordet: Bj\u00f8rn-Frode Schjelderup (H), Even S\u00f8rland (A), Ann Kristin Helland Ramstr\u00f8m (SV), Christine Henriksen \u00d8degaard (MDG), Trond Tystad (BL), Torstein Dahle (R), Per Erik G\u00e5skjenn (KrF), Fauzia Hussain-Wiik (A), Diane Alexandra Berbain (SV). Forslag fremsatt i bystyret: Even S\u00f8rland (A) fremsatte p\u00e5 vegne av A, SV, MDG, R og KrF f\u00f8lgende alternative forslag: 1. Dagens ordning med s\u00e6rregel for utviklingshemmede i boliger \u00f8remerket denne gruppen videref\u00f8res. 2. Bystyret ber om at det utarbeides nye retningslinjer som skjermer b\u00e5de utviklingshemmede, minstepensjonistene og uf\u00f8retrygdede mot urimelige kutt i bost\u00f8tten. Even S\u00f8rland (A) fremsatte p\u00e5 vegne av A, SV, MDG, R, KrF f\u00f8lgende tilleggsforslag: 1. Bystyret understreker at kommunale st\u00f8tteordninger skal bidra til sosial trygghet og likeverdige levek\u00e5r, ikke forsterke ulikhet. Det m\u00e5 utarbeides nye retningslinjer som skjermer b\u00e5de utviklingshemmede, minstepensjonistene og uf\u00f8retrygdede mot urimelige kutt i bost\u00f8tten. 2. Bystyret ber byr\u00e5det om \u00e5 sikre at retningslinjene ikke bryter med prinsippene om likestilling, ikke-diskriminering og retten til et selvstendig liv for personer med funksjonsnedsettelser. Endringer i kommunal bost\u00f8tte skal vurderes opp mot Norges forpliktelser etter FN-konvensjonen om rettighetene til mennesker med nedsatt funksjonsevne (CRPD). Ann Kristin Helland Ramstr\u00f8m (SV) fremsatte p\u00e5 vegne av SV f\u00f8lgende tilleggsforslag: 1. Bystyret ber byr\u00e5det jobbe inn mot regjeringen for \u00e5 \u00f8ke refusjonen til kommunen fra den statlige bost\u00f8tteordningen. 2. Bystyret ber byr\u00e5det jobbe for \u00e5 f\u00e5 mennesker som lever i vedvarende fattigdom ut av fattigdommen. Det m\u00e5 settes inn tiltak som skal gi barn og unge som lever i familier med vedvarende fattigdom, samme trygghet og like rettigheter som barn som ikke lever i familier med vedvarende fattigdom. 3. Bystyret understreker at kommunale st\u00f8tteordninger skal bidra til sosial trygghet og likeverd, ikke forsterke ulikhet og redusere levek\u00e5rene for mottakerne. \u00d8konomisk st\u00f8tte er ofte avgj\u00f8rende for at b\u00e5de familier i varig og vedvarende fattigdom, flyktninger, uf\u00f8retrygdede, alderspensjonister, minstepensjonister og enslige f\u00e5r mulighet til \u00e5 leve et fullverdig liv. Ann Kristin Helland Ramstr\u00f8m (SV) fremsatte p\u00e5 vegne av SV og R f\u00f8lgende tilleggsforslag: Kommunal bost\u00f8tte skal ogs\u00e5 gjelde p\u00e5 det private leiemarkedet: Mange sosialhjelpsmottakere har trygd eller pensjon som viktigste inntektskilde. Dette kan man anta er en gruppe med stabil, men med en utilstrekkelig inntekt. Det er videre grunn til \u00e5 anta at en stor andel leier bolig i det private leiemarkedet. Dersom de heller kunne mottatt kommunal bost\u00f8tte ville mange kunne unng\u00e5 \u00e5 m\u00e5tte motta sosialhjelp. Det ville frigjort kapasitet i sosialhjelpstjenesten, bidratt til \u00f8kt forutsigbarhet og flere ville opplevd h\u00f8yere verdighet. Det er ogs\u00e5 sannsynlighet for at det vil medf\u00f8re lavere administrasjonskostnader. Bystyret ber derfor byr\u00e5det om \u00e5 styrke den kommunale bost\u00f8tten, og utvide den til \u00e5 inkludere leietakere i det private markedet. Trond Tystad (BL) fremsatte p\u00e5 vegne av H, FrP, BL, INP, Sp og PP f\u00f8lgende alternative forslag til punkt 1: Bystyret vedtar nye retningslinjer for kommunal bost\u00f8tte med virkning fra 1. juli 2025, med unntak for s\u00e6rregel \u00abUtviklingshemmede i boliger \u00f8remerket denne gruppen f\u00e5r bost\u00f8tte beregnet uten tillegg for formue\". Bystyret ber byr\u00e5det utrede en eventuell endring i forbindelse med revidert budsjett for 2025. Merknader fremsatt i bystyret: Even S\u00f8rland (A) fremsatte p\u00e5 vegne av A, SV, MDG, R og KrF f\u00f8lgende merknader: Merknad 1 Bystyret mener at dagens s\u00e6rregel for utviklingshemmede i \u00f8remerkede boliger m\u00e5 videref\u00f8res for \u00e5 sikre denne gruppens mulighet til et trygt og forutsigbart botilbud. Merknad 2 Bystyret viser til at utviklingshemmede ofte har lav eller ingen ordin\u00e6r inntekt, ikke har investeringsmuligheter, og sjelden eier egen bolig. \u00c5 likestille dem med \u00f8vrige mottakere av bost\u00f8tte p\u00e5 formuesgrunnlag vil i praksis f\u00f8re til forskjellsbehandling. Merknad 3 Bystyret viser til at minstepensjonister betaler ikke skatt i dag. Det er en gode de har fordi de er minstepensjonister. Uten hjelp av bost\u00f8tte kan de ikke klare sine husleie utgifter og utgifter til livsopphold. Merknad 4 Bystyret ber byr\u00e5det utarbeide nye retningslinjer som skjermer utviklingshemmede, minstepensjonistene og uf\u00f8retrygdede mot urimelige kutt i bost\u00f8tten. Mange i disse gruppene har varig lav inntekt, og en mindre oppsparing b\u00f8r ikke f\u00f8re til bortfall av st\u00f8tte. Merknad 5 Bystyret understreker at kommunale st\u00f8tteordninger skal bidra til sosial trygghet og likeverd, ikke forsterke ulikhet. \u00d8konomisk st\u00f8tte er ofte avgj\u00f8rende for utviklingshemmedes mulighet til et selvstendig liv. Foreldres sparing til barnets framtid b\u00f8r ikke straffes med tap av bost\u00f8tte. Merknad 6 Bystyret ber om at nye retningslinjer ikke bryter med prinsippene om likestilling, ikke diskriminering og retten til et selvstendig liv, slik det er nedfelt i FN-konvensjonen om rettighetene til mennesker med nedsatt funksjonsevne (CRPD). 2 Torstein Dahle (R) fremsatte p\u00e5 vegne av R f\u00f8lgende merknad: Bystyret ber byr\u00e5det vurdere innf\u00f8ring av det digitale KOBO-systemet for kommunale utleieboliger, noe som bl.a. vil kunne redusere omfanget av tilbakebetalingskrav. Votering: Alternativt forslag punkt 1-2 fra A, SV, MDG, R og KrF, fremsatt av Even S\u00f8rland (A), fikk 32 stemmer (A, SV, MDG, V, R, KrF), og var dermed falt. Innstillingen punkt 1 fikk 0 stemmer. Alternativt forslag til punkt 1 fra H, FrP, BL, INP, Sp og PP, fremsatt av Trond Tystad (BL), ble vedtatt med 39 stemmer (H, FrP, BL, MDG, INP, Sp, PP). Innstillingen punkt 2 ble vedtatt med 57 stemmer (H, A, FrP, BL, MDG, V, INP, KrF, Sp, PP). Tilleggsforslag punkt 1 og 2 fra A, SV, MDG, R og KrF, fremsatt av Even S\u00f8rland (A), fikk 32 stemmer (A, SV, MDG, V, R, KrF), og var dermed falt. Tilleggsforslag fra SV og R, fremsatt av Ann Kristin Helland Ramstr\u00f8m (SV), fikk 14 stemmer (SV, MDG, R), og var dermed falt. Tilleggsforslag punkt 1-3 fra SV, fremsatt av Ann Kristin Helland Ramstr\u00f8m (SV), fikk 27 stemmer (A, SV, MDG, R), og var dermed falt. Merknad 1-6 fra A, SV, MDG, R og KrF, fremsatt av Even S\u00f8rland (A), fikk 32 stemmer (A, SV, MDG, V, R, KrF), og var dermed falt. Merknad fra R, fremsatt av Torstein Dahle (R), fikk 17 stemmer (SV, MDG V, R), og var dermed falt. Utvalg for helse og sosial behandlet saken i m\u00f8tet 09.04.2025 sak 32/25 og avga f\u00f8lgende innstilling: 1. Bystyret vedtar nye retningslinjer for kommunal bost\u00f8tte med virkning fra 1. juli 2025. 2. Bystyret ber byr\u00e5det legge til rette for bruk av teknologi som forenkler og forbedrer tjenesten til innbyggerne. Byr\u00e5det behandlet saken i m\u00f8tet 27.03.2025 sak 55/25 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 3 "
}