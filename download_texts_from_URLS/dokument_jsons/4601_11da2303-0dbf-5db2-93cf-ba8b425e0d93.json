{
  "dokument_id": "11da2303-0dbf-5db2-93cf-ba8b425e0d93",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 04092024, Sak 315/24, Eventuelt bystyret 04.09.2024",
  "url": "https://bergen.kommune.no/politikere-utvalg/api/fil/bk360/11096713/Innstilling-vedtak-Eventuelt-bystyret-04-09-2024",
  "tekst": "Eventuelt bystyret 04.09.2024 Bergen bystyre behandlet saken i m\u00f8tet 04.09.2024 sak 315/24: Bergen bystyres behandling F\u00f8lgende representanter tok ordet: Eira Vilde Martinsen Garrido (SV), Thor Haakon Bakke (MDG), Trond Tystad (BL), Per-Arne Larsen (V). Forslag fremsatt i bystyret: Eira Vilde Martinsen Garrido (SV) fremsatte p\u00e5 vegne av SV f\u00f8lgende forslag: Walk of Fame og retningslinjer Da den \u00f8stlandsf\u00f8dte mangemilliard\u00e6ren John Fredriksen, som n\u00e5 har kypriotisk statsborgerskap, fikk sin egen stjerne p\u00e5 fortauet i N\u00f8stegaten i Bergen sentrum s\u00f8ndag 21. juli, utl\u00f8ste det en av sommerens store debatter. N\u00e5 viser det seg at verken kommunen, fylket eller Vegvesenet kan finne noen skriftlig tillatelse for prosjektet Bergen Walk of Fame, hvor det er lagt ned navneplater for \u00e5 hedre blant andre bergensere. \u00c5 f\u00e5 sitt navn i det offentlige rom er en sjeldenhet, og det reiser sp\u00f8rsm\u00e5let om hvem som skal bestemme dette. Etter v\u00e5rt syn b\u00f8r det v\u00e6re tydelige retningslinjer som er fastsatt av bystyret, med tydelige f\u00f8ringer \u2013 her er \"kvinner p\u00e5 sokkel\"-initiativet et godt eksempel. Forslag til vedtak: Bystyret ber byr\u00e5det legge fram en sak med n\u00f8dvendige retningslinjer for initiativer som gjelder navngivning og hedring av personer i offentlige rom. Votering: Forslag til vedtak fra SV fremsatt av Eira Vilde Martinsen Garrido (SV), fikk 32 stemmer (A, SV, MDG, V, R, KrF), og var dermed falt. "
}