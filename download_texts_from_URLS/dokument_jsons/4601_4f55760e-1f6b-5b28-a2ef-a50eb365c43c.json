{
  "dokument_id": "4f55760e-1f6b-5b28-a2ef-a50eb365c43c",
  "doc_type": "case_attachment",
  "kommune": 4601,
  "tittel": "Skredrapport",
  "url": "https://bergen.kommune.no/politikere-utvalg/api/fil/bk360/11166915/Skredrapport",
  "tekst": "RAPPORT Strimmelen borettslag, skredfarekartlegging Kunde: Strimmelen borettslag Prosjekt: Strimmelen borettslag, skredfarekartlegging Prosjektnummer: 10234160 Dokumentnummer: 10234160-INGGEO-R01-A01 Rev.: 01 Sammendrag: Sweco har kartlagt skredfaren ved Strimmelen borettslag (gnr/bnr 161/1037) i Bergen kommune. Skredfareutredningen er gjort i forbindelse med s\u00f8knad om bruksendring og innvendig ombygging i Strimmelen borettslag (A-blokken og husrekke C/G). Oppdraget er utf\u00f8rt p\u00e5 oppdrag fra Strimmelen borettslag. Omr\u00e5det er vurdert i henhold til sikkerhetsklasse S3 i TEK17 [1]. Vurderingen er utf\u00f8rt etter NVEs bransjestandard for skredfareutredninger i bratt terreng, versjon fra 09.09.2022 [2], hvor skredtypene steinsprang, steinskred, sn\u00f8skred, s\u00f8rpeskred, jordskred og flomskred er vurdert. Rapporteringsstatus: \u2612 Endelig \u2610 Oversendelse for kommentar \u2610 Utkast Utarbeidet av: Sign.: Digitally signed by Dina Dina Elisabeth Elisabeth Moter Hauge Dina Elisabeth Moter Hauge Moter Hauge Date: 2022.12.21 11:46:09 +01'00' Digitally signed by \u00d8ystein S. Kontrollert av: Sign.: Lohne DN: cn=\u00d8ystein S. Lohne, c=NO, \u00d8ystein Strand Lohne o=Sweco Norge AS, email=oystein.lohne@sweco.no Date: 2022.12.21 14:40:29 +01'00' Prosjektleder: Prosjekteier: Dina Elisabeth Moter Hauge Stefanie Steinemann Revisjonshistorikk: 01 21.12.2022 Opprettet etter uavhengig kontroll. NODINH NOLOHN 00 07.12.2022 Versjon til uavhangig kontroll NODINH NOLOHN/NOSASK Rev. Dato Beskrivelse Utarbeidet av Kontrollert av Sweco Sweco Norge AS Fantoftvegen 14P Organisasjonsnr. 967032271 Hovedkontor: Oslo NO-5072 Bergen, Norge Telefon +47 55 27 50 00 www.sweco.no Forord Plan- og bygningsloven (pbl) og Byggteknisk forskrift (TEK 17 \u00a7 7-3) [1] stiller krav til sikkerhet mot naturfare. For reguleringsplan og byggesak/-tiltak, s\u00f8knadspliktig eller ikke, m\u00e5 det derfor dokumenteres at tilstrekkelig sikkerhet mot skredfare vil bli oppn\u00e5dd i henhold til disse sikkerhetskravene. Denne utredningen er utf\u00f8rt av fagkyndig personell og f\u00f8lger NVEs veileder \u00abSikkerhet mot skred i bratt terreng - Kartlegging av skredfare i reguleringsplan og byggesak\u00bb [2], og vil dermed kunne dokumentere om sikkerhetskravene er oppfylt. Skredtypene sn\u00f8-, jord-, flom-, s\u00f8rpe-, steinskred og steinsprang utredes. Denne typen skredfarevurderinger er basert p\u00e5 flere faktorer som i mange tilfeller ikke lar seg presist kvantifisere (ulike feltdata, modelleringsparametere, skredavsetninger, skredhistorikk etc.). Det er derfor behov for \u00e5 benytte enn viss grad av faglig skj\u00f8nn i vurderingene og det vil f\u00f8lgelig v\u00e6re knyttet en del usikkerhet til resultatene. Det henvises til NVEs veileder \u00abSikkerhet mot skred i bratt terreng - Kartlegging av skredfare i reguleringsplan og byggesak\u00bb [2]) for ytterligere detaljer ang\u00e5ende slike skredfarekartlegginger. Vurderingen omfatter i utgangspunktet ikke fare knyttet til byggegroper, skj\u00e6ringer, fyllinger, fundamentering og andre tiltak knyttet til byggetomter og anlegg som m\u00e5 prosjekteres i samsvar med gjeldende norske standarder. RAPPORT SIDE 3 AV 46 Om oppdraget Oppdragsgiver: Strimmelen borettslag Utf\u00f8rende foretak: Sweco Norge AS Skredfareutredning for: \u2610 reguleringsplan/omr\u00e5de spesifisert i kartutsnitt/vedlegg \u2610 hele omr\u00e5det for eiendom \u2612 del/deler av eiendommen med g\u00e5rdsnummer og bruksnummer i kommune, som spesifisert i kartutsnitt F\u00f8lgende tiltak og sikkerhetsklasse(r) er planlagt p\u00e5 eiendommen/planomr\u00e5det: Utarbeidelse av reguleringsplan i forbindelse med bruksendring i deler av Tiltak: boligblokker. Sikkerhetsklasse: \u2612 S1 \u2612 S2 \u2612 S3 \u2610 S4 Befaring gjennomf\u00f8rt, eventuelt hvorfor ikke: \u2612 Ja \u2610 Nei Befaring gjennomf\u00f8rt av og n\u00e5r: \u00d8ystein Strand Lohne og Dina Elisabeth Av: Den: 22.11.2022 Moter Hauge RAPPORT SIDE 4 AV 46 Innholdsfortegnelse 1 Omr\u00e5debeskrivelse .............................................................................................. 6 2 Grunnlagsmateriale .............................................................................................. 7 2.1 Aktsomhetskart........................................................................................................................ 7 2.2 Digital terrengmodell (DTM) og topografi ................................................................................ 8 2.3 Historiske skredhendelser ....................................................................................................... 9 2.4 Tidligere skredfareutredninger .............................................................................................. 10 2.5 Eksisterende sikringstiltak ..................................................................................................... 10 2.6 Geologiske kart og observasjoner ........................................................................................ 11 2.7 Flyfoto og skr\u00e5foto ................................................................................................................. 13 2.8 Klimadata .............................................................................................................................. 14 2.8.1 Normal nedb\u00f8r/sn\u00f8 ........................................................................................................... 15 2.8.2 Returperiode av ekstremnedb\u00f8r ....................................................................................... 16 2.8.3 Vind ................................................................................................................................... 16 2.9 Skog ...................................................................................................................................... 16 2.10 Drenering............................................................................................................................... 18 3 Skredfareutredning ............................................................................................. 21 3.1 Steinsprang ........................................................................................................................... 22 3.2 Sn\u00f8skred ............................................................................................................................... 26 3.3 Jordskred............................................................................................................................... 32 3.4 Hva er den samlede skredfaren? .......................................................................................... 38 3.5 Avvik fra tidligere skredfareutredninger ................................................................................ 38 3.6 Stedsspesifikk usikkerhet ...................................................................................................... 38 4 Referanser ......................................................................................................... 39 5 Vedlegg .............................................................................................................. 40 RAPPORT SIDE 5 AV 46 1 Omr\u00e5debeskrivelse Sweco er engasjert av Strimmelen borettslag for \u00e5 gjennomf\u00f8re en skredfarekartlegging i forbindelse med ombygging og bruksendring av fellesareal i eksisterende bygninger til nye boenheter. Ombygging og bruksendring gjelder Land\u00e5slien 15-31 (A-blokken) og Strimmelen 3-31 (C/G husene) (Figur 1). Kartleggingen er foretatt kun for de husrekkene hvor det forekommer s\u00f8knadspliktige endringer i n\u00e6rmeste framtid. Resten av borettslagets eiendom blir kartlagt i forbindelse med omfattende kartlegging av omr\u00e5der i Bergen kommune i regi av NVE. Denne forventes utgitt i l\u00f8pet av 2023. Kartleggingsomr\u00e5det er lokalisert p\u00e5 Land\u00e5s i Bergen kommune (Figur 1). Omr\u00e5det er i et etablert boligomr\u00e5de som prim\u00e6rt best\u00e5r av boligblokker og eneboliger. P\u00e5virkningsomr\u00e5det er definert ut fra omr\u00e5det som teoretisk kan gi skred som n\u00e5r inn i aktuelle kartleggingsomr\u00e5de. P\u00e5virkningsomr\u00e5det strekker seg et stykke \u00f8stover for kartleggingsomr\u00e5det, opp mot Land\u00e5sfjellet. I foreliggende versjon av rapporten er det p\u00e5pekt 6 mindre anmerkninger og 3 avvik fra uavhengig kontroll [3]. Dette er tatt hensyn til og innarbeidet i den reviderte rapporten. Det er ikke f\u00f8rt til endringer i hovedkonklusjonen. Figur 1. Kartleggingsomr\u00e5de er avmerket med lilla, heltrukken linje. P\u00e5virkningsomr\u00e5det hvor eventuelle skred teoretisk kan n\u00e5 kartleggingsomr\u00e5det er vist med stiplet lilla linje. Ulike deler av borettslaget er angitt med bokstaver. RAPPORT SIDE 6 AV 46 2 Grunnlagsmateriale 2.1 Aktsomhetskart NVEs aktsomhetssoner [4] viser at deler av kartleggingsomr\u00e5det ligger innenfor aktsomhetssonene for sn\u00f8skred (Figur 2). Omr\u00e5det ber\u00f8res ogs\u00e5 av NVEs aktsomhetssoner for steinsprang (Figur 3). Figur 2. Aktsomhetskart over omr\u00e5det for sn\u00f8skred [4]. RAPPORT SIDE 7 AV 46 Figur 3. Aktsomhetskart over omr\u00e5det for steinsprang og jord- og flomskred [4]. 2.2 Digital terrengmodell (DTM) og topografi Det er benyttet WMS-kart fra Statens kartverk med terrengskygge [5] og terrenghelning [6] i vurderingene. Kartlaget er utgitt av Geodata AS og er kontinuerlig oppdatert med de nyeste (per.05.12.2022) NDH-kartdata fra Kartverket [7]. Kartleggingsomr\u00e5det er lokalisert nedenfor Land\u00e5sfjellet p\u00e5 et relativt flatt plat\u00e5. I bakkant, av boligene er det en skrent med helning p\u00e5 30-45\u00b0. Ovenfor skrenten er det et nytt, relativt flatt plat\u00e5 med boliger (Kolstien). Oppover mot Land\u00e5sfjellet er terrenget bratt, med vekslende steile til vertikale skrenter med helning og slakere terreng/hylle mellom. RAPPORT SIDE 8 AV 46 Figur 3. Terrenghelning i kartleggingsomr\u00e5det og p\u00e5virkningsomr\u00e5det [6]. 2.3 Historiske skredhendelser NVEs skreddatabase viser ingen historiske skredhendelser innenfor kartleggingsomr\u00e5det eller p\u00e5virkningsomr\u00e5det [4]. Det er derimot registrert fire skredhendelser n\u00e6r utredningsomr\u00e5det (Figur 4) Ca. 50 m vest for kartleggingsomr\u00e5det er det registrert en steinskredhendelse. Hendelsen fant sted 03.05.2011. Unders\u00f8kelser av plasseringen viser at hendelsen fant sted ved en vegskj\u00e6ring og det er tydelig at skredvolumet har v\u00e6rt lite. Den sydligste skredhendelsen vist p\u00e5 Figur 4 fant sted 21.02.2012 og er ogs\u00e5 registrert som et steinskred. Plasseringen tyder p\u00e5 at hendelsen fant sted ved en veiskj\u00e6ring og skredvolumet var trolig <100 m3. Rundt 450 og 550 m s\u00f8r for kartleggingsomr\u00e5det er det markert to skredhendelser i NVEs skreddatabase, henholdsvis fra januar 1978 og april 1979 (Figur 4). Begge skredhendelsene er kategorisert som steinsprang. Fra hendelsen i 1978 og 1979 st\u00e5r det skrevet f\u00f8lgende i NVEs skreddatabase: \u00abP\u00e5 Kolstien kom eit steinras den 14. januar 1978, og dette n\u00e5dde nesten ned til Elsa Waages hus. Vegskade. Tidlegare er det g\u00e5tt jordskred her. Kartreferansen er omtrentleg.\u00bb \u00abDen 4. april 1979 kom eit steinskred fr\u00e5 Nattlandfjellet mot bustadomr\u00e5de p\u00e5 Kolstien. Steinar p\u00e5 inntil eit tonn rasa ned i omr\u00e5det, og to familiar vart evakuerte. Skredet kom n\u00e6r hus, men ingen menneske eller bygningar kom til skade Kartreferansen er vilk\u00e5rleg plassert ved Kolstien.\u00bb I tillegg til de fire hendelsene vist i figur 4, er det ogs\u00e5 registrert tidligere sn\u00f8-/s\u00f8rpeskred ca. 1 km nord for kartleggingsomr\u00e5det nedenfor L\u00e6gdebotn. If\u00f8lge NVEs skreddatabase forekom RAPPORT SIDE 9 AV 46 det her sn\u00f8-/s\u00f8rpeskred b\u00e5de i 1917 og i 1979. Fra skredet i 1917 er det beskrevet at skredet gikk helt ned til l\u00e6rerh\u00f8yskolen og at massene l\u00e5 til langt ut p\u00e5 sommeren. Det er ikke uvanlig at det l\u00f8sner flakskred i omr\u00e5det \u00f8verst i L\u00e6gdebotn ved \u00f8stavind etter st\u00f8rre nedfall [8]. I tillegg forekom det i 1770 ett sn\u00f8skred i Bj\u00f8rndalen ca. 3 km lengre nord, der det omkom folk ved et g\u00e5rdsbruk. If\u00f8lge nedtegnelser var det en virvelvind fra skredet som \u00f8delagte bygninger og f\u00f8rte til at liv gikk tapt. Figur 4. Registrerte skredhendelser i n\u00e6rheten av utredningsomr\u00e5det. 2.4 Tidligere skredfareutredninger Det foreligger, s\u00e5 vidt Sweco er bekjent, ingen andre skredfarevurderinger som omtaler skredfaren ved Strimmelen borettslag. NGU har p\u00e5 oppdrag fra Bergen kommune utf\u00f8rt en grov kartlegging av skredfare for hele omr\u00e5det [9]. Det er ogs\u00e5 gjort en skredfarevurdering p\u00e5 Land\u00e5s i 2006 av Multiconsult [10]. Rapportene omtaler kun generell skredfare mot bebyggelsen i \u00f8verste del av skr\u00e5ningen (Kolstien) og det er ikke utf\u00f8rt faresonekartlegging. 2.5 Eksisterende sikringstiltak Det er ikke registrert noen eksisterende sikringstiltak i NVEs sikringstiltak database [11]. Det observeres derimot noe sikring i terrenget over Kolstien. Dette er i form av lokal boltesikring og et fangnett over bygget i Kolstien 87. RAPPORT SIDE 10 AV 46 2.6 Geologiske kart og observasjoner NGU har kartlagt berggrunnen i omr\u00e5det i m\u00e5lestokk 1:50 000 (Figur 5) [12]. I f\u00f8lge berggrunnskartet er kartleggingsomr\u00e5det lokalisert p\u00e5 amfibolitt, mens p\u00e5virkningsomr\u00e5det er lokalisert p\u00e5 granatglimmerskifer, amfibolitt og \u00f8yegneis. NGU har ikke kartlagt l\u00f8smassene p\u00e5 lokalt niv\u00e5 i omr\u00e5det rundt Strimmelen borettslag. Det foreligger kun geologiske l\u00f8smassekart i m\u00e5lestokk 1:250 000. L\u00f8smassekartet viser at hele utredningsomr\u00e5det er bart berg [13]. Kartet i denne m\u00e5lestokken er lite detaljert, men klassifisering som \u00abbart berg\u00bb og m\u00e5 kunne tolkes som indikasjon p\u00e5 at det i alle fall ikke forekommer st\u00f8rre avsetninger av l\u00f8smasser i omr\u00e5det. Ovenfor Kolstien, oppover mot Land\u00e5sfjellet, ble det flere steder observert ur. Det ble ikke observert blokker som kan relateres til steinsprangaktivitet nedenfor bebyggelsen. I skr\u00e5ningen rett bak deler av kartleggingsomr\u00e5det er det observert noe l\u00f8smasser, antagelig i form av morene (Figur 7). Rygger av berg er synlig i skr\u00e5ningen. Tykkelsen til l\u00f8smassene ser ut til \u00e5 variere. Ved ett omr\u00e5de bak bygg A (Figur 1) er det en \u00abkjegleformet\u00bb l\u00f8smasseavsetning. I resten av skr\u00e5ningen er det jevnt over partier med eksponert berg, med mindre l\u00f8smasseavsetninger i mellom. L\u00f8smasser i disse omr\u00e5dene er trolig begrenset til mindre lommer rmed grunnere l\u00f8smasser. Bak bygg A observeres en rekke med steiner. Disse stammer fra et gammelt steingjerde observert p\u00e5 flyfoto fra 50-tallet. Figur 5. NGUs berggrunnskart over utredningsomr\u00e5det [12]. RAPPORT SIDE 11 AV 46 Figur 6. L\u00f8smassekart over utredningsomr\u00e5det [13]. Figur 7. Sk\u00e5ning bak Strimmelen. A-blokken er synlig til venstre i bildet. Rester etter ett gammelt steingjerde observeres i h\u00f8yre del av bildet. RAPPORT SIDE 12 AV 46 2.7 Flyfoto og skr\u00e5foto Det foreligger flere serier med vertikale flyfoto fra omr\u00e5det fra 1951-2020 [14]. Ovenfor Strimmelen borettslag er det en skr\u00e5ning f\u00f8r det er en ny hylle i terrenget med bebyggelse (Kolstien). Videre oppover er fjellsiden skogkledd og terrenget bratt (Figur 8). Flybildene viser en gradvis endring fra landlige omr\u00e5der med dyrket mark p\u00e5 50-tallet (Figur 9), til byutvikling med blokker og eneboliger p\u00e5 starten av 70-tallet. Fra flybildene sees det ogs\u00e5 at det i dag er mer skog i p\u00e5virkningsomr\u00e5det, enn p\u00e5 50- og 70-tallet. P\u00e5 flybildene fra 50-tallet (Figur 9) vises dyrket mark og landbruksomr\u00e5der. Disse omr\u00e5dene er i dag bebygget. P\u00e5 bildet observeres det ikke store blokker eller urmasser p\u00e5 den dyrkede marken. A C/G Figur 8. Utklipp fra 3D kartet til Norge i bilder som viser bebyggelse og topografien i omr\u00e5det [14]. Bildet er tatt mot s\u00f8r\u00f8st. Ulike deler av borettslaget er angitt med bokstaver. RAPPORT SIDE 13 AV 46 Figur 9. Flyfoto fra 1951 over kartleggings- og p\u00e5virkningsomr\u00e5det. Strimmelen borettslag er lokalisert p\u00e5 eiendommen 161/1038. 2.8 Klimadata Klimadata er hentet fra griddede data fra seNorge.no [15] (Figur 10). RAPPORT SIDE 14 AV 46 2020 2020 Figur 10. Klimadata for Land\u00e5s-omr\u00e5det basert p\u00e5 griddede data fra SeNorge.no [11]. Data er hentet ut og plottet er generert ved hjelp av et script utarbeidet av Jan Helge Aalbu, Asplan Viak. 2.8.1 Normal nedb\u00f8r/sn\u00f8 Normal nedb\u00f8r ved Land\u00e5s er modellert til \u00e5 v\u00e6re 2663 mm basert p\u00e5 intervallet mellom 1991- 2020. For Land\u00e5s-omr\u00e5det er gjennomsnittlig m\u00e5nedsnedb\u00f8r h\u00f8yest om vinteren. Desember er m\u00e5neden som i gjennomsnittet har mest nedb\u00f8r, normalt ca. 315 mm. Vinternedb\u00f8ren i dette omr\u00e5det antas hovedsakelig \u00e5 best\u00e5 av regn. I en gjennomsnittlig desemberm\u00e5ned er temperaturen ca. 1-1,5\u00b0C. Gjennomsnittlig kan det ligge sn\u00f8 her i perioden desember til mars/april, med st\u00f8rste sn\u00f8mengde p\u00e5 10 cm i februar og mars. Gjennomsnittlige maksimale sn\u00f8mengde mellom 1991-2020 er fra griddede data beregnet til \u00e5 v\u00e6re ca. 32 cm, og h\u00f8yeste enkelte \u00e5r er p\u00e5 141,8 cm i mars 1968. RAPPORT SIDE 15 AV 46 Normal gjennomsnittstemperatur varierer mellom 0-1\u00b0C i vinterm\u00e5nedene til 13,5\u00b0C i sommerm\u00e5nedene. 2.8.2 Returperiode av ekstremnedb\u00f8r Returperioder for ekstremnedb\u00f8r for 3 dager nysn\u00f8 er beregnet med data fra Se Norge [15] i henhold til NIFS rapport 2014/22 (Tabell 1). Tabell 1. Gjentaksintervall for ekstremverdier av nedb\u00f8r. Data er hentet ut og beregnet ved hjelp av et script utarbeidet av Jan Helge Aalbu, Asplan Viak. Gjentaksintervall (\u00e5r) 100 1000 5000 3-d\u00f8gns nysn\u00f8 53 cm 69 cm 81 cm 2.8.3 Vind Vinddata for omr\u00e5det er generert fra data hentet fra SeNorge (Figur 11). M\u00e5leserien for vindm\u00e5linger p\u00e5 Land\u00e5s har en begrenset observasjonsperiode fra mars 2018-mars 2022. Nedb\u00f8rsf\u00f8rende vind kommer hovedsakelig fra s\u00f8r, mens sn\u00f8fall i vinterm\u00e5nedene kommer fra b\u00e5de nordlige og s\u00f8r\u00f8stlige vinder. Figur 11. Vindroser for omr\u00e5det ved Land\u00e5s. Data er hentet ut og plottet ved hjelp av et script utarbeidet av Jan Helge Aalbu, Asplan Viak. 2.9 Skog Nibios sitt skogressurskart SR16 [16] viser at l\u00f8vskog er den dominerende skogtypen i p\u00e5virkningsomr\u00e5det (Figur 12). P\u00e5 befaring ble det bekreftet at p\u00e5virkningsomr\u00e5det hovedsakelig best\u00e5r av l\u00f8vskog (Figur 13). Skogen har varierende kronedekning og stammetetthet. RAPPORT SIDE 16 AV 46 Figur 12. Kart over skogressurser ved kartleggingsomr\u00e5det og p\u00e5virkningsomr\u00e5det ved Strimmelen borettslag [16]. RAPPORT SIDE 17 AV 46 Figur 13. L\u00f8vskogen i p\u00e5virkningsomr\u00e5det opp mot Land\u00e5sfjellet. 2.10 Drenering Basert p\u00e5 NIBIOs markfuktighetskart [17] er det noe overflatedrenering nedover mot kartleggingsomr\u00e5det. I Kolstien, veien ovenfor Strimmelen borettslag, og langs deler av Strimmelen er det antydet overflatedrenering langs veien. P\u00e5 befaring ble det ikke observert elver eller bekker gjennom bebyggelsen ved Kolstien og Strimmelen. Elver og bekkel\u00f8p er lagt i kulvert/r\u00f8r under de bebyggede omr\u00e5dene. Ovenfor husrekke G/C (vist p\u00e5 Figur 1) observeres et bekkel\u00f8p som g\u00e5r inn i en kulvert (Figur 15). RAPPORT SIDE 18 AV 46 Figur 14. Markfuktighetskart over kartleggingsomr\u00e5det og p\u00e5virkningsomr\u00e5det [17]. RAPPORT SIDE 19 AV 46 Figur 15. Bekk som g\u00e5r inn i kulvert ovenfor husrekke G/C. RAPPORT SIDE 20 AV 46 3 Skredfareutredning Vurdering av hvilke skredtyper som er aktuelle iht. NVEs veileder [2] er vist i Tabell 2. Kun aktuelle skredtyper er utredet videre. Vurderingen er utvidet noe i forhold til NVEs bransjestandard [2]. Tabell 2. Vurdering av hvorvidt ulike skredtyper i bratt terreng er aktuelle for kartleggingsomr\u00e5det eller ikke. Tabellen referer til flytskjema for ulike skredtyper i NVEs bransjestandard [2]. Skred- Element Aktuelt? Kommentar M\u00e5 type utredes? Er det skrenter brattere enn 45 grader innen p\u00e5virkningsomr\u00e5det, og siktevinkel fra topp Ja skrent til kartleggingsomr\u00e5det >32 grader? Stein- Er det strukturer som muliggj\u00f8r steinsprang fra Ja sprang Nei slakere terreng? Er det sammenhengende l\u00f8smassedekke i Ja p\u00e5virkningsomr\u00e5de? Er det skrenter brattere enn 45 grader innen p\u00e5virkningsomr\u00e5det, og siktevinkel fra topp Ja skrent til kartleggingsomr\u00e5det >30 grader? Det er ikke identifisert st\u00f8rre avgrensede partier som kan Stein- utl\u00f8se steinskred. Det er Er det strukturer til stede som muliggj\u00f8r Nei skred Nei ikke observert avl\u00f8ste parti st\u00f8rre enn steinsprang? blokker/avsetninger av betydelig st\u00f8rrelse innenfor kartleggingsomr\u00e5det. Er det bart fjell eller usammenhengende Ja l\u00f8smassedekke i p\u00e5virkningsomr\u00e5de? Er det skr\u00e5ninger brattere enn 25\u00b0? Ja Er l\u00f8sneomr\u00e5det dekket av skog med Sn\u00f8skred tilstrekkelig egenskaper til \u00e5 hindre utl\u00f8sning Nei . Ja av sn\u00f8skred? Er \u00e5rlig maks sn\u00f8dybde >0,2 m? Ja Er det skr\u00e5ninger brattere enn 20\u00b0? Ja Jordskred Ja Kan det v\u00e6re l\u00f8smasser i skr\u00e5ningen? Ja NIBIO sitt markfuktighetskart viser lite overflatedrenering inn i kartleggingsomr\u00e5det. Flomskred Er det forsenkninger eller bekkel\u00f8p >enn 15\u00b0? Ja Bekker er lagt i kulvert Nei gjennom bebygget omr\u00e5de. Det er ingen tydelige avsetninger etter flomskred RAPPORT SIDE 21 AV 46 der bekkene ledes inn i kulverter. Det forekommer begrensede Kan det v\u00e6re l\u00f8smasser i disse forsenkingene Nei mengder l\u00f8smasser i eller bekkel\u00f8pene? omr\u00e5det. Det forekommer begrensede Kan l\u00f8smasser bli tilgjengelig som f\u00f8lge av Nei mengder l\u00f8smasser i f.eks. andre skredprosesser? omr\u00e5det. Geografisk og topografisk plassering av omr\u00e5det tilsier lav risiko for s\u00f8rpeskred. Det er heller ikke observert spor etter tidligere skredhendelser eller rapportert om hendeler av rene s\u00f8rpeskred i n\u00e6rheten. Oppgitte sn\u00f8/-s\u00f8rpeskred Er det observert s\u00f8rpeskred i omr\u00e5det? Nei ved L\u00e6gdebotn (se kap. 2.4) S\u00f8rpe- er antagelig en Nei skred overgangsform mellom sn\u00f8/s\u00f8rpeskred (omhandlet under sn\u00f8skred) i et omr\u00e5de med annerledes topografi, som ikke er direkte relevant for vurderingen av bekkel\u00f8pene ved Strimmelen. Er det forsenkninger eller bekkel\u00f8p som kan Nei samle vann i sn\u00f8dekket? 3.1 Steinsprang Basert p\u00e5 terrenghelning, avsetninger og NVEs flytskjema (Tabell 2) er steinsprang vurdert som en potensiell skredtype i kartleggingsomr\u00e5det. Dermed vil faren for steinsprang utredes videre. Utredning av l\u00f8sneomr\u00e5de og l\u00f8snesannsynlighet Oppover mot Land\u00e5sfjellet er det stedvis sv\u00e6rt bratte terrengforhold. Terrenghelningskartet indikerer en rekke bratte skrenter langs fjellsiden med helning p\u00e5 60-90\u00b0. L\u00f8sneomr\u00e5dene er hovedsakelig lokalisert i terrenget ovenfor bebyggelsen p\u00e5 Land\u00e5s, ovenfor \u00d8vre Kolstien. Ovenfor Kolstien observeres det stedvis omr\u00e5der med mye ur (Figur 16). Uren best\u00e5r av relativt store blokker. Rett ved en lekeplass p\u00e5 Kolstien observeres det som antas \u00e5 v\u00e6re en skredblokk p\u00e5 ca. 7 m3 (Figur 17). RAPPORT SIDE 22 AV 46 I terrenget mellom Kolstien og Strimmelen forekommer mindre omr\u00e5der med eksponert berg. Mye av det oppstikkende berget er glasialt glattslipt og utgj\u00f8r ikke aktuelle l\u00f8sneomr\u00e5der for steinsprang. Bak byggningen Strimmlen 8, p\u00e5 innsiden av sydligste delen av kartleggingsomr\u00e5det, er det ett tidligere steinbrudd med oppsprukket berg i steil skj\u00e6ring (Figur 18). Dette utgj\u00f8r et aktuelt l\u00f8sneomr\u00e5de for steinsprang. RAPPORT SIDE 23 AV 46 Figur 16. Ur i skr\u00e5ningen opp mot Land\u00e5sfjellet. RAPPORT SIDE 24 AV 46 Figur 17. Bokk p\u00e5 ca. 7 m3 ovenfor Kolstien. Figur 18. Mulig l\u00f8sneomr\u00e5de for steinsprang i steinbrudd bak Strimmelen 8. RAPPORT SIDE 25 AV 46 Utredning av utl\u00f8p Steinsprangavsetninger er i stor grad grunnlaget for vurdering av utl\u00f8pet til fremtidige steinsprang. P\u00e5 befaring ble det observert ur ovenfor bebyggelsen p\u00e5 Kolstien (Vedlegg 4). Avsetningene er i stor grad lokalisert bak det bebygde omr\u00e5det. For ytterligere unders\u00f8kelse av rekkevidden til eventuelle steinsprang er det benyttet simuleringer i Rockyfor3D. P\u00e5 befaring ble det observert blokk p\u00e5 ca. 7m3, som vist p\u00e5 Figur 17. For \u00e5 vurdere utl\u00f8pslengden er det kj\u00f8rt simuleringer av blokkst\u00f8rrelse p\u00e5 7 m3. Inngangsparameterne brukt i simuleringen er vist i Tabell 3. I omr\u00e5det er det l\u00f8vtr\u00e6r, men pga. blokkst\u00f8rrelse (>2 m3) er ikke skogen medtatt som en skredberemsende faktor. Tabell 3. Inputparametere benyttet i modellering av steinsprang i Rockyfor3D. Parameter Verdier Oppl\u00f8sning terrengmodell 2x2 m Antall simuleringer 100 Variasjon i blokkvolum 50 % Ekstra initiell fallh\u00f8yde 0,5 m Type simulering Rapid Automatic Simulation Tetthet blokker 2700 kg/m3 Blokk st\u00f8rrelse 7m3 (3,5 m x 2 m x 1m) Blokkform Rectangular Skog Ingen skog Fanggjerde Ingen fanggjerder Vedlegg 5 viser resultatet av modelleringen med blokkst\u00f8rrelse p\u00e5 7 m3, som representerer den ytterste blokken som ble observert ved Kolstien. Denne antas \u00e5 representere et 1/5000 \u00e5rs scenario for steinsprang. Eventuelle lokale steinsprang fra terrenget mellom Kolstien og Strimmelen vil ikke ha rekkevidde ut til kartleggingsomr\u00e5det fra det aktuelle p\u00e5virkningsomr\u00e5det. N\u00e5r steinsprang inn i kartleggingsomr\u00e5det? Basert p\u00e5 modelleringen vil blokker fra overliggende terreng og bergknauser trolig ikke n\u00e5 inn i kartleggingsomr\u00e5det. Modelleringen av utl\u00f8pslengden til blokker p\u00e5 7m3 indikerer at de fleste blokker vil stoppe f\u00f8r bebyggelsen ved Kolstien. Dette stemmer godt overens med observasjoner gjort i felt og fra historiske flybilder. Basert p\u00e5 skredavsetninger og modellering vurderes det at \u00e5rlig nominell sannsynlighet for steinsprang inn i kartleggingsomr\u00e5det er mindre enn 1/5000. 3.2 Sn\u00f8skred Basert p\u00e5 terrenghelning og \u00e5rlig maksimal sn\u00f8dybde er sn\u00f8skred vurdert som en potensiell skredtype i kartleggingsomr\u00e5det. Dermed vil faren for sn\u00f8skred utredes videre. Utredning av l\u00f8sneomr\u00e5de og l\u00f8snesannsynlighet RAPPORT SIDE 26 AV 46 Det er noen omr\u00e5der i skr\u00e5ningen ovenfor boligblokkene og i fjellsiden som har terrenghelning p\u00e5 30-45 grader. Terrenghelningen i disse omr\u00e5dene muliggj\u00f8r akkumulering av sn\u00f8 (Figur 19). Flere av de mulige l\u00f8sneomr\u00e5dene for sn\u00f8skred er dekket av l\u00f8vskog (Figur 12). Skogen har varierende grad av tetthet, og enkelte omr\u00e5dene markert p\u00e5 figur 19 har en skogtetthet som kan regnes som tilstrekkelig for \u00e5 hindre utl\u00f8sning av sn\u00f8skred iht. NVEs veileder (Figur 20). Enkelte av de potensielle l\u00f8sneomr\u00e5dene er ogs\u00e5 preget av stor terrengruhet. I disse omr\u00e5dene krevs betydelig st\u00f8rre sn\u00f8mengder for \u00e5 kunne bygge opp et lagdelt sn\u00f8dekke. Disse vurderes derfor som usannsynlige l\u00f8sneomr\u00e5der for sn\u00f8skred under de klimatiske forholdene som ligger til grunn for omr\u00e5det. Figur 19. Potensielle l\u00f8sneomr\u00e5der indikert med lysebl\u00e5 sirkel. Plasseringen til l\u00f8sneomr\u00e5dene er basert p\u00e5 terrenghelning. Reelle l\u00f8sneomr\u00e5der er navngitt og omtales n\u00e6rmere lenger ned. RAPPORT SIDE 27 AV 46 Figur 20.Omr\u00e5der med tilstrekkelig skog for \u00e5 hindre utl\u00f8sning av sn\u00f8skred iht. NVEs veileder [2]. Datasettet basert p\u00e5 NIBIOs SR16 beta datasett [16] er sammenstilt av data for treslag, kronedekning og stammetetthet i henhold til kravene i NVEs veileder. \u00abIdeel\u00bb kombinasjon for l\u00f8vskog er kronedekning p\u00e5 mer enn 80% og stammetetthet per hektar (DBH) p\u00e5 mer enn 550 (se for \u00f8vrig NVE veileder - Tabell 1 i \u00abProsedyre sn\u00f8skred\u00bb). B\u00e5de skog med stammetetthet av diameter ved brysth\u00f8yde (DBH) 10 cm og 16 cm er vist. Skr\u00e5ningene rett bak Strimmelen borettslag (A og C/G) har stedvis helning p\u00e5 30-45\u00b0. Dette omr\u00e5det ligger ca. 110 moh. Omr\u00e5det er relativt lavtliggende, og klimaforholdene tyder p\u00e5 at det sjeldent vil komme betydelige mengder sn\u00f8 i disse omr\u00e5dene. Skr\u00e5ningene er vegetert og langs hele skr\u00e5ningen er det skog (Figur 20). P\u00e5 befaring ble det observert tett l\u00f8vskog (Figur 21). Skogdekningen og mildt klima tyder p\u00e5 at det i disse omr\u00e5dene trolig ikke vil l\u00f8sne sn\u00f8skred. RAPPORT SIDE 28 AV 46 Figur 21. Bilde tatt over Strimmelen bygg A. I bakkant av bebyggelsen ved Kolstien og \u00d8vre Kolstien, oppover mot Land\u00e5sfjellet, er det stedvis terreng med helning p\u00e5 30-45\u00b0. P\u00e5 befaring ble det observert stor terrengruhet flere steder (Figur 22). For at det skal samle seg opp et flatt dekke med sn\u00f8 vil det m\u00e5tte komme betydelige mengder nedb\u00f8r i form av sn\u00f8. Klimadata fra omr\u00e5det tilsier at det sjeldent akkumuleres store nok mengder med sn\u00f8 i omr\u00e5det til at et jevnt sn\u00f8dekke kan bygges opp over terrengruheten. I de lavtliggende omr\u00e5dene ved bebyggelsen er klimaet generelt mildt, og sn\u00f8dybden blir sjeldent stor. Ruhet i terrenget, mildt klima og tett skog gj\u00f8r at det trolig ikke vil kunne bygge seg opp et sn\u00f8dekke i de mest lavtliggende potensielle l\u00f8sneomr\u00e5dene. RAPPORT SIDE 29 AV 46 Figur 22. Terrengruhet ovenfor Kolstien, oppover mot Land\u00e5sfjellet. RAPPORT SIDE 30 AV 46 De potensielle l\u00f8sneomr\u00e5dene S1509, S1510 og S1527 (Figur 19) er lokalisert i omr\u00e5der hvor skogen ikke regnes som tilstrekkelig for \u00e5 forhindre utl\u00f8sning av sn\u00f8skred. Disse omr\u00e5dene befinner seg omtrentlig 250-400 moh. Omr\u00e5dene har terrenghelning p\u00e5 30-45\u00b0 og ligger et godt stykke oppover i skr\u00e5ningen mot Land\u00e5sfjellet. Utfordrende tilkomst gj\u00f8r at terrengruheten ikke er observert i felt. For disse l\u00f8sneomr\u00e5dene vil det v\u00e6re aktuelt \u00e5 unders\u00f8ke mulig utl\u00f8pslengde. Utredning av utl\u00f8p Potensielle l\u00f8sneomr\u00e5dene for sn\u00f8skred er lokalisert oppover mot Land\u00e5sfjellet i en h\u00f8yde p\u00e5 ca. 250-400 moh. I omr\u00e5dene er det l\u00f8vskog, men skogen regnes ikke for \u00e5 ha tilstrekkelig grad av tetthet for \u00e5 hindre utl\u00f8sning av sn\u00f8skred iht. NVEs krav. Terrengruheten er ikke observert i felt. For \u00e5 unders\u00f8ke utl\u00f8pslengden til potensielle sn\u00f8skred er det utf\u00f8rt konservative modelleringer i RAMMS. Inputparametere brukt i modelleringen er vist i Tabell 4. Modelleringen tar for seg de l\u00f8sneomr\u00e5dene (navngitt i figur 19) som ikke er dekket av tilstrekkelig skog. Det er valgt en tykkelse p\u00e5 sn\u00f8laget p\u00e5 1 m. Dette er noe mer enn hva som kan antas p\u00e5 grunnlag av klimaanalysen, og vurderes \u00e5 representere ett konservativt 1/5000- \u00e5rs scenario som ogs\u00e5 tar h\u00f8yde for noe akkumulasjon av vinddrevet sn\u00f8. Det er bevisst valgt konservative parametere for \u00e5 avklare om sn\u00f8skred er en reell problemstilling for utredet kartleggingsomr\u00e5de. Tabell 4. Inngangsparametere for modellering av utl\u00f8p i RAMMS. Omr\u00e5de Beskrivelse av Scenario Dybde Volum Retur- Volum- DTM l\u00f8sneomr\u00e5det [m] [m3] periode kategori oppl\u00f8sning [m] Slett overflate med S1509 1/5000 1 1721 300 Tiny 5 tett skog. Slett overflate. Ikke S1510 1/5000 1 1181 300 Tiny 5 kanalisert utl\u00f8p. Slett overflate. Ikke S1527 1/5000 1 970 300 Tiny 5 kanalisert utl\u00f8p. Modelleringen tyder p\u00e5 at eventuelle sn\u00f8skred i stor grad vil stoppe opp ved utflatingen ved Kolstien, men at det teoretisk vil kunne ha en utl\u00f8pslengde ned til kartl\u00f8psomr\u00e5det ved A- blokken. Skredhastighet og skadepotensiale er derimot i realiteten sterkt begrenset, da terrenghelning inn mot kartlegginsomr\u00e5det avtar betydelig. Pga. et \u00abatypisk\u00bb terrengprofil avtrappet med betydelige hylleformasjoner, er det ikke trukket opp punkter for topografisk/empirisk modell, da denne er lite realistisk i denne type terreng. Det vurderes videre at eventuelle sn\u00f8skred i denne topografiske settingen vil v\u00e6re sm\u00e5 og ikke utvikle en skadelig skredvind. N\u00e5r sn\u00f8skredet inn i kartleggingsomr\u00e5det? Det er utf\u00f8rt konservative modelleringer i RAMMS. Det er modellert sn\u00f8skred fra tre potensielle l\u00f8sneomr\u00e5der som ikke er dekket av tilstrekkelig skog. Til tross for at omr\u00e5dene som modelleres ikke er dekket av skog med tilstrekkelig stammetetthet, vil tr\u00e6rne i l\u00f8sneomr\u00e5det kunne bidra til \u00e5 redusere utl\u00f8sning av sn\u00f8skred. I Land\u00e5s-omr\u00e5det indikerer klimadata en 5000 \u00e5rs returverdi p\u00e5 81 cm. I modelleringen er det benyttet en konservativ sn\u00f8dybde p\u00e5 1 m. Modelleringen tyder p\u00e5 at dersom det l\u00f8sner sn\u00f8 i terrenget oppover mot Land\u00e5sfjellet vil det nordligste av de potensielle l\u00f8sneomr\u00e5dene gi lengst utl\u00f8pslengde. Dette utl\u00f8psomr\u00e5det er lokalisert ved terrengkote 260-280 moh. RAPPORT SIDE 31 AV 46 Sn\u00f8dekket i modelleringen beveger seg nedover mot Strimmelen, A-blokken, og vil ved kartleggingsomr\u00e5det ha sv\u00e6rt lav hastighet. Sn\u00f8dekket som siger nedover vil ogs\u00e5 ha et lavt trykk. Modelleringen viser at det maksimale trykk fra sn\u00f8skredet trolig ikke vil f\u00f8re til skader innenfor kartleggingsomr\u00e5det. Det kan ikke utelukkes at det kan forekomme sjeldne hendelser hvor sn\u00f8 fra terrenget opp mot Land\u00e5sfjellet beveger seg et stykke nedover mot bebyggelsen. Da utl\u00f8pslengden til potensielle sn\u00f8skred er modellert og basert p\u00e5 en konservativ modellering vurderes det som lite sannsynlig at et eventuelt sn\u00f8skred n\u00e5r inn i kartleggingsomr\u00e5det. Den \u00e5rlige nominelle sannsynligheten for sn\u00f8skred vurderes \u00e5 v\u00e6re mindre enn 1/5000. 3.3 Jordskred Basert p\u00e5 terrenghelning og forekomst av l\u00f8smasser i skr\u00e5ning er jordskred vurdert som en potensiell skredtype i kartleggingsomr\u00e5det. Dermed vil faren for jordskred utredes videre. Utredning av l\u00f8sneomr\u00e5de og l\u00f8snesannsynlighet Jordskred kan utl\u00f8ses i omr\u00e5der hvor l\u00f8smasser ligger i terreng brattere enn rundt 20\u00b0. Ovenfor bebyggelsen ved Kolstien og oppover mot Land\u00e5sfjellet er det ikke observert betydelige mengder l\u00f8smasser i terrenget i nedre del av skr\u00e5ning bak Kolstien. I nedre deler best\u00e5r l\u00f8smassene hovedskelig av grove urmasser. Det er derimot rapportert om et tidligere jordskred i NVEs database lengre mot s\u00f8r i Kolstien (se kap. 2.3), og det kan ikke utelukkes at mindre jordskred kan l\u00f8sne fra forvitringsjord og eller lommer med morene. I nedre del av skr\u00e5ningen er det hovedsakelig urmasser som ikke er er aktuellle l\u00f8sneomr\u00e5der for jordskred. Aktuelle omr\u00e5der for sm\u00e5 jordskred finnes i \u00f8vre del av nedre skr\u00e5ning der det mer mindre arealer med forholdsis slett terreng. Basert p\u00e5 at det er beskrevet et tidligere jordskred her antas det at l\u00f8snesannsynlgheten er st\u00f8rre enn 1/100. I terrenget mellom Kolstien og Strimmelen er det varierende terrenghelning og omr\u00e5det best\u00e5r av forholdsvis tettliggende partier med eksponert berg (Figur 23). Generelt vurderes det \u00e5 v\u00e6re lite l\u00f8smasser i denne skr\u00e5ningen, men stedvis kan det v\u00e6re noe st\u00f8rre mektighet: \u2022 Lengst i nord, bak bygg A, er det en gressbakke av l\u00f8smasser der det eventuelt kan v\u00e6re noe st\u00f8rre mektigheter. Graveskr\u00e5ning nederst i bakken (rett bak A-blokken) indikerer at det her kan dreie seg om minst 1-1,5 m (Figur 25). Det er ikke observert spor etter dreneringsl\u00f8p ned gjennom l\u00f8smassene. Formen av l\u00f8smassehaugen (kjegleform) gj\u00f8r ogs\u00e5 at vann vil fordeles ut over overflaten og ikke samles i definerte l\u00f8p. Omr\u00e5det er dermed trolig ikke et potensielt l\u00f8sneomr\u00e5de for jordskred og l\u00f8snesannsynligheten vurderes \u00e5 v\u00e6re mindre enn 1/5000. \u2022 Bak blokkene med adresse Strimmelen 4 og 8 er det en etablert st\u00f8ttemurer for l\u00f8smasser i bakkant av byggene (Figur 26). Avsetningene er begrenset i utstrekning opp skr\u00e5ningen og viser ingen tegn til drenering/erosjon. Avsetningene er sikret med st\u00f8ttemur og l\u00f8snesannsynligheten vurderes \u00e5 v\u00e6re mindre enn 1/5000. RAPPORT SIDE 32 AV 46 Figur 23. Bergknaus kan skimtes bak Strimmelen A-blokken. RAPPORT SIDE 33 AV 46 Figur 24. Bergknaus bak A-blokken. P\u00e5 bildet sees ogs\u00e5 et gammelt steingjerde. RAPPORT SIDE 34 AV 46 Figur 25. Graveskr\u00e5ning i bakkant av A-blokken i Strimmelen borettslag. I bakkant av de s\u00f8rlige delene av husrekke C/G er det p\u00e5 befaring observert bergblotning med lite l\u00f8smasser og tynt vegetasjonsdekke i toppen (Figur 18). Bak de nordlige delene av husrekke C/G observeres det stedvis eksponert berg i skr\u00e5ningen, som kan tyde p\u00e5 begrenset mengde l\u00f8smasser. I skr\u00e5ningen bak husrekke G/C er det generelt mye l\u00f8vskog (Figur 26). Skog og vegetasjon har en stabiliserende effekt p\u00e5 l\u00f8smassene i skr\u00e5ningen. RAPPORT SIDE 35 AV 46 Figur 26. L\u00f8vskog bak nordlig del av husrekke C/G. Boligblokken til h\u00f8yre i bildet er Strimmelen 8. Utredning av utl\u00f8p Aktuelle l\u00f8sneomr\u00e5der for mindre jordskred er lokalisert over berghyllen i Kollstien. For terrenget under er l\u00f8snesannsynligheten vurdert \u00e5 v\u00e6re mindre enn 1/500 og utl\u00f8p vurdees ikek videre for disse. For \u00e5 unders\u00f8ke utl\u00f8pslengden til potensielle jordskred er det utf\u00f8rt modelleringer i RAMMS. Det er benyttet standard inputparametere i modelleringen, vist i Tabell 5. Modelleringen tar for seg l\u00f8sneomr\u00e5dene navngitt i Figur 27. Aktuelle l\u00f8sneomr\u00e5der er sterkt begrenset i areal. L\u00f8smassene i omr\u00e5det er hovedsakleig forvitringsmasser over berg og er av begerenset mektighet. Det er valgt en tykkelse for de aktuelle omr\u00e5dene p\u00e5 1 m for \u00e5 avklare om utl\u00f8p vil ha potensiale for \u00e5 n\u00e5 ned til det aktuelle kartleggingsomr\u00e5det. Dette er ansett som meget konservativt og vil kunne representere et 1/5000 scenario. Modelleringene indikerer at eventuelle l\u00f8smasseskred vil stoppe p\u00e5 utflatingne i Kolstien og ikke fortsette ned til Strimmelen. Det vurderes dermed som lite sansynlig at jordskred fra terrenget over Kolstien vil kunne n\u00e5 ned til Strimmelen. RAPPORT SIDE 36 AV 46 Figur 27. Potensielle l\u00f8sneomr\u00e5der for jordskred indikert med brunt omriss. Tabell 5. Inngangsparametere for modellering av utl\u00f8p i RAMMS. Omr\u00e5de Beskrivelse av Scenari Dybde Volum My xi DTM l\u00f8sneomr\u00e5det o [m] [m3] oppl\u00f8sning [m] Slette omr\u00e5der med 587 1/5000 1 154 0,2 200 5 terrenghelning 30-450. Slette omr\u00e5der med 588 1/5000 1 103 0,2 200 5 terrenghelning 30-450. Slette omr\u00e5der med 589 1/5000 1 37 0,2 200 5 terrenghelning 30-450. Slette omr\u00e5der med 590 1/5000 1 94 0,2 200 5 terrenghelning 30-450. Slette omr\u00e5der med 591 1/5000 1 32 0,2 200 5 terrenghelning 30-450. Slette omr\u00e5der med 592 1/5000 1 121 0,2 200 5 terrenghelning 30-450. N\u00e5r jordskredet inn i kartleggingsomr\u00e5det? Det vurderes at jordskred ikke vil kunne n\u00e5 inn i kartleggingsomr\u00e5det. Dette begrunnes dels med begrenset tilstedev\u00e6relse av l\u00f8smasser. Simuleringer i RAMMS indkerer at eventuelle mindre jordskred (men med konservative l\u00f8snetykkelser) fra terrenget over Kolstien, ikke vil krysse utflatingen i Kolstien. For l\u00f8smasser i terrenget mellom Kolstien og Strimmelen vurderes det at eksisterende st\u00f8ttemurer samt terrengform og drenering f\u00f8re til at l\u00f8sepotensiale for eventuell jordskred er mindre enn 1/5000. RAPPORT SIDE 37 AV 46 3.4 Hva er den samlede skredfaren? Det vurderes at den samlede skredfaren ved Strimmelen borettslag har en \u00e5rlig nominell sannsynlighet for skred mindre enn 1/5000. 3.5 Avvik fra tidligere skredfareutredninger Det foreligger, s\u00e5 vidt Sweco er bekjent, ingen andre skredfarevurderinger med kartlagte skredfaresoner i henhold til TEK10/TEK17. 3.6 Stedsspesifikk usikkerhet Bergskrentene som ligger et stykke ovenfor bebyggelsen opp mot Land\u00e5sfjellet er ikke observert i detalj som f\u00f8lge av vanskelig tilkomst, og det er ikke flydd drone pga. n\u00e6rhet til bebyggelse. RAPPORT SIDE 38 AV 46 4 Referanser [1] DiBK, \u00abByggteknisk forskrift (TEK17) med veiledning - Kapittel 7 Sikkerhet mot naturp\u00e5kjenninger \u00a7 7-3. Sikkerhet mot skred.,\u00bb [Internett]. Available: https://dibk.no/regelverk/byggteknisk-forskrift-tek17/7/7-3/. [2] NVE, \u00abVeileder for utredning av sikkerhet mot skred i bratt terreng, versjon fra 09.09.2022,\u00bb [Internett]. Available: https://www.nve.no/veileder-skredfareutredning-bratt-terreng. [3] Skred AS, \u00ab22604 Bergen, Strimmelen. Uavhengig KS av Sweco, skredfarevurdering for borettslag. 2022-01-1. Datert 19.12.2022.,\u00bb 2022. [4] NVE, \u00abNVE Atlas,\u00bb [Internett]. Available: https://atlas.nve.no. [5] Statens kartverk, \u00abH\u00f8yde DTM skyggerelieff s\u00f8ml\u00f8s WMS,\u00bb [Internett]. Available: https://wms.geonorge.no/skwms1/wms.hoyde- dtm_somlos_skyggerelieff?request=GetCapabilities&service=WMS. [6] Statens kartverk, \u00abH\u00f8yde DTM helning grader s\u00f8ml\u00f8s WMS,\u00bb [Internett]. Available: https://wms.geonorge.no/skwms1/wms.hoyde- dtm_somlos_helning_grader?request=GetCapabilities&service=WMS. [7] Geodata Online, \u00abGeocacheTerreng,\u00bb [Internett]. Available: https://dokumentasjon.geodataonline.no/docs/3D/Terrengmodell. [8] Bergens Skog- og Tr\u00e6plantningsselskap, \u00ab\u00c5rsberetning 2016,\u00bb 2016. [9] NGU, \u00abPotensielt skredfarlige omr\u00e5der i Bergen kommune. Delrapport 1. Rapportnummer 2006.043,\u00bb 2006. [10] Multiconsult, \u00abVurdering av skredfare fra Land\u00e5sfjellet,\u00bb 2006. [11] NVE, \u00abSikringstiltak,\u00bb 2022. [Internett]. Available: https://temakart.nve.no/tema/sikringstiltak. [12] NGU, \u00abBerggrunn N50 WMS3,\u00bb 2022. [Internett]. Available: https://geo.ngu.no/mapserver/BerggrunnWMS3. [13] NGU, \u00abL\u00f8smasser WMS2,\u00bb 2022. [Internett]. Available: https://geo.ngu.no/mapserver/LosmasserWMS2. [14] Statens kartverk, \u00abNorge i bilder,\u00bb [Internett]. Available: https://norgeibilder.no/. [15] NVE, met.no og Kartverket, \u00abSeNorge,\u00bb [Internett]. Available: senorge.no. [16] NIBIO, \u00abSkogressurskart SR16_Beta,\u00bb [Internett]. Available: https://www.nibio.no/tema/skog/kart-over-skogressurser/skogressurskart-sr16/sr16-beta. [17] NIBIO, \u00abMarkfuktighetskart,\u00bb [Internett]. Available: https://www.nibio.no/tema/jord/arealressurser/andre-kart/markfuktighet. [18] NVE, \u00abNVE retningslinjer 2/2011 - Flaum- og skredfare i arealplanar \u2013 Revidert 22.mai 2014,\u00bb 2014. RAPPORT SIDE 39 AV 46 5 Vedlegg Vedlegg 1 \u2013 Egenerkl\u00e6ringsskjema Vedlegg 2 \u2013 Bilder Vedlegg 3 \u2013 Helningskart Vedlegg 4 \u2013 Registreringskart Vedlegg 5 \u2013 Modelleringskart, steinsprang Vedlegg 6 \u2013 Modelleringskart, sn\u00f8skred, trykk Vedlegg 7 \u2013 Modelleringskart, jordskred, hastighet RAPPORT SIDE 40 AV 46 Vedlegg 1 \u2013 Egenerkl\u00e6ringsskjema Egenerkl\u00e6ringsskjema for kompetanse \u2013 iht. veileder Sikkerhet mot skred i bratt terreng \u2013 Kartlegging av skredfare i reguleringsplan og byggesak Firma Sweco Norge AS Org.nr. 967 032 271 Utf\u00f8rende foretak vil med utfylling av egenerkl\u00e6ringsskjema erkl\u00e6re seg skikket til \u00e5 utf\u00f8re utredning av skredfare i bratt terreng og at utf\u00f8rende fagpersoner innehar n\u00f8dvendig kompetanse i henhold til veilederen. Hvert foretak involvert i oppdraget fyller ut eget skjema, ogs\u00e5 ev. underleverand\u00f8rer. RAPPORT SIDE 41 AV 46 Egenerkl\u00e6ring om utf\u00f8rende foretaks kompetanse JA NEI Kommentar Ansvarlig for \u00e5 utf\u00f8re skredfaglige utredninger er godt \u2612 \u2610 kjent med gjeldende forskrifter [1], veiledere [2], retningslinjer [18] og fagnormer som gjelder for \u00e5 utf\u00f8re skredfareutredninger. Minst to kvalifiserte fagpersoner blir benyttet i \u2612 \u2610 oppdraget, en som utf\u00f8rende og en som sidemannskontroll\u00f8r. De to p\u00e5krevde fagpersonene m\u00e5 ha minst 5 og 3 \u00e5rs netto erfaring med tilsvarende oppdrag, samt relevant utdannelse som definert i veilederen. Personell med mindre enn 3 \u00e5rs erfaring kan benyttes i oppdraget i tillegg til de to med p\u00e5krevd erfaring. Enkeltmannsforetak (ENK) kan oppfylle dette kravet ved \u00e5 benytte et annet foretak, med n\u00f8dvendig kompetanse, for sidemannskontroll. Hvert foretak m\u00e5 da fylle ut eget skjema. Foretaket har kunnskap om og tilgang p\u00e5 dynamiske \u2612 \u2610 skredmodeller der slike er kommersielt tilgjengelig. Foretaket har ansvarsforsikring som minst tilsvarer \u2612 \u2610 krav i NS 8401/8402 (prosjekterings- og r\u00e5dgivningsoppdrag). Signatur: Sted og dato: Digitally signed by \u00d8ystein S. Lohne DN: cn=\u00d8ystein S. Lohne, c=NO, o=Sweco Norge AS, Bergen, 07.12.2022 email=oystein.lohne@sweco.no Date: 2022.12.21 14:41:26 +01'00' RAPPORT SIDE 42 AV 46 Vedlegg 2 \u2013 Bilder Bilde 1. Tett vegetasjon ovenfor strimmelen husrekke A. RAPPORT SIDE 43 AV 46 Bilde 2. Bolter og nett installert ovenfor Kolstiveien 79 A og B. RAPPORT SIDE 44 AV 46 Bilde 3. Skr\u00e5ning bak husrekke A. Eksponert berg skimtes oppe i venstre bildekant. RAPPORT SIDE 45 AV 46 Bilde 4. Gammel mur i skr\u00e5ningen ovenfor husrekke A. RAPPORT SIDE 46 AV 46 Tegnforklaring Kartleggingsomr\u00e5de P\u00e5virkningsomr\u00e5de Vedlegg 3 - Helningskart Prosjekt 10234160 - Skredfarekartlegging Rapportnummer Kunde 10234160-INGGEO-R01-A01 Strimmelen borettslag Koordinatsystem ETRS 1989 UTM Zone 33N Dato Utarbeidet av Kontrollert av M\u00e5lestokk (A3) 30.11.2022 NODINH NOLOHN 1:2 400 Kartdata fra Kartverket, Geovekst, kommuner og OSM - Geodata AS Tegnforklaring Kartleggingsomr\u00e5de P\u00e5virkningsomr\u00e5de K Antatt steinsprang-/steinskredblokk Steinsprang/steinskredavsetning (ur) Sporlogg bakke Sikringstiltak K Vedlegg 4 - Registreringskart Prosjekt 10234160 - Skredfarekartlegging Rapportnummer Kunde 10234160-INGGEO-R01-A01 Strimmelen borettslag Koordinatsystem ETRS 1989 UTM Zone 33N Dato Utarbeidet av Kontrollert av M\u00e5lestokk (A3) 30.11.2022 NODINH NOLOHN 1:2 400 Kartdata fra Kartverket, Geovekst, kommuner og OSM - Geodata AS Tegnforklaring Kartleggingsomr\u00e5de P\u00e5virkningsomr\u00e5de L\u00f8sneomr\u00e5de steinsprang/steinskred Steinsprang Rockyfor3D 5000-\u00e5rs scenario Value 0,000001 - 2,5 2,5 - 10 10 - 15 15 - 20 20 - 100 Vedlegg 5 - Modelleringskart, steinsprang Prosjekt 10234160 - Skredfarekartlegging Rapportnummer Kunde 10234160-INGGEO-R01-A01 Strimmelen borettslag Koordinatsystem ETRS 1989 UTM Zone 33N Dato Utarbeidet av Kontrollert av M\u00e5lestokk (A3) 30.11.2022 NODINH NOLOHN 1:2 400 Kartdata fra Kartverket, Geovekst, kommuner og OSM - Geodata AS Tegnforklaring Kartleggingsomr\u00e5de P\u00e5virkningsomr\u00e5de L\u00f8sneomr\u00e5de sn\u00f8skred Strimmelen_1mSn\u00f8dekke_MaxPressure Value <1: Trolig ingen skader 1 - 3: D\u00f8rer, vinduer sl\u00e5s inn 3 - 10: Skader p\u00e5 trehus 10 - 20: Skader p\u00e5 murhus 20 - 30: Skader p\u00e5 betonghus 30 - 60: Skader p\u00e5 forsterket betonghus >60: Store \u00f8deleggelser Vedlegg 6 - Modelleringskart, sn\u00f8skred Prosjekt 10234160 - Skredfarekartlegging Rapportnummer Kunde 10234160-INGGEO-R01-A01 Strimmelen borettslag Koordinatsystem ETRS 1989 UTM Zone 33N Dato Utarbeidet av Kontrollert av M\u00e5lestokk (A3) 30.11.2022 NODINH NOLOHN 1:2 400 Kartdata fra Kartverket, Geovekst, kommuner og OSM - Geodata AS Tegnforklaring Kartleggingsomr\u00e5de Kartleggingsomr\u00e5de P\u00e5virkningsomr\u00e5de P\u00e5virkningsomr\u00e5de L\u00f8sneomr\u00e5der jordskred L\u00f8sneomr\u00e5der jordskred Strimmelen_jordskred_Maks hastighet Value 0- 1 m/s 1 - 2,5 m/s 2,5 - 5 m/s 5 - 10 m/s 10 - 20 m/s 20 - 30 m/s 30 - 60 m/s Vedlegg 7 - Modelleringskart, jordskred Prosjekt 10234160 - Skredfarekartlegging Rapportnummer Kunde 10234160-INGGEO-R01-A01 Strimmelen borettslag Koordinatsystem ETRS 1989 UTM Zone 33N Dato Utarbeidet av Kontrollert av M\u00e5lestokk (A3) 21.12.2022 NODINH NOLOHN 1:2 400 Kartdata fra Kartverket, Geovekst, kommuner og OSM - Geodata AS "
}