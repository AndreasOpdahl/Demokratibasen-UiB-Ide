{
  "dokument_id": "221bb325-60f9-544e-914a-cde1451dc25f",
  "doc_type": "case_minutes",
  "kommune": 4601,
  "tittel": "Saksprotokoll UHSO, 24042024, Sak 49/24, Kj\u00f8p av boliger med 3 eller flere soverom for st\u00f8rre familier. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/10337715/Innstilling-vedtak-Kjop-av-boliger-med-3-eller-flere-soverom-for-storre-familier-Gjennomforingsvedtak",
  "tekst": "Kj\u00f8p av boliger med 3 eller flere soverom for st\u00f8rre familier. Gjennomf\u00f8ringsvedtak Utvalg for helse og sosial hadde saken til orientering i m\u00f8tet 24.04.2024 sak 49/24: Utvalg for helse og sosial tok saken til orientering. Utvalg for finans, kultur og n\u00e6ring innstiller til bystyret. Merknad Bystyret ber byr\u00e5det se om det er mulig \u00e5 skaffe boliger i samme boomr\u00e5der der familier allerede er godt etablert. Dette for \u00e5 sikre et mer stabilt oppvekstmilj\u00f8 s\u00e6rlig for barna, ved at de slipper bytte skole eller barnehagekrets. Utvalg for helse og sosials behandling F\u00f8lgende representanter tok ordet: Kjersti Pettersen (H), Magne Hages\u00e6ter (R), Fauzia Hussain-Wiik (A) Merknader fremsatt i utvalget: Kjersti Pettersen (H) fremsatte p\u00e5 vegne av H og FrP f\u00f8lgende merknad: Bystyret ber byr\u00e5det se om det er mulig \u00e5 skaffe boliger i samme boomr\u00e5der der familier allerede er godt etablert. Dette for \u00e5 sikre et mer stabilt oppvekstmilj\u00f8 s\u00e6rlig for barna, ved at de slipper bytte skole eller barnehagekrets. Magne Hages\u00e6ter (R) fremsatte p\u00e5 vegne av R f\u00f8lgende merknad: Bystyret understreker at behovet for kommunale familieboliger er aller st\u00f8rst i noen omr\u00e5der der det allerede er mange kommunale boliger. Barneflytting er allerede et prek\u00e6rt problem for skolene. For \u00e5 unng\u00e5 at barn m\u00e5 flytte fra sin bydel, bytte skole og miste sin omgangskrets, m\u00e5 nye familieboliger i hovedsak anskaffes innenfor de skolekretsene hvor det er flest s\u00f8kere p\u00e5 venteliste for \u00e5 f\u00e5 kommunal familiebolig. Votering: Merknad fra H og Frp, fremsatte av Kjersti Pettersen (H), ble vedtatt med 12 stemmer (H, FrP, MDG, BL, INP, R, KrF, PP) Merknad fra R, fremsatt av Magne Hages\u00e6ter (R), fikk 4 stemmer (SV, R, KrF). Byr\u00e5det behandlet saken i m\u00f8tet 04.04.2024 sak 86/24 Byr\u00e5det innstiller til bystyret \u00e5 fatte f\u00f8lgende vedtak: 1. Kj\u00f8p av ca. 40 familieboliger til en \u00f8vre totalramme p\u00e5 kr 200 mill. gjennomf\u00f8res. 2. Kostnadene finansieres over BUD1099 \u00abKommunale utleieboliger til familier\u00bb, men vil bli overf\u00f8rt til BUD1057 \u00abKj\u00f8p av familieboliger\u00bb Tjenesteomr\u00e5de 09 Boligtiltak. "
}