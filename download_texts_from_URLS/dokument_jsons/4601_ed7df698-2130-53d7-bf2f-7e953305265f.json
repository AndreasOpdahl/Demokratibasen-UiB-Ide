{
  "dokument_id": "ed7df698-2130-53d7-bf2f-7e953305265f",
  "doc_type": "case_attachment",
  "kommune": 4601,
  "tittel": "Uttalelse fra Statsforvalteren i Vestland",
  "url": "https://bergen.kommune.no/politikere-utvalg/api/fil/bk360/10013328/Uttalelse-fra-Statsforvalteren-i-Vestland",
  "tekst": " V\u00e5r dato: V\u00e5r ref: 15.11.2023 2023/15995 Deres dato: Deres ref: 2023/13678 BERGEN KOMMUNE PLAN- OG BYGNINGSETATEN Saksbehandler, innvalgstelefon Postboks 7700 Torgeir Flo, 5557 2146 5020 BERGEN Bergen kommune \u2013 Fana bydel \u2013 uttalelse til dispensasjon for tiltak p\u00e5 gbnr. 82/76 - Hamrevegen 3 - verkstedbygg for biler Vi viser til brev fra Bergen kommune datert 23.10.2023 hvor det bes om uttalelse til s\u00f8knad om dispensasjon for etablering av bilverksted p\u00e5 gnr. 82, bn. 76 Hamrevegen ved Kalandsvatnet. If\u00f8lge kommunen krever tiltaket dispensasjon fra kommuneplanens bestemmelser \u00a7 3 plankrav og \u00a7 31 LNF-form\u00e5l. Oms\u00f8kte areal ligger i landskapsrommet rundt Kalandsvatnet og i et kulturlandskap. Selve tomten er bevokst med skog og ligger tett p\u00e5 landbruksareal som driftes. Oms\u00f8kte form\u00e5l vil derfor fremst\u00e5 som et fremmedelement i dette LNF-omr\u00e5det. Tiltaket vil inneb\u00e6re nedbygging av gr\u00f8ntareal og s\u00e5ledes v\u00e6re i strid med kommunens m\u00e5l om arealn\u00f8ytralitet. Statsforvalteren savner en begrunnelse for behov for \u00e5 etablere et bilverksted utenfor byggesonen i kommunen. Vi vil ellers peke p\u00e5 at da tiltaket ligger relativt tett p\u00e5 Kalandsvatnet vil en virksomhet som bilverksted kunne representere en risiko for hendelser med avrenning til vatnet. Statsforvalteren vil frar\u00e5de at det blir gitt dispensasjon for etablering av bilverksted p\u00e5 gnr. 82, bnr. 76 Hamrevegen ved Kalandsvatnet i Fana bydel. Dersom det blir gitt dispensasjon, ber vi kommunen sende vedtaket til Statsforvalteren for klagevurdering. Med hilsen Egil Hauge Torgeir Flo seksjonssjef saksbehandler E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/2 Dokumentet er elektronisk godkjent "
}