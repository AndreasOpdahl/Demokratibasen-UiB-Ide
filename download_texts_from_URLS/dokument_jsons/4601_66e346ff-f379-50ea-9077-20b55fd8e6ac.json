{
  "dokument_id": "66e346ff-f379-50ea-9077-20b55fd8e6ac",
  "doc_type": "case_attachment",
  "kommune": 4601,
  "tittel": "Skriftlig uttalelse til sak",
  "url": "https://bergen.kommune.no/politikere-utvalg/api/fil/bk360/11323870/Skriftlig-uttalelse-til-sak",
  "tekst": "Byr\u00e5dsavdeling for byutvikling BBU-Kommunaldirekt\u00f8rens stab Trond S\u00e6terdal Fanafjellsvegen 393 5243 FANA Innlegg i forbindelse med sak 2024/95457-8 I forbindelse med min sak til dere \u00f8nsker jeg \u00e5 komme med noen opplysninger rundt Statsforvalterens klage. Jeg vil igjen referere til sak Bygg-2023/18173 der flytebrygge nylig har f\u00e5tt godkjent 6m lenger flytebrygge. I omr\u00e5det rundt er det stort sett bebygget med kaianlegg. Dette er bygget av forrige generasjon eiere. Kaianlegg gj\u00f8r tilkomst til sj\u00f8 vanskelig for allmenheten. Ved \u00e5 fjerne v\u00e5r flytebrygge vil tilkomst til sj\u00f8 for allmenheten bli vesentlig d\u00e5rligere. Anlegget legger ikke beslag p\u00e5 friluftsomr\u00e5det, men gir derimot \u00f8kt tilkomst. Det er montert badestige og redningsb\u00f8ye. Vi bor i en liten bygd der alle kjenner alle og flytebryggen brukes av naboer og barn i bygden. Nordvik b\u00f8r heller ikke sammenlignes med andre fortettede omr\u00e5der i Fana. Det er s\u00e6rdeles lite inngrep i strandsonen her. Vi ligger ogs\u00e5 n\u00e6r grensen til Bj\u00f8rnafjorden kommune (samme fjord Lysefjorden)hvor det har blitt praktisert en mye mer liberal praksis og det foreligger mye h\u00f8yere fortetting av brygger. "
}