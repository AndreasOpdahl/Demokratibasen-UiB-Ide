{
  "dokument_id": "845fc774-0564-5849-a93c-c0950bbf298a",
  "doc_type": "case_presentation",
  "kommune": 4601,
  "tittel": "Forslag til nye retningslinjer og kriterier for tilskuddsordninger innen barnehage og skole",
  "url": "https://bergen.kommune.no/politikere-utvalg/api/fil/bk360/9622403/Framstilling-Forslag-til-nye-retningslinjer-og-kriterier-for-tilskuddsordninger-innen-barnehage-og-skole",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/00253-1 Forslag til nye retningslinjer og kriterier for tilskuddsordninger innen barnehage og skole Hva saken gjelder: Byr\u00e5det legger med dette frem forslag til nye kriterier og retningslinjer for tilskuddsordninger ved byr\u00e5dsavdeling for barnehage og skole (BBS). Saken er en oppf\u00f8lging av \u00abReglement for bystyret og utvalgene 2023-2027\u00bb punkt 5.8.5 retningslinjer og kriterier for tilskuddsordninger: \u00abBystyret vedtar i f\u00f8rste kvartal \u00e5ret etter kommunevalg retningslinjer og kriterier for tilskuddsordninger til lag, organisasjoner og privatpersoner\u00bb. BBS har i dag ansvaret for f\u00f8lgende tilskuddsordninger innen barnehage- og skolefeltet: N\u00e6rmilj\u00f8pakken \u2013 vedtatt budsjett i 2024 kr 0,761 mill. Form\u00e5let med ordningen er \u00e5 skape aktivitet p\u00e5 ettermiddagstid ved de kommunale grunnskolene i Bergen. Siden 2007 (bystyresak 176/07) har det \u00e5rlig v\u00e6rt tildelt midler til tilsyn og ettermiddagsaktiviteter ved skolene. Midlene lyses ut, og frivillige barne- og ungdomsorganisasjoner, FAU og ungdom selv kan sende s\u00f8knad om midler til aktiviteter p\u00e5 ettermiddagstid ved de kommunale grunnskolene i Bergen. Skolene kan s\u00f8ke om midler til tilsyn som f\u00f8lge av aktiviteter ved skolene. Bemanningstilskudd \u00e5pne barnehager \u2013 vedtatt budsjett i 2024 kr. 2 mill. Bystyret i Bergen vedtok 14.12.2022 at de \u00e5pne barnehagene samlet skulle motta 2 mill. kroner i bemanningstilskudd1. Tilskuddet kommer i tillegg til nasjonal tilskuddssats for private barnehager. Tilskuddet fordeles forholdsmessig ut fra antall barn barnehagen har godkjenning for, samt antall timer aktivitet barnehagen tilbyr ukentlig. Tilskudd for friskolers SFO \u2013 vedtatt budsjett i 2024 kr. 2,342 mill.2 Denne ordninger er for private SFO som f\u00e5r utbetalt tilskudd til kvalitetshevende aktiviteter. Midlene skal benyttes til kvalitetshevende aktiviteter i SFO, og ikke ordin\u00e6r skoledrift. Tilskuddet skal benyttes til ekstra ressurser utover ordin\u00e6r drift. SFO 5.-7. trinn (privatskoler) \u2013 vedtatt budsjett i 2024 kr. 0,31 mill. Oppl\u00e6ringsloven sl\u00e5r fast at elever med s\u00e6rskilte behov har krav p\u00e5 et tilbud om SFO fra 1.- 7. trinn. Tilbudet p\u00e5 5.-7. trinn er gratis ved kommunale tilbud. Foreldre som har barn p\u00e5 SFO ved grunnskoler som er godkjent etter privatskoleloven, er ikke omfattet av moderasjonsordningene etter forskrift til oppl\u00e6ringsloven \u00a71B-3. Det er heller ikke opprettet en statlig tilskuddsordning for skolene, for \u00e5 kompensere for tapt inntekt. Bergen kommune har siden 2018 hatt en kommunal tilskuddsordning for \u00e5 dekke foreldrebetaling ved privatskolers SFO. 1 Budsjettbel\u00f8pet besluttes \u00e5rlig i handlings- og \u00f8konomiplanen. 2 Tilskudd til private SFO kr. 2,324 mill. Tilskudd til private SFO for barn med spesielle behov i 5. -7. trinn kr. 18 tusen. 1 \u00d8konomiske konsekvenser: Ingen \u00f8konomiske konsekvenser utover vedtatt Handlings- og \u00f8konomiplan 2024-2027. Byr\u00e5dets vurdering og anbefaling/konklusjon: Byr\u00e5det foresl\u00e5r endringer i kriterier og retningslinjer innenfor f\u00f8lgende tilskuddsordninger: N\u00e6rmilj\u00f8pakken Byr\u00e5det foresl\u00e5r at i tilfeller hvor det er flere s\u00f8knader til samme skole skal s\u00f8knaden fra FAU bli prioritert. Byr\u00e5det foresl\u00e5r en endring i rekkef\u00f8lgen til kriteriene. Skoler i omr\u00e5der som omfattes av omr\u00e5desatsingen skal prioriteres foran omr\u00e5der med levek\u00e5rsutfordringer. Det er ogs\u00e5 spesifisert hvilke skoler som omfattes av omr\u00e5desatsingen. Videre foresl\u00e5r byr\u00e5det to endringer i retningslinjene. Det foresl\u00e5s \u00e5 endre dato for utlysing av midler til aktiviteter til 01.01. med frist p\u00e5 s\u00f8knad 01.02. I tillegg foresl\u00e5r byr\u00e5det at det ikke skal tas ut egenandel for deltakelse i aktiviteter som det s\u00f8kes om tilskudd til. Bemanningstilskudd \u00e5pne barnehager Byr\u00e5det foresl\u00e5r \u00e5 endre tildelingen av bemanningstilskuddet vesentlig i forhold til dagens modell. Bemanningstilskuddet skal tildeles \u00e5pne barnehager som har minimum 70 prosent belegg i kontrollperioden. Byr\u00e5det foresl\u00e5r ogs\u00e5 en endring i beregningen av bemanningstilskuddet, se saksfremstilling. Tilskudd for friskolers SFO Tilskudd til kvalitetshevende tiltak i private SFO videref\u00f8res. Tilskuddet er tenkt til ekstra ressurser i SFO for \u00e5 sikre kvalitetshevende aktiviteter. Tilskuddet fordeles etter antall elever slik at alle skolene f\u00e5r tilskudd, uten s\u00f8knad. Krav om rapportering opprettholdes. SFO 5.-7. trinn (privatskoler) Det har ikke v\u00e6rt definert kriterier eller retningslinjer for tilskuddsordningen SFO 5.-7. trinn tidligere. Byr\u00e5det foresl\u00e5r f\u00f8lgende kriterier: skolen m\u00e5 ha tilbud om fritidsordning til elever med s\u00e6rskilte behov p\u00e5 5. til 7. trinn og foreldre til elever med s\u00e6rskilte behov skal v\u00e6re fritatt for foreldrebetaling. Byr\u00e5det foresl\u00e5r i retningslinjene hvilken informasjon skolen m\u00e5 oppgi for \u00e5 f\u00e5 refusjon av foreldrebetaling, se saksfremstilling. Skolene kan f\u00e5 refundert tapte inntekter, oppad begrenset til sats per barn i kommunal SFO. Begrunnelse for framleggelse til bystyret: I \u00abReglement for bystyret og utvalgene 2023-2027\u00bb, heter det punkt 5.8.5 retningslinjer og kriterier for tilskuddsordninger: \u00abBystyret vedtar i f\u00f8rste kvartal \u00e5ret etter kommunevalg retningslinjer og kriterier for tilskuddsordninger til lag, organisasjoner og privatpersoner\u00bb. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar nye retningslinjer og kriterier for tilskuddsordninger innen barnehage og skolefeltet i tr\u00e5d med saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for tilskuddsordningen. Dato: 16. januar 2024 Christine B. Meyer Daniel C. E. H\u00e4gglund Byr\u00e5dsleder Byr\u00e5d for barnehage og skole Dokumentet er godkjent elektronisk. 2 Saksframstilling: Det foresl\u00e5s endringer i f\u00f8lgende tilskuddsordninger: - N\u00e6rmilj\u00f8pakken - Bemanningstilskudd \u00e5pne barnehager - SFO \u2013 5.-7. trinn (privatskoler) N\u00e6rmilj\u00f8pakken Startdato: 01.01. Sluttdato: 31.12 Budsjett: 761 222 Dagens retningslinjer og kriterier: FORM\u00c5L MED TILSKUDDSORDNINGEN Form\u00e5let med tilskuddsordningen er \u00e5 stimulere til \u00f8kt inkludering og aktivitet ved skoleanleggene samt tildele tilskudd til tilsyn som f\u00f8lge av \u00f8kt aktivitet. Tilskuddsordningen best\u00e5r dermed av to deler: tilskudd til aktiviteter og tilskudd til tilsyn som f\u00f8lge av \u00f8kt aktivitet. HVEM KAN S\u00d8KE Barne- og ungdomsorganisasjoner, FAU (foreldrer\u00e5dets arbeidsutvalg) og andre frivillige organisasjoner kan s\u00f8ke om midler til aktiviteter p\u00e5 ettermiddagstid ved de kommunale grunnskolene i Bergen. Ved flere s\u00f8knader til samme skole, blir FAU prioritert p\u00e5 n\u00e6rmilj\u00f8pakken. Rektor kan s\u00f8ke midler til utvidet tilsyn ved aktiviteter p\u00e5 skolen. KRITERIER Forutsetningen for \u00e5 f\u00e5 tilskudd er at aktiviteten finner sted ved kommunale skoleanlegg. Aktivitetene forutsetter at ansvarlige voksne er til stede og kan tilrettelegge og bist\u00e5 brukerne ved behov. Dere trenger ikke \u00e5 oppfylle alle kriteriene for \u00e5 f\u00e5 tilskudd, men dere m\u00e5 i s\u00f8knaden angi hvilke kriterier dere s\u00f8ker etter. Dette er kriteriene i prioritert rekkef\u00f8lge som vektlegges ved tildelingen: 1. Aktiviteter p\u00e5 skoler som omfattes av omr\u00e5desatsningen. - Loddefjord: Loddefjord skole, Vadmyra skole og Sandgotna skole. - Olsvik: Olsvik skole - Slettebakken: Fridalen skole og Slettebakken skole - Solheim nord/s\u00f8r: Ny-Krohnborg \u2013 avdeling skole 2. Aktiviteter p\u00e5 skoler i omr\u00e5der med levek\u00e5rsutfordringer. 3. Aktiviteter p\u00e5 skoler i omr\u00e5der hvor det er en h\u00f8y andel minoritetsspr\u00e5klige 4. Aktiviteter p\u00e5 skoler i omr\u00e5der med lav grad av organisert aktivitet og variert fritidstilbud. RETNINGSLINJER 3 Det gis ikke tilskudd til 17. mai arrangementer, veldedighetsarrangementer eller sv\u00f8mmekurs. Dere skal ikke ta egenandel for deltakelse i aktiviteter som dere s\u00f8ker om tilskudd til. FAU og andre s\u00f8kere m\u00e5 ha eget organisasjonsnummer i Br\u00f8nn\u00f8ysundregisteret. FAU, skoler og andre organisasjoner kan sende inn felles s\u00f8knad og samarbeide om aktiviteter p\u00e5 skoleanlegget i n\u00e6rmilj\u00f8et. Ordningen fungerer slik pr. i dag: 1. Midler tildeles for kalender\u00e5r. 2. Lyses ut i slutten av mai med s\u00f8knadsfrist juni. 3. Frist sluttrapport 31. desember HVA SOM ER ENDRET, OG HVORFOR Endringer er lagt til for at det skal v\u00e6re lettere \u00e5 s\u00f8ke med tydeligere kriterier. Ved flere s\u00f8knader til samme skole, blir FAU prioritert p\u00e5 n\u00e6rmilj\u00f8pakken. Siden det er flere tilskuddordninger man kan s\u00f8ke p\u00e5, vil vi legge til at FAU st\u00e5r f\u00f8rst ved skoler. 1. Aktiviteter p\u00e5 skoler i omr\u00e5der med levek\u00e5rsutfordringer som omfattes av omr\u00e5desatsningen. - Loddefjord: Loddefjord skole, Vadmyra skole og Sandgotna skole. - Olsvik: Olsvik skole - Slettebakken: Fridalen skole og Slettebakken skole - Solheim nord/s\u00f8r: Ny- Krohnborg \u2013 avdeling skole Det er endret p\u00e5 rekkef\u00f8lgen til de to f\u00f8rste kriteriene. Skoler i omr\u00e5der som omfattes av omr\u00e5desatsingen skal prioriteres fremfor omr\u00e5der med levek\u00e5rsutfordringer. Det er ogs\u00e5 spesifisert hvilke skoler som omfattes av omr\u00e5desatsingen. Skoler i omr\u00e5desatsingen ligger i omr\u00e5der med levek\u00e5rsutfordringer, men har et ekstra fokus der den er prioritert. Ikke alle omr\u00e5der med levek\u00e5rsutfordringer har omr\u00e5desatsning. De geografiske omr\u00e5dene blir prioritert etter kunnskapsgrunnlag fra blant annet Folkehelserapporter som blir gitt ut jevnlig. Oversikten viser at det er tydelige forskjeller mellom de ulike omr\u00e5dene. Endre dato for utlysning av midler til 01.01. med frist p\u00e5 s\u00f8knad 01.02. Frist for sluttrapport kan fortsatt v\u00e6re 31.12. Bemanningstilskudd \u00e5pne barnehager Startdato: Endring fra 1.1.2025 Sluttdato: Budsjett: 2 millioner kroner FORM\u00c5L MED TILSKUDDSORDNINGEN Bystyret i Bergen vedtok 14.12.2022 at de \u00e5pne barnehagene samlet skulle motta 2 mill. kroner i bemanningstilskudd. Tilskuddet kommer i tillegg til ordin\u00e6rt tilskudd basert p\u00e5 nasjonal tilskuddssats for private barnehager. Tilskuddet skal bidra til bedre bemanning og kvalitet i \u00e5pne barnehager. Tilskuddets totale st\u00f8rrelse besluttes \u00e5rlig i kommunens budsjetter. HVEM KAN S\u00d8KE 4 Tildeles de \u00e5pne barnehagene etter fastlagte kriterier uten egen s\u00f8knad. KRITERIER \u2022 Tildeles \u00e5pne barnehager som har minimum 70 prosent belegg i kontrollperioden (januar \u2013 mai) \u00e5ret f\u00f8r \u2022 Dersom en barnehage i kontrollperioden i innev\u00e6rende \u00e5r har hatt mer enn 70 prosent fremm\u00f8te, men hadde lavere \u00e5ret f\u00f8r, vil de f\u00e5 tilskudd fra juni og ut \u00e5ret \u2022 Dersom en barnehage g\u00e5r ned til under 70 prosent i kontrollperioden i innev\u00e6rende \u00e5r, bortfaller tilskuddet fra juni og ut \u00e5ret \u2022 Den \u00e5pne barnehagen har gyldig godkjenning og f\u00e5r utbetalt ordin\u00e6rt tilskudd RETNINGSLINJER Tilskuddets st\u00f8rrelse besluttes \u00e5rlig i kommunes budsjett. Bemanningstilskuddet tildeles i to omganger \u00e5rlig. F\u00f8rst for de 5 f\u00f8rste m\u00e5nedene og deretter for de siste 7 m\u00e5nedene. Fordelingen av \u00e5rets budsjettbel\u00f8p gj\u00f8res ved at 5/12 fordeles i f\u00f8rste tildeling og 7/12 tildeles ved andre tildeling. For f\u00f8rste tildeling deles 5/12 av \u00e5rets tildeling p\u00e5 det totale antall gjennomsnittlig barn i barnehager med over 70 prosent fremm\u00f8te barn i kontrollperioden \u00e5ret f\u00f8r for \u00e5 f\u00e5 en sats per barn. Denne satsen ganges deretter med gjennomsnittet i kontrollperioden forrige \u00e5r til den enkelte barnehage som vil tilsvare tildelingen til den enkelte barnehage. Tilsvarende beregning, men med 7/12 av tildelt bel\u00f8p gj\u00f8res for tilskuddet fra juni og ut \u00e5ret, men her benyttes gjennomsnittlig fremm\u00f8te innev\u00e6rende \u00e5r. \u00c5pne barnehager som har \u00e5pent mindre enn 16 timer i uken vil f\u00e5 sats som tilsvarer 50 prosent av det barnehager med \u00e5pningstid mer enn 16 timer i uka f\u00e5r. Disse vil samtidig ogs\u00e5 kun regnes som 0,5 i forbindelse med beregning av satsen. Barnehager som har \u00e5pent mindre enn 6 timer i uka f\u00e5r ikke bemanningstilskudd. HVA SOM ER ENDRET, OG HVORFOR Det foresl\u00e5s \u00e5 endre tildelingen av bemanningstilskuddet vesentlig i forhold til dagens modell. Metoden for tildeling av kommunalt bemanningstilskudd sammen med regelverket for ordin\u00e6rt tilskudd, har medf\u00f8rt at barnehager som har hatt et relativt lavt fremm\u00f8te mot godkjenning, har f\u00e5tt et uforholdsmessig stort tilskudd. Siden totalt bemanningstilskudd er absolutt, har dette v\u00e6rt p\u00e5 bekostning av \u00e5pne barnehager med et godt fremm\u00f8te. Vi mener denne endringen vil bidra til bedre fordeling av tilskudd mellom barnehagene og gi jevnere tilskudd per gjennomsnittsbarn. Mange \u00e5pne barnehager har opp mot fullt belegg, mens en del andre, gjerne st\u00f8rre enheter, har godt under 50 prosent fremm\u00f8te i forhold til godkjenning. SFO \u2013 5.-7. trinn (privatskoler) Startdato: 01.01.2024 Sluttdato: 31.12.2024 Budsjett: 0,31 millioner kroner FORM\u00c5L MED TILSKUDDSORDNINGEN 5 Jamf\u00f8r oppl\u00e6ringsloven \u00a713-7, skal kommunene ha et tilbud om skolefritidsordning (SFO) til barn med s\u00e6rskilte behov p\u00e5 1.\u20137. trinn. Tilbudet p\u00e5 5.\u20137. trinn skal v\u00e6re gratis. Dette f\u00f8lger av forskriften til oppl\u00e6ringsloven, \u00a7 1B-3. Kommunens plikt kan enten l\u00f8ses ved egendrevet SFO eller ved avtaler med private akt\u00f8rer. Foreldre som har barn ved SFO-er ved grunnskoler som er godkjent etter privatskoleloven er ikke omfattet av moderasjonsordningene etter forskriften. Det er opprettet statlige tilskuddsordninger som privatskoler kan s\u00f8ke p\u00e5 for \u00e5 likebehandle moderasjonsordninger for gratis deltidsplass p\u00e5 SFO for 1. og 2. trinn (3. trinn fra og med 2024), samt for redusert foreldrebetaling for foreldre med lav inntekt med barn p\u00e5 1.-4. trinn. Det er ingen nasjonal tilskuddsordning for \u00e5 sikre et gratis SFO-tilbud p\u00e5 5.-7. trinn. Den kommunale tilskuddspotten til SFO for elever p\u00e5 5.-7. trinn skal benyttes til \u00e5 dekke foreldrebetaling for elever som ville hatt rett p\u00e5 gratis SFO ved en kommunal skole. Tilskuddet betales ut til skolen etter s\u00f8knad. HVEM KAN S\u00d8KE Privatskoler med elever p\u00e5 5. \u2013 7. trinn med krav om SFO-plass. KRITERIER - Skolen har tilbud om skolefritidsordning til elever med s\u00e6rskilte behov p\u00e5 5. til 7. trinn. - Foreldre til elever med s\u00e6rskilte behov p\u00e5 5. til 7. trinn er fritatt for foreldrebetaling. RETNINGSLINJER For refusjon av foreldrebetaling for 5.-7 trinn m\u00e5 skolen oppgi: \u2022 antall elever som det s\u00f8kes refundert foreldrebetaling i SFO for \u2022 antall m\u00e5neder det s\u00f8kes refusjon for \u2022 satsen for full- og deltidsplass \u2022 hvor stort inntektsbortfall SFO har knyttet til redusert foreldrebetaling Det skal legges ved beregningen som danner grunnlaget for bel\u00f8pet det s\u00f8kes refusjon for. Skolene kan f\u00e5 refundert tapte inntekter, oppad begrenset til sats per barn i kommunal SFO. HVA SOM ER ENDRET, OG HVORFOR Det har tidligere ikke v\u00e6rt definert kriterier eller retningslinjer for tilskuddsordningen. Felles for tilskuddsordningene Krav til rapportering Tilskuddsmottaker rapporterer til kommunen i tr\u00e5d med rapporteringsplikt angitt i tilskuddsbrevet. Eget rapporteringsskjema sendes ut til s\u00f8ker i etterkant av tiltaket. Bergen kommunes kontrolladgang Bergen kommune kan ut\u00f8ve kontroll med bruken av tilskuddsmidler, bl.a. gjennom rett til innsyn i budsjett, regnskap, dokumentasjon og oppsyn av tiltaket det er tildelt st\u00f8tte for. Tilbakebetaling eller bortfall av tilskudd 6 Tilskudd ytes til de aktiviteter og m\u00e5l som fremkommer i s\u00f8knaden om st\u00f8tte. Gjennom disse bidrar tilskuddsmottaker til \u00e5 oppfylle m\u00e5l og planer vedtatt av Bergen kommune, slik det fremg\u00e5r av tilskuddsbrevet. Hvis tilskudd ikke brukes til oms\u00f8kt form\u00e5l, tilbakef\u00f8rer tilskuddsmottaker midlene til Bergen kommune. Tilskuddsmottaker kontakter kommunen dersom det oppst\u00e5r uforutsette hendelser som gj\u00f8r det vanskelig \u00e5 bruke midlene i samsvar med form\u00e5let. Bevilget tilskudd som enda ikke er utbetalt, blir holdt tilbake, og kan bortfalle, ved brudd p\u00e5 betingelsene. Synliggj\u00f8ring av Bergen kommune Bergen kommune synliggj\u00f8res som tilskuddsgiver i program, annonser, publikumsareal, rapporter, trykksaker, nettsider m.m. Som hovedregel skal synliggj\u00f8ringen samsvare med tilskuddets st\u00f8rrelse i forhold til bidrag fra andre finansieringskilder. Saksbehandling Forvaltningslovens regler for saksbehandling ligger til grunn. I tillegg har Bergen bystyre vedtatt ytterligere saksbehandlingsregler og meroffentlighet. S\u00f8knader er offentlige. Alle s\u00f8knader vil behandles i forhold til gjeldende idrettspolitikk for Bergen kommune. S\u00f8knaden behandles administrativt. Saksbehandlingstid S\u00f8kere kan forvente svar innen 4 uker. Svar p\u00e5 s\u00f8knaden sendes til e-post adressen som er oppgitt i s\u00f8knaden. Veiledning S\u00f8ker m\u00e5 besvare alle obligatoriske felt. Har du sp\u00f8rsm\u00e5l om utfylling av s\u00f8knaden ta kontakt p\u00e5 epost: barnehage.skole@bergen.kommune.no Klage p\u00e5 vedtak Som s\u00f8ker har mottaker if\u00f8lge forvaltningsloven \u00a7 29 rett til \u00e5 klage p\u00e5 vedtak man ikke er enig i. Klagen m\u00e5 rettes til Bergen kommune ved Byr\u00e5dsavdelingen for barnehage og skole innen 3 uker etter at dere har mottatt svaret, til epost: barnehage.skole@bergen.kommune.no Klagen behandles av seksjonssjef SUU. 7 "
}