{
  "dokument_id": "9f653e7a-fb5c-5a06-9eed-b0c804c2da46",
  "doc_type": "case_presentation",
  "kommune": 5501,
  "tittel": "\nPlan for valgstyrets oppf\u00f8lging av risiko- og s\u00e5rbarhetsanalyse for stortings- og sametingsvalget 2025",
  "url": "https://innsyn.tromso.kommune.no/application/getMoteDokument?dokid=2001740463",
  "tekst": "Arkivsaksnr. 24/10015-1 Saksbehandler Rebekka Ringholm Saksgang M\u00f8tedato Valgstyret 11.06.2024 Plan for valgstyrets oppf\u00f8lging av risiko- og s\u00e5rbarhetsanalyse for stortings- og sametingsvalget 2025 Kommunedirekt\u00f8rens innstilling til vedtak: \u2022 Valgstyret forelegges risiko- og s\u00e5rbarhetsanalyse til vedtak f\u00f8r budsjettet for valg\u00e5ret vedtas h\u00f8sten 2024. \u2022 Valgstyret forelegges risiko- og s\u00e5rbarhetsanalyse til muntlig orientering ved hvert valgstyrem\u00f8te. \u2022 Valgstyret forelegges risiko- og s\u00e5rbarhetsanalyse til vedtak f\u00f8r utgangen av mai 2025. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Valgstyret vedtar plan for oppf\u00f8lging av risiko- og s\u00e5rbarhetsanalyse for stortings- og sametingsvalget 2025. ROS-analysen utarbeides av valgsekretariatet og vedtas av valgstyret. Evalueringen av valget i 2023 viser at det er et behov for \u00e5 lage en plan for dette arbeidet. Valgstyret forelegges denne planen til behandling fordi den i praksis betyr en omorganisering av hvilke deler av arbeidet med risiko- og s\u00e5rbarhetsanalysen som er delegert til administrasjonen. Saksutredning Valgstyrets myndighet Det f\u00f8lger av valgloven \u00a7 4-5 at hver kommune skal ha et valgstyre. Valgstyret har ansvaret for \u00e5 forberede og gjennomf\u00f8re valget p\u00e5 kommunalt niv\u00e5, som beskrevet i Valgh\u00e5ndboken fra Kommunal- og distriktsdepartementet, sist oppdatert 19.01.2023. Valgstyret kan delegere vedtaksmyndighet til kommunedirekt\u00f8ren, jf. kommuneloven \u00a7 13-1 sjette ledd. Denne delegeringsadgangen gjelder i saker som ikke har prinsipiell betydning. Valgh\u00e5ndboken sier f\u00f8lgende om hvordan bestemmelsen b\u00f8r forst\u00e5s n\u00e5r det gjelder valgstyrets myndighet: \u00abDelegeringsvedtaket m\u00e5 leses med den begrensning at den som har f\u00e5tt delegert myndighet, har plikt til \u00e5 g\u00e5 tilbake til valgstyret hvis en enkeltsak innenfor en generell fullmakt m\u00e5 anses \u00e5 ha prinsipiell betydning. Hva som er av prinsipiell betydning m\u00e5 fastsettes ut fra vedtakets karakter og konsekvenser. Bestemmelsen gir dermed valgstyret et vidt rom for \u00e5 vurdere hva som i det enkelte tilfelle er forsvarlig og hensiktsmessig.\u00bb (s. 11) Valgdirektoratets sikkerhetsveileder gir anbefalinger om hvordan kommunene b\u00f8r organisere arbeidet med risikostyring av valggjennomf\u00f8ringen: \u00abDet forutsettes at kommunene gj\u00f8r en risiko- og s\u00e5rbarhetsanalyse i forkant av valggjennomf\u00f8ringen. En ROS har to form\u00e5l: 1. Avdekke mulige hendelser, risiko for at disse oppst\u00e5r og en vurdering av konsekvensen. 2. Belyse hvilke tiltak som kan iverksettes for \u00e5 redusere enten sannsynligheten for, eller konsekvensen av hendelsene. N\u00e5r ROS er gjennomf\u00f8rt skal valgstyret beslutte om risiko og tiltak er akseptable. Dersom de konkluderer med at risikoen ikke akseptabel, m\u00e5 ytterligere tiltak iverksettes. (s. 6 i Valgdirektoratets \u00abVeileder for sikkerhet\u00bb) Risiko- og s\u00e5rbarhetsanalysen (heretter omtalt som ROS-analysen) er med andre ord et viktig verkt\u00f8y for \u00e5 prioritere og styre risiko i valggjennomf\u00f8ringen. Beslutningen om hvorvidt risikoniv\u00e5et er akseptabelt b\u00f8r etter Valgdirektoratets anbefalinger ansees som et vedtak som ikke kan delegeres til kommunedirekt\u00f8ren. Med unntak av anbefalingen fra Valgdirektoratet om at valgstyret vedtar ROS-analysen, har organet et vidt rom for \u00e5 vurdere hvilke deler av risiko- og s\u00e5rbarhetsarbeidet det er forsvarlig og hensiktsmessig \u00e5 delegere til kommunedirekt\u00f8ren og valgsekretariatet. Rammene for ROS-analysen av valget i Troms\u00f8 kommune Form\u00e5let med ROS-analysen for stortings- og sametingsvalget 2025 er \u00e5 forebygge avvik og u\u00f8nskede hendelser knyttet til valggjennomf\u00f8ringen. Analysen er avgrenset til \u00e5 gjelde omr\u00e5der direkte knyttet til valggjennomf\u00f8ringen: Fysisk sikring, maskinvare og IKT, prosjektorganisering 2 og rammebetingelser, lager og utstyrssentral, transport og rigg, stemmemottak, opptelling av stemmesedler og sametingsvalget. Omr\u00e5der som er dekket av kommunens helhetlige risiko- og s\u00e5rbarhetsanalyse eller andre rutiner i kommunen dekkes ikke. ROS-analyse for stortings- og sametingsvalget gjennomf\u00f8res samlet. Dette er fordi samme sekretariat, utstyr og personell brukes til \u00e5 gjennomf\u00f8re begge valg. ROS-analysen inneholder imidlertid et eget kapittel om sametingsvalget for \u00e5 fange opp mulige risikoer som er s\u00e6regne for gjennomf\u00f8ringen av dette valget. Evaluering fra 2023: Behov for omorganisering av ROS-arbeidet Ved valget i 2023 fikk valgstyret forelagt en helhetlig ROS-analyse til vedtak 13.06.2023, og ved tidligere valg i Troms\u00f8 kommune har valgstyret f\u00e5tt risiko- og s\u00e5rbarhetsanalysen til orientering. Evalueringen valgsekretariatet har gjort av valggjennomf\u00f8ringen i 2023 viser at det er hensiktsmessig \u00e5 omorganisere dette arbeidet. Det er s\u00e6rlig tre hensyn som ligger til grunn: 1) ROS-analysen oppdateres kontinuerlig 2) Valgstyret skal ha et tilstrekkelig informasjonsgrunnlag til \u00e5 kunne vedta ROS-analysen 3) Valgstyrets vedtak av ROS-analysen m\u00e5 sees i sammenheng med resten av valgplanleggingen. De neste avsnittene utdyper disse tre hensynene. 1. ROS-analysen oppdateres kontinuerlig Arbeidet med ROS-analysen for valg 2025 er organisert etter kommunens rutine for risikovurdering, og kan overordnet deles inn i seks faser: 1. Planlegging av risikovurderingen 2. Identifisering av risiko 3. Analyse av risiko 4. Evaluering av risiko 5. H\u00e5ndtering av risiko 6. Oppf\u00f8lging av risikovurderingen Valgsekretariatet jobber v\u00e5ren og sommeren 2024 med steg 1 til 5 i denne prosessen. Se vedlegget Rutine for risikovurdering for utdyping av hva fasene inneb\u00e6rer. ROS-analysen skal fungere som et arbeidsverkt\u00f8y for \u00e5 avdekke risikoer, finne hensiktsmessige tiltak og gj\u00f8re prioriteringer. Den vil med andre ord v\u00e6re i kontinuerlig oppdatering frem mot valget, og man vil v\u00e6re innom de seks ulike fasene p\u00e5 flere tidspunkt. Det er b\u00e5de fordi risikoniv\u00e5et endrer seg etter hvert som tiltak implementeres, og fordi ytre faktorer kan gj\u00f8re at nye risikoer oppst\u00e5r og m\u00e5 tas h\u00f8yde for i valgplanleggingen. 2. Valgstyret skal ha et tilstrekkelig informasjonsgrunnlag til \u00e5 kunne vedta ROS- analysen Som beskrevet er arbeidet med oppf\u00f8lging av risiko- og s\u00e5rbarhet en kontinuerlig prosess, og det er dermed hensiktsmessig at valgstyret blir muntlig oppdatert om gjeldende risikoniv\u00e5 og fremdrift med jevnlige intervaller. Dette vil gi valgstyret et bedre informasjonsgrunnlag for \u00e5 i praksis ivareta sitt ansvar for forberedelse og gjennomf\u00f8ring av valget. 3 3. Valgstyrets vedtak av ROS-analysen m\u00e5 sees i sammenheng med resten av valgplanleggingen N\u00e5r det gjelder timingen av vedtaket av ROS-analysen vil det \u00e5 flytte den f\u00f8rste behandlingen til h\u00f8sten 2024 gi valgstyret mer reell mulighet til \u00e5 gj\u00f8re prioriteringer. Mye av valgarbeidet styres av budsjett og annet med fastsatte og lovp\u00e5lagte frister, og i et stort prosjekt vil rommet for \u00e5 gj\u00f8re endringer i planer blir mindre jo mer valget n\u00e6rmer seg. I forslaget til plan for oppf\u00f8lging fra valgstyret er ROS-analysen foresl\u00e5tt som vedtakssak ved to viktige milep\u00e6ler i planlegginga: F\u00f8r budsjettet for valg\u00e5ret vedtas og f\u00f8r planleggingsfasen for valget lukkes ved utgangen av mai 2025. Forslag til plan for oppf\u00f8lging for 2025 P\u00e5 bakgrunn av disse tre hensynene foresl\u00e5s f\u00f8lgende plan for valgstyrets involvering i ROS- analysen for valget i 2025: \u2022 Valgstyret forelegges risiko- og s\u00e5rbarhetsanalyse til vedtak f\u00f8r budsjettet for valg\u00e5ret vedtas h\u00f8sten 2024 \u2022 Valgstyret forelegges risiko- og s\u00e5rbarhetsanalyse til muntlig orientering ved hvert valgstyrem\u00f8te \u2022 Valgstyret forelegges risiko- og s\u00e5rbarhetsanalyse til vedtak f\u00f8r utgangen av mai 2025 Valgstyret forelegges denne planen til behandling fordi den i praksis betyr en omorganisering av hvilke deler av arbeidet med risiko- og s\u00e5rbarhetsanalysen som er delegert til administrasjonen. Konklusjon Kommunedirekt\u00f8ren anbefaler at valgstyret vedtar den foresl\u00e5tte planen for oppf\u00f8lging av risiko- og s\u00e5rbarhetsanalyse for stortings- og sametingsvalget 2025 Vedtakskompetanse Valgstyret Vedlegg Rutine for risikovurdering Veileder i sikkerhet fra Valgdirektoratet 4 "
}