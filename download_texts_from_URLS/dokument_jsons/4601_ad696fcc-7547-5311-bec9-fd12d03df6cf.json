{
  "dokument_id": "ad696fcc-7547-5311-bec9-fd12d03df6cf",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 27112024, Sak 449/24, Innspill til forslag om \u00f8kte kollektivtakster",
  "url": "https://bergen.kommune.no/politikere-utvalg/api/fil/bk360/11630600/Innstilling-vedtak-Innspill-til-forslag-om-okte-kollektivtakster",
  "tekst": "Innspill til forslag om \u00f8kte kollektivtakster Bergen bystyre behandlet saken i m\u00f8tet 27.11.2024 sak 449/24 og fattet f\u00f8lgende vedtak: 1. Bergen bystyre ber Vestland fylkesting om \u00e5 ikke innf\u00f8re de foresl\u00e5tte kuttene og pris\u00f8kningene som ber\u00f8rer bergensomr\u00e5det. 2. Melding om vedtak oversendes Vestland fylkeskommune. 3. Bystyret ber fylkeskommunen utrede reklamefinansiering av kollektivtrafikk i Bergen. Bystyret mener det b\u00f8r vurderes reklame for transportmidler og for holdeplasser utenfor den historiske sentrumskjernen i Bergen. Reklameinntekter fra byrommet i Bergen m\u00e5 benyttes til \u00e5 finansiere tilbudet og prisene i Bergen. 4. Bystyret opprettholder vedtaket om at tilskuddet til bedre kollektivtilbud skal brukes til bybanen, og \u00e5pner ikke for alternativ bruk i 2025. 5. Bystyret ber byr\u00e5det jobbe for at staten styrker finansiering av kollektivtilbudet i Vestland. Bergen bystyres behandling F\u00f8lgende representanter tok ordet: Eivind N\u00e6vdal-Bolstad (H), Geir Steinar Dale (A), Lillian Blom (SV), Trond Tystad (BL), Per-Arne Hvidsten Larsen (V), Mailiss Solheim-\u00c5kerblom (R), Joel Ysteb\u00f8 (KrF), Thomas Modulv Flesland (Sp), Rebekka Helle Stensb\u00f8 (H), Even S\u00f8rland (A), Martin Virkesdal Jonsterhaug (FrP), Diane Alexandra Berbain (SV), Anette Strand (H), Thor Haakon Bakke (MDG), Christine Henriksen \u00d8degaard (MDG), Per Harald Storli (FrP). Forslag fremsatt i bystyret: Lillian Blom (SV) fremsatte p\u00e5 vegne av SV f\u00f8lgende alternative forslag: 1. Generelt er kvaliteten p\u00e5 tilbudet med hyppige avganger og forutsigbare linjer det viktigste for \u00e5 f\u00e5 flere til \u00e5 velge kollektivtransport, men Bergen vil n\u00e5 f\u00e5 en av de h\u00f8yeste prisene i landet p\u00e5 enkeltbilletter, med sv\u00e6rt h\u00f8y pris ogs\u00e5 for korte reiser. N\u00e5r billettprisene er h\u00f8yere enn kostnadene til biltransport vil flere velge bil fremfor kollektiv. I tillegg er \u00f8kte kollektivtakster usosialt. Bergen bystyre mener at de foresl\u00e5tte \u00f8kningene i kollektivtakstene vil gj\u00f8re det vanskeligere \u00e5 n\u00e5 nullvekstm\u00e5let, spesielt siden elbiltakstene i bomringen er s\u00e5 lave. Bystyret ber derfor byr\u00e5det om \u00e5 snarest gj\u00f8re sin del av jobben for \u00e5 justere bompengetakstene i Bergen slik at disse kommer opp p\u00e5 et niv\u00e5 som gj\u00f8r at nullvekstm\u00e5let kan n\u00e5s. Bystyret ber fylkeskommunen vurdere en egen flyplasstakst, og \u00e5 unders\u00f8ke om turist- /cruiseskatt kan bidra til \u00e5 finansiere kollektivdriften. 2. Melding om vedtak oversendes Vestland fylkeskommune. 3. Bystyret mener det ikke skal innf\u00f8res reklame p\u00e5 kollektiv Per-Arne Hvidsten Larsen (V) fremsatte p\u00e5 vegne av V f\u00f8lgende alternative forslag til punkt tre: Bystyret ber fylkeskommunen utrede reklamefinansiering av kollektivtrafikk i Bergen. Reklameinntekter fra byrommet i Bergen m\u00e5 benyttes til \u00e5 finansiere tilbudet og prisene i Bergen. Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende alternative forslag til punkt 1: Bystyret ber byr\u00e5det jobbe for at Vestland fylkesting reverserer de foresl\u00e5tte kuttene i kollektivtilbudet i Vestland, samt reverserer de foresl\u00e5tte pris\u00f8kningene. Eivind N\u00e6vdal-Bolstad (H) fremsatte p\u00e5 vegne av H, FrP, Sp f\u00f8lgende tilleggsforslag: Bystyret opprettholder vedtaket om at tilskuddet til bedre kollektivtilbud skal brukes til bybanen, og \u00e5pner ikke for alternativ bruk i 2025. Lillian Blom (SV) fremsatte p\u00e5 vegne av SV f\u00f8lgende tilleggsforslag: Bystyret mener man kan bruke midler fra bomringen til \u00e5 drifte kollektivtilbudet. Bystyret er ogs\u00e5 positiv til at 74 millioner kroner som er satt av til \u00e5 redusere uttaket av bompenger omdisponeres til drift av kollektivtransporten Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende tilleggsforslag: 1. Bystyret ber byr\u00e5det jobbe for at staten styrker finansiering av kollektivtilbudet i Vestland. 2. Bystyret ber byr\u00e5det fremme en sak til bystyret hvor takstene i Bypakke Bergen justeres slik at gjennomsnittstaksten i vedtatt proposisjon oppn\u00e5s. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Overgangstiden for en billett i sone A skal ikke reduseres fra 90 til 60 minutter. Merknader fremsatt i bystyret: Katrine Berg N\u00f8dtvedt (MDG) fremsatte p\u00e5 vegne av MDG f\u00f8lgende merknad: Bystyret merker seg at posisjonen i Vestland fylke vil bruke post 66-midler fra Byvekstavtalen til \u00e5 finansiere kollektivdriften i Bergensomr\u00e5det. Bakgrunnen for forslaget er blant annet at byr\u00e5det i Bergen nekter \u00e5 justere bompengetakstene i Bypakke Bergen. Bystyret anerkjenner at det er byr\u00e5dets bompengepolitikk som f\u00f8rer til at Vestland fylke foresl\u00e5r \u00e5 bruke investeringsmidler satt av til Bybanen til \u00c5sane, til kollektivdrift. For \u00e5 hindre kollaps i \u00f8konomien til bybaneprosjektet ber bystyret derfor byr\u00e5det om \u00e5 snarest levere en bompengesak til bystyret. Joel Ysteb\u00f8 (KrF) fremsatte p\u00e5 vegne av KrF f\u00f8lgende merknad: Bystyret mener reklamefinansiert kollektivtransport m\u00e5 inneb\u00e6re at inntektene kommer Bergen og tettbebodde str\u00f8k til gode. Votering: Alternativt forslag punkt 1 og 2 fra SV, fremsatt av Lillian Blom (SV), fikk 30 stemmer (A, SV, MDG, V, R), og var dermed falt. Alternativt forslag punkt 3 fra SV fremsatt av Lillian Blom (SV), fikk 27 stemmer (A, SV, MDG, R), og var dermed falt. 2 Alternativt forslag til punkt 1 fra MDG, fremsatt av Katrine Berg N\u00f8dtvedt (MDG), fikk 12 stemmer (MDG, V, R, KrF), og var dermed falt. Innstillingen punkt 1 og 2 ble vedtatt enstemmig. Alternativt forslag til punkt 3 fra V, fremsatt av Per-Arne Hvidsten Larsen (V), fikk 5 stemmer (V, KrF), og var dermed falt. Innstillingen punkt 3 ble vedtatt med 35 stemmer (H, FrP, BL, INP, Sp, PP). Tilleggsforslag fra H, FrP, Sp, fremsatt av Eivind N\u00e6vdal-Bolstad (H), ble vedtatt med 35 stemmer (H, FrP, BL, INP, Sp, PP). Tilleggsforslag fra SV fremsatt av Lillian Blom (SV), fikk 14 stemmer (SV, MDG, R), og var dermed falt. Tilleggsforslag punkt 1 fra MDG, fremsatt av Katrine Berg N\u00f8dtvedt (MDG), ble vedtatt enstemmig. Tilleggsforslag punkt 2 fra MDG, fremsatt av Katrine Berg N\u00f8dtvedt (MDG), fikk 17 stemmer (SV, MDG, V, R), og var dermed falt. Tilleggsforslag fra R, fremsatt av Mailiss Solheim-\u00c5kerblom (R), fikk 9 stemmer (MDG, R, KrF), og var dermed falt. Merknad fra MDG, fremsatt av Katrine Berg N\u00f8dtvedt (MDG), fikk 17 stemmer (SV, MDG, V, R), og var dermed falt. Merknad fra KrF, fremsatt av Joel Ysteb\u00f8 (KrF), fikk 5 stemmer (V, KrF), og var dermed falt. Utvalg for milj\u00f8 og byutvikling behandlet saken i m\u00f8tet 14.11.2024 sak 386/24 og avga f\u00f8lgende innstilling: 1. Bergen bystyre ber Vestland fylkesting om \u00e5 ikke innf\u00f8re de foresl\u00e5tte kuttene og pris\u00f8kningene som ber\u00f8rer bergensomr\u00e5det. 2. Melding om vedtak oversendes Vestland fylkeskommune. 3. Bystyret ber fylkeskommunen utrede reklamefinansiering av kollektivtrafikk i Bergen. Bystyret mener det b\u00f8r vurderes reklame for transportmidler og for holdeplasser utenfor den historiske sentrumskjernen i Bergen. Reklameinntekter fra byrommet i Bergen m\u00e5 benyttes til \u00e5 finansiere tilbudet og prisene i Bergen. Byr\u00e5det behandlet saken i m\u00f8tet 29.10.2024 sak 309.1/24 Byr\u00e5det innstiller til bystyret \u00e5 fatte f\u00f8lgende vedtak: 1. Bergen bystyre ber Vestland fylkesting om \u00e5 ikke innf\u00f8re de foresl\u00e5tte kuttene og pris\u00f8kningene som ber\u00f8rer bergensomr\u00e5det. 2. Melding om vedtak oversendes Vestland fylkeskommune. 3 "
}