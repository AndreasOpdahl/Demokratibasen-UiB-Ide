{
  "dokument_id": "aca51fcf-48af-556d-8e56-7215e2820350",
  "doc_type": "case_attachment",
  "kommune": 4601,
  "tittel": "Vedtak fra Bymilj\u00f8etaten",
  "url": "https://bergen.kommune.no/politikere-utvalg/api/fil/bk360/11982733/Vedtak-fra-Bymiljoetaten",
  "tekst": " Bymilj\u00f8etaten SVANEVIKSVEIEN 82 AS V\u00e5r referanse: 2024/111645-8 Vosseg\u00e5rden 6A Saksbehandler: Malin Ramm Seljenes 5004 BERGEN Dato: 23. august 2024 Deres ref.: \u00c5rstad. Gnr 159 bnr 231, Svaneviksveien. S\u00f8knad om dispensasjon fra byggegrense langs kommunal veg. Vedtak fra Bymilj\u00f8etaten. Bymilj\u00f8etaten viser til s\u00f8knad datert 14.08.2024 mottatt ved intern h\u00f8ring, vedr\u00f8rende dispensasjon fra byggegrense mot kommunal veg; Svaneviksveien, for ovennevnte eiendom. S\u00f8knaden gjelder endring og oppf\u00f8ring av nytt boligbygg n\u00e6rmere enn 15 meter fra midten av veg. Tiltaket gjelder oppf\u00f8ring av tilbygg med eksisterende bolig p\u00e5 tre etasjer, riving av eksisterende anneks, samt oppdeling av eksisterende bolig. Totalt \u00f8kes eiendommen med 4 boenheter. Tiltaket er avhengig av dispensasjon KPA \u00a7 3.1 plankrav, KPA \u00a7 17 parkering og veglova \u00a7 29 byggegrense langs kommunal veg. Tiltaket s\u00f8kes oppf\u00f8rt uten biloppstillingsplasser. Den aktuelle eiendommen er ikke omfattet av reguleringsplan. Bymilj\u00f8etaten er derfor vedtaksmyndighet for dispensasjon fra byggegrense til veg. Tillatelser etter plan- og bygningsloven m\u00e5 rettes til Plan- og bygningsetaten. Uttale til dispensasjon fra KPA Tiltaket har adkomst fra kommunal veg; Svaneviksveien. Veien er smal og er ikke etablert med fortau. Vegen forbi eiendommen er ogs\u00e5 en viktig tverrforbindelse for myke trafikanter ned til bybanestoppet p\u00e5 Wergeland. Svaneviksveien (gnr. 159 bnr. 146) er derfor ikke egnet for \u00f8kt trafikk. Tiltaket planlegges oppf\u00f8rt uten biloppstillingsplasser og er avhengig av dispensasjon fra KPA \u00a7 17 av hensyn til parkeringsdekning. Det orienteres om at dersom det skal foretas endringer ved eksisterende avkj\u00f8rsel, herunder gangadkomster, fra kommunal veg, er dette s\u00f8knadspliktig etter veglova. Viser til v\u00e5r nettside for mer informasjon. Tiltaket er avhengig av dispensasjon fra KPA \u00a7 3.1 av hensyn til plankrav. Ved dispensasjon fra plankrav er det viktig at alle omr\u00e5der som vanligvis ivaretas gjennom en planprosess, blir ivaretatt i byggesaken. Det kommer ikke frem av s\u00f8knaden hvilken renovasjonsl\u00f8sning som planlegges gjennomf\u00f8rt ved totalt 9 boenheter p\u00e5 eiendommen. Bymilj\u00f8etaten ber om at det gjennom byggesaksbehandlingen sikres at det utarbeides en trafikksikker renovasjonsl\u00f8sning som ikke kommer i konflikt med offentlige vegarealer. Bymilj\u00f8etaten har ingen \u00f8vrige merknader til oms\u00f8kte dispensasjoner fra Kommuneplanens arealdel. Postadresse: Telefon: 55565690 Postboks 7700, 5020 BERGEN E-post: bymiljoetaten@bergen.kommune.no Kontoradresse: Internett: www.bergen.kommune.no Johannes Bruns gate 12 Vedtak \u2013 byggegrense langs kommunal veg Etter Bymilj\u00f8etatens vurdering vil tiltaket ikke ber\u00f8re veginteressene p\u00e5 en m\u00e5te som er til hinder for vegvedlikeholdet eller eventuell fremtidig vegutvidelse. I henhold til delegert fullmakt og med hjemmel i veglova \u00a7 30, dispenserer Bymilj\u00f8etaten fra lovens byggegrense p\u00e5 f\u00f8lgende vilk\u00e5r: - Ingen deler av tiltaket, medregnet takutstikk, skal komme n\u00e6rmere midten av kommunal veg enn ca. 4,8 meter, slik innsendt situasjonsplan datert 29.01.2024 viser. - Tiltaket skal ikke komme i konflikt med frisiktsoner til vegkryss eller egen avkj\u00f8rsel. - Det skal ikke etableres flere biloppstillingsplasser. - Det kan ikke rettes erstatningskrav mot vegholder ved eventuell skade p\u00e5 tiltaket for\u00e5rsaket av vegvedlikeholdet, br\u00f8yting, som f\u00f8lge av at tiltaket blir bygget n\u00e6rmere kommunal veg enn gjeldende byggegrense. - Utf\u00f8rende skal ha godkjent arbeidstillatelse fra Bymilj\u00f8etaten (jf. veglova \u00a7\u00a7 32 og 57) med tilh\u00f8rende arbeidsvarsling f\u00f8r arbeid med oppf\u00f8ring av tiltaket kan starte, dersom dette er aktuelt. Lovhjemmel for vedtak Etter veglova \u00a7 29 andre ledd, fastsl\u00e5s hovedregelen for byggegrensens utstrekning til 15 meter fra midten av kommunal veg, dersom byggegrensen ikke er regulert i kommune- eller reguleringsplan etter plan- og bygningsloven. Eiendommen ligger i et uregulert omr\u00e5de. Det aktuelle tiltaket \u00f8nskes gjennomf\u00f8rt innenfor lovens byggegrense p\u00e5 15 m og krever dispensasjonsvedtak fra Bymilj\u00f8etaten etter veglova \u00a7 30. Klagerett og byggesaksbehandling Dette er et enkeltvedtak som kan p\u00e5klages etter forvaltningslovens regler om klage. Fristen for \u00e5 klage er tre uker fra vedtaket er mottatt. Dette vedtaket gjelder kun dispensasjon fra veglovas bestemmelser om plassering av tiltak. Tillatelse etter plan- og bygningsloven m\u00e5 avklares med Plan- og bygningsetaten. Kopi av Bymilj\u00f8etatens vedtak m\u00e5 vedlegges sakspapirene i forbindelse med byggesaksbehandlingen. Digitalt klageskjema Du kan klage ved \u00e5 sende inn digitalt skjema som automatisk kobles til saken din. Skjemaet ligger bak sikker innlogging med ID-porten. \u00c5pne klageskjema Hvis du leser brevet p\u00e5 papir, kan du bruke QR-koden under. Error! Bar code generator is not set. Side 2 av 3 Med hilsen Bymilj\u00f8etaten Anne Grethe Fosse Selseng - Seksjonsleder Malin Ramm Seljenes - Saksbehandler Dokumentet er godkjent elektronisk. Kopi til: Andreas Tveit PBE Byggesak Midt (arbeidssted), ADVOKATFIRMAET LANDSVIK & LARSEN AS Side 3 av 3 "
}