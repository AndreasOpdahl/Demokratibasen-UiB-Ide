{
  "dokument_id": "af75aaac-877d-517b-bdfc-6b6eaf0722e7",
  "doc_type": "case_attachment",
  "kommune": 4601,
  "tittel": "Eksempel materialbruk",
  "url": "https://bergen.kommune.no/politikere-utvalg/api/fil/bk360/11583238/Eksempel-materialbruk",
  "tekst": " 1 Ytrebygda, Gnr.120/Bnr.59 mfl. Vestre Storheilia, Reguleringsplan Arealplan ID 7027000 NOTAT MATERIALBRUK: Revisjon 07.06.2024 Eksempler p\u00e5 materialbruk p\u00e5 den nedre bebyggelsen langs Folldalsheia. Prosjektet best\u00e5r av to niv\u00e5er med bebyggelse. Bebyggelsen langs Folldalsheia er lagt inntil fjellskr\u00e5ningen og er en naturlig forlengelse av av landskapet/terrenget. Den nye bebyggelsen blir den nye \u00abfjellskrenten\u00bb og materialvalg og farger vil reflektere dette. Den nedre begyggelsen forholder seg til omgivelsene p\u00e5 en annen m\u00e5te enn de \u00f8verste bygningsvolumene. Den nederste bebyggelsen utgj\u00f8r en viktig byromsfasade mot Folldalsheia. Tyngre materialer understreker at denne bebyggelsen er en erstatning for tidligere fjellskrent mot Folldalsheia, samt at det gir denne fasaderekken en urban og varig karakter. Den \u00f8vre bebyggelsen speiler bebyggelsen i Vestre Storheilia som stort sett best\u00e5r av sm\u00e5hus med trekledning. Det er naturlig at den \u00f8verste bebyggelsen har et lettere preg enn den nederste bebyggelsen. Bygningsvolumene vil, slik som tr\u00e6rne og vegetasjonen i omr\u00e5det, endre seg gjennom \u00e5rstidene. De blir mer dominerende om vinteren og mindre synlig om sommer. For at nybygg skal tilpasse seg stedet p\u00e5 en god m\u00e5te, m\u00e5 fargene p\u00e5 fasadene v\u00e6re i samsvar med omgivelsene. Dette vil, i kombinasjon med tidl\u00f8se materialer som h\u00f8rer til stedet, formidle et inntrykk av h\u00f8y kvalitet. Gjennom bevisste valg av fasader og materialer blir omr\u00e5dets identitet bevart, samtidig som den nye bebyggelsen gjennom sin utforming og beplatning gir nytt liv til Folldalsheia. Bebyggelsen, n\u00e6rmest Folldalsheia, er utformet med asymmetrisk saltak i \u00f8verste etasje. Dette er et viktig arkitektonisk element som er med \u00e5 dempe h\u00f8yden til bebyggelsen og redusere gesimsh\u00f8yden. Det er planlagt inntrukne balkonger og takvinduer i takflatene. 2 Teglfasader: Tegl er et fasademateriale med lang levetid og krever minimalt med vedlikehold. Det passer sv\u00e6rt godt til moderne arkitektur, men en m\u00e5 legge stor vekt p\u00e5 gode detaljl\u00f8sninger. Under er bilde fra et prosjekt i Stavanger hvor tegl, trekledning og bekledningstegl i benyttet i samme fasade. Dette viser mulighetene for en stor variasjon i fasadeuttrykket, selv p\u00e5 like bygningsvolumer innenfor samme byggeliv. Boligprosjektet Trekantkvartalet i Stavanger Det finnes utrolig med variasjoner innenfor tegl, b\u00e5de i farger og dimensjoner. Tegl kan resirkuleres i fremtiden og en kan ogs\u00e5 benytte tegl fra bygg som allerede er revet. Stor fargevariasjon. Kombinasjon av tegl og betong. Betong i utf\u00f8relse av trappeforbindelsen \u00abAllmenningen\u00bb. 3 Kombinasjon av tegl, fasadeplater, betong og gr\u00e5steinsmurer. Boligprosjektet Georgernes Verft.. Bekledningstegl: Det finnes et stort utvalg i fasadetegl som er et godt alternativ til teglfasader. Fasadene f\u00e5r et stramt utrykk med gode detaljer som er viktig for \u00e5 f\u00e5 et godt estetisk utrykk. Bekledningsstein kan brukes b\u00e5de p\u00e5 tak og fasader, to l\u00f8sninger i et produkt om det er \u00f8nskelig. Bekledningstegl type: URBAN. 4 Bilder som viser bekledningstegl/tre b\u00e5de i fasade/tak og takvinduer i asymmetriske tak, som viktige elementer i det arkitektoniske uttrykket til bebyggelsen. Pussete fasader: Det er mulighet for \u00e5 oppn\u00e5 et pusset fasadeutrykk selv om en ikke bygger i betong. Det finnes pussete fasadel\u00f8sninger som kan tilpasses alle typer byggesystemer. Pusset fasadel\u00f8sning p\u00e5 Zander K hotel i Bergen sentrum. Det er her benyttet Weber fasadepuss system. Se detalj av veggoppbygning over. Trefasader: Det er fullt mulig \u00e5 benytte tre i fasadene til st\u00f8rre boligbygg. Trekledning kan overflatebehandles p\u00e5 mange m\u00e5ter og med et utall av farger. Dette sammen gjelder for valg av dimensjoner og retning p\u00e5 panelet som kan gi en stor variasjon i fasadeuttrykket. Tre er et levende materiale som krever jevnlig vedlikehold. Det kan males, beises eller en kan la det gr\u00e5ne naturlig. Det finnes flere m\u00e5ter \u00e5 behandle treverk p\u00e5 som gir materialet forbedrede egenskaper. Behandlingene forbedrer treets r\u00e5te- og v\u00e6rbestandighet, og stabiliteten i bordene \u00f8ker ved at man unng\u00e5r kuving som ellers oppst\u00e5r over tid. Varmebehandlet tre er mer milj\u00f8vennlig enn maling/beising, men gir mindre variasjon i farger. 5 Utvendig kledning (thermowood) til Ladebakken, Nye Lilleby. Lysaker Brygge, brannimpregnert cedertre, oljet. Kombinasjon av tegl og brannimpregnert kledning. Platekledning: Det finnes et utrolig utvalg i platekledninger. Dette gir mulighet for store variasjoner i fasadeuttrykket uten at selve veggkonstruksjonene blir endret. Fasadeplater kan ogs\u00e5 benyttes som taktekking p\u00e5 lik linje med b\u00e5ndtekking, papp, tre og takstein. 6 Kombinasjon av plater/b\u00e5ndtekking og trefasader. Fasadekledning av metall \u00abLek med plater\u00bb - Steni \u00abLek med fasadeplater og farger\u00bb \u2013 Steni. Steni og andre fasadeprodusenter har et stort utvalg av dimensjoner, overflater og farger p\u00e5 sine produkter. 7 B\u00e5ndtekking: Dette er et material som kan benyttes b\u00e5de p\u00e5 tak og fasader. Det er enkelt \u00e5 kombinere med andre fasadematerialer. Det er er formbart material som passer til moderne arkitektur. Eksempel p\u00e5 b\u00e5ndtekking. Skiferfasader, Stoneart, produkt Nordic Cupa 105, synlig eller skjult innfestning. 8 Eksempel p\u00e5 asymmetrisk saltak med inntrukne balkonger og takvinduer. Gr\u00f8nne fasader i forbindelse med trappeforbindelsen i omr\u00e5det: Det er mulig \u00e5 integrere gr\u00f8nne planter i fasadene. Fasadene kan prydes med slyng- og hengeplanter som vil bidra til \u00e5 styrke sammenhengen til tilst\u00f8tende gr\u00f8ntarealer og underbygge for eksempel den vertikale gr\u00f8nne forbindelsen fra Folldalsheia til Vestre Storheilia. Med vennlig hilsen FORUM ARKITEKTER AS Sivilarkitekt MNAL, partner, Anne Carlsen "
}