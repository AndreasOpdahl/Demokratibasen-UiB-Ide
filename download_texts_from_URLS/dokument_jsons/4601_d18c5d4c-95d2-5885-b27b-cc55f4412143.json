{
  "dokument_id": "d18c5d4c-95d2-5885-b27b-cc55f4412143",
  "doc_type": "case_attachment",
  "kommune": 4601,
  "tittel": "Fagnotat datert 19.12.2023",
  "url": "https://bergen.kommune.no/politikere-utvalg/api/fil/bk360/10411434/Fagnotat-datert-19-12-2023",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2023/17327-4 (Arbeidssted) Saksbehandler: Yngve L\u00f8tvedt Dato: 19.12.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 163 bnr 44. Fl\u00f8enbakken 5. Klage over avslag. Hagestue Klager er tiltakshaver Bane Nor SF representert ved Cowi AS. Utfyllende Hvem klager? klage er datert 07.12.2023. S\u00f8knaden gjelder riving av hagestue (\u00e5pen konstruksjon), ca 7 m2 og oppf\u00f8ring av ny hagestue, 12,2 m2. Hagestuen skal fungere som et Tiltaket st\u00f8yavb\u00f8tende tiltak/ st\u00f8yskjerm. Det er s\u00f8kt om dispensasjon fra avstand til byggegrense. Avslag datert 25.10.2023 jf. KPA 2018 \u00a7 14, Uteoppholdsareal. Det er i Vedtaket avslaget ikke tatt stilling til s\u00f8knad om dispensasjon fra avstand til byggegrense. KPA2018 viser eiendommen som Byfortettingssone og den ligger i gul sone vei og jernbanest\u00f8y, konsesjonsomr\u00e5de fjernvarme, gul sone luftkvalitet og H570, Fl\u00f8en, H 570 Historisk sentrum og bestemmelses- Planstatus omr\u00e5de # 4. I kommunedelplan for 15590000 BERGENHUS. KDP FJELLSIDEN S\u00d8R Stadfestet 19.02.01 er eiendommen vist som bolig. Eiendommen er ikke regulert. Klager anf\u00f8rer at vilk\u00e5rene for \u00e5 innvilge tiltaket er oppfylt. Det er i Klagegrunner klageomgangen s\u00f8kt om dispensasjon fra kravene i KPA 2018 \u00a7 14. Det m\u00e5 innhentes opplysninger fra vegmyndigheter om dispensasjon fra Behov for ytterligere bybane og kommunal vei. Det m\u00e5 tas stilling til s\u00f8knad om dispensasjon saksbehandling ved fra krav til uteoppholdsarealer som det er s\u00f8kt om i klageomgang. Det m\u00e5 eventuell omgj\u00f8ring tas stilling til s\u00f8knad om dispensasjon fra avstand til nabogrense. Anbefalt vedtak Avslagsvedtak datert 25.10.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. 2. Om klagen Klager anf\u00f8rer at hagestuen innehar kvaliteter som uteoppholdsareal, og vil forbedre dagens situasjon. \u00d8kningen i antall m2 under tak vil v\u00e6re sv\u00e6rt liten. St\u00f8yskjerming er minst like viktig. Uteoppholdsarealenes verdi er sv\u00e6rt svekket nettopp p\u00e5 grunn av st\u00f8y. Andre st\u00f8yavb\u00f8tende tiltak finnes ikke jf. uttalelse fra akustiker hos Bane NOR. Tiltak herunder st\u00f8yskjerm som egner seg for Fl\u00f8enbakken 7, 9 og 11 ikke er de samme som for Fl\u00f8enbakken 5. Det vises til boligrapport. Tiltaket oms\u00f8kes for \u00e5 oppfylle rekkef\u00f8lgekrav for utbyggingen av jernbanen. Det er i klageomgang s\u00f8kt om dispensasjon fra krav til uteoppholdsarealer. Vi viser til innhold i denne s\u00f8knaden nedenfor under punktet der s\u00f8knaden vurderes. Det vises til klagen i sin helhet. 3. V\u00e5r vurdering 3.1 Krav til uteoppholdsarealer. KPA 2018 \u00a7 14. Klager anf\u00f8rer at vilk\u00e5rene for \u00e5 f\u00e5 innvilget tiltaket er oppfylt og at hagestuen innehar kvaliteter som uteoppholdsarealer. Fordeler ved st\u00f8yskjerming oppveier redusert areal. Det f\u00f8lger av KPA 2018 \u00a7 14.1 uteoppholdsareal at; \u00abNye boenheter skal ha tilgang til gode og hensiktsmessige utend\u00f8rs oppholdsarealer.\u00bb Det f\u00f8lger videre av \u00a7 14.3.3 Byfortettingssone (unntatt By1) at; \u00abDet skal etableres minimum 40 m2 uteoppholdsareal pr boenhet. Maks 50 % p\u00e5 tak/altan. Minimum 50 % skal utformes som fellesareal eller offentlig tilgjengelig areal. Minst 50 % av enhetene i store prosjekt skal ha privat uteoppholdsareal.\u00bb Fl\u00f8enbakken 5 er omfattet av Byfortettingssone der det etter \u00a7 14.3.3 er krav til \u00e5 etablere minst 40 m2 uteoppholdsareal pr boenhet. Dette medf\u00f8rer at det for denne eiendommen i utgangspunktet gjelder et krav til 120 m2, da det er 3 boenheter. Uteoppholdsarealst\u00f8rrelsen er i dag p\u00e5 knappe 90 m2, etter bygningsmyndighetenes beregning. Oms\u00f8kte tiltak vil ytterligere beslaglegge et allerede begrenset uteoppholdsareal p\u00e5 eiendommen. I s\u00f8knaden er det som nevnt over framhevet at tiltaket er et st\u00f8yavb\u00f8tende tiltak i form av hagestue. Saksnummer KLAGE-2023/17327 Side 2 av 5 Det er i avslagsvedtaket gitt f\u00f8lgende begrunnelse; \u00ab..Uteoppholdsareal er en sv\u00e6rt viktig faktor for bokvalitet. Hageanlegg, leke og uteoppholdsarealer er viktig for folks hverdag og trivsel, og er en rekreasjons- og opplevelseskvalitet. Det er spesielt viktig \u00e5 ha fokus p\u00e5 at eiendommer innehar gode uteoppholdsareal som til enhver tid sikrer kvalitetskravene i gjeldende plangrunnlag. I tett by med sm\u00e5 tomter, er det spesielt viktig \u00e5 ta vare p\u00e5 de uteoppholdsarealene som er igjen, og kommunen er varsom med \u00e5 tillate utbygging som kan bygge ned hageanlegg. I gjeldende kommuneplans bestemmelse \u00a7 14, Uteoppholdsareal, er ikke innebygget areal (bygning) en del av arealet som kan regnes med i uteoppholdsareal. I nevnte bestemmelse st\u00e5r det at uteoppholdsarealet skal v\u00e6re p\u00e5 bakkeplan p\u00e5 naturlig terreng og barn og unges behov for lekeomr\u00e5der skal ivaretas. Vi har v\u00e6rt i dialog med s\u00f8ker og etterspurt andre m\u00e5ter \u00e5 etablere st\u00f8yavb\u00f8tende tiltak p\u00e5 eiendommen (pr.mail datert 10.10.23) for \u00e5 ikke beslaglegge et allerede knapt uteoppholdsareal. S\u00f8ker har ikke etterkommet v\u00e5r veiledning, men skriver at (utdrag): Vi mener at det vil gi en bedre situasjon for beboere \u00e5 f\u00e5 en hagestue som kan benyttes og som vil oppleves som gode uteoppholdsarealer, fremfor arealer bak en vegg som ikke vil gi en god nok st\u00f8yskjerming. Dette er etablerte boliger der hagestuen vil kunne benyttes av tre boenheter. Med bakgrunn i at det er flere boenheter er det \u00f8nskelig \u00e5 f\u00e5 en viss st\u00f8rrelse p\u00e5 hagestuen, slik at den f\u00e5r utforming som gj\u00f8r den attraktiv i bruk. Dette er et mindre frittliggende bygg som vil plasseres inntil et gjerde mot nabogrense. Vi kan ikke se at det er mulig \u00e5 f\u00e5 til et tiltak som er mer skjermet enn dette som ivaretar st\u00f8yforholdene. Alternativet vil v\u00e6re en st\u00f8yskjerm ut mot vei som i langt st\u00f8rre grad vil v\u00e6re synlig for omgivelsene, f\u00f8re til en st\u00f8rre overskridelse av avstand mot nabogrense og mot veianlegget. S\u00f8ker skriver at hagestuen er en privat fordel for beboere, samt at hagestue ligger lenger vekk fra byggegrense mot vei. Bygningsmyndigheten vurderer saken ut fra gjeldende plangrunnlag ved \u00e5 sikre at st\u00f8rrelse og kvalitetskrav p\u00e5 uteoppholdsareal blir tilstrekkelig ivaretatt. Uteoppholdsareal skal kunne benyttes av ulike aldersgrupper og v\u00e6re tilrettelagt for ulike typer lek, rekreasjon og aktivitet. St\u00f8rrelsen p\u00e5 uteoppholdsarealet er s\u00e5ledes avgj\u00f8rende. S\u00f8ker skriver (utdrag): Vi kan ikke se at det er mulig \u00e5 f\u00e5 til et tiltak som er mer skjermet enn dette som ivaretar st\u00f8yforholdene. I denne saken har ikke s\u00f8ker fremlagt dokumentasjon p\u00e5 andre st\u00f8yavb\u00f8tende tiltak enn hagestue. P\u00e5 bakgrunn av overst\u00e5ende vurdering vil ikke bygningsmyndigheten godkjenne oms\u00f8kte tiltak som beslaglegger et allerede knapt uteoppholdsareal, og som ikke im\u00f8tekommer kvalitetskravene i kpa \u00a7 14. Bygningsmyndigheten peker p\u00e5 at naboeiendommene s\u00f8r for aktuelle eiendom har s\u00f8kt st\u00f8yavb\u00f8tende tiltak med st\u00f8yskjerm, som ikke beslaglegger uteoppholdsarealene.\u00bb Begrunnelsen tiltres i klageomgang. Vi kan ikke se at st\u00f8yavb\u00f8tende tiltak medf\u00f8rer at vilk\u00e5rene i \u00a7 14 er oppfylt. Uteoppholdsarealet vil like fullt v\u00e6re mindre enn det bestemmelsen krever. Tiltaket vil medf\u00f8re at eiendommen kommer ytterligere i strid med kravene. Vedtakets vurderinger og konklusjon fastholdes. 3.2 Dispensasjon fra KPA 2018 \u00a7 14. Det er i klageomgang s\u00f8kt om dispensasjon fra kravene til uteoppholdsareal. Saksnummer KLAGE-2023/17327 Side 3 av 5 Aktuelle eiendom har en st\u00f8rrelse p\u00e5 219 m2 og boligen har 3 boenheter. If\u00f8lge gjeldende krav i kommuneplanens bestemmelse \u00a7 14, er minste arealkrav til uteoppholdsareal for boenhetene totalt p\u00e5 120 m2. Uteoppholdsarealst\u00f8rrelsen er i dag f\u00f8r tiltaket oppf\u00f8res p\u00e5 knappe 90 m2, etter bygningsmyndighetenes beregning. Selv om den ytterligere reduksjonen av uteoppholdsarealet i seg selv er mindre, s\u00e5 legger vi til grunn at vurderingen m\u00e5 skje i forhold til utgangspunktet som er 120 m2. Dette er i tillegg minimumsareal. Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hensynet bak bestemmelsen er \u00e5 sikre beboere et tilstrekkelig og brukbart areal til uteopphold med god kvalitet. Uteoppholdsareal skal etter sin funksjon v\u00e6re egnet for rekreasjon, lek og aktiviteter for ulike aldersgrupper. Bestemmelsen skal ivareta hensynet til bokvalitet. Det vurderes at avviket er s\u00e5 vidt stort at hensynet bak bestemmelsen allerede er vesentlig tilsidesatt. Vi kan ikke se at det er relevant at tiltaket ikke ber\u00f8rer nye boenheter. Vi kan ikke se hvilken betydning klager mener dette har. Det er ogs\u00e5 argumentert med at tiltaket vil bedre st\u00f8yforhold. Vi viser til avslagsvedtaket der det f\u00f8lger at; \u00abVi har v\u00e6rt i dialog med s\u00f8ker og etterspurt andre m\u00e5ter \u00e5 etablere st\u00f8yavb\u00f8tende tiltak p\u00e5 eiendommen (pr.mail datert 10.10.23) for \u00e5 ikke beslaglegge et allerede knapt uteoppholdsareal. S\u00f8ker har ikke etterkommet v\u00e5r veiledning,..\u00bb Videre f\u00f8lger det av avslaget at; \u00abS\u00f8ker skriver (utdrag): Vi kan ikke se at det er mulig \u00e5 f\u00e5 til et tiltak som er mer skjermet enn dette som ivaretar st\u00f8yforholdene. I denne saken har ikke s\u00f8ker fremlagt dokumentasjon p\u00e5 andre st\u00f8yavb\u00f8tende tiltak enn hagestue.\u00bb En hagestue er ikke uteoppholdsareal og vi kan ikke se at dette kan vektlegges i s\u00e6rlig grad. Vi kan ikke se at dette erstatter uteoppholdsarealer. I forhold til kravene i \u00a7 14.1 om at innend\u00f8rs fellesarealer kan v\u00e6re et supplement til uteareal s\u00e5 viser vi til at annen st\u00f8yskjerming fortsatt kan v\u00e6re et alternativ. Vi vurderer at hensynet bak bestemmelsen blir vesentlig tilsidesatt. Klager anf\u00f8rer fordeler i form av st\u00f8yskjerming av uteoppholdsarealer. Rekkef\u00f8lgekrav for utbygging av jernbane vil bli oppfylt. Vi viser til det som f\u00f8lger avslagets begrunnelse i forhold til andre mulige tiltak som ikke er tilfredsstillende avklart. Vi kan ikke se at fordelen kan tillegges avgj\u00f8rende vekt. Det er som ovenfor lagt til grunn at det vil v\u00e6re en stor ulempe at allerede knapt areal blir redusert. Saksnummer KLAGE-2023/17327 Side 4 av 5 Vi vurderer at fordelene ikke er klart st\u00f8rre enn ulempene. 3.3 Dispensasjoner som ikke er behandlet, dispensasjon fra pbl \u00a7 29-4. Tiltaket kommer i strid med pbl \u00a7 29-4 for oppf\u00f8ring av tiltak n\u00e6rmere byggegrense enn 4 meter. Det f\u00f8lger av avslagsvedtaket at; \u00abVi har ikke behandlet s\u00f8knad om dispensasjon, da vi avsl\u00e5r tiltaket p\u00e5 annet grunnlag. Vi finner det heller ikke hensiktsmessig \u00e5 innvilge denne.\u00bb Vilk\u00e5rene for \u00e5 f\u00e5 innvilget dispensasjon i pbl \u00a7 19-2 er som nevnt over under punkt 3.2 at hensynet bak bestemmelsen ikke m\u00e5 bli vesentlig tilsidesatt. I tillegg m\u00e5 fordelene ved \u00e5 gi dispensasjonen v\u00e6re klart st\u00f8rre enn ulempene. Hensynet bak en avstandsbestemmelse \u00e5 sikre nok lys og luft mellom bygninger og ivareta brannsikkerhet. Vi vurderer at slik tiltaket st\u00e5r s\u00e5 vil det ikke utgj\u00f8re noen direkte risiko for \u00f8kt brannsikkerhet. Tiltaket er plassert foran og ikke mellom bygninger og tar ikke spesielt med lys og luft. Vi kan ut fra dette ikke se at hensynet bak bestemmelsen blir vesentlig tilsidesatt. Vi viser til dr\u00f8ftelse ovenfor under punkt 3.2 uteoppholdsarealer vedr\u00f8rende fordeler og ulemper. Vi kan ikke se at det er grunnlag for at vurderingen skal stille seg annerledes i denne sammenheng. Vi vurderer at vilk\u00e5rene for \u00e5 innvilge dispensasjon fra pbl \u00a7 29-4 ikke er oppfylt jf. pbl \u00a7 19-2. 3.4 \u00d8vrig Tiltaket kommer i strid med byggegrense p\u00e5 30 m mot bybane. Det foreligger ikke gitt dispensasjon fra rette myndighet for oms\u00f8kte tiltak. Tiltaket kommer i strid med byggegrense p\u00e5 15 meter mot kommunalvei. Det er pr. tidspunkt ikke gitt dispensasjon fra rette myndighet for oms\u00f8kte tiltak. 3. Konklusjon Avslagsvedtak datert 25.10.2023 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Klage over avslag 5. Avslag p\u00e5 s\u00f8knad 6. Vedtak fra Bymilj\u00f8etaten 7. F\u00f8lgebrev til s\u00f8knad 8. S\u00f8knad 9. Tegninger Saksnummer KLAGE-2023/17327 Side 5 av 5 "
}