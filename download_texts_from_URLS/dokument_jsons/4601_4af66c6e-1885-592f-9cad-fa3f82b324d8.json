{
  "dokument_id": "4af66c6e-1885-592f-9cad-fa3f82b324d8",
  "doc_type": "case_attachment",
  "kommune": 4601,
  "tittel": "_ KLAGE-2023_17809-33 Bergen kommune gbnr. 166_1031, Ole Irgens vei 12. Klage p\u00e5 avslag p\u00e5 s\u00f8kna 1533564_1_1",
  "url": "https://bergen.kommune.no/politikere-utvalg/api/fil/bk360/11305984/-KLAGE-2023-17809-33-Bergen-kommune-gbnr-166-1031-Ole-Irgens-vei-12-Klage-pa-avslag-pa-sokna-1533564-1-1",
  "tekst": " V\u00e5r dato: V\u00e5r ref: 01.10.2024 2024/10826 Deres dato: Deres ref: BERGEN BYGG OPPDRAG AS Saksbehandler, innvalgstelefon c/o Gamsberg Invest AS Kokstaddalen 23 Hilde Skogli, 5557 2363 5257 KOKSTAD Bergen kommune gbnr. 166/1031, Ole Irgens vei 12. Klage p\u00e5 avslag p\u00e5 s\u00f8knad om etablering av takterrasse og tilkomst via utvendig trapp. Vi viser til oversendelse av klagesak fra Bergen kommune, mottatt her den 11.07.2024. Vedtak: Statsforvalteren stadfester de delene av vedtak datert 11.09.2023, ref. BYGG-2023/10014-22, som gjelder avslag p\u00e5 s\u00f8knad om etablering av takterrasse med rekkverk og gr\u00f8nt sedumtak, samt tilkomst via utvendig trapp. Sakens bakgrunn I vedtak datert 11.09.2023, sak BYGG-2023/10014-22, ga Bergen kommunen avslag p\u00e5 s\u00f8knad om tillatelse til p\u00e5bygg i form av nytt heishus, innvendig ombygging, utvendig trapp og takterrasse med rekkverk og gr\u00f8nt sedumstak p\u00e5 gbnr. 166/1031. I samme vedtak ble s\u00f8knad om gasstank og reduksjon av balkong i plan 3 avvist. Den delen av s\u00f8knaden som ble avvist er behandlet i en egen klagesak, med v\u00e5r ref. 2024/2808. I vedtak datert 20.03.2024 ga kommunen tillatelse til p\u00e5bygg i form av nytt heishus og ombygging tilknyttet dette, etter klage. Dere klaget p\u00e5 kommunens vedtak av 11.09.2023 den 29.09.2023. Det er den delen av klagen som knytter seg til avslag p\u00e5 s\u00f8knad om etablering av takterrasse med rekkverk og gr\u00f8nt sedumtak, samt tilkomst via utvendig trapp, som er til behandling i foreliggende sak. I klagen er det vist til at det rett i n\u00e6rheten er oppf\u00f8rt et nytt eksklusivt boligprosjekt, som ligger innenfor planomr\u00e5de C. Prosjektet best\u00e5r av to blokker, og byggene er p\u00e5 5-6 etasjer og har gesimsh\u00f8yde langt over 9 meter. Begge blokkene er oppf\u00f8rt med takhager med betydelig utstrekning over store deler av takflaten. Selv om det i hovedsak har v\u00e6rt villabebyggelse med saltak i omr\u00e5det, anf\u00f8res det at det for nyere har blitt innvilget etablering av takhager. Etter deres mening b\u00f8r det ikke tillegges avgj\u00f8rende vekt at det ikke er tradisjon for takhager n\u00e5r det gjelder et moderne bygg med flatt tak. Det vises videre til prinsippet om likebehandling. N\u00e5r det gjelder vurdering med hensyn til \u00f8nskelighet av vegetasjon p\u00e5 taket, anf\u00f8res det at takhagen som \u00f8nskes anlagt i bakkant p\u00e5 taket vil ha en betydelig lavere h\u00f8yde enn tilgrensende vegetasjon, som per i dag strekker seg ca. 3 meter over takflaten. Videre har taket samme koteh\u00f8yde som eksisterende terrasse p\u00e5 E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/5 nabobygget, og vil derfor kunne etableres uten \u00e5 virke ruvende. Det er ogs\u00e5 vist til at takterrassen med rekkverk ikke er synlig fra veien, og at tiltaket kun vil v\u00e6re synlig for seksjon 3 i nabobygget. Intensjonen er \u00e5 benytte takterrassen til \u00e5 dyrke gr\u00f8nnsaker og andre spiselige planter, og den vil fremst\u00e5 som en gr\u00f8nn oase. Vi viser til klagen i sin helhet. Klagesaken ble behandlet av utvalg for milj\u00f8 og byutvikling i m\u00f8te den 25.06.2024. under sak 218/24. Klagen ble ikke tatt til f\u00f8lge. Saken ble deretter oversendt til Statsforvalteren for endelig avgj\u00f8relse. N\u00e5r det gjelder sakens bakgrunn for \u00f8vrig, viser vi til sakens dokumenter. Vi forutsetter at dere er kjent med disse. Statsforvalteren finner saken tilstrekkelig opplyst, jf. forvaltningsloven (fvl) \u00a7 33 siste ledd. Regelverk Forvaltningsloven gjelder for Statsforvalterens saksbehandling, jf. plan- og bygningsloven (pbl) \u00a7 1-9 f\u00f8rste ledd. Statsforvalteren har kompetanse til \u00e5 pr\u00f8ve alle sider av saken, herunder ogs\u00e5 nye omstendigheter, jf. fvl \u00a7 34. Ved pr\u00f8vingen av forvaltningens frie skj\u00f8nn skal Statsforvalteren legge stor vekt p\u00e5 hensynet til det kommunale selvstyret, jf. fvl \u00a7 34 andre ledd. Planstatus Oms\u00f8kt eiendom er ikke regulert. I kommunedelplan for Fjellsiden s\u00f8r er eiendommen vist som boligform\u00e5l og ligger i planomr\u00e5de C \u2013 De \u00f8vre omr\u00e5dene. Kommuneplanens arealdel (KPA2018) viser eiendommen som ytre fortettingssone Y1 og den ligger innenfor hensynssonene kulturmilj\u00f8 H570-2 Fjellsiden og H570-7 Historisk sentrum samt bestemmelsesomr\u00e5de #4. Eiendommen ligger delvis innenfor r\u00f8d og gul st\u00f8ysone for vegtrafikkst\u00f8y. Krav til tiltakets visuelle kvaliteter Det f\u00f8lger av pbl \u00a7 29-2 at \u00ab[e]thvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Ved tiltak som knytter seg til et eksisterende byggverks ytre, kan kommunen i vurderingen legge vekt p\u00e5 hensynet til viktige historiske, arkitektoniske og andre kulturelle verdier.\u00bb Bestemmelsen m\u00e5 leses i lys av pbl \u00a7 29-1 som fastsetter et overordnet krav om god arkitektonisk utforming for byggetiltak etter loven. Et tiltak skal ha gode visuelle kvaliteter i seg selv, samtidig som det skal harmonere med omgivelsene. Form\u00e5let bak bestemmelsen er blant annet \u00e5 ivareta omr\u00e5dets enhetlige og naturlige utforming. Betydningen av bestemmelsen m\u00e5 ses i lys av form\u00e5lsbestemmelsen i pbl \u00a7 1-1 femte ledd hvor hensynet til estetisk utforming av omgivelsene er fremhevet som et overordnet form\u00e5l som skal ivaretas i den enkelte byggesak. I forarbeidene til plan- og bygningsloven er visuelle kvaliteter beskrevet som et samspill mellom byggverkets volum og h\u00f8yde samt fasadeuttrykk, jf. Ot.prp.nr. 45 (2007-2008) side 341. Hva som er \u00abgode visuelle kvaliteter\u00bb, m\u00e5 tolkes relativt n\u00e5r det gjelder tiltakets st\u00f8rrelse og synlighet. Vurderingen av tiltakets visuelle kvaliteter skal ogs\u00e5 gj\u00f8res i lys av b\u00e5de omkringliggende bygningsmilj\u00f8 og naturmilj\u00f8. Byggeskikken i omr\u00e5det, s\u00e5 vel som landskapsbildet, vil derfor kunne v\u00e6re faktorer i vurderingen, jf. Ot.prp.nr.45 (2007-08) side 342. Videre m\u00e5 det tas hensyn til om tiltaket plasseres i et str\u00f8k med s\u00e6rlig historisk eller kulturell interesse, jf. forarbeidene. N\u00e5r det gjelder vurdering av gode visuelle kvaliteter, f\u00f8lger det av forarbeidene at \u00ab[d]e lokale bygningsmyndigheter m\u00e5 anses best egnet til \u00e5 foreta den skj\u00f8nnsmessige vurderingen, basert p\u00e5 lokal Side: 3/5 byggeskikk og lokalpolitisk styring av den visuelle utviklingen i kommunen.\u00bb jf. Ot.prp. nr. 45 (2007-2008) pkt. 19.5.1. Det ovennevnte inneb\u00e6rer at kommunen er funnet \u00e5 v\u00e6re best egnet til \u00e5 vurdere hva som er gode visuelle kvaliteter p\u00e5 et oms\u00f8kt tiltak etter plan- og bygningsloven. Etter fvl \u00a7 34 andre ledd f\u00f8rste punktum kan Statsforvalteren som klageinstans \u00abpr\u00f8ve alle sider av saken.\u00bb Som klageinstans skal en likevel legge stor vekt p\u00e5 hensynet til det kommunale selvstyret ved pr\u00f8ving av det frie skj\u00f8nn, jf. fvl \u00a7 34 andre ledd tredje punktum. Det f\u00f8lger i den sammenheng av forarbeidene til fvl \u00a7 34 at \u00ab[r]egelen utformes som en standardregel, noe som inneb\u00e6rer at den kan tilpasses de ulike omr\u00e5dene alt etter i hvor sterk grad hensynet til det kommunale selvstyret gj\u00f8r seg gjeldende.\u00bb jf. Ot.prp. nr. 51 (1995-1996) s. 41. Usaklig forskjellsbehandling I den offentlige forvaltning gjelder det ulovfestede prinsippet om at like saker skal behandles likt. Usaklig forskjellsbehandling kan medf\u00f8re at et vedtak anses ugyldig. For \u00e5 kunne konstatere at det foreligger usaklig forskjellsbehandling, er det en forutsetning at det dreier seg om like saker b\u00e5de i faktisk og rettslig henseende, se Sivilombudets \u00e5rsmelding for 2002 s. 320. Sp\u00f8rsm\u00e5let blir om det dreier seg om saker som er like b\u00e5de ut fra fakta og ut fra de rettslige vurderingene som er foretatt. Det antas at kommunen har adgang til \u00e5 endre praksis i lignende saker, uten at dette medf\u00f8rer forskjellsbehandling, s\u00e5 lenge praksisendringen er konsekvent. Statsforvalterens vurdering Tiltakets visuelle kvaliteter Kommunen har gitt avslag p\u00e5 s\u00f8knad om etablering av takterrasse med rekkverk og gr\u00f8nt sedumtak, samt tilkomst via utvendig trapp, fordi de vurderer at tiltaket ikke tilfredsstiller plan- og bygningslovens krav til visuelle kvaliteter, jf. pbl \u00a7 29-2. Vurderingen etter pbl \u00a7 29-2 er underlagt kommunens forvaltningsskj\u00f8nn. Ut\u00f8velsen av skj\u00f8nnet m\u00e5 v\u00e6re forsvarlig, og skal skje gjennom objektive og faglige vurderinger av hva som er gode visuelle kvaliteter. Det skal ikke tas utenforliggende hensyn. Vurderingen m\u00e5 ogs\u00e5 begrunnes i tr\u00e5d med reglene i fvl \u00a7\u00a7 24 og 25.1 Kommunen viser til at det ikke er tradisjon eller praksis for \u00e5 godkjenne takterrasser i dette omr\u00e5det. Selv om terrassen er tilbaketrukket, vurderer kommunen at den inneb\u00e6rer en uheldig for fjernvirkning. Det vises ogs\u00e5 til at det ligger en kommunal offentlig gangvei som g\u00e5r opp p\u00e5 baksiden av huset, og at tiltaket er godt synlig grunnet skr\u00e5ende terreng. Videre skriver kommunen at de vurderer at etablering av takterrasse og utvendig trapp isolert sett fremst\u00e5r som unaturlig i forhold til husets utforming, takflate og fasade, og at etablering av takterrasse med rekkverk og utvendig trapp bryter med n\u00e6rmeste bebyggelses \u00f8vrige karakter. Kommunen viser til at de vektlegger bygningens eksisterende kvaliteter. Statsforvalteren vurderer at disse momentene er saklige og relevante momenter \u00e5 vektlegge i vurderingen etter pbl \u00a7 29-2. Videre peker kommunen p\u00e5 at det ikke finnes direkte sammenlignbare tilfeller innenfor en st\u00f8rre radius. De kan heller ikke se at utbyggingen av Bellevue 2 i denne sammenheng er av betydning for vurderingen, da utbyggingen av Bellevue 2 med takterrasser springer ut av nylig vedtatt plan fra 2018, der en m\u00e5 legge til grunn at en har hatt anledning til en grundig og helhetlig vurdering av temaet. Kommunen peker ogs\u00e5 p\u00e5 at Bellevue 2 en annen beliggenhet i fjellsiden, at den ikke har direkte overf\u00f8ringsverdi for foreliggende tilfelle. Kommunen vurderer at den oms\u00f8kte takterrassen 1 Ot.prp. nr. 45 (2007-2008, s. 230). Side: 4/5 utgj\u00f8r et unntak fra en ellers enhetlig utbygging og takavslutning, som best\u00e5r av flatt tak eller saltak for dette omr\u00e5det. Statsforvalteren har forst\u00e5else for argumentene som fremsettes i klagen, men vi vurderer at kommunens avslag er grundig og basert p\u00e5 saklige og konkrete hensyn. Vi vil ogs\u00e5 peke p\u00e5 at det er innenfor kommunens myndighet \u00e5 styre den visuelle utviklingen i omr\u00e5det. Videre vil vi vise til at vi legger stor vekt p\u00e5 hensynet til det kommunale selvstyret i vurderingen av om kravet til gode visuelle kvaliteter er oppfylt, jf. fvl \u00a7 34. Tiltaket oppfyller etter dette ikke kravet til gode visuelle kvaliteter etter pbl. \u00a7 29- 2, og m\u00e5 dermed avsl\u00e5s. Pbl \u00a7 29-2 er en selvstendig avslagshjemmel. Vi ser derfor ikke grunn til \u00e5 ta stilling til andre eventuelle avslagshjemler, da det uansett ikke vil f\u00e5 betydning for utfallet i saken. Vi kan heller ikke se at det er grunnlag for \u00e5 fastsl\u00e5 at det foreligger usaklig forskjellsbehandling, da utbyggingen i Bellevue 2 ikke er faktisk og rettslig lik som den foreliggende saken.2 Oppsummering Etter en gjennomgang av saken har ikke Statsforvalteren funnet grunnlag for \u00e5 sette til side Bergen kommune sitt vedtak datert 11.09.2023, sak BYGG-2023/10014-22, om avslag p\u00e5 s\u00f8knad om etablering av takterrasse med rekkverk og gr\u00f8nt sedumtak, samt tilkomst via utvendig trapp. Klagen har ikke f\u00f8rt frem. Statsforvalterens vedtak er endelig og kan ikke p\u00e5klages, jf. fvl \u00a7 28 tredje ledd. Med hilsen Stine Ross Ids\u00f8 Hilde Skogli seniorr\u00e5dgiver seniorr\u00e5dgiver Dokumentet er elektronisk godkjent Kopi til: BERGEN KOMMUNE Postboks 7700 5020 BERGEN Nina Solem Ole Irgens' Vei 14 5019 Bergen Henry Normann Nilsen Berit Elin Engen Nilsen, Ole Irgens' Vei 14 5019 Bergen Ingvil Aasland Andreassen \u00c5stveitveien 37 5106 \u00d8vre Ervik Gro H \u00d8vsteg\u00e5rd Skarstein Ole Irgens' Vei 38 5019 Bergen Tom Skarstein Ole Irgens' Vei 38 5019 Bergen Kristoffer Grong Kalfarveien 20 D 5018 Bergen Elisabeth Leirgul Ole Irgens' Vei 12 5019 Bergen Lars Handeland Ole Irgens' Vei 38 5019 Bergen Erik Helge Berstad Ole Irgens' Vei 14 E 5019 Bergen 2 Sivilombudets \u00e5rsmelding for 2002 s. 320. Side: 5/5 "
}