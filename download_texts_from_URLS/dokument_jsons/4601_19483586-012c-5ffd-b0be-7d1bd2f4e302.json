{
  "dokument_id": "19483586-012c-5ffd-b0be-7d1bd2f4e302",
  "doc_type": "case_attachment",
  "kommune": 4601,
  "tittel": "Avslag p\u00e5 s\u00f8knad av 05.05.2023",
  "url": "https://bergen.kommune.no/politikere-utvalg/api/fil/bk360/10865527/Avslag-pa-soknad-av-05-05-2023",
  "tekst": " Plan- og bygningsetaten VESTLAND EIENDOM OG BOLIGUTVIKLING V\u00e5r referanse: BYGG-2023/11173-7 AS Saksbehandler: Thea Lindseth Dato: 05.05.2023 Skogvegen 57 5306 ERDAL AVSLAG P\u00c5 S\u00d8KNAD Eiendom : Gnr 88 Bnr 71 Adresse : Sm\u00f8r\u00e5svegen Tiltakshaver : BYMANN OG STRIL EIENDOM AS Tiltaket : Nytt bygg - Boligform\u00e5l Vi viser til s\u00f8knad mottatt 20.02.23 og tilleggsdokumentasjon mottatt 18.04.23. 1. S\u00f8knaden gjelder: \u2022 Oppf\u00f8ring av tomannsbolig p\u00e5 3 etasjer med to boenheter. \u2022 Opparbeiding av n\u00f8dvendig infrastruktur, uteoppholdsareal, terrenginngrep, fyllinger og forst\u00f8tningsmurer. Oms\u00f8kte tiltak er oppgitt til \u00e5 ha et bruksareal p\u00e5 404 m2 BRA og parkeringsareal p\u00e5 85,5 m2 BRA. Tomteutnyttelse er oppgitt til \u00e5 v\u00e6re 1349 m2 BRA. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 2. VEDTAK S\u00f8knad om tillatelse til oppf\u00f8ring av tomannsbolig med 2 boenheter og tilh\u00f8rende anlegg avsl\u00e5s, jf. pbl \u00a7 29-2, Visuelle kvaliteter. S\u00f8knad om tillatelse til oppf\u00f8ring av tomannsbolig med 2 boenheter og tilh\u00f8rende anlegg avsl\u00e5s, jf. kommuneplanens bestemmelse \u00a7 14, Uteoppholdsareal jf. TEK17 \u00a7 8-3, Uteoppholdsareal. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som bebyggelse og anlegg \u2013 \u00d8vrig byggesone \u2013 \u00d8B, og den ligger innenfor hensynssonene H530_4 Byfjellsgrense s\u00f8r og H560_86 Naturmilj\u00f8 - naturtype. Eiendommen er ikke regulert 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. Det foreligger samtykke til oppf\u00f8ring av murer/terrenginngrep 0 meter fra nabogrense fra gnr. 88 bnr. 34. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse VESTLAND EIENDOM Ansvarlig s\u00f8ker \u2013 OG BOLIGUTVIKLING 922352305 Ansvarlig s\u00f8ker Tiltaksklasse 1 AS Ansvarlig AASEB\u00d8 SAG AS 987701455 prosjekterende \u2013 Hele tiltaket Tiltaksklasse 1 Ansvarlig utf\u00f8rende AASEB\u00d8 SAG AS 987701455 \u2013 Hele tiltaket Tiltaksklasse 1 Ansvarlig Fuktsikring og RAVNANGER HUS AS 885779522 kontrollerende \u2013 lufttetthet Tiltaksklasse 1 3.4. Atkomst, avkj\u00f8rsel og byggegrense mot vei Saksnummer BYGG-2023/11173 Side 2 av 9 Bymilj\u00f8etaten har i vedtak datert 14.06.22 godkjent avkj\u00f8rsel til eiendommen. Bymilj\u00f8etaten har i vedtak datert 15.12.22 godkjent s\u00f8knad om dispensasjon fra byggegrense mot vei. 3.5. Vannforsyning og avl\u00f8p Bergen Vann har gitt uttalelse datert 18.01.23 med saksnummer 2023/058-2. 3.6. Visuelle kvaliteter Det s\u00f8kes om oppf\u00f8ring av tomannsbolig p\u00e5 3 etasjer med to boenheter og tilh\u00f8rende infrastruktur, uteoppholdsareal, terrenginngrep, fyllinger og forst\u00f8tningsmurer Innsendt perspektiv sett fra \u00f8st. Tomannsboligen, og tilh\u00f8rende anlegg, er utformet med et fotavtrykk som f\u00f8lger grensen for hensynssonene mot \u00f8st, og g\u00e5r over p\u00e5 nabotomten i vest. Deler av garasjeanlegget p\u00e5 nabotomten g\u00e5r over oms\u00f8kte tomt i s\u00f8r. Det er vist parkeringsplasser i s\u00f8r, tett opp til uteoppholdsareal. Uteoppholdsarealene er oppstykket, og de resterende uteoppholdsarealene er lagt nord for boligen. Mellom uteoppholdsarealene er tomannsboligen plassert med en forskyvning som skiller de to boenhetene. Det er beskrevet i s\u00f8knaden at det er valgt en bygningstype med kjeller for \u00e5 ta opp for h\u00f8ydeforskjellene i topologien p\u00e5 tomten. Bygningstypen er enkle volumer med pulttak, med utenp\u00e5liggende balkonger p\u00e5 s\u00f8yler. I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Tomannsboligen er tenkt oppf\u00f8rt p\u00e5 en tomt som er sv\u00e6rt bratt. Som f\u00f8lge av dette krever tiltaket vesentlig terrenginngrep som f\u00f8rer til utstrakt bruk av skj\u00e6ringer, fyllinger og murer. Kommuneplanens bestemmelse \u00a7 8.2.9 beskriver at nye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer. Tiltakets terrengtilpasning b\u00e6rer preg av at tomten er utfordrende \u00e5 bebygge. Det etableres murer, skj\u00e6ringer og fyllinger som g\u00e5r over to etasjer for \u00e5 f\u00e5 plass til boligen. Vi vurderer terrenginngrepet som vesentlig, og v\u00e5rt syn er at boligens volum plassert i terrenget krever Saksnummer BYGG-2023/11173 Side 3 av 9 en utstrakt bruk av fyllinger, skj\u00e6ringer og murer som kunne v\u00e6rt unng\u00e5tt ved en mer sk\u00e5nsom prosjektering og volumtilpasning. Terrengsnitt som viser den utstrakte bruken av murer, fyllinger og skj\u00e6ringer. P\u00e5 grunn av den bratte topologien er uteoppholdsarealene oppdelt, og plassert nord for boligen og s\u00f8r for boligen. I brev om behov for tilleggsopplysninger datert 28.03.23 ble det bedt om redegj\u00f8relse for om kvalitetskravene til uteoppholdsareal i KPA2018 \u00a7 14 kan overholdes. Ansvarlig s\u00f8ker redegj\u00f8r: Vi har endret p\u00e5 plasseringen av uteomr\u00e5dene slik at minimum 50% av utearealet n\u00e5 har sol i minst 4 timer ved v\u00e5rjevnd\u00f8gn. Tomannsboligen har n\u00e5 gode utearealer b\u00e5de oppe og nede. Krav til uteoppholdsareal i KPA med kommentar Saksnummer BYGG-2023/11173 Side 4 av 9 a. God gangadkomst til uteoppholdsarealene. Alle boliger skal ha maksimalt 100 m sikker gangavstand til n\u00e6rmeste del av uteoppholdsareal p\u00e5 bakkeplan. OK. Begge boenheter har uteareal rett ved huskropp. Direkte utgang b\u00e5de til uteareal ved inngangsparti og nede. b. God og varig brukskvalitet i opparbeiding og m\u00f8blering skal fremg\u00e5 av bygges\u00f8knad. OK. M\u00f8blering vist p\u00e5 egne illustrasjoner. Barn og unges behov for lekeomr\u00e5der m\u00e5 ivaretas i utforming. OK. Areal uten praktisk brukskvalitet medregnes ikke i arealkravet. OK. Areal som er brattere enn 1:3 vil ikke kunne medregnes hvis ikke arealet har spesielle bruksverdier. OK. c. Det skal skjermes mot vind, og halve arealet p\u00e5 bakkeplan skal ha sol i 4 timer ved v\u00e5rjevnd\u00f8gn. Ok. Utearealer er skjermet mot vind av bygget og terreng. Mer enn halvparten av utearealet har minst 4 timer sol ved v\u00e5rjevnd\u00f8gn. Se vedlagt soldiagram. d. Arealet skal ferdigstilles samtidig med bolig. OK. e. Areal som ikke ligger p\u00e5 naturterreng skal opparbeides med b\u00e6reevne og utforming slik at permanente vegetasjonssoner innpasses. OK. Arealet tils\u00e5s og beplantes. f. Areal som kreves lagt p\u00e5 bakkeplan skal ligge p\u00e5 naturterreng, eller som opparbeidet dekke med god terrengkontakt, dimensjonert for \u00e5 kunne t\u00e5le et permanent vegetasjonsdekke. OK. g. Uteoppholdsareal til st\u00f8rre omr\u00e5der skal opparbeides i sammenheng for \u00e5 gi tilstrekkelig kvalitet og flerfunksjonelle omr\u00e5der. Ikke relevant. Uteoppholdsareal til bolig 1 i nord, har et areal mellom nabohus mot vest og bolig 1, som etter v\u00e5r vurdering ikke kan g\u00e5 inn under kvalitetsmessig uteoppholdsareal. Arealet fremst\u00e5r som et restareal uten tilfredsstillende solforhold. Resten av uteoppholdsarealene m\u00f8ter kravene i KPA2018 med tanke p\u00e5 arealkrav, men valgt organisering av bygningsvolum, st\u00f8rrelsen p\u00e5 tiltaket og tomtens typologi f\u00f8rer til at arealet som er igjen p\u00e5 bakkeplan b\u00e6rer preg av \u00e5 v\u00e6re \u00abdet som er igjen\u00bb. Uteoppholdsareal skal invitere til opphold og aktivitet, hvor barn og unges behov skal ivaretas. Vi ser det derfor som uheldig at uteoppholdsarealet i s\u00f8r er plassert s\u00e5 tett opp mot parkering, snuplass for bil, avkj\u00f8rsel og vei. Disse uteoppholdsarealene er igjen oppdelt av hovedtilkomsten til boligene, noe som gir uteoppholdsarealene i s\u00f8r et preg av \u00e5 v\u00e6re restarealer etter at parkering, snuplass for bil og tilkomst til bolig er plassert. Perspektiv av uteoppholdsareal, snuplass og parkering i s\u00f8r. I nord er uteoppholdsarealene plassert i randsonen av tomten, og vi stiller sp\u00f8rsm\u00e5lstegn ved de kvalitetsmessige forholdene til bolig 2 sitt uteoppholdsareal mot nord\u00f8st. Siden volumene er forskj\u00f8vet har bolig to en vegg mot uteoppholdsarealet mot vest som hindrer sol og lys p\u00e5 omr\u00e5det. Mot \u00f8st er det skog. Den delen av uteoppholdsarealet som har Saksnummer BYGG-2023/11173 Side 5 av 9 tilfredsstillende solforhold jf. KPA2018 \u00a7 14, er tett opp mot parkeringsplassene og snuareal for biler, samt oppstykket av tilkomst til bolig. Det ble innsendt av s\u00f8ker et soldiagram, etter brev om behov for tilleggsopplysninger, men disse viser kun solforholdene til uteoppholdsarealet i s\u00f8r. Det arkitektoniske konseptet som er oms\u00f8kt er kvadratiske \u00abbokser\u00bb satt opp\u00e5 hverandre, for \u00e5 f\u00e5 plass p\u00e5 det utfordrende terrenget. De har en forskyvning i forhold til hverandre, noe som kan virke positivt med tanke p\u00e5 skjerming mellom bolig 1 og bolig 2, men helhetsvirkningen i sine naturlige omgivelser framst\u00e5r som fremmed og lite tilpasset, og svekker kvaliteten p\u00e5 uteoppholdsareal for bolig 2. Fasadenes vindusplassering mot \u00f8st og vest fremst\u00e5r som visuelt rotete der det er nyttet ulike vindusformater om hverandre, b\u00e5de med vertikale og horisontale format. Denne uryddigheten forsterkes av volumenes brakke- lignende typologi, og valgt fasadeartikulering fremst\u00e5r planlagt hovedsakelig ut ifra praktiske behov p\u00e5 grunn av tomtens typologi heller enn \u00e5 etterstrebe en arkitektonisk helhetsvirkning i forhold til tomtens beskaffenhet. Fasade mot \u00f8st som viser vindusplassering og volumenes brakke-lignende typologi. Det er prosjektert altaner som delvis er etablert utenfor hovedbyggets fasadeflate. Altanene har rekkverk av annen materialitet (glass) enn n\u00e6rliggende boliger, og dette medf\u00f8rer at altanene fremst\u00e5r som lite integrert som en naturlig del av bygget og arkitekturen. Bestemmelsen i pbl \u00a7 29-2 stiller krav om at tiltaket skal ha \u00abgode visuelle kvaliteter i forhold til de bygde og naturlige omgivelser\u00bb det skal plasseres i. Etter forarbeidene, Ot.prp. nr. 45 (2007-2008), er dette et selvstendig krav, og det sies at: \u00abSelv om et tiltak i seg selv har gode kvaliteter, er det ikke sikkert det kan plasseres i alle typer omgivelser...\u00bb Tomannsboligen fremst\u00e5r planlagt hovedsakelig ut ifra \u00e5 f\u00e5 mest mulig BRA p\u00e5 en tomt som har utfordrende typologi. Dette heller enn \u00e5 etterstrebe en tilpasning til sine naturlige omgivelser, og med gode uteoppholdsarealer som bidrar til \u00f8kt bokvalitet, lek og trivsel. Etter v\u00e5r vurdering virker tomten uegnet for denne type bebyggelse, og vi anbefaler en omarbeiding av prosjektet hvor det reduseres i omfang, og hvor terrengtilpassing st\u00e5r i fokus slik at bruken av fyllinger og murer reduseres. Vi anbefaler at plassering av uteoppholdsareal prioriteres p\u00e5 lik linje med bolig slik at bolig og uteoppholdsareal fremst\u00e5r som en helhet og styrker bokvaliteten i prosjektet. Saksnummer BYGG-2023/11173 Side 6 av 9 Bygningsmyndigheten kan ikke se at totalomfanget av tiltaket er tilstrekkelig tilpasset de naturlig og bygde omgivelsene. Tiltaket avsl\u00e5s derfor med hjemmel i plan- og bygningslovens \u00a7 29-2, Visuelle kvaliteter, med videre henvisning til kommuneplanens arealdel \u00a7 8.2.9 i bestemmelsen Arkitektur og Byform, og kommuneplanens arealdel \u00a7 14 Uteoppholdsareal. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Thea Lindseth Saksbehandler Glenn Magne Kristensen Seksjonsleder Dette dokumentet er godkjent elektronisk. Kopi til: BYMANN OG STRIL EIENDOM AS, Fj\u00f8sangerveien 70A, 5068 BERGEN Saksnummer BYGG-2023/11173 Side 7 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/11173 Side 8 av 9 Saksnummer BYGG-2023/11173 Side 9 av 9 "
}