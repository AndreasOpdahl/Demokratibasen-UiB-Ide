{
  "dokument_id": "d37cd4bf-b9f7-53dc-89d6-5a27bf33f592",
  "doc_type": "case_minutes",
  "kommune": 4601,
  "tittel": "Saksprotokoll UMBY, 14112024, Sak 385/24, Endring av statlig reguleringsplan for E16 og Vossebanen, Arna - Stanghelle, Planforslag til sluttbehandling. Arealplan-ID 71430000",
  "url": "https://bergen.kommune.no/politikere-utvalg/api/fil/bk360/11560298/Innstilling-vedtak-Endring-av-statlig-reguleringsplan-for-E16-og-Vossebanen-Arna-Stanghelle-Planforslag-til-sluttbehandling-Arealplan-ID-71430000",
  "tekst": "Endring av statlig reguleringsplan for E16 og Vossebanen, Arna - Stanghelle, Planforslag til sluttbehandling. Arealplan-ID 71430000 Utvalg for milj\u00f8 og byutvikling behandlet saken i m\u00f8tet 14.11.2024 sak 385/24 og avga f\u00f8lgende innstilling: 1. I medhold av plan- og bygningsloven \u00a7\u00a7 12-12 f\u00f8rste ledd, jf. 12-14 f\u00f8rste ledd, vedtas f\u00f8lgende forslag til endring av reguleringsplan: a. E16 og Vossebanen, Arna \u2013 Stanghelle, endring av reguleringsplan for Romslo/Naustvika og Trengereid, arealplan-ID 71430000, vist p\u00e5 plankart sist datert 4.10.2024. b. Tilh\u00f8rende reguleringsbestemmelser, sist datert 08.10.2024. Utvalg for milj\u00f8 og byutviklings behandling F\u00f8lgende representanter tok ordet: Salman Akhtar Chaudhry (SV), Mailiss Solheim-\u00c5kerblom (R). Merknader fremsatt i utvalget: Salman Akhtar Chaudhry (SV) fremsatte p\u00e5 vegne av SV f\u00f8lgende merknad: Den anbefalte l\u00f8sningen med firefelts veg som legges frem i planforslaget innbefatter relativt omfattende og arealkrevende kryssl\u00f8sninger b\u00e5de i Arna og p\u00e5 Trengereid. Det er ikke \u00e5penbart at det kreves 4-felts veg for \u00e5 ivareta tunnelsikkerheten p\u00e5 denne strekningen, men det vil gj\u00f8re nullvekstsm\u00e5let vanskeligere \u00e5 n\u00e5. En 2-feltsveg vil produsere mindre masser som m\u00e5 deponeres, og krever mindre areal. Votering: Innstillingen ble tiltr\u00e5dt enstemmig. Merknad fra SV, fremsatt av Salman Akhtar Chaudhry (SV), fikk 4 stemmer (SV, MDG, R). Byr\u00e5det behandlet saken i m\u00f8tet 31.10.2024 sak 311/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. "
}