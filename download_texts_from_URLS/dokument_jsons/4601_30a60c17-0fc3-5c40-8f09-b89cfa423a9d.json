{
  "dokument_id": "30a60c17-0fc3-5c40-8f09-b89cfa423a9d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 173 fra Ingrid Nergaard Fjeldstad (V) om studentboliger i Bergen - Utvalg for milj\u00f8 og byutviklin",
  "url": "https://bergen.kommune.no/politikere-utvalg/api/fil/bk360/11425772/Svar-pa-skriftlig-sporsmal-nr-173-fra-Ingrid-Nergaard-Fjeldstad-V-om-studentboliger-i-Bergen-Utvalg-for-miljo-og-byutviklin",
  "tekst": " BBU \u2013 Kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/163114-3 Saksbehandler: Malene Nesse Gr\u00f8nningen Fra Dato: 30. oktober 2024 Byr\u00e5d for byutvikling Svar p\u00e5 skriftlig sp\u00f8rsm\u00e5l nr. 173 fra Ingrid Nergaard Fjeldstad (V) om studentboliger i Bergen - Utvalg for milj\u00f8 og byutvikling Det har lenge v\u00e6rt et m\u00e5l om at Bergen skal bli verdens beste by \u00e5 v\u00e6re student i og det betyr ogs\u00e5 flere studentboliger. Denne uken kunne vi lese i studvest at planen om \u00e5 f\u00e5 m\u00e5let om 20 pst dekningsgrad innen 2030 skal holde hardt. Det er noe oppsiktsvekkene \u00e5 lese at byr\u00e5d Kahrs i samen mener at det ikke er byr\u00e5dets ansvar \u00e5 utvikle studentbolig. Sp\u00f8rsm\u00e5l til byr\u00e5den: Er det ikke kommunens oppgave \u00e5 bidra litt ekstra for \u00e5 f\u00e5 til studentboliger, sammenlignet med andre typer bolig? Svar fra byr\u00e5den: Byr\u00e5det har som klar ambisjon at Bergen skal v\u00e6re Norges beste studentby, og at s\u00e5 mange studenter som mulig skal etablere seg i Bergen etter fullf\u00f8rt utdanning. Da sier det seg selv at studentene m\u00e5 ha et trygt og godt sted \u00e5 bo. De siste \u00e5tte \u00e5rene har det blitt regulert alt for f\u00e5 studentboliger i Bergen. Byr\u00e5det arbeider for smidigere prosesser og f\u00e6rre og detaljerte krav. Innenfor dagens lovverk og gjeldende Kommuneplanens arealdel (KPA2018) m\u00e5 studentboliger i utgangspunktet tilfredsstille samme kvalitetskrav som vanlige boliger. Kvalitetskrav knyttet til st\u00f8y, uteoppholdsarealer og st\u00f8rrelse p\u00e5 boenhet gj\u00f8r det i dag utfordrende \u00e5 f\u00e5 regulert og bygget tilstrekkelig mange nye studentboliger. Byr\u00e5den er derfor glad for at Kommunal- og distriktsdepartementet nylig har utarbeidet forslag til endringer i lovverket som inneb\u00e6rer at studentboliger kan reguleres som et eget arealform\u00e5l. Bergen kommune har gitt en positiv h\u00f8ringsuttalelse til forslaget. Bergen kommune har ogs\u00e5 tidligere anbefalt en slik lovendring ovenfor departementet, og det er sv\u00e6rt positivt at dette n\u00e5 blir fulgt opp. Byr\u00e5den ser frem til at lovendringen blir implementert i lovverket, slik at n\u00e6rmere kvalitetskrav for studentboliger kan fastsettes gjennom rulleringen av KPA i Bergen. Dette vil bidra til at det kan bygges flere studentboliger i Bergen, og at prosessene vil g\u00e5 raskere og enklere enn i dag. Poenget som gj\u00f8res i Studvest er at kommunen ikke har noe lovp\u00e5lagt eller formelt ansvar for utbygging av studentboliger, men kommunen skal selvsagt legge til rette for at studentsamskipnader og private akt\u00f8rer kan bygge og drive studentboliger. Byr\u00e5den kan forsikre representanten om at dette byr\u00e5det har h\u00f8ye ambisjoner for utbygging av mange flere studentboliger i Bergen. Christine Kahrs \u2013 Byr\u00e5d for byutvikling Dokumentet er godkjent elektronisk. "
}