{
  "dokument_id": "c2453c66-451b-50ca-83fa-b34d991801a3",
  "doc_type": "case_attachment",
  "kommune": 4601,
  "tittel": "Tilleggsnotat datert 28.05.2024",
  "url": "https://bergen.kommune.no/politikere-utvalg/api/fil/bk360/10545926/Tilleggsnotat-datert-28-05-2024",
  "tekst": " Plan- og bygningsetaten Til Tilleggsnotat BBU - Seksjon forvaltning og samhandling V\u00e5r referanse: KLAGE-2024/12345-11 (Arbeidssted) Saksbehandler: Silje Fed\u00f8y Dato: 28.05.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 165/363/0/0 C. Sundts gate 65. Klage p\u00e5 tillatelse. Nybygg bolig \u2013 Bygg 1 Saken ble oversendt til byr\u00e5dsavdeling den 21.05.2024 med fagnotat datert 13.05.2024. Grunnlaget for tilleggsnotatet: Etter oversendelsen har nabo ogs\u00e5 sendt inn klage datert 16.05.2024 p\u00e5 rammetillatelse av 26.04.2024. Hvem klager? Giselda Di Giovanni (165/534), representert av HELP forsikring AS i brev datert 04.04.2024. Tiltaket Oppf\u00f8ring av nybygg med 1 boenhet p\u00e5 78 m2 BRA. Vedtaket Byr\u00e5d for byutvikling ga den 12.03.2024 tillatelse til s\u00f8knad om oppf\u00f8ring av nybygg. Planstatus Vi viser til fagnotat datert 13.05.2024. Klagegrunner Vi viser til fagnotat datert 13.05.2024. Behov for ytterligere saksbehandling ved Vi viser til fagnotat datert 13.05.2024. eventuell omgj\u00f8ring Med hilsen Plan- og bygningsetaten Ulf S\u00e6terdal avdelingsleder Tarje Iversen Wanvik etatsdirekt\u00f8r Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Nye opplysninger HELP forsikring representerer nabo i brev datert 16.05.2024, og klager her p\u00e5 rammetillatelse av 26.04.2024. Klager skriver at innholdet i klagen er i stor grad det samme som tidligere er oversendt, men med enkelte tilf\u00f8yelser. Vi leser denne klagen som en supplerende klage til klagesak p\u00e5 byr\u00e5dens vedtak som allerede er oversendt for politisk behandling med fagnotat datert 13.05.2024. Dette fordi rammetillatelsen er en formalisering av det vedtaket som samme klager sendte inn klage p\u00e5 den 04.04.2024. 2. Vurdering av de nye opplysningene Supplerende klages innhold Nabo mener vilk\u00e5rene for \u00e5 gi dispensasjon fra avstand til nabo, plan- og bygningsloven \u00a7 29-4, ikke er oppfylte. I praksis vil oppf\u00f8ring av tiltakene f\u00f8re til at huset til nabo i praksis blir fullstendig bokset inn. Nabo vil miste s\u00e5 godt som alt dagslys og utsyn fra kj\u00f8kken og stue. Det vises til at tiltakshaver har p\u00e5pekt at det allerede er en tett levegg foran to av vinduene i f\u00f8rste etasje, men nabo viser til at denne leveggen er betydelig lavere enn det oms\u00f8kte bygget vil bli, og at denne ikke er til hinder for at sol og dagslys slipper inn disse vinduene. Nabo har ogs\u00e5 \u00f8nske om at hennes bolig skal bli en generasjonsbolig hvor en generasjon kan bo i f\u00f8rste etasje, og en annen generasjon kan bo i andre etasje. Dersom det oms\u00f8kte tiltaket gjennomf\u00f8res vil f\u00f8rste etasje bli et s\u00e6rdeles m\u00f8rkt og trist sted \u00e5 bo, og boligen vil ikke kunne benyttes som generasjonsbolig. Dispensasjon f\u00f8rer dermed i realiteten til \u00e5 fjerne en bolig fra omr\u00e5det. Naturlig nok vil ogs\u00e5 verdien av nabos eiendom bli betydelig redusert ved gjennomf\u00f8ring av tiltaket. Nabo p\u00e5peker ogs\u00e5 at bolig 1 vil f\u00f8re til at det er umulig \u00e5 vedlikeholde leveggen, og det stilles ogs\u00e5 sp\u00f8rsm\u00e5l til hvordan tiltakshaver har tenkt seg at eget bygg skal vedlikeholdes utvendig inn mot nabos eiendom. Nabo understreker at det ikke vil v\u00e6re kurant \u00e5 sette opp stilas for vedlikehold inne i det private, smale og lukkede g\u00e5rdsrommet mellom nabos hus og leveggen som vender mot bolig 1. For dispensasjon fra byggegrense mot kommunal vei og reguleringsplanens arealform\u00e5l, viser klager til at vilk\u00e5rene ikke er oppfylte. Klager mener ogs\u00e5 at gjenoppbyggingshensynet ikke kan spille inn i vurderingen her, da omr\u00e5det har endret seg mye etter det sto bygninger p\u00e5 oms\u00f8kt eiendom, blant annet med oppf\u00f8ring av h\u00f8ye boligblokker som allerede stenger for lys p\u00e5 tre av sider av boligen til nabo. Det p\u00e5pekes ogs\u00e5 at det ikke har v\u00e6rt p\u00e5regnelig for naboer i omr\u00e5det \u00e5 f\u00e5 to boliger plassert p\u00e5 sin naboeiendom, da de med utgangspunkt i reguleringsplanen har lagt til grunn at omr\u00e5det her skal bli v\u00e6rende uten bygninger, slik at de er sikret sitt behov for lys og luft mellom bebyggelsen. Vi viser til den vedlagte klagen i sin helhet. V\u00e5r vurdering Vi har vurdert den supplerende klagen, og kan ikke se at det kommer frem noen vesentlige nye momenter. Innholdet g\u00e5r, som i klage av 04.04.2024, i hovedsak ut p\u00e5 at tiltaket inneb\u00e6rer betydelige naboulemper, og at de rettslige vilk\u00e5rene for \u00e5 innvilge dispensasjon klart ikke er oppfylte. Saksnummer KLAGE-2024/12345 Side 2 av 3 Vi viser til vurderingene og begrunnelsene som er gitt i fagnotat datert 13.05.2024. 3. Konklusjon Oversendes med samme innstilling som i fagnotat datert 13.05.2024. Vedlegg: 1. Klage p\u00e5 rammetillatelse datert 16.05.2024 Saksnummer KLAGE-2024/12345 Side 3 av 3 "
}