{
  "dokument_id": "44d0859b-695b-51c0-bd89-4e4961c6ea65",
  "doc_type": "case_attachment",
  "kommune": 4601,
  "tittel": "Klage datert 31.05.2023",
  "url": "https://bergen.kommune.no/politikere-utvalg/api/fil/bk360/8556359/Klage-datert-31-05-2023",
  "tekst": "Statsforvalteren i Vestland Statens Hus Nj\u00f8savegen 2 6863 LEIKANGER Bergen den: 31.05.23 Sak BYGG-2023/11149. Gnr. 168 bnr. 570, Formannsvei 12 5037 BERGEN. Klage over avslag p\u00e5 s\u00f8knad om dispensasjon fra planbestemmelser. Tiltakshaver: Anne Marthe Dyvi og Nj\u00e5rd H\u00e5kon Gudbrandsen. Innledning: Viser til avslag p\u00e5 s\u00f8knad om dispensasjon fra bestemmelser til kommuneplanens arealdel (KPA) og Kommunedelplan for Sandviken Fjellsiden Nord (KDP) i sak BYGG-2023/11149 datert 11.05.2022. Vedtaket er mottatt p\u00e5 Altinn 11.05.2022, slik at frist for klage er 01.06.2022. Klagen er rettidig fremsatt. S\u00f8knad om dispensasjon fra krav til uteoppholdsareal i KPA \u00a7 14, forbud mot nedbygging av hager i bestemmelser til KDP Sandviken - Fjellsiden Nord \u00a7 10.4 og tomteutnyttelse \u00a7 10.5 er avsl\u00e5tt, jf. plan- og bygningsloven \u00a7 19-2. Det klages p\u00e5 at det ikke er gitt tillatelse til dispensasjon fra krav til uteoppholdsareal i KPA \u00a7 14, forbud mot nedbygging av hager i bestemmelser til KDP Sandviken - Fjellsiden Nord \u00a7 10.4 og tomteutnyttelse \u00a7 10.5 er avsl\u00e5tt, jf. plan- og bygningsloven \u00a7 19-2. Kommunens vedtak: Dispensasjoner - S\u00f8knad om dispensasjon fra kommuneplanens arealdel punkt 14 om uteoppholdsareal avsl\u00e5s, jf. plan og bygningsloven 19-2. - S\u00f8knad om dispensasjon fra Kommunedelplan for Sandviken Fjellsiden nord \u00a7 10.4 om nedbygging av hager avsl\u00e5s, jf. plan- og bygningsloven \u00a7 19-2. - S\u00f8knad om dispensasjon fra Kommunedelplan Sandviken Fjellsiden nord \u00a7 10.5 om tomteutnyttelse avsl\u00e5s, jf. plan- og bygningsloven \u00a7 19-2. Side 1 av 4 Begrunnelse for vedtak: Kommunen har i sin begrunnelse for vedtaket henvist til at de vurderer det slik at oms\u00f8kte dispensasjoner samlet sett tilsidesetter de hensyn bestemmelsene skal ivareta, og at etter en samlet vurdering vil ikke fordelene v\u00e6re klart st\u00f8rre enn ulempene. Andre myndigheter: S\u00f8knad om dispensasjon har v\u00e6rt sendt p\u00e5 intern h\u00f8ring til Byantikvaren og Bymilj\u00f8etaten. Bymilj\u00f8etaten har gitt tillatelse til etablering av ny avkj\u00f8rsel etter s\u00f8knad i vedtak 12.07.22 i sak 2022/ 88456. Byantikvaren har i sin uttalelse registrert at revidert forslag i st\u00f8rre grad tar hensyn til hagearealet (antar her at Byantikvaren henviser til s\u00f8knad i saknr. 2020/29990). Byantikvaren er likevel litt bekymret for presedensvirkningen. Byantikvaren motsetter seg ikke dispensasjon, men anser det som viktig at den oms\u00f8kte parkeringen i st\u00f8rre grad blir en del av hagen, og at man etablerer mer gr\u00f8nt. Byantikvaren anbefaler grus som underlag og at det etableres en l\u00f8vhekk mot naboen i s\u00f8r. S\u00f8knad om dispensasjon har ikke v\u00e6rt til h\u00f8ring hos overordnete myndigheter. KPA \u00a7 14.2 Uteoppholdsareal. Kommunen viser til at etablering av parkering vil p\u00e5virke ett godt etablert og verneverdig hageomr\u00e5de i et godt bevart og sjarmerende boligomr\u00e5de som nettopp p\u00e5 grunn av sin h\u00f8ye arkitektoniske og historiske verdi og helhetlige gr\u00f8ntareal har s\u00e6regne og gode bo- kvaliteter. Videre er kommunen av den oppfatning at det er uheldig at man vekter behovet for privat parkering h\u00f8yere enn blant annet krav til uteoppholdsareal. Her vil vi p\u00e5peke at Byantikvaren, som fagmyndighet som har som hovedoppgave \u00e5 ivareta historiske og antikvariske interesser ikke motsetter seg tiltaket, men anbefaler at det blir gjort mindre endringer for i st\u00f8rre grad ivareta de gr\u00f8nne verdiene. Vi deler ikke kommunens oppfatning om at vi vekter behovet for parkering h\u00f8yere enn krav til uteoppholdsareal. Bebyggelsen i Formannsvei 12 er etablert f\u00f8r dagens bestem- melser om krav til uteoppholdsareal og krav til parkering. Eksisterende bebyggelse er i strid med b\u00e5de krav til uteoppholdsareal og krav til parkering. Skal man f\u00f8lge dagens bestemmelser om krav til parkering i det aktuelle arealbruksform\u00e5let, skal beboere i Formanns vei 12 ha tilgang til minimum (215 m2 plasser. Ved \u00e5 etablere privat parkering som oms\u00f8kt oppn\u00e5r man \u00e5 tilfredsstille kravet til parkering for eksisterende bebyggelse. Slik sett, anser vi at vi har vektet behov og krav til b\u00e5de uteoppholdsareal og parkering. Det er riktig som det blir p\u00e5pekt i vedtaket at det vil tilrettelagt for beboerparkering i forbindelse med utbygging av Mulebanen. Imidlertid er antallet tilgjengelige parkerings- plasser blitt redusert i forhold til opprinnelig planlagt. Etter det vi har brakt p\u00e5 det rene, vil det bli opparbeidet inntil 50 plasser totalt, hvorav 12 plasser er forbeholdt idrettsanlegget. Gjenv\u00e6rende 38 plasser vil kunne benyttes som beboer- og soneparkering, Dette vil p\u00e5 langt n\u00e6r erstatte dagens overflateparkering i omr\u00e5det, som i forbindelse med planarbeidet til plan 64180000 er vurdert til \u00e5 v\u00e6re ca. 290 plasser. Side 2 av 4 I planbeskrivelse til samme plan er det p\u00e5pekt utfordringer med f.eks. el-billading i sentrumsn\u00e6re boligstr\u00f8k med gateparkering. Etablering av parkering p\u00e5 egen grunn vil gi mulighet til \u00e5 etablere lader for el-bil p\u00e5 en enkel m\u00e5te. Dette vil i s\u00e5 tilfelle kunne bidra til at dagens fossildrevne bil kan erstattes av utslippsfri el-bil, noe som ogs\u00e5 er en overordnet m\u00e5lsetting. Ved vurdering av dispensasjon ber vi om det ogs\u00e5 blir hensyntatt at gjenv\u00e6rende ute- oppholdsareal mot Prahls vei har meget gode kvaliteter. Arealet er vestvendt med gode solforhold, er relativt flatt, ikke utsatt for st\u00f8y og er godt skjermet for vind. Selv om det ikke har betydning for dispensasjonssp\u00f8rsm\u00e5let, kan det opplyses at Formanns vei 12 i sin helhet blir benyttet som bolig for familien Dyvi / Gudbrandsen. Det reelle behovet for uteoppholdsareal er da ikke like stort som for beboer i 3 boenheter. KDP \u00a7 10.4 Hagene skal ikke gjenbygges Kommunen viser til at arealet som vi skal ha henvist til hos Formanns vei 10 ikke er blitt godkjent som parkeringsareal, og at dette ikke skaper presedens for foresl\u00e5tt tiltak. Tilbake- f\u00f8ring til hage for deler av dagens etablerte parkering p\u00e5 oms\u00f8kt eiendom kan heller ikke vektlegges som en fordel da endring av hageanlegget til parkering ikke er godkjent. Vi \u00f8nsker \u00e5 p\u00e5peke at vi ikke har p\u00e5beropt oss presedens i denne saken. Selv om eier av Formanns vei 10 er av en annen oppfatning, har vi heller ikke hevdet at parkering i Formanns vei 10 er godkjent. Vi har kun omtalt dette arealet i forbindelse med planlagt utforming av parkering til Formanns vei 12. Vi har i v\u00e5r s\u00f8knad heller ikke vektlagt det som en fordel at deler av etablert parkering tilbakef\u00f8res som hage, men brukt dette som bekreftelse p\u00e5 at planlagt parkering er reversibel all den tid man tilbakef\u00f8rer deler av allerede etablert parkering. Kommunen mener at presentert tiltak vil svekke kulturminneverdiene i omr\u00e5det. Her henviser vi igjen til uttalelse fra Byantikvaren, som ikke motsetter seg oms\u00f8kte dispensasjon og foresl\u00e5tte parkering. Det er bekreftet at planlagte tiltak er reversibelt. S\u00e5nn sett trenger ikke etablering av parkering i Formanns vei 12 bety en varig svekkelse av kulturminneverdiene. Som vi har p\u00e5pekt tidligere, kan behovet for parkering endre seg i fremtiden og muliggj\u00f8re tilbakef\u00f8ring av hageanlegget som helhet. N\u00e5r det gjelder tilgang til p\u00e5 godt privat uteareal anser vi at dette er ivaretatt ved at gjenv\u00e6rende uteareal har meget gode kvaliteter. KDP \u00a7 10.5 Tomteutnyttelse Kommunen viser til at alle oms\u00f8kte dispensasjoner m\u00e5 ses i sammenheng med hverandre da gjeldende bestemmelser st\u00f8tter opp om hverandre og bidrar til \u00e5 stryke en helhetlig plan- legging for vern av eksisterende gode hageanlegg, bedre uteoppholdsareal og tomte- utnyttelse som ikke tilsidesetter ovennevnte. Verken gjeldende kommunedelplan eller nyere kommuneplan legger til grunn at \u00f8nsket videre \u00f8kning av utnyttingsgraden for eiendommen skal kunne godkjennes. Tilgang til privat uteoppholdsareal og ivaretakelse av barn og unges tilgang til gr\u00f8ntomr\u00e5der vektes h\u00f8yt. Gjeldende kommunedelplan redegj\u00f8r videre for at Side 3 av 4 eksisterende trafikksituasjon skal s\u00f8kes bedret gjennom etablering av felles parkeringsanlegg, ikke gjennom privat nedbygging av hager og eiendommer til fordel for bilen. Som opplyst i s\u00f8knad, s\u00e5 medf\u00f8rer ikke dispensasjon fra tillatt grad av utnytting at bygninger p\u00e5 eiendommen \u00f8ker i areal, volum, st\u00f8rrelse eller utstrekning. I s\u00e5 tilfelle blir ikke hovedhensynet bak bestemmelsen eller form\u00e5lsbestemmelsen vesentlig tilsidesatt. Det er korrekt at etablering av biloppstillingsplass delvis g\u00e5r p\u00e5 bekostning av uteoppholdsareal, men etableringen ivaretar ogs\u00e5 krav til parkering inntatt i KPA. Etablering av privat parkering vil delvis bidra til bedre trafikksikkerhet ved det ikke vil v\u00e6re behov for gateparkering til husstandens bilpark. Klimahensyn vil ogs\u00e5 delvis bli ivaretatt ved at det kan installeres lader p\u00e5 privat parkering som gir mulighet for bruk av utslippsfri bilpark. N\u00e5r det gjelder belastning p\u00e5 infrastruktur, anser vi at Bymilj\u00f8etaten som vegmyndighet har vurdert dette n\u00e5r det er gitt tillatelse til etablering ny avkj\u00f8rsel til eiendommen. Vi kan heller ikke se at det er tiltaket inneb\u00e6rer etablering av ny parkeringsplass, men vil v\u00e6re til erstatning for tidligere gateparkering om n\u00e5 er fjernet planlagt fjernet. Kommunen henviser ogs\u00e5 til avslag p\u00e5 s\u00f8knad om biloppstillingsplass p\u00e5 gnr. 168 bnr. 564. Vi er av den oppfatning at disse sakene ikke kan direkte sammenlignes. I s\u00f8knad om bil- oppstillingsplass p\u00e5 gnr. 168 bnr. 564, som gir ett vesentlig st\u00f8rre inngrep enn det denne s\u00f8knaden omhandler, har Byantikvaren frar\u00e5det tiltaket. Konklusjon: Vi ber om at kommunens vedtak omgj\u00f8res, og det gis tillatelse til dispensasjon fra krav til uteoppholdsareal i KPA \u00a7 14, forbud mot nedbygging av hager og tomteutnyttelse \u00a7 10.5 i bestemmelser til KDP Sandviken - Fjellsiden Nord \u00a7 10.4. Dispensasjon kan gis p\u00e5 vilk\u00e5r av at biloppstillingsplass utformes i samsvar med Byantikvarens anbefalinger. Subsidi\u00e6rt ber vi om at kommunens vedtak omgj\u00f8res, og det gis tidsbegrenset tillatelse i f.eks. 10 \u00e5r til dispensasjon fra krav til uteoppholdsareal i KPA \u00a7 14, forbud mot ned- bygging av hager og tomteutnyttelse \u00a7 10.5 i bestemmelser til KDP Sandviken - Fjellsiden Nord \u00a7 10.4. Dispensasjon kan gis p\u00e5 vilk\u00e5r av at biloppstillingsplass utformes i samsvar med Byantikvarens anbefalinger. Forbehold: Det tas forbehold om ettersendelse av ytterligere kommentarer og begrunnelse for klage. Dersom det er sp\u00f8rsm\u00e5l i saken, kan jeg kontaktes pr tlf. 55 27 71 50 eller mobil 928 419 62. Med vennlig hilsen Bygg Prosjekt AS Roy G Nj\u00e5stad Arkitekt Side 4 av 4 "
}