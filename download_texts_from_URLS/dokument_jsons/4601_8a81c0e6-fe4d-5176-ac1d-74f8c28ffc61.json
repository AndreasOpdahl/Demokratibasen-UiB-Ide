{
  "dokument_id": "8a81c0e6-fe4d-5176-ac1d-74f8c28ffc61",
  "doc_type": "case_attachment",
  "kommune": 4601,
  "tittel": "S\u00f8knad",
  "url": "https://bergen.kommune.no/politikere-utvalg/api/fil/bk360/11125246/Soknad",
  "tekst": " Bergen kommune Arkoconsult AS Byggesak Postboks 103 5291 Valestrandsfossen Telefon: 56 39 00 03 E-post: post@arkoconsult.no www.arkoconsult.no Deres ref.: V\u00e5r ref.: Dato: 2023170 30.04.2024 S\u00d8KNAD OM TILLATELSE TIL TILTAK VED GNR. 36, BNR. 22 I BERGEN KOMMUNE 1 Saksforhold: Det s\u00f8kes med dette om tillatelse til tiltak. Tiltaket gjelder oppf\u00f8ring av naust p\u00e5 gbnr. 36/22 i Bergen kommune. Tiltakshaver er Wouter Myny. Naustet er ment \u00e5 huse b\u00e5t og annet relevant utstyr og redskap knyttet til fiske og friluftsliv. Naustet er plassert slik at det flukter med fasaden sett fra sj\u00f8. Ved \u00e5 plassere naustet inntil eksisterende naust, skapes en sammenhengende fasade mot sj\u00f8. Dette gir i sum minst mulig negative fjernvirkninger fra sj\u00f8en. 2 Planstatus: Eiendommen ligger if\u00f8lge kommuneplanens arealdel i \u00f8vrig byggesone (\u00d8B). I dette omr\u00e5det kan det i utgangspunktet ikke oppf\u00f8res annet en ene -og tomannsboliger, jfr. \u00a7 26.5.1. Tiltaket er derfor i prinsippet i strid med gjeldende plangrunnlag. Det s\u00f8kes derfor om dispensasjon fra arealform\u00e5l. Dispensasjonss\u00f8knad er vedlagt, se vedleggsgruppe B. N\u00e6rmere om plankravet: I f\u00f8lge KPA \u00a7 3.1 er det krav om reguleringsplan for nye tiltak. Det f\u00f8lger imidlertid av KPA \u00a7 3.2.1 at det er unntak fra kravet for mindre tiltak etter pbl. \u00a7 20-4 bokstav a, b og e. I denne saken mener vi at naustet kan defineres som et mindre tiltak og s\u00e5ledes v\u00e6re omfattet av unntak fra plankravet, i hvert fall etter bokstav e. Det fremg\u00e5r av forarbeidene til bestemmelsen at den er ment \u00e5 fungere som en sikkerhetsventil for andre lignende mindre tiltak enn de som omfattes av bokstav a, f.eks. mindre tiltak p\u00e5 ubebygd eiendom. Vurderingene vil s\u00e5ledes ha likhetstrekk med vurderingene for mindre tiltak p\u00e5 bebygd eiendom som kan forest\u00e5s av tiltakshaver selv, typisk frittliggende bygg inntil 70 m2 BRA/BYA. Sammenlignet med bygget i denne konkrete saken, er det betydelig mindre, med et BRA p\u00e5 under 30 m2. Ut fra dette, mener vi at tiltaket m\u00e5 kunne unntas plankravet under henvisning til unntaksbestemmelsen KPA \u00a7 3.2.1. For det tilfellet at kommunen ikke er enig i ovennevnte vurdering, s\u00f8kes det subsidi\u00e6rt om dispensasjon fra plankravet, jfr. hovedregelen i KPA \u00a7 3.1. Se egen subsidi\u00e6r dispensasjonss\u00f8knad, vedleggsgruppe B. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen 3 Forh\u00e5ndskonferanse: Det ble avholdt forh\u00e5ndskonferanse 17.10.23. Referat fra forh\u00e5ndskonferansen er vedlagt, se vedleggsgruppe Q. 4 Naboforhold: Tiltaket er nabovarslet digitalt. Det er innkommet en merknad i saken, fra gbnr. 36/540, Jan Kringlen. Nabo er imidlertid ikke mot tiltaket, men \u00f8nsker kun en avklaring p\u00e5 hvordan en vil tilpasse oppf\u00f8ring av naust vegg i vegg med nabo. Nabo er ellers positiv til at det bygges som vist p\u00e5 varslede tegninger og har signert nabosamtykke for plassering, se vedlagt nabosamtykke. Den videre tilpasning av tiltaket mot nabo tas i felles dialog og tilpasses p\u00e5 stedet. Det legges etter dette til grunn at nabo har samtykket til tiltaket. 5 Dispensasjon: Tiltaket krever dispensasjon fra arealform\u00e5l, byggegrense sj\u00f8 og utnyttelsesgrad i KPA. Det s\u00f8kes subsidi\u00e6r dispensasjon fra plankravet. Dispensasjonss\u00f8knader samt subsidi\u00e6r dispensasjonss\u00f8knad er vedlagt, se vedlegg B. 6 Vann og avl\u00f8p: Det skal ikke etableres nytt utslipp i forbindelse med oppf\u00f8ring av naustet. Tiltaket f\u00e5r s\u00e5ledes ikke betydning for vann -og/eller avl\u00f8psforholdene. Overvann h\u00e5ndteres p\u00e5 stedet. Ettersom tomten ligger i strandlinjen, vil det ikke v\u00e6re noe praktisk problem \u00e5 h\u00e5ndtere overvannet da dette har kort vei til sj\u00f8. 7 Ansvarsretter: Arkoconsult AS erkl\u00e6rer ansvarsrett som ansvarlig s\u00f8ker. Vi har sentral godkjenning som dekker ansvarsomr\u00e5det. 8 Utnyttingsgrad: KPA \u00a7 26.5.3 angir grad av utnytting til maks 45% BRA. Grunneiendommen er delt opp i to separate teiger, der teigen ved sj\u00f8linjen m\u00e5 anses \u00e5 v\u00e6re lagt til rette for bygging av naust. Teigen er relativ liten, som naustetomter ofte er. Relativ grad av utnyttelse blir derfor h\u00f8y, med 63,22 % BRA. Det s\u00f8kes derfor om dispensasjon fra grad av utnytting, se vedleggsgruppe B. 9 Uteoppholdsarealer: Det er ikke krav til uteoppholdsarealer for naust. 10 Plassering: Tiltaket plasseres som vist p\u00e5 vedlagt situasjonsplan. Det er innhentet nabosamtykke for plassering n\u00e6rmere nabogrense enn 4 meter fra samtlige ber\u00f8rte naboer, jfr. pbl. \u00a7 29-4. Se vedleggsgruppe Q. 11 Annet: Dersom det skulle v\u00e6re behov for ytterligere opplysninger i saken, er det bare \u00e5 ta kontakt med undertegnede. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen Vennlig hilsen Inge A. Johannessen Jurist | Byggesak Direkte: +47 970 19 880 | Felles: +47 56390003 E-post: inge@arkoconsult.no | www.arkoconsult.no Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen Bergen kommune Arkoconsult AS Byggesak Postboks 103 5291 Valestrandsfossen Telefon: 56 39 00 03 E-post: post@arkoconsult.no www.arkoconsult.no Deres ref.: V\u00e5r ref.: Dato: 2023170 05.02.2024 S\u00d8KNAD OM DISPENSASJON I FORBINDELSE MED TILTAK GNR. 36, BNR. 22 - BERGEN 1 Saksforhold: I forbindelse med s\u00f8knad om tillatelse til tiltak s\u00f8kes det om dispensasjon. Tiltaket best\u00e5r i oppf\u00f8ring av naust. Tiltakshaver er hjemmelshaver, Wouter Myny. Det s\u00f8kes om dispensasjon fra f\u00f8lgende bestemmelser: 1) Arealform\u00e5l \u00ab\u00f8vrig byggesone\u00bb, jfr. kommuneplanens arealdel med tilh\u00f8rende kart 2) Byggegrense sj\u00f8, jfr. KPA \u00a7 6.1.1 3) Utnyttelsesgrad, jfr. KPA \u00a7 26.5.3 4) Subsidi\u00e6r dispensasjon fra plankrav, jfr. KPA \u00a7 3.2 2 Regelverk: Plan og bygningslovens \u00a7 19-2 \u00e5pner for at det kan gis dispensasjon. De n\u00e6rmere vilk\u00e5rene fremg\u00e5r av \u00a7 19-2 andre ledd. Tredje ledd nevner hva som skal vektlegges i vurderingen; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Ved dispensasjon fra loven og forskriften til loven skal det legges s\u00e6rlig vekt p\u00e5 dispensasjonens konsekvenser for helse, milj\u00f8, jordvern, sikkerhet og tilgjengelighet.\u00bb Det f\u00f8lger av forarbeidene at en i vurderingen kun skal legge vekt p\u00e5 forhold som ivaretar generelle areal- og ressursdisponeringshensyn. I tillegg kan spesielle sosialmedisinske, personlige og menneskelige hensyn p\u00e5beropes, men det skal fortsatt f\u00f8res en restriktiv praksis n\u00e5r det gjelder vektleggingen av disse. Vurderingene av fordeler og ulemper skal skje etter en samlet vurdering. Vurderingene etter andre ledd andre punktum er undergitt rettsanvendelsesskj\u00f8nn (Prop. 169 L (2020-2021). 3 Grunner for \u00e5 gi dispensasjon: 3.1 Arealform\u00e5l: Hovedhensynet bak de planfestede arealform\u00e5l er forutsigbarhet for hvilken type virksomhet eller bebyggelse som etableres p\u00e5 arealene, og den p\u00e5virkning og eventuelle ulemper dette kan Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen medf\u00f8re for omgivelsene og eksisterende infrastruktur, blant annet for trafikk, parkering, st\u00f8y og offentlig tjenestetilbud. 3.1.1 \u00f8vrig byggesone: I denne saken er det tale om \u00e5 oppf\u00f8re et naust i et omr\u00e5de som ellers er preget av naustbebyggelse. Eiendommen ligger mellom to eksisterende naust. Tomten b\u00e6rer tydelig preg av \u00e5 v\u00e6re opprettet til dette form\u00e5let ettersom tomten er liten og ikke egnet til annen bruk enn b\u00e5tplass slik vi vurderer det. Det fremg\u00e5r av historiske ortofoto at det har v\u00e6rt naustbebyggelse i omr\u00e5det i mange \u00e5r. Foto fra 1881.no viser at nabotomtene 36/540 og 36/574 var bebygget i tr\u00e5d med dagens bruk allerede i 1949. Naustbygg er vist p\u00e5 nabotomtene i hvert fall i 1970. S\u00e5ledes er det ikke noe uforutsigbart mht. arealdisponering i \u00e5 tillate et naust p\u00e5 denne eiendommen. Videre vil en tillatelse v\u00e6re i tr\u00e5d med forutsetninger om at hovedeiendommen skal v\u00e6re sikret rett til opplagsplass for b\u00e5t og tilgang til sj\u00f8. En dispensasjon vil ikke f\u00f8re til noe \u00f8kt press p\u00e5 infrastruktur eller medf\u00f8re annen ulempe for omgivelsene. Dagens forhold knyttet til VVA endres ikke med tiltaket. Basert p\u00e5 disse forhold kan vi ikke se at en dispensasjon vil komme i konflikt med de hensyn som ligger til grunn for arealform\u00e5let. 3.3 Byggegrense mot sj\u00f8: Av forarbeidene fremg\u00e5r det at form\u00e5let med byggegrense / forbudet mot bygging i strandsonen, er \u00e5 sikre allmennhetens rett til fri ferdsel og friluftsliv ved kysten. Videre er det \u00e5 beskytte og bevare plante og dyreliv, jfr. Ot. prp. nr. 32 (2007-2008). Disse hensynene gjelder ogs\u00e5 for byggegrense angitt i kommuneplanens arealdel. KPA \u00a7 6.1.1 angir en byggegrense mot sj\u00f8 i \u00f8vrig byggesone p\u00e5 50 meter. I denne saken vil det av naturlige \u00e5rsaker ikke v\u00e6re mulig \u00e5 overholde byggegrensen mot sj\u00f8, da naustet n\u00f8dvendigvis m\u00e5 ligge i sj\u00f8linjen for \u00e5 fungere etter sitt form\u00e5l. Arealet er allerede i bruk til b\u00e5tplass og det kan derfor ikke hevdes at et naustebygg i seg selv f\u00f8rer til en \u00f8kt privatisering. Statsforvalterens praksis tilsier ogs\u00e5 at et naust i seg selv ikke inneb\u00e6rer et privatiserende element. Videre er det ikke naturlig for allmennheten \u00e5 benytte seg av denne tomten for \u00e5 komme seg til sj\u00f8en, da den allerede er i bruk som b\u00e5tplass og ligger inneklemt mellom flere eksisterende naust. Da tiltaket i prinsippet ikke utgj\u00f8r et privatiserende element i seg selv, mener vi at det ikke kommer i konflikt med de hensyn som ligger bak strandsonevernet. 3.2 Utnyttelsesgrad: Tomten er 43,5 m2. Naustet er 27,5 m2 BRA. Den samlete utnyttelsesgraden blir s\u00e5ledes 27,5/43,5*100= 63,22%. Hensynene bak begrensninger i utnyttingsgrad er hovedsakelig \u00e5 styre volum og omfang av bebyggelse innenfor et omr\u00e5de. Videre vil krav til maksimal utnyttingsgrad sikre fornuftige og b\u00e6rekraftige prosjekter. En f\u00e5r mulighet til \u00e5 hindre bygging i strid med omgivelsene samtidig som en ogs\u00e5 sikrer gode livs og bokvaliteter p\u00e5 den enkelte eiendom. Med dette menes summen av kvalitetene til den enkelte bolig som bl.a. hvordan boligen ligger i forhold til andre bygninger, uteoppholdsareal og landskapet ellers. Utnyttelsesgraden p\u00e5virker ogs\u00e5 de n\u00e6re omgivelser og naboer i forhold til bygningsvolum og h\u00f8yder, bevaring av terreng og vegetasjon. Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen I denne saken er det tale om \u00e5 bebygge en naustetomt. Tiltaket vil ikke oppfattes \u00e5 v\u00e6re i strid med omgivelsene da det er tale om et naust i et etablert naustomr\u00e5de. Ettersom tomten ikke skal brukes til boligform\u00e5l, vil ikke de bakenforliggende hensyn sl\u00e5 inn i like stor grad. Det vil bl.a. ikke v\u00e6re noen negativ innvirkning p\u00e5 bokvalitet for omgivelsene, da begge nabotomtene er bebygget med naust i omtrentlig samme st\u00f8rrelse. Det vil ikke bli gjort vesentlige terrengendringer i forbindelse med tiltaket. De samlete effekter av tiltaket er s\u00e5ledes sm\u00e5. En dispensasjon vil derfor i liten grad komme i konflikt med de bakenforliggende hensyn. Plankravet: For det tilfellet at kommunen ikke vil godkjenne unntak fra plankrav etter unntaksbestemmelsen i KPA pkt. 3.2.1, s\u00f8kes det subsidi\u00e6rt om dispensasjon fra plankravet, jfr. hovedregelen i KPA pkt. 3.2. Sp\u00f8rsm\u00e5let er da om en dispensasjon vesentlig tilsidesetter de hensyn som ligger bak plankravet. Bakgrunnen for bestemmelser om reguleringsplan er \u00e5 sikre I denne forbindelse vises det til argumentasjonen knyttet til unntak. Ettersom tiltaket rent faktisk er mindre enn tilsvarende \u00abmindre tiltak\u00bb etter bokstav a, vil en dispensasjon neppe komme i konflikt med de hensyn som ligger bak plankravet. Lovgiver har her allerede definert en grense for hvor store bygg som kan unntas plan. N\u00e5r en setter dette i sammenheng med infrastruktur og omgivelsene ellers, ser vi at omr\u00e5det i all hovedsak er ferdig utbygd og fremst\u00e5r som et etablert der forhold som ellers ville v\u00e6re fornuftig \u00e5 regulere, allerede er ferdig utviklet og bygd. Det kan derfor neppe hevdes at en dispensasjon vesentlig tilsidesetter de hensyn som ligger bak plankravet. 4 Dr\u00f8ftelse av fordeler og ulemper ved \u00e5 gi dispensasjon: Ulempen ved \u00e5 gi dispensasjon er at kommuneplanens bestemmelser ikke f\u00f8lges etter sin ordlyd. Det er imidlertid heller ingen fordeler knyttet til \u00e5 unnlate \u00e5 ta ut det brukspotensial som ligger i \u00e5 gjennomf\u00f8re det planlagte tiltaket. Fordelene ved \u00e5 gi dispensasjon er nemlig at en f\u00e5r utnyttet arealene i tr\u00e5d med forutsatt og forventet bruk. Arealet er i et omr\u00e5de som allerede er i bruk som sj\u00f8tomter og naustetomter. Dette fordi potensialet er helt i samsvar med bruken av arealer i dette omr\u00e5det st\u00e5 ubrukt med tiltaket er at det vil v\u00e6re i tr\u00e5d med forventet og forutsatt bruk. Det vil ogs\u00e5 v\u00e6re en fordel \u00e5 tillate naust i dette omr\u00e5det fremfor andre omr\u00e5der der strandlinjen er mindre ber\u00f8rt av bebyggelse. Videre f\u00e5r tiltakshaver en b\u00e5tplass der han kan vinterlagre b\u00e5ten, sammen med fiskeutstyr og annet utstyr i tilknytning til b\u00e5tlivet. Dette vil ogs\u00e5 komme fremtidige brukere av tomten til gode. Basert p\u00e5 argumentasjonen ovenfor finner vi at fordelene er \u00abklart st\u00f8rre\u00bb enn ulempene. Vilk\u00e5rene for dispensasjon er oppfylt, og det b\u00f8r gis dispensasjon. Vennlig hilsen Inge A. Johannessen Jurist | Byggesak Direkte: +47 970 19 880 | Felles: +47 56390003 E-post: inge@arkoconsult.no | www.arkoconsult.no Firma: Forretningsadresse: Postadresse: Foretaksregisteret: Arkoconsult AS Hamrenesvegen 30 Postboks 103 Org.nr: 918 269 665 5281 Valestrandsfossen 5291 Valestrandsfossen "
}