{
  "dokument_id": "3d1e3323-f531-5e42-908c-7ce33ec671be",
  "doc_type": "case_minutes",
  "kommune": 4601,
  "tittel": "Saksprotokoll UHSO, 16102024, Sak 127/24, Eventuelt til m\u00f8te helse og sosial 16.10.2024",
  "url": "https://bergen.kommune.no/politikere-utvalg/api/fil/bk360/11352688/Innstilling-vedtak-Eventuelt-til-mote-helse-og-sosial-16-10-2024",
  "tekst": "Eventuelt til m\u00f8te helse og sosial 16.10.2024 Utvalg for helse og sosial behandlet saken i m\u00f8tet 16.10.2024 sak 127/24: Diane Alexandra Berbain (SV) fremsatte p\u00e5 vegne av SV f\u00f8lgende forslag: Utvalg for helse og sosial setter en sak som tar for seg en redegj\u00f8relse for prosessen for lokalisering av NAV Bergen sentrum p\u00e5 sakskartet til f\u00f8rstkommende utvalgsm\u00f8te. Utvalget ber byr\u00e5det gi en skriftlig orientering om bakgrunnen for saken, som blant annet inneholder: - Faglige vurderinger, konsekvensanalyse for fagmilj\u00f8et, ansatte og brukere, brukerunders\u00f8kelse, referater fra m\u00f8ter, involvering av kommunalt hovedverneombud, dr\u00f8fting av utvelgelseskriterier. - Eventuell medvirkning fra medbestemmelsesapparatet, fra brukerorganisasjoner og brukerne. - NAV stat og kommune sin innsats i de l\u00f8pende beslutningene om nyorganiseringen. Tilgjengelighetsvurdering for brukerne med risiko for underforbruk av tjenester, samt risikovurdering/konsekvensanalyse av avstand fra samarbeidspartnere, risiko knyttet til ivaretakelse av deltakelse i forskjellige tiltak. Votering: Ingen motsatte seg at forslaget fra SV ble tatt opp til realitetsbehandling. Forslag fra SV, fremsatt av Diane Alexandra Berbain (SV) fikk 8 stemmer og ble vedtatt (A, SV, MDG, R, KrF), jf. kommuneloven \u00a7 11-3 (1), siste setning, \u00abEn sak skal settes p\u00e5 sakslisten hvis minst 1/3 av organets medlemmer krever det.\u00bb Utvalg for helse og sosials behandling F\u00f8lgende representanter tok ordet: Diane Alexandra Berbain (SV) "
}