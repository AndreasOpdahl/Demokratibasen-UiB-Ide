{
  "dokument_id": "590492a3-1dd8-5d4a-ae9b-49dcd08ba4c5",
  "doc_type": "case_attachment",
  "kommune": 4601,
  "tittel": "Habilitetsvurdering Trond Tystad kraftlinjesak 13.01.2025",
  "url": "https://bergen.kommune.no/politikere-utvalg/api/fil/bk360/11868487/Habilitetsvurdering-Trond-Tystad-kraftlinjesak-13-01-2025",
  "tekst": " BYSTYRETS KONTOR Trond Tystad V\u00e5r referanse: 2025/07581-2 \u00d8vre Blekeveien 20 Saksbehandler: Bjarte K. Fr\u00f8nsdal 5003 BERGEN Dato: 13. januar 2025 Deres ref.: Unntatt offentlighet: Klikk her for \u00e5 skrive inn tekst. Vurdering av habilitet ang\u00e5ende alternativ strekning for ny kraftlinje i n\u00e6rheten av eiendom som representant eier, gnr 129 bnr 5 - UMBY-sak 26/25, 16.1.25. Vi viser til foresp\u00f8rsel om vurdering av habilitet vedr\u00f8rende sak 26/25 \u2018H\u00f8ringsuttalelse - H\u00f8yring av meldingar om ny 420 kV kraftleidning Sauda \u2013 Bl\u00e5falli \u2013 Mauranger \u2013 Samnanger \u2013 \u00d8ygarden\u2019 som skal behandles i utvalg for milj\u00f8 og byutvikling den 16. januar 2025. Du har som bakgrunn for din henvendelse meldt at din kone og du eier (95% via diverse aksjeselskaper) g\u00e5rden 129/5 og at du er tillitsvalgt i disse selskapene. I tillegg er du personlig ansvarlig g\u00e5rdbruker for g\u00e5rden med driftsnummer. Av alternativene for ny kraftlinje er det et nordlig alternativ som g\u00e5r landverts gjennom Alver som g\u00e5r n\u00e6r en utmarksteig i fjellet p\u00e5 din eiendom. Den er ved det nord\u00f8stre hj\u00f8rnet 50 meter fra din eiendom. Den teigen som er n\u00e6r er produktiv skog i NIBIO sitt gardskart. Den er sv\u00e6rt bratt og ikke egnet for bebyggelse. Du oppgir videre at din kone og du av NVE har blitt invitert til informasjonsm\u00f8te og at dette trolig skyldes avstanden p\u00e5 50 meter fra et hj\u00f8rne, eller at masten f\u00f8res gjennom 129/1 som er fjellteigen til en av dine g\u00e5rdsnaboer, og at deres eiendom grenser til denne. Du har sammen med din foresp\u00f8rsel lagt ved et kartutsnitt der eiendommen dere eier er markert i gult, og bl\u00e5 linje viser linjen fra NVE. Sp\u00f8rsm\u00e5let er f\u00f8rst om det foreligger inhabilitet etter forvaltningslovens (fvl.) \u00a7 6 f\u00f8rste ledd ved at du er part i saken, jf. \u00a7 6 f\u00f8rste ledd bokstav a). Det f\u00f8lger av forvaltningsloven \u00a7 2, f\u00f8rste ledd, bokstav a, at en part er den avgj\u00f8relsen \u00abretter seg mot eller som saken ellers direkte gjelder\u00bb. Vurderingen av om en person er \u00abpart\u00bb i saken vil dermed v\u00e6re av skj\u00f8nnsmessige karakter. Avgj\u00f8relse i saken retter seg ikke direkte mot deg eller din eiendom, men omhandler h\u00f8ring for et st\u00f8rre omr\u00e5de/strekning. Saken gjelder mange ber\u00f8rte, noe som ogs\u00e5 trekker i retning av at du ikke er part i saken. Din tilknytning til saken fremst\u00e5r slik den er opplyst for fjern, og virkningene for uklare, til at saken kan sies \u00e5 \u00abellers direkte\u00bb gjelde deg. Vurderingen av din habilitet er videre foretatt etter forvaltningsloven (fvl.) \u00a7 6 annet ledd. Det f\u00f8lger av bestemmelsen at en offentlig tjenestemann er inhabil til \u00e5 tilrettelegge grunnlaget for en avgj\u00f8relse eller til \u00e5 treffe avgj\u00f8relse i en forvaltningssak \u00abn\u00e5r andre s\u00e6regne forhold foreligger som er egnet til \u00e5 svekke tilliten til hans upartiskhet; blant annet skal legges vekt p\u00e5 om avgj\u00f8relsen i saken kan inneb\u00e6re s\u00e6rlig fordel, tap eller ulempe for ham selv eller noen som han har n\u00e6r personlig tilknytning til\u00bb. Den sentrale problemstillingen er om det foreligger \u00abs\u00e6regne forhold\u00bb som er egnet til \u00e5 svekke tilliten til din upartiskhet ved behandling av saken. Postadresse: Telefon: 55566404 Postboks 7700, 5020 BERGEN E-post: Kontoradresse: Internett: www.bergen.kommune.no R\u00e5dhusgaten 10 Det er ikke tilstrekkelig for \u00e5 bli inhabil at det kun foreligger \u00abs\u00e6regne forhold\u00bb. Det s\u00e6regne forholdet m\u00e5 v\u00e6re \u00abegnet til \u00e5 svekke tilliten\u00bb til den den folkevalgtes upartiskhet. Dette inneb\u00e6rer at det er innbyggernes alminnelige forventning som skal legges til grunn for vurderingen, ikke hvordan de som opptrer p\u00e5 forvaltningens vegne, ser p\u00e5 seg selv. Det kan alts\u00e5 foreligge inhabilitet selv om det objektivt sett ikke foreligger grunn til \u00e5 tro at den folkevalgte lar seg p\u00e5virke i saken, s\u00e5 lenge forholdet av innbyggerne oppfattes til \u00e5 kunne v\u00e6re egnet til \u00e5 svekke tilliten til den folkevalgtes upartiske avgj\u00f8relser. Du vurderer selv at g\u00e5rden du eier sammen med din kone ikke har \u00f8konomisk interesse av sakens utfall. Selv om din eiendom ikke ber\u00f8res direkte \u00f8konomisk, vil mastene og kraftledningene kunne oppleves \u00e5 ha en betydelig visuell negativ innvirkning i landskapet. Det legges her til at kraftlinjen p\u00e5 det n\u00e6rmeste er kun 50 meter fra din eiendom. En slik negativ innvirkning vil for publikum flest fremst\u00e5 som en s\u00e6rlig ulempe som vil v\u00e6re egnet til \u00e5 svekke tilliten til upartiske avgj\u00f8relser, jf. vurderingstemaet i annet ledd. Samtidig vises det til det alminnelige forsvarlighetsprinsipp. Dette trekker i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. Plassering av kraftlinjer med master er nettopp et slik tema med sterk politisk uenighet og debatt. Bystyredirekt\u00f8ren mener p\u00e5 bakgrunn av dette, og etter en samlet vurdering, at det foreligger \u00abs\u00e6regne forhold\u00bb som blant innbyggerne \u00aber egnet til \u00e5 svekke tilliten\u00bb til din upartiskhet Bystyredirekt\u00f8ren vil derfor anbefale at du kjennes inhabil til \u00e5 behandle saken n\u00e5r den foreligger til politisk behandling. Med hilsen Bystyrets kontor Trine Pettersen Gr\u00f8nbech - bystyredirekt\u00f8r Bjarte K. Fr\u00f8nsdal - juridisk r\u00e5dgiver Dokumentet er godkjent elektronisk. Side 2 av 2 "
}