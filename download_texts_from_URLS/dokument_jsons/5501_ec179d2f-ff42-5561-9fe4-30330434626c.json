{
  "dokument_id": "ec179d2f-ff42-5561-9fe4-30330434626c",
  "doc_type": "case_attachment",
  "kommune": 5501,
  "tittel": "Bilag 3 - Signert opsjonsavtale - Kval\u00f8ya SK",
  "url": "https://innsyn.tromso.kommune.no/application/getMoteDokument?dokid=2001970889",
  "tekst": "Opsjonsavtale - feste av tomt til klubbhus gnr. 71 bnr. 1 Kval\u00f8ya Sportsklubb Org.nr. 975 660 362 2 1. Partene Denne avtale om opsjon p\u00e5 feste av eiendom inng\u00e5s mellom Troms\u00f8 Kommune, org.nr. 940 101 808 (heretter opsjonsgiver) og Kval\u00f8ya Sportsklubb, org.nr. 975 660 362 (heretter opsjonshaver). Bakgrunn Opsjonsgiver eier eiendommen gnr.bnr. 71/1. Opsjonshaver \u00f8nsker \u00e5 oppf\u00f8re klubbhus p\u00e5 deler av eiendommen, innenfor omr\u00e5det som er markert med lilla farge p\u00e5 kart i denne avtales Bilag 1. Klubbhuset kan blant annet tjene som garderobeanlegg, samlingslokale, og eventuelt tribuner. Opsjonshaver mener arealet p\u00e5 eiendommen 71/1 kan v\u00e6re egnet for dette. Inng\u00e5else av festeavtale for deler av eiendommen forutsetter at arealet b\u00e5de blir regulert til form\u00e5let, at arealet blir fradelt som egen matrikkel enhet, og at klubbhuset lar seg lovlig realisere. Opsjonshaver gis en opsjon p\u00e5 feste av arealet p\u00e5 de vilk\u00e5r som fremg\u00e5r av denne avtalen, samt i tr\u00e5d med de vilk\u00e5r som kommunen ellers tilbyr i lignende avtaleforhold med andre idrettslag. Ut\u00f8velsen av opsjonen medf\u00f8rer kun avtale om feste av arealet, og ingen ytterligere forpliktelser mellom partene. 3. N\u00e6rmere om arealet - plankrav Arealet utgj\u00f8r en del av eiendommen med g\u00e5rds- og bruksnummer 71/1; ved siden av Storelva kunstgressbane, som opsjonshaver fra f\u00f8r disponerer med hjemmel l driftsavtale av 09.03.2015. Omr\u00e5det er i reguleringsplan 0532 \u00abStorelva-omr\u00e5det\u00bb, av 22.02.1989, regulert til \u00abBoliger\u00bb. Bygging av klubbhus vil kreve godkjent reguleringsplan. 4. Opsjon - omfang, vederlag Opsjonen gjelder vederlagsfri feste av arealet. 5. Ut\u00f8velse av opsjon Ut\u00f8velse av opsjon er betinget av endelig vedtatt reguleringsplan for arealet, eller det er gitt annen dispenserende tillatelse fra bygningsmyndighetene for oppf\u00f8ring av klubbhus. M e d endelig vedtak menes at klagefrist er utl\u00f8pt, og klagemulighet er utt\u00f8mt. Opsjonen utl\u00f8ses ved skriftlig melding til Troms\u00f8 kommune ved Seksjon for eiendom. 6. Varighet Opsjonsavtalen har en varighet p\u00e5 5 \u00e5r etter opsjonsavtalen er signert av begge parter. Opsjonsavtalen kan forlenges ved enighet mellom partene. 7. Vilk\u00e5r for feste Dersom opsjonen ut\u00f8ves skal partene forhandle festeavtale for arealet, som endelig godkjennes av formannskapet i Troms\u00f8 kommune. Festeavtalen skal baseres p\u00e5 tidligere praksis som Troms\u00f8 kommune har i festeforhold med andre idrettslag i kommunen. F\u00f8lgende s\u00e6rlige vilk\u00e5r skal gjelde for festeavtalen: Side 2 av 3 20.01.2025 "
}