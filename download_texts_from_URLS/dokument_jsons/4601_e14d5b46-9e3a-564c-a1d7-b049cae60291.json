{
  "dokument_id": "e14d5b46-9e3a-564c-a1d7-b049cae60291",
  "doc_type": "case_attachment",
  "kommune": 4601,
  "tittel": "TILLEGGSNOTAT TIL BYSTYRESAK 94/25 - Ytrebygda. Gnr. 110 Bnr. 99 mfl., Fleslandsvegen felt I/L2, (arealplan-ID 65930000) - Sluttbehandling av detaljregulering",
  "url": "https://bergen.kommune.no/politikere-utvalg/api/fil/bk360/12368025/TILLEGGSNOTAT-TIL-BYSTYRESAK-94-25-Ytrebygda-Gnr-110-Bnr-99-mfl-Fleslandsvegen-felt-I-L2-arealplan-ID-65930000-Sluttbehandling-av-detaljregulering",
  "tekst": " BYR\u00c5DSAVDELING FOR BYUTVIKLING BBU - kommunaldirekt\u00f8rens stab Bystyrets kontor V\u00e5r referanse: 2022/56646-47 Postboks 7700 Saksbehandler: Marie Mildestveit 5020 BERGEN Dato: 25. mars 2025 TILLEGGSNOTAT TIL BYSTYRESAK 94/25 - Ytrebygda. Gnr. 110 Bnr. 99 mfl., Fleslandsvegen felt I/L2, (arealplan-ID 65930000) - Sluttbehandling av detaljregulering Det blir vist til tilleggsnotat til saka datert 20.03.2025. Det er stilt sp\u00f8rsm\u00e5l ved at NNI-notat 98 datert 04.03.2025 som var vedlegg til Forum for natur og friluftsliv sitt brev datert 05.03.2025 ikkje er kommentert i tilleggsnotatet. I NNI-notatet datert 04.03.2025 er det konkludert med at det ligg f\u00f8re lite kunnskap om fuglar i plan- og influensomr\u00e5det, og at mangel p\u00e5 kartlegging i hekketida gir eit svakt kunnskapsgrunnlag n\u00e5r planforslaget sine konsekvensar skal vurderast. Det blir vist til at gjennomf\u00f8ring av planforslaget kan ramme leveomr\u00e5de for tre nasjonalt raudlista fugleartar, der gulspurv er vurdert som viktigast d\u00e5 arten har ein sv\u00e6rt liten og s\u00e5rbar bestand i Bergen kommune. Det er likevel usikkert om f\u00f8rekomsten er stabil. Det blir vurdert at konfliktniv\u00e5et er middels stort med tanke p\u00e5 tema naturmangfald og dei raudlista artane, men tiltaket blir vurdert som mindre konfliktfylt enn andre tiltak i omr\u00e5det. Det blir vist til at planmynda m\u00e5 vurdere samla belasting p\u00e5 \u00f8kosystemet. Opplysningane som er sendt over fr\u00e5 Forum for natur og friluftsliv, inkludert NNI-notat 98 datert 04.03.2025, er vurdert av R\u00e5dgivende Biologer i notat datert 17.03.2025. Det blir konkludert med at det ikkje er kome ny informasjon som f\u00f8rer til behov for andre vurderingar enn det som er gjort. Det blir ogs\u00e5 her vist til at gr\u00f8ntomr\u00e5de rundt Flesland og Blomsterdalen er under stort press fr\u00e5 omfattande inngrep, men at tiltaka i dette planforslaget utgjer eit lite arealinngrep. Det blir vist til at kartlegging, vurdering av lokalitetskvalitet og vurdering av verdi for naturtypar er gjennomf\u00f8rt etter gjeldande f\u00f8ringar for kartleggingsmetodikk. Vidare blir det vist til at det g\u00e5r fram av Milj\u00f8direktoratet sin rettleiar M- 1941 at observasjonar av artar ikkje i seg sj\u00f8lv definerer verdi for eit omr\u00e5de. Sjeldne artar kan bli observert i alle omr\u00e5de, og alle omr\u00e5de kan ha ein viss form for funksjon for sjeldne artar. For \u00e5 oppn\u00e5 hensiktsmessige forvaltningsavgjerder blir avgrensing av funksjonsomr\u00e5de normalt avgrensa til omr\u00e5de der det er samanfall mellom observasjonar av artar og habitatkrav til desse artane. N\u00e5r det gjeld arten gulspurv blir det vist til at det ikkje er noko som tilseier at planomr\u00e5det har ein spesiell funksjon for arten, samanlikna med andre areal i regionen. Planomr\u00e5det framst\u00e5r ikkje som typisk gulspurvhabitat, d\u00e5 det ikkje er innslag av dyrka mark og eng med n\u00e6rliggande skogholt. Det er andre omr\u00e5de rundt Birkeland, Stend og Espeland som st\u00e5r fram som meir typiske habitat for gulspurv enn planomr\u00e5det. Som det g\u00e5r fram av tilleggsnotatet datert 20.03.2025, vurderer byr\u00e5den at kunnskapsgrunnlaget i saka er tilstrekkeleg. Det er utarbeidd naturmangfaldrapport med kartlegging og synfaring gjennomf\u00f8rt i august 2023. Det er denne som ligg til grunn for sluttbehandlinga av planen, og ikkje rapport fr\u00e5 2020 som Forum for Natur og Friluftsliv Hordaland viser til. Det er ikkje gjennomf\u00f8rt synfaring/kartlegging i hekketid, men det har Postadresse: Telefon: 55565556 Postboks 7700, 5020 BERGEN E-post: byutvikling@bergen.kommune.no Kontoradresse: Internett: www.bergen.kommune.no R\u00e5dhusgaten 10 vore kjent at det er gulspurv i omr\u00e5det og konsekvensane for gulspurv og andre artar er vurdert. Med helsing Christine Kahrs \u2013 Byr\u00e5d for byutvikling Dokumentet er godkjent elektronisk. Kopi til: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg Side 2 av 2 "
}