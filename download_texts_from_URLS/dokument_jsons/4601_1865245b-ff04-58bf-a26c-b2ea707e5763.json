{
  "dokument_id": "1865245b-ff04-58bf-a26c-b2ea707e5763",
  "doc_type": "case_presentation",
  "kommune": 4601,
  "tittel": "H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune",
  "url": "https://bergen.kommune.no/politikere-utvalg/api/fil/bk360/9838312/Framstilling-Horing-av-Forskrift-om-folkevalgtes-rett-til-godtgjoring-og-velferdsgoder-i-Bergen-kommune",
  "tekst": " Forretningsutvalget Saksframstilling V\u00e5r referanse: 2024/24822-1 Saksbehandler: Ida Rambech H\u00f8ring av Forskrift om folkevalgtes rett til godtgj\u00f8ring og velferdsgoder i Bergen kommune 1. Hva saken gjelder: Kommuneloven sl\u00e5r fast at kommunestyret eller fylkestinget skal gi forskrift om folkevalgtes rett til dekning av utgifter og \u00f8konomisk tap (\u00a7 8-3), arbeidsgodtgj\u00f8ring (\u00a7 8-4), ettergodtgj\u00f8ring (\u00a7 8-6) og permisjoner (\u00a7 8-10). Det foreligger per i dag to forskrifter for godtgj\u00f8ring og utgiftsdekning mm. for tillitsverv i Bergen kommune. Forskrift om folkevalgtes rett til godtgj\u00f8ring og velferdsgoder i Bergen kommune ble vedtatt av Bergen bystyre 24.06.2020 i sak 221/20. Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det ble vedtatt av Bergen bystyre 22.09.2020 i sak 261/20. I saken foresl\u00e5s \u00e5 sl\u00e5 sammen forskriftene til en forskrift, slik andre kommuner inklusiv Oslo kommune har. Dette st\u00f8ttes ogs\u00e5 av byr\u00e5dsleders avdeling som forvalter forskriften vedtatt i bystyresak 261/20. Forvaltningsloven \u00a7 2 f\u00f8rste ledd bokstavene a og c definerer en forskrift som en avgj\u00f8relse som treffes under ut\u00f8ving av offentlig myndighet, og som er bestemmende for rettigheter eller plikter til et ubegrenset antall eller en ubestemt krets av personer. N\u00e5r bystyret (eller fylkestinget) skal gi bestemmelser som har et slikt innhold, m\u00e5 det skje i forskrifts form for at reglene skal forplikte de folkevalgte. Forvaltningsloven stiller krav til hvordan forskrifter skal utformes. Det gjelder s\u00e6rlige krav til kunngj\u00f8ring for at kommunene og fylkeskommunene skal kunne p\u00e5berope seg reglene. Forskriften skal if\u00f8lge kommuneloven vedtas av bystyret selv. Forskrifter skal kunngj\u00f8res i Norsk Lovtidend. H\u00f8ring skal gjennomf\u00f8res s\u00e5 langt det trengs for \u00e5 f\u00e5 saken opplyst. Offentlige og private institusjoner og organisasjoner for de erverv, fag eller interessegrupper som forskriftene skal gjelde, eller hvis interesser s\u00e6rlig ber\u00f8res, skal gis anledning til \u00e5 uttale seg, i henhold til forvaltningsloven \u00a7 37. Forvaltningsorganet bestemmer selv hvordan h\u00f8ringen skal foreg\u00e5, og setter frist for \u00e5 gi uttalelse. Forskriften f\u00e5r virkning for folkevalgte og personer i kommunale tillitsverv i Bergen kommune. Bystyredirekt\u00f8ren foresl\u00e5r at forskriften sendes p\u00e5 h\u00f8ring til byr\u00e5det, og de styrer, r\u00e5d og utvalg som omfattes av forskriften. 1 Bystyredirekt\u00f8ren vurderer en h\u00f8ringsfrist p\u00e5 5 uker som tilstrekkelig for denne forskriften. Etter h\u00f8ringsrunden fremlegges forskriften, justert med eventuelle innspill fra h\u00f8ringsrunden for Forretningsutvalget p\u00e5 nytt, f\u00f8r saken fremmes for bystyret. 2. Gjennomgang av hovedendringene fra gjeldende forskrifter til ny forskrift I forslag til ny forskrift er oppbyggingen av kommunelovens kapittel 8 brukt som utgangspunkt. Dette gjelder b\u00e5de oppbygging av kapitler og utforming av bestemmelsenes ordlyd og paragrafer. Det er i tillegg foretatt spr\u00e5klige forenklinger og justeringer. I forslag til ny forskrift har en tilstrebet \u00e5 bruke kommunelovens og forarbeidernes ordlyd og \u00e5 sikre harmonisering. I noen av bestemmelsene har det v\u00e6rt n\u00f8dvendig \u00e5 foreta justeringer for \u00e5 oppfylle kommunelovens bestemmelser. Dette gjelder s\u00e6rlig bestemmelsene knyttet til folkevalgte som har vervet som sin hovedbeskjeftigelse. Gjennomg\u00e5ende benyttes ordlyden i kommuneloven, jfr. kommuneloven \u00a7 8-6, \u00a7 8-8, \u00a7 8-9 og \u00a7 8-10. Bestemmelsen i \u00a7 13 2. ledd er ny. Bestemmelsen gjelder vakttillegg for byr\u00e5der som inng\u00e5r i kommunens virksomhetsovergripende vaktordninger i henhold til Overordnet beredskapsplan for Bergen kommune. 3. Kort oppsummering av kapitlenes innhold Kapittel 1. Generelle forhold N\u00e5v\u00e6rende forskrifter foresl\u00e5s videref\u00f8rt med f\u00f8lgende endring: Hjemmelshenvisning til kommuneloven er fjernet i denne bestemmelsen, og inntatt i hjemmelsfeltet innledningsvis i forskriften. Kapittel 2. Dekning av utgifter og \u00f8konomisk tap N\u00e5v\u00e6rende forskrifter foresl\u00e5s videref\u00f8rt med f\u00f8lgende endring: Krav p\u00e5 dekning og \u00f8konomisk tap som ikke kan dokumenteres, dekkes dersom utgiftene eller tapet er tilstrekkelig sannsynliggjort i samsvar med ordlyden i forarbeidene til kommuneloven. Satsene for godtgj\u00f8relse er regulert per 01.05.23 med utgangspunkt i \u00e5rlig prosentvis l\u00f8nnsvekst for ansatte i kommunal virksomhet. Kapittel 3. Pensjon, ulike velferdsordninger og ettergodtgj\u00f8ring N\u00e5v\u00e6rende forskrifter foresl\u00e5s videref\u00f8rt med f\u00f8lgende endring: Ordlyden \u00abFolkevalgte i verv som tilsvarer 50 % stilling eller mer\u00bb er endret til \u00abfolkevalgte som har vervet som sin hovedbeskjeftigelse\u00bb. Dette er identisk med ordlyden i kommuneloven \u00a7 8-6, \u00a7 8-8, \u00a7 8-9 og \u00a7 8-10 og i forarbeidene Prop. 46 L (2017-2018) kapittel 30, jf. kapittel 15. Dette gjelder forslag til ny forskrift \u00a7 7 og \u00a7 11. Kapittel 4. Godtgj\u00f8ring for hel- eller deltidsverv N\u00e5v\u00e6rende forskrifter foresl\u00e5s videref\u00f8rt med f\u00f8lgende endring: Kontrollutvalgets leder og nestleder godtgj\u00f8res med henholdsvis 40 % stilling og 15 % stilling. Arbeidsutvalgsmedlemmer i fulltidsverv tilst\u00e5s ikke godtgj\u00f8ring for deltakelse i de folkevalgte organ som omfattes av forskriften, jf. Bergen bystyre den 25.10.23 sak 6/23. 2 Bestemmelsen i \u00a7 13 2.ledd er ny. Bestemmelsen gjelder vakttillegg for byr\u00e5der som inng\u00e5r i kommunens virksomhetsovergripende vaktordninger i henhold til Overordnet beredskapsplan for Bergen kommune. Kapittel 5. Godtgj\u00f8ring for m\u00f8ter og andre aktiviteter i bystyret, bystyreutvalg, forretningsutvalg, valgstyret og klagenemd N\u00e5v\u00e6rende forskrifter foresl\u00e5s videref\u00f8rt med f\u00f8lgende endring: Ordlyden arbeidsgruppe er endret til arbeidsutvalg, som er i tr\u00e5d med kommunelovens ordlyd, jf. Reglement for Bergen bystyre og utvalgene punkt 4.4 og 4.5. Satsene for godtgj\u00f8relse er regulert per 01.05.23 med utgangspunkt i \u00e5rlig prosentvis l\u00f8nnsvekst for ansatte i kommunal virksomhet. Kapittel 6. Godtgj\u00f8ring for andre kommunale organ valgt av bystyret eller oppnevnt av byr\u00e5det Forskriftens kap. 6 regulerer honorarer og m\u00f8tegodtgj\u00f8ring i tr\u00e5d med kommuneloven \u00a7 8-4 som sier at \u00abDen som har et kommunalt tillitsverv, har krav p\u00e5 godtgj\u00f8ring for sitt arbeid\u00bb. Godtgj\u00f8ringen kommer i tillegg til dekning for utgifter og \u00f8konomisk tap som er omtalt i kapittel 2. N\u00e5v\u00e6rende forskrift foresl\u00e5s videref\u00f8rt med f\u00f8lgende endringer: Regulering av satsene endres fra 01.01. til 01.05. slik at dette samsvarer med utvalgene i kapittel 4 og 5. Videre foresl\u00e5s Karanteneutvalget lagt inn i honorarkategori 2. Bestemmelsen i \u00a7 25 er ny. Det er foresl\u00e5tt en egen bestemmelse for godtgj\u00f8ring for annen aktivitet for medvirkningsr\u00e5dene, sammenlignet med \u00a7 21. Kapittel 7. Avsluttende bestemmelser N\u00e5v\u00e6rende forskrifter foresl\u00e5s videref\u00f8rt med f\u00f8lgende endring Regulering av satsene endres fra 01.01. til 01.05. slik at dette samsvarer med utvalgene i kapittel 4 og 5. Bystyrets kontor foretar den \u00e5rlige reguleringen av satsene. Kapittel 8. Ikrafttredelse Ingen endringer 4. \u00d8konomiske konsekvenser Utkastet til forskrift har ingen \u00f8konomiske konsekvenser utover den \u00e5rlige reguleringen av satsene. 5. H\u00f8ringsinstanser Utkastet til forskrift foresl\u00e5s sendt til byr\u00e5det, og de styrer, r\u00e5d og utvalg som omfattes av forskriften. 3 6. H\u00f8ringsfrist Den generelle h\u00f8ringsfristen etter forvaltningsloven er 6 uker, men ettersom denne forskriften ber\u00f8rer interne forhold vurderes 5 uker som tilstrekkelig (p\u00e5skeferien er da ogs\u00e5 hensyntatt). 7. Videre prosess Etter h\u00f8ringsrunden vil innspill og merknader bli vurdert og beskrevet i saken. Endelig forslag til forskrift fremlegges s\u00e5, justert med eventuelle innspill fra h\u00f8ringsrunden, for forretningsutvalget p\u00e5 nytt f\u00f8r saken fremmes for bystyret. I saksutredningen, fra side 5, gjennomg\u00e5s mer detaljert de ulike kapitlene i utkast til ny forskrift. Forslag til vedtak: 1. Forslag til Forskrift om folkevalgtes rett til godtgj\u00f8ring og velferdsgoder i Bergen kommune sendes p\u00e5 h\u00f8ring. 2. H\u00f8ringsfristen settes til 5 uker fra vedtaksdato i forretningsutvalget. Dato: 15. februar 2024 Trine P. Gr\u00f8nbech \u2013 bystyredirekt\u00f8r Anita Ommedal \u2013 kst. personalleder Dokumentet er godkjent elektronisk. Vedlegg: 1. Forslag til Forskrift om folkevalgtes rett til godtgj\u00f8ring og velferdsgoder i Bergen kommune \u2013 h\u00f8ringsutkast 2. Oversikt over honorarkategorier og honorarsatser for styrer, r\u00e5d og utvalg i forskriftens kap. 6. 3. Gjeldende Forskrift om folkevalgtes rett til godtgj\u00f8ring og velferdsgoder i Bergen kommune 4. Gjeldende Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det 4 Saksframstilling: Det foreligger per i dag to forskrifter for godtgj\u00f8ring og utgiftsdekning mm. For tillitsverv i Bergen kommune. \u00c9n forskrift gjelder folkevalgte og tillitsverv som har sekretariatsfunksjonen underlagt Bystyrets kontor, og \u00e9n forskrift som gjelder verv i styrer, r\u00e5d og utvalg med sekretariatsfunksjonen underlagt byr\u00e5det. I stedet for \u00e5 videref\u00f8re inndelingen foresl\u00e5s det \u00e5 sl\u00e5 sammen de to forskriftene. Det har blitt foretatt en ny oppbygging av forskriften. Det er i tillegg blitt foretatt spr\u00e5klige forenklinger og justeringer. I noen av bestemmelsene har det v\u00e6rt n\u00f8dvendig \u00e5 foreta justeringer for \u00e5 oppfylle kommunelovens bestemmelser. I forslag til forskriftens \u00a7 7 (velferdsordninger) og \u00a712 (Godtgj\u00f8ring ved fratredelse. Ettergodtgj\u00f8ring) er formuleringen endret fra \u00abFolkevalgte i verv som tilsvarer 50 % stilling eller mer\u00bb til \u00abfolkevalgte som har vervet som sin hovedbeskjeftigelse\u00bb. Dette er identisk med ordlyden i kommuneloven \u00a7 8-6, \u00a7 8-8, \u00a7 8-9 og \u00a7 8-10. Av forarbeidene til kommuneloven Prop. 46 L (2017-2018) kapittel 30, jf. kapittel 15 fremkommer at en m\u00e5 foreta en vurdering av om den folkevalgte som s\u00f8ker om ettergodtgj\u00f8ring har vervet som sin hovedbeskjeftigelse. Bestemmelsen i \u00a7 13 2.ledd er ny. Bestemmelsen gjelder vakttillegg for byr\u00e5der som inng\u00e5r i kommunens virksomhetsovergripende vaktordninger i henhold til Overordnet beredskapsplan for Bergen kommune. I den videre saksutredningen gjennomg\u00e5s de enkelte bestemmelsene. Kapittel 1. Generelle forhold \u00a71 Form\u00e5l Bestemmelsen er en videref\u00f8ring av \u00a7 1 i Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg underlagt Bergen kommune, hvor sekretariatsfunksjonen er underlagt byr\u00e5det. F\u00f8rste setning var tidligere inntatt i \u00a7 1 i Forskrift om folkevalgtes rett til godtgj\u00f8ring og velferdsgoder i Bergen kommune. \u00a7 2 Virkeomr\u00e5de Denne bestemmelsen var tidligere i \u00a7 2 i Forskrift om folkevalgtes rett til godtgj\u00f8ring og velferdsgoder i Bergen kommune. Hjemmelshenvisning er fjernet i denne bestemmelsen, og inntatt i hjemmelsfeltet innledningsvis i forskriften. Siste ledd anses overfl\u00f8dig og foresl\u00e5s fjernet. I Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg underlagt Bergen kommune, hvor sekretariatsfunksjonen er underlagt byr\u00e5det er 2. og 3. ledd foresl\u00e5tt fjernet. Disse bestemmelsene har ikke v\u00e6rt praktisert. Kapittel 2. Dekning av utgifter og \u00f8konomisk tap \u00a7 3 Rett til dekning av utgifter og \u00f8konomisk tap Ordlyden i 2.ledd, siste setning er endret fra \u00abeller tapet er sannsynliggjort p\u00e5 annen m\u00e5te\u00bb til \u00abtilstrekkelig sannsynliggjort\u00bb. Endringen inneb\u00e6rer ingen realitetsendring i forskriften, men ordlyden er identisk med ordlyden i forarbeidene til kommuneloven, jf. Prop. 46 L (2017- 2018) kapittel 8, side 366. 5 Kj\u00f8regodtgj\u00f8relse \u00a7 10 i Forskrift om folkevalgtes rett til godtgj\u00f8ring og velferdsgoder i Bergen kommune er foresl\u00e5tt fjernet i sin helhet. Innholdet i bestemmelsen blir ivaretatt i forskriftens \u00a7 3 1.ledd bokstav a). \u00a7 4 Utm\u00e5ling av utgifter F\u00f8rste og annet ledd i denne bestemmelsen var tidligere \u00a7 22 i Forskrift om folkevalgtes rett til godtgj\u00f8ring og velferdsgoder i Bergen kommune. Tredje ledd i denne bestemmelsen var tidligere i \u00a7 23 6.ledd i Forskrift om folkevalgtes rett til godtgj\u00f8ring og velferdsgoder i Bergen kommune, samt i 2. ledd i Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg underlagt Bergen kommune, hvor sekretariatsfunksjonen er underlagt byr\u00e5det Det er foretatt en justering p\u00e5 3,6% iht. \u00e5rlig prosentvis l\u00f8nnsvekst for ansatte i kommunal virksomhet. \u00a7 5 Utm\u00e5ling av tapt inntekt Bestemmelsen var tidligere nedfelt i \u00a7 23 i Forskrift om folkevalgtes rett til godtgj\u00f8ring og velferdsgoder i Bergen kommune, samt i \u00a7 4 2.ledd i Forskrift om godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg underlagt Bergen kommune, hvor sekretariatsfunksjonen er underlagt byr\u00e5det Det er foretatt en justering p\u00e5 3,6% iht \u00e5rlig prosentvis l\u00f8nnsvekst for ansatte i kommunal virksomhet. Kapittel 3. Pensjon, ulike velferdsordninger og ettergodtgj\u00f8ring \u00a7 6 Pensjonsordning Denne bestemmelsen var tidligere nedfelt i \u00a7 7 i Forskrift om folkevalgtes rett til godtgj\u00f8ring og velferdsgoder i Bergen kommune. Det er foresl\u00e5tt \u00e5 redusere innmeldingsgraden i kommunens ordin\u00e6re pensjonsordning fra 33 % til 15 % slik at nestleder i Kontrollutvalget ogs\u00e5 innlemmes i bestemmelsen. \u00a7 7 Velferdsordninger Denne bestemmelsen var tidligere \u00a7 8 i Forskrift om folkevalgtes rett til godtgj\u00f8ring og velferdsgoder i Bergen kommune. Ordlyden er endret fra \u00abFolkevalgte i verv som tilsvarer 50 % stilling eller mer\u00bb til \u00abfolkevalgte som har vervet som sin hovedbeskjeftigelse\u00bb. Dette er identisk med ordlyden i kommuneloven \u00a7 8-6, \u00a7 8-8, \u00a7 8-9 og \u00a7 8-10. Det er foretatt spr\u00e5klige endringer knyttet opp mot bruken av frav\u00e6r og permisjon for \u00e5 samsvare ytterligere opp mot kommuneloven og personalreglementet. \u00a7 8 L\u00e5n av telefon Bestemmelsen var tidligere \u00a7 9 i Forskrift om folkevalgtes rett til godtgj\u00f8ring og velferdsgoder i Bergen kommune. Ordlyden \u00abarbeidsgiver\u00bb er endret til Bergen kommune, da folkevalgte ikke har et ansettelsesforhold. Det foresl\u00e5s at forskriften tar inn en setning om at mobiltelefon innleveres til Bergen kommune ved fratreden. Dette er en skriftliggj\u00f8ring av dagens rutine. \u00a7 9 Godtgj\u00f8ring for IKT utstyr Bestemmelsen var tidligere \u00a7 20 i Forskrift om folkevalgtes rett til godtgj\u00f8ring og velferdsgoder i Bergen kommune. Det er foretatt en spr\u00e5klig presisering. \u00a7 10 Godtgj\u00f8ring for telefoni, bredb\u00e5nd og aviser 6 Bestemmelsen var tidligere \u00a7 21 i Forskrift om folkevalgtes rett til godtgj\u00f8ring og velferdsgoder i Bergen kommune. \u00a7 11 Godtgj\u00f8ring ved fratredelse. Ettergodtgj\u00f8ring Denne bestemmelsen var tidligere \u00a7 11 i Forskrift om folkevalgtes rett til godtgj\u00f8ring og velferdsgoder i Bergen kommune. Ordlyden er endret fra \u00abFolkevalgte i verv som tilsvarer 50 % stilling eller mer\u00bb til \u00abfolkevalgte som har vervet som sin hovedbeskjeftigelse\u00bb. Dette er identisk med ordlyden i kommuneloven \u00a7 8-6, \u00a7 8-8, \u00a7 8-9 og \u00a7 8-10. Det er ogs\u00e5 foretatt en spr\u00e5klig opprydning i bestemmelsen. Kapittel 4. Godtgj\u00f8ring for hel- eller deltidsverv \u00a7 12 Godtgj\u00f8ring av folkevalgte verv i bystyret (hel- eller deltidsverv) Denne bestemmelsen var tidligere \u00a7 5 i Forskrift om folkevalgtes rett til godtgj\u00f8ring og velferdsgoder i Bergen kommune. Det er gjort ending i bokstav e). Kontrollutvalgets leder og nestleder godtgj\u00f8res med henholdsvis 40 % stilling og 15 % stilling. Vedtak ble fattet i Bergen bystyre den 25.10.23 sak 6/23. Det er foretatt en presisering i 2.ledd, knyttet til bestemmelsen i 1. ledd bokstav f). Arbeidsutvalgsmedlemmer i heltidsverv er tatt inn i 3. ledd, jf. vedtak fattet i Bergen bystyre den 25.10.23 sak 6/23. \u00a7 13 Godtgj\u00f8ring av folkevalgte verv i byr\u00e5det (heltidsverv) Denne bestemmelsen var tidligere \u00a7 6 i Forskrift om folkevalgtes rett til godtgj\u00f8ring og velferdsgoder i Bergen kommune. Bestemmelsen i \u00a7 13 2.ledd er ny. Bestemmelsen gjelder vakttillegg for byr\u00e5der som inng\u00e5r i kommunens virksomhetsovergripende vaktordninger i henhold til Overordnet beredskapsplan for Bergen kommune. Kapittel 5. Godtgj\u00f8ring for m\u00f8ter og andre aktiviteter i bystyret, bystyreutvalg, forretningsutvalg, valgstyret og klagenemd Satsene for godtgj\u00f8relse er regulert per 01.05.23 med utgangspunkt i \u00e5rlig prosentvis l\u00f8nnsvekst for ansatte i kommunal virksomhet. \u00a7 14 Grunnlag for godtgj\u00f8ring Bestemmelsen var tidligere \u00a7 12 i Forskrift om folkevalgtes rett til godtgj\u00f8ring og velferdsgoder i Bergen kommune. Det er foretatt en spr\u00e5klig presisering. \u00a7 15 Satser for godtgj\u00f8ring for bystyret Bestemmelsen var tidligere \u00a7 13 i Forskrift om folkevalgtes rett til godtgj\u00f8ring og velferdsgoder i Bergen kommune. Det er foretatt en justering p\u00e5 3,6% iht. \u00e5rlig prosentvis l\u00f8nnsvekst for ansatte i kommunal virksomhet. \u00a7 16 Satser for godtgj\u00f8ring for bystyreutvalg og kontrollutvalget Denne bestemmelsen var tidligere \u00a7 14 i Forskrift om folkevalgtes rett til godtgj\u00f8ring og velferdsgoder i Bergen kommune. 7 Utvalg for fullmakter og politisk styringssystem ble vedtatt nedlagt som f\u00f8lge av endringer i reglementet, jf. Bergen bystyre den 25.10.23 sak 6/23. Det er foretatt en justering p\u00e5 3,6% iht \u00e5rlig prosentvis l\u00f8nnsvekst for ansatte i kommunal virksomhet. \u00a7 17 Satser for godtgj\u00f8ring for forretningsutvalget og valgstyret Bestemmelsen var tidligere \u00a7 15 i Forskrift om folkevalgtes rett til godtgj\u00f8ring og velferdsgoder i Bergen kommune. Det er foretatt en justering p\u00e5 3,6% iht \u00e5rlig prosentvis l\u00f8nnsvekst for ansatte i kommunal virksomhet. \u00a7 18 Satser for godtgj\u00f8ring for klagenemnden Bestemmelsen var tidligere \u00a7 16 i Forskrift om folkevalgtes rett til godtgj\u00f8ring og velferdsgoder i Bergen kommune. Det er foretatt en justering p\u00e5 3,6% iht \u00e5rlig prosentvis l\u00f8nnsvekst for ansatte i kommunal virksomhet. \u00a7 19 Satser for godtgj\u00f8ring for arbeidsutvalg Bestemmelsen var tidligere \u00a7 17 i Forskrift om folkevalgtes rett til godtgj\u00f8ring og velferdsgoder i Bergen kommune. Det er foretatt en justering p\u00e5 3,6% iht \u00e5rlig prosentvis l\u00f8nnsvekst for ansatte i kommunal virksomhet. Det er foretatt spr\u00e5klig presisering og bearbeidelse av leddene. Ordlyden arbeidsgruppe er endret til arbeidsutvalg, som er i tr\u00e5d med kommunelovens ordlyd, saml. Reglement for Bergen bystyre og utvalgene \u00a7 4.4 og \u00a7 4.5. Klokkeslettet er endret i tr\u00e5d med endringer foretatt i Bergen kommunes fleksitidsavtale med virkning fra 1. januar 2023. \u00a7 21 Satser for godtgj\u00f8ring for andre aktiviteter Bestemmelsen var tidligere \u00a7 18 i Forskrift om folkevalgtes rett til godtgj\u00f8ring og velferdsgoder i Bergen kommune. Det er foretatt en justering p\u00e5 3,6% iht \u00e5rlig prosentvis l\u00f8nnsvekst for ansatte i kommunal virksomhet. Satser for godtgj\u00f8relse for \u00f8vrige verv. \u00a7 21 i Forskrift om folkevalgtes rett til godtgj\u00f8ring og velferdsgoder i Bergen kommune er foresl\u00e5tt fjernet i sin helhet. Innholdet i bestemmelsen blir ivaretatt av de \u00f8vrige forskriftene. Kapittel 6. Godtgj\u00f8ring for andre kommunale organ valgt av bystyret eller oppnevnt av byr\u00e5det Forskriftens kap. 6 regulerer honorarer og m\u00f8tegodtgj\u00f8ring i tr\u00e5d med kommuneloven \u00a7 8-4 som sier at \u00abDen som har et kommunalt tillitsverv, har krav p\u00e5 godtgj\u00f8ring for sitt arbeid\u00bb. Godtgj\u00f8ringen kommer i tillegg til dekning for utgifter og \u00f8konomisk tap som er omtalt i kapittel 2. Satsene for godtgj\u00f8ring er inndelt i honorargrupper, som i tidligere forskrift og reglement, ref. bystyrets vedtak i sak 261/20 og i sak 298-12. 8 Innplassering i gruppe er vurdert ut fra kriterier som krav til kompetanse og erfaring i vervet, ansvar for drift, \u00f8konomisk ansvar, beslutningsmyndighet, m\u00f8tehyppighet og arbeidsbelastning. To av gruppene honoreres i form av \u00e5rlig honorar. Honoraret tar h\u00f8yde for merarbeid og forberedelser til m\u00f8ter, honoraret er ogs\u00e5 uavhengig av antall m\u00f8ter. Siste del av forskriftens kap. 6 regulerer avkortning ved forfall, fordeling av honorar ved forfall og etter nyvalg. Kommuneloven \u00a7\u00a7 8-5 til 8-10 har bestemmelser om godgj\u00f8ring ved frikj\u00f8p, ettergodtgj\u00f8ring, pensjonsordning, sykepenger, yrkesskade og permisjoner. Disse ordningene gjelder bare folkevalgte som har vervet som sin hovedbeskjeftigelse, og er ikke relevante for de styrer, r\u00e5d og utvalg som omfattes av kapittel 6 i forskriften. Forskriften regulerer ikke styrehonorar i aksjeselskaper, da styrehonoraret fastsettes av generalforsamlingen, jf. aksjeloven \u00a7 6-10. Iht. Styrehonorar for arbeidsmarkedsbedriftene var imidlertid regulert ved det tidligere reglementet. Kommunale foretak er regulert av kommuneloven, og styrehonorar for KF f\u00f8lger forskriften. Forskriften regulerer ikke honorarer i eierorganene i virksomheter, herunder generalforsamling, representantskap og \u00e5rsm\u00f8te. Kommunens eierrepresentasjon, samt deltakelse i utvalg hvor deltakelsen er basert p\u00e5 politiske interesser, ivaretas av byr\u00e5dene som har godgj\u00f8ring for deltakelsen inkludert i frikj\u00f8psordningen. Honorarkategorier Gjeldende forskrift inneholder 4 honorargrupper, og det foresl\u00e5s ingen endringer. Det foresl\u00e5s heller ingen endringer i satsene utover den \u00e5rlige reguleringen. F\u00f8lgende 4 grupper for honorarsatser/m\u00f8tegodtgj\u00f8ring foresl\u00e5s videref\u00f8rt i den nye forskriften: Honorargruppe 1 \u00c5rlig honorar for leder kr. 68 340, medlemmer kr. 44 200, og vara kr. 1 460, per m\u00f8te. I denne gruppen innplasseres bedriftsstyrer hvor det stilles krav til styremedlemmenes kompetanse og erfaring, og der styret har selvstendig drifts- og \u00f8konomiansvar for virksomheten herunder; resultatoppn\u00e5else, budsjettering og \u00e5rsregnskap. Videre innplasseres utvalg oppnevnt etter s\u00e6rlov, og som har et s\u00e6rskilt fagansvar, vedtaksmyndighet og stor arbeidsbelastning. Det er ingen styrer eller utvalg i denne kategorien etter at Bergen Vann KF ble lagt ned. Arbeidsmarkedsbedriftene, organisert som aksjeselskaper, f\u00f8lger honorargruppe nr. 1. Honoraret for aksjeselskaper, kan som nevnt ikke fastsettes i selve forskriften ettersom dette besluttes av generalforsamlingen. Forskriften vil likevel iht. eierskapsmeldingen, legge f\u00f8ringer for mandatet for kommunens representant i generalforsamlingen. Styret for Vest-Norges Brusselkontor f\u00f8lger ogs\u00e5 disse satsene. Honorargruppe 1 foresl\u00e5s derfor opprettholdt. Honorargruppe 2 I gjeldende forskrift godtgj\u00f8res det pr. m\u00f8te og satsene i gruppe 2 for leder er kr. 3 440, kr 2 800 for medlemmer, og kr. 2 800 for vara. I denne gruppen innplasseres r\u00e5d og utvalg opprettet iht, kommuneloven, og etter s\u00e6rlov som stiller krav om oppretting av slikt r\u00e5d/utvalg, og der medlemmene velges av bystyret. 9 Gruppen er underlagt kommunelovens krav til m\u00f8teforberedelse og m\u00f8tebehandling. Medlemmene er folkevalgte og st\u00e5r i vervet i valgperioden. Det f\u00f8lger ikke drifts- og \u00f8konomiansvar for medlemmene. R\u00e5dene vil ha store saksmengder \u00e5 sette seg inn i, men har uttalerett, og r\u00e5dgiverrolle, ikke selvstendig ansvar for resultatoppn\u00e5else eller gjennomf\u00f8ring av vedtak. Klagenemnd for eiendomsskattesaker ble opprettet i forbindelse med behandlingen av sak 19/23 \u00abForslag til endringer ved klagebehandling av eiendomsskattesaker: Nedleggelse av Overskattetakstkommisjonen og opprettelse av Klagenemnd for eiendomsskattesaker\u00bb (bystyrets m\u00f8te 25. januar 2023), og innplassert i kategori 2. I honorargruppe 2 er innplassert: \u2022 Eldrer\u00e5det \u2022 R\u00e5det for personer med funksjonsnedsettelse \u2022 Ungdomsr\u00e5det \u2022 Klagenemnd for eiendomsskattesaker Bestemmelsen i \u00a7 25 er ny. Etter innspill fra sekretariatet for medvirkningsr\u00e5dene er det tatt inn en s\u00e6rlig bestemmelse, som gjelder godtgj\u00f8ring for annen aktivitet enn det som \u00a7 21 dekker. Honorargruppe 3 I gjeldende forskrift er \u00e5rlig honorarsats i gruppe 3 for leder kr. 25 330, kr 18 110 for medlemmer, og kr. 1 460 per m\u00f8te for vara. Det har v\u00e6rt vurdert \u00e5 endre til m\u00f8tehonorar i denne gruppen. De ulike r\u00e5dene i denne gruppen har imidlertid ulikt ansvar, m\u00f8tehyppighet og omfang av aktiviteter utenom selve m\u00f8tene, slik at omgj\u00f8ring til m\u00f8tehonorar kan f\u00e5 uheldige virkninger. I denne gruppen er innplassert r\u00e5d og utvalg opprettet som faglig st\u00f8tte og med interessefunksjoner: I honorargruppe 3 er innplassert: \u2022 R\u00e5det for byforming og arkitektur \u2022 Bergen kommunale fond til kunstnerisk utsmykking av byen, styret \u2022 Ruspolitisk r\u00e5d \u2022 Takstnemda Byr\u00e5det vedtok innplassering av Ruspolitisk r\u00e5d i honorargruppe 3 den 25.01.2018, sak 1018/18, dette foresl\u00e5s videref\u00f8rt, ogs\u00e5 ut fra kriteriene for innplassering. Honorargruppe nr. 4 I gjeldende forskrift er m\u00f8tehonoraret i gruppe 4 for leder kr. 1 000 og kr. 720 for medlemmer og vara pr. m\u00f8te. I denne gruppen er innplassert samarbeidsutvalgene for skoler, oppveksttun og barnehager. Innplassering av Karanteneutvalget Byr\u00e5det fattet i m\u00f8te 21.03.2013 f\u00f8lgende vedtak i sak 1126-13: 1. Karanteneutvalget innplasseres i Honorarkategori 4 i \u00abReglement for godtgj\u00f8ring av folkevalgte i utvalg hvor byr\u00e5dsavdelingene eller underliggende virksomheter har sekretariatsfunksjonen\u00bb. 10 2. Utvalgets sekretariat har ansvar for budsjettering og utbetaling av honorar/godtgj\u00f8relser mv... Ved en inkurie ble ikke Karanteneutvalget lagt inn i oversikten over utvalg og honorarkategorier og var dermed ikke omtalt i forskriften som ble vedtatt i 2020. Karanteneutvalget var innplassert i dav\u00e6rende kategori 4 som ble honorert pr. m\u00f8te. Satsene den gang var 1 160 kroner for leder pr. m\u00f8te og 850 kroner for medlem og varamedlem pr. m\u00f8te. Disse bel\u00f8pene er h\u00f8yere enn dagens satser i n\u00e5v\u00e6rende gruppe 4. Karanteneutvalget har relativt f\u00e5 m\u00f8ter, men ved skifte av byr\u00e5d eller ved slutten av en valgperiode vil det som oftest bli noen m\u00f8ter for \u00e5 behandle saker om eventuell karantene og saksforbud for politikere og politiske r\u00e5dgivere ved overgang til stilling utenfor Bergen kommune. Basert p\u00e5 kompleksiteten i avgj\u00f8relsene som fattes og kravene til utvalgsmedlemmenes kompetanse foresl\u00e5s Karanteneutvalget omplassert til kategori 2. Kapittel 7. Avsluttende bestemmelser I kap. 7 foresl\u00e5s gjeldende ordning med ansvar for \u00e5rlig regulering av satsene i kapittel 6 endret fra byr\u00e5det til bystyrets kontor. Videre foresl\u00e5s det at satsene i kapittel 6 ogs\u00e5 skal reguleres pr. 1. mai og ikke pr. 1.januar slik det har v\u00e6rt gjort tidligere for disse utvalgene. \u00a7 27 Utbetaling Denne bestemmelsen var tidligere \u00a7 3 i Forskrift om folkevalgtes rett til godtgj\u00f8ring og velferdsgoder i Bergen kommune og \u00a7 10 i Forskrift for godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det. \u00a7 28 Regulering av godtgj\u00f8ringsbel\u00f8pene Denne bestemmelsen var tidligere \u00a7 4 i Forskrift om folkevalgtes rett til godtgj\u00f8ring og velferdsgoder i Bergen kommune. Denne bestemmelsen var delvis tidligere nedfelt i \u00a7 11 i Forskrift for godtgj\u00f8ring og dekning av utgifter og \u00f8konomisk tap for tillitsverv i styrer, r\u00e5d og utvalg i Bergen kommune, hvor sekretariatsfunksjonen er underlagt byr\u00e5det. Det foresl\u00e5s at Bystyrets kontor foretar den \u00e5rlige reguleringen av satsene. Dette inneb\u00e6rer ingen endringer hva gjelder beregningsgrunnlaget. Det er ogs\u00e5 foretatt en spr\u00e5klig opprydning i bestemmelsen. Kapittel 8. Ikrafttredelse \u00a7 29 Ikrafttredelse Ikrafttredelse fra vedtaksdato. Andre endringer Fotnote ang\u00e5ende stortingsrepresentantenes l\u00f8nn og diettgodtgj\u00f8relse er endret til: \u00abStortingsrepresentantenes l\u00f8nn pr. 1. mai 2023, med fratrekk for \u00e5rlig diettgodtgj\u00f8relse, er 1 080 460 kroner\u00bb. 11 "
}