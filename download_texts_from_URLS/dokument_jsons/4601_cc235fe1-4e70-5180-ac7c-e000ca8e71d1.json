{
  "dokument_id": "cc235fe1-4e70-5180-ac7c-e000ca8e71d1",
  "doc_type": "case_presentation",
  "kommune": 4601,
  "tittel": "Sammen for kvalitet - lek og medvirkning. Kvalitetsutviklingsplan for bergensbarnehagen ",
  "url": "https://bergen.kommune.no/politikere-utvalg/api/fil/bk360/11399232/Framstilling-Sammen-for-kvalitet-lek-og-medvirkning-Kvalitetsutviklingsplan-for-bergensbarnehagen-",
  "tekst": " Ungdomsr\u00e5det Saksframstilling V\u00e5r referanse: 2023/246030-16 Saksbehandler: Birgitte Teglgaard J\u00f8rgensen Sammen for kvalitet - lek og medvirkning. Kvalitetsutviklingsplan for bergensbarnehagen Hva saken gjelder: Sak til bystyret. Byr\u00e5det legger med dette fram kvalitetsutviklingsplan for bergensbarnehagen Sammen for kvalitet \u2013 lek og medvirkning. Byr\u00e5det i Bergen har laget en ny plan for \u00e5 styrke kvaliteten i de kommunale barnehagene. M\u00e5let er \u00e5 sikre at alle barna f\u00e5r en trygg, l\u00e6rerik og engasjerende hverdag. Planen, kalt Sammen for kvalitet \u2013 lek og medvirkning, skal gjelde for de 92 kommunale barnehagene i Bergen, men private barnehager kan ogs\u00e5 bruke deler av den om de \u00f8nsker. Planen fokuserer p\u00e5 fire hovedomr\u00e5der: 1. Livsmestring 2. Lek 3. Spr\u00e5k 4. Medvirkning. Hvert omr\u00e5de har egne m\u00e5l og strategier for \u00e5 st\u00f8tte barnas utvikling og opplevelser i barnehagen. For eksempel skal barna f\u00e5 hjelp til \u00e5 forst\u00e5 og h\u00e5ndtere f\u00f8lelser, utvikle spr\u00e5ket sitt, oppleve lekens verdi, og f\u00e5 mulighet til \u00e5 p\u00e5virke sin egen hverdag. I tillegg skal foreldre ogs\u00e5 bli involvert i barnehagens arbeid. Planen er laget i tr\u00e5d med nasjonale regler og m\u00e5l, som barnehageloven, rammeplanen, og FNs b\u00e6rekraftsm\u00e5l om god helse og livslang l\u00e6ring. Planen ble ogs\u00e5 sendt ut til offentlig h\u00f8ring for \u00e5 samle innspill fra barnehager, foreldre og andre akt\u00f8rer. Planen legger vekt p\u00e5 at barnehagene skal v\u00e6re l\u00e6rende organisasjoner hvor ansatte kan dele kunnskap og erfaringer. Byr\u00e5det understreker at planen skal gjennomf\u00f8res innenfor dagens budsjett, og at det kan kreve omprioriteringer. Saksfremstillingen er vedlagt saken, mens resterende dokumenter kan finnes her. Ungdomsr\u00e5dets behandling: 1. Les saksfremlegg og vedlagte dokumenter 2. Diskuter og formuler eventuelt en uttalelse og forslag eller merknader til saken. 1 Forslag til vedtak: Ungdomsr\u00e5det tar saken til orientering. Dato: 29. oktober 2024 Eowyn Tomine Saus - leder Birgitte Teglgaard J\u00f8rgensen - seniorr\u00e5dgiver Dokumentet er godkjent elektronisk. Vedlegg: Saksfremlegget 2 "
}