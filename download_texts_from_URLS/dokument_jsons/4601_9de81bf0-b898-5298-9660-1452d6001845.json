{
  "dokument_id": "9de81bf0-b898-5298-9660-1452d6001845",
  "doc_type": "case_attachment",
  "kommune": 4601,
  "tittel": "H\u00f8ring av foresp\u00f8rsel om \u00e5 permanent senke vannstanden i Skulstadvatnet i Bergen kommune, Vestland fylke",
  "url": "https://bergen.kommune.no/politikere-utvalg/api/fil/bk360/10505474/Horing-av-foresporsel-om-a-permanent-senke-vannstanden-i-Skulstadvatnet-i-Bergen-kommune-Vestland-fylke",
  "tekst": "BERGEN KOMMUNE Postboks 7700 5020 BERGEN V\u00e5r dato: 23.05.2024 V\u00e5r ref.: 202212578-5 Oppgis ved henvendelse Deres ref.: H\u00f8ring av foresp\u00f8rsel om \u00e5 permanent senke vannstanden i Skulstadvatnet i Bergen kommune, Vestland fylke NVE har mottatt foresp\u00f8rsel fra Eviny Fornybar AS, datert 24.06.2022, om vurdering av konsesjonsplikt for \u00e5 varig senke h\u00f8yeste regulerte vannstand (HRV) i Skulstadvatnet i Bergen kommune med 2 meter. Meldingen sendes n\u00e5 p\u00e5 begrenset h\u00f8ring til Bergen kommune, Vestland fylkeskommune og Statsforvalteren i Vestland. Skulstadvatnet er inntaksmagasin til Trengereid kraftverk, og er en eldre regulering uten konsesjon etter vassdragslovgivningen. Dammen tilfredsstiller per i dag ikke NVEs krav for damsikkerhet og er plassert i bruddkonsekvensklasse 3. For at dammen skal tilfredsstille kravet til stabilitet, planlegger Eviny Fornybar AS \u00e5 varig senke HRV med 2 meter, i stedet for \u00e5 rehabilitere dammen. Senkningen vil utgj\u00f8re en permanent t\u00f8rrlegging av de \u00f8verste to meterne av magasinet, tilsvarende ca. 15000 m2. Denne senkningen vil gi et gjennomsnittlig produksjonstap i Trengereid kraftverk p\u00e5 0,36 GWh/\u00e5r. I tillegg til \u00e5 senke HRV blir det ogs\u00e5 n\u00f8dvendig \u00e5 etablere et nytt overl\u00f8p og \u00e5 st\u00f8pe en betongplate p\u00e5 dammen. Foresp\u00f8rselen skal behandles etter vannressursloven \u00a7 18 og vurderes etter \u00a7\u00a7 8 og 10 i samme lov. NVE skal p\u00e5 bakgrunn av foresp\u00f8rselen vurdere om tiltaket gir skade og ulempe av slik betydning for allmenne interesser at det oppst\u00e5r konsesjonsplikt etter vannressursloven. Her finner du meldingen Foresp\u00f8rselen med vedlegg er vedlagt. Den er ogs\u00e5 lagt ut p\u00e5 NVEs nettside: www.nve.no/9241/V. Slik sender du inn h\u00f8ringsuttalelse E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no Org.nr.: NO 970 205 039 MVA Bankkonto: 7694 05 08971 NVE foretrekker at uttalelser sendes elektronisk til uttalelse@nve.no. Merk e-posten med \u00abH\u00f8ringsuttalelse, saksnr. 202212578\u00bb i emnefeltet, og oppgi navn og organisasjonsnummer i innledningen om du representerer en virksomhet. Frist for \u00e5 sende uttalelse er 04.07.2024 I tillegg kan uttalelser sendes per post til NVE, Energi- og konsesjonsavdelingen, Postboks 5091, Majorstuen, 0301 Oslo. Uttalelser eller deler av uttalelser vil bli referert i et endelig vedtak. Informasjon til h\u00f8ringspartene Vi ber kommunen(e) informere om kjente allmenne interesser blir ber\u00f8rt av tiltaket, som friluftslivsinteresser, kulturminner, verdifulle naturtyper, r\u00f8dlistede arter og informasjon om vilt. Det er ogs\u00e5 av interesse for oss \u00e5 f\u00e5 informasjon om planstatus, status i forhold til vannforskriften, eksisterende vannuttak eller andre aktiviteter i vassdraget, etc. Vi ber Statsforvalteren og fylkeskommunen om \u00e5 vurdere om kjente allmenne interesser kan bli ber\u00f8rt, og i tillegg vurdere tiltaket opp mot sin sektorlovgivning. Med hilsen Ingrid Haug Hanne Tjoflot fagleder f\u00f8rstekonsulent Dokumentet sendes uten underskrift. Det er godkjent i henhold til interne rutiner Godkjent av Ingrid Haug Seniorr\u00e5dgiver Godkjent i henhold til NVE sine interne rutiner. Vedlegg: S\u00f8knad for varig nedsenking HRV dam Skulstadvatnet i Trengereid Mottakerliste: 2 BERGEN KOMMUNE STATSFORVALTAREN I VESTLAND VESTLAND FYLKESKOMMUNE Kopimottakerliste: EVINY FORNYBAR AS EVINY FORNYBAR AS - Netra Timalsina 3 "
}