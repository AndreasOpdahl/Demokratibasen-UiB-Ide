{
  "dokument_id": "2a27d16a-acf6-5b05-9f3e-46e8d68877b3",
  "doc_type": "case_attachment",
  "kommune": 4601,
  "tittel": "Uttalelse fra Bymilj\u00f8etaten , datert 20.03.2024",
  "url": "https://bergen.kommune.no/politikere-utvalg/api/fil/bk360/10728872/Uttalelse-fra-Bymiljoetaten-datert-20-03-2024",
  "tekst": " Bymilj\u00f8etaten Til Intern korrespondanse PBE Byggesak S\u00f8r (Arbeidssted) v/Terje V\u00e5r referanse: 2023/279370-15 Harald Sagmo Saksbehandler: Ole Rugeldal Sandven Dato: 20. mars 2024 Fra Bymilj\u00f8etaten Uttalelse fra Bymilj\u00f8etaten. Fana, gnr. 44 bnr. 893. Totlandsvegen - Trafikksikringstiltak Saken gjelder Bymilj\u00f8etaten viser til oversendelse fra Plan- og bygningsetaten datert 11. mars 2024 vedr. foresp\u00f8rsel om uttalelse til trafikksikringstiltak (BYGG-2023/17753-7). Tiltaket er avhengig av dispensasjon fra kommuneplan \u00a7 3.1 plankrav og \u00a7 6.2.2 om byggegrense til vassdrag. Grunnlag Eiendommen er ikke regulert. Kommuneplanens arealdel (KPA2018), vedtatt i Bystyret 19.06.2019, viser eiendommen som 1001 \u2013 Bebyggelse og anlegg i Ytre fortettingssone. (Y) og den ligger innenfor hensynssonene H210 Vei st\u00f8y-R\u00f8d sone. Det foreligger ingen registreringer av viktig naturmangfold eller friluftsverdier innenfor tiltaksomr\u00e5det. Vurdering Natur- og milj\u00f8forvaltningsseksjon har vurdert tiltakets konsekvenser for interesser knyttet til natur, biologisk mangfold, landskap og friluftsliv. Tiltaket omfatter opparbeidelse av fortau med tilh\u00f8rende infrastruktur p\u00e5 en kortere veistrekning. Tiltaksomr\u00e5det er allerede planert og gruslagt. Dette betyr at lite eller ingen naturmark g\u00e5r tapt som f\u00f8lge av tiltaket. Kantvegetasjon langs Nesttunvassdraget vurderes heller ikke \u00e5 bli p\u00e5virket i s\u00e6rlig grad. I selve anleggsfasen er det viktig \u00e5 hindre avrenning av partikler og annen forurensning til vassdraget. Bymilj\u00f8etatens anbefaling Tiltaket er i strid med kommuneplan \u00a7 3.1 plankrav og \u00a7 6.2.2 om byggegrense til vassdrag. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. PBL \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil basert p\u00e5 ovenforst\u00e5ende vurderinger ikke frar\u00e5 at det gis dispensasjon for oms\u00f8kte tiltak. Med hilsen Bymilj\u00f8etaten Kristin Madsen Klokkeide - seksjonsleder Ole Rugeldal Sandven - saksbehandler Dokumentet er godkjent elektronisk. "
}