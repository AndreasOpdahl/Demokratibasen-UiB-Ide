{
  "dokument_id": "d097b289-7f2a-5170-8324-46eb69832049",
  "doc_type": "case_presentation",
  "kommune": 5536,
  "tittel": "Mottak av flyktninger 2025(Hoveddokument, 87KB)",
  "url": "https://innsyn.lyngen.kommune.no/wfdocument.aspx?journalpostid=2013058101&dokid=116076&versjon=6&variant=A&",
  "tekst": " Lyngen kommune Arkiv: JournalpostID: 24/13386 Saksbehandler: Anette Holst Dato: 02.12.2024 Saksframlegg Saksnr. Utvalg M\u00f8tedato PS 48/24 Levek\u00e5rsutvalget 04.12.2024 PS Kommunestyret Mottak av flyktninger 2025 Henvisning til lovverk Integreringsloven Helse- og sosialloven Oppl\u00e6ringsloven Barnehageloven Saksopplysninger Generelle opplysninger om saken Lyngen kommune ble i 2022 anmodet om bosetting av 30(senere rettet til 25) flyktninger. Bakgrunnen for anmodningen var den ekstraordin\u00e6re situasjonen i Ukraina som gjorde det n\u00f8dvendig \u00e5 \u00f8ke kapasiteten for bosetting i Norge. M\u00e5let for bosetting i 2022, med 25 flyktninger, ble oppn\u00e5dd. For 2023 ble kommunen i f\u00f8rste omgang anmodet om mottak av 30 flyktninger. I sak 107/22 vedtok kommunestyret i Lyngen f\u00f8lgende: 1.Kommunestyret vedtar at Lyngen kommune vil bosette 25 flyktninger i 2023 2. Endres anmodning fra staten kan antall bosettinger \u00f8kes i forhold til statens eventuelle anmodning oppad begrenset til 40. 31.mai 2023 mottok Lyngen kommune en tilleggsanmodning fra Imdi om \u00e5 bosette tilsammen 40 flyktninger i 2023. Totalt ansatt bosatte i 2023 for Lyngen endte p\u00e5 41 personer. Den 10.11.2023 mottok Lyngen kommune anmodning om bosetting av 55 flyktninger i 2024. Kommunestyret i Lyngen fattet f\u00f8lgende vedtak i sak 124/23: 1. Lyngen kommune vedtar \u00e5 bosette 55 flyktninger i 2024 2. Dersom behovet nasjonalt \u00f8ker vil Lyngen kommune kunne bosette inntil 65 flyktninger totalt i 2024. Lyngen kommune vil ved utgangen av \u00e5ret 2024 ha bosatt 29 personer. Lyngen kommune vil motta anmodning om bosetting av 35 flyktninger i 2025. Bakgrunnen for anmodningen er IMDis erfaringer med kommunes bosettingsarbeid og kapasitet. Behovet for bosetting av flyktninger i 2025 er beskrevet til 18 900 personer totalt i Norge, og kommunene har en n\u00f8kkelrolle n\u00e5r det gjelder h\u00e5ndteringa av det som er den st\u00f8rste massefluktsituasjonen i v\u00e5r tid. IMDi oppfordrer derfor kommunene til \u00e5 fatte vedtak som samsvarer med anmodningen. Selv om kommunen fatter vedtak i tr\u00e5d med IMDis anmodning, s\u00e5 bosetter kommunen det antall flyktninger det er mulig \u00e5 finne bolig til. Kommunen forplikter seg til \u00e5 finne l\u00f8sninger for boliger s\u00e5 langt som mulig. Forhold til overordnet plan og \u00f8vrige vedtak PS 30/22 PS 107/22 PS 104/23 Vurdering av alternativer og konsekvenser Lyngen kommune har ny erfaring med mottak av flyktninger gjennom 2022, 2023 og 2024. Vi har gjennom \u00e5rene bygget opp en god tjeneste og et godt samarbeid med lag/foreninger og frivillige for \u00e5 sikre god og hurtig integrering. Barnehager: Lyngen kommune har et godt utbygd barnehagetilbud med ledig kapasitet b\u00e5de i Lenangen, Lyngsdalen Kavringen barnehager. I tillegg muliggj\u00f8r vedtektene en utvidelse av barnehagetilbudet (og da ogs\u00e5 bemanningen) ved behov. Kommunen har god kompetanse p\u00e5 flerspr\u00e5klige barn, og b\u00e5de har drevet og driver spr\u00e5koppl\u00e6ring/spr\u00e5kbad i barnehagene med barn med minoritetsbakgrunn. Barnehagene kan hurtig starte opp tilvenning for nye barn. Det er behov for spr\u00e5kassistent i barnehagene, for \u00e5 gi spr\u00e5kstimulering og n\u00f8dvendig oppf\u00f8lging av barn og unge. Skolene: Eidebakken skole har skoleklasser mellom 12 og 24 elever, der gjennomsnittsklassen per \u00e5rskull er p\u00e5 ca 20. Dette gir god kapasitet for inntak av skoleelever. Det er startet opp s\u00e6rskilt spr\u00e5koppl\u00e6ring i grupper p\u00e5 skolen for de nyankomne dette \u00e5ret. Skolen har god kompetanse og kapasitet, og kan raskt utvide skoletilbudet ved behov. Ogs\u00e5 Lenangen skole og Lyngsdalen oppvekstsenter har kapasitet for inntak av elever innenfor gjeldende klassedeling. Det er behov for ressurser til \u00e5 gi s\u00e6rskilt oppl\u00e6ring Helse: Lyngen kommune har en godt utbygd helsestasjon med 2,5 helsesykepleierstilling og to kommunepsykologer. Kommunen har jordmor i delstilling. Kommunen har en god legetjeneste og egen legevakt. Kommunen har en stabil og god barneverntjeneste. Kommunen har lav kapasitet p\u00e5 institusjonsplasser. Voksenoppl\u00e6ring og flyktning tjeneste. Etter vedtak om bosetting for 2022 er tjenesten bygget ut med flyktningkonsulent, milj\u00f8arbeidere og utvidelse av stillinger i voksenoppl\u00e6ringen. Tjenesten er dimensjonert for \u00e5 sikre gode introduksjonsprogram og god st\u00f8tte for nyankomne flyktninger. I henhold til introduksjonsloven med tilh\u00f8rende forskrifter har den enkelte kommune ansvar for \u00e5 tilrettelegge introduksjonsprogram i samsvar med lovens intensjoner. Det omfatter kartlegging av kompetanse, utarbeiding av individuelle planer, programoppf\u00f8lging, deltagerbevis og administrasjon, samt utbetaling av introduksjonsst\u00f8nad. Oppl\u00e6ring i norsk og samfunnskunnskap, samt arbeidstrening i form av spr\u00e5kpraksis er hovedaktiviteten i introduksjonsprogrammet. Arbeidsliv og spr\u00e5kpraksis 33 av flyktningene som har kommet de to siste \u00e5rene er i arbeidsf\u00f8r alder, og av disse 17 i l\u00f8nnet arbeid, og mange p\u00e5 tur ut i arbeid. 13 personer deltar i introduksjonsprogrammet, og 3 har v\u00e6rt/er/skal i spr\u00e5kpraksis. Samtlige personer i arbeidsf\u00f8r alder har minimum videreg\u00e5ende utdanning, og mange har h\u00f8y kompetanse innenfor ulike fagomr\u00e5der. Noen av flyktningene som fullf\u00f8rer introduksjonsprogrammet, har problemer med \u00e5 komme ut i ordin\u00e6rt arbeid. Disse er i praksis gjennom ordninger i NAV. Spr\u00e5kpraksis skal fungere som b\u00e5de spr\u00e5ktrening og arbeidstrening og gj\u00f8re deltakerne i stand til \u00e5 komme ut i ordin\u00e6rt arbeid. Spr\u00e5kpraksis inng\u00e5r i introduksjonsprogrammet, og deltakerne er l\u00f8nnet gjennom introduksjonsst\u00f8nad. Det l\u00f8per ingen kostnader for arbeidsgiver \u00e5 ha deltakere i spr\u00e5kpraksis. Flyktning tjenesten og NAV samarbeider tett. Boliger Bosettingen i 2023 og 2024 har f\u00f8rt til full utnyttelse av kommunale boliger. P\u00e5 det private markedet er det noen ledige leiligheter/hus som man etter avtale kan benytte i bosettingsarbeidet. Kapasiteten i Lyngseidet sentrum er i stor grad brukt, s\u00e5 en ytterligere bosetting vil fordre bosetting i hele kommunen. Den st\u00f8rste utfordringen med \u00e5 bosette flyktninger er \u00e5 finne boliger. Frivillighet og organisasjoner Lyngen kommune har stor bredde i frivillige lag- og organisasjoner. En del av disse har v\u00e6rt sv\u00e6rt sentrale i bosettingsarbeidet i 2022-2024, spesielt en frivillig gruppe som er sammensatt p\u00e5 tvers av organisasjoner. I tillegg har flere lag og foreninger gjort gode integreringstiltak p\u00e5 eget initiativ i perioden. Det frivillige er en viktig st\u00f8ttespiller for god integrering. Organisering av arbeidet med flyktninger Arbeidet med bosetting av flyktninger har v\u00e6rt organisert av en tverrfaglig arbeidsgruppe ledet av Tone Iversen, rektor Eidebakken skole. Gruppa har best\u00e5tt av Hallvard Samuelsen(bolig), Kirsti Lyngdal(barnehage), Torill Osvaldsen(NAV), Camilla van Gemert(flyktningetjenesten) og Birgitta Fr\u00f8yd(helsestasjon). Gruppa har kalt inn andre enheter ved behov. Organiseringen vil videref\u00f8res for bosetting 2025. \u00d8konomi Kommunen mottar et integreringstilskudd for hver flyktning som bosettes. Dette tilskuddet mottar kommunen \u00e5rlig i 5 \u00e5r. M\u00e5lsettingen er at de overf\u00f8ringene kommunen mottar fra staten skal dekke utgifter til bosetting og integrering av flyktninger. R\u00e5dmannens innstilling 1. Lyngen kommune vedtar \u00e5 bosette 35 flyktninger i 2025 Levek\u00e5rsutvalget 04.12.2024: Behandling: VEDTAK: Levek\u00e5rsutvalget i Lyngen tiltrer r\u00e5dmannens innstilling enstemmig. LEV- 48/24 Vedtak: Lyngen kommune vedtar \u00e5 bosette 35 flyktninger i 2025 "
}