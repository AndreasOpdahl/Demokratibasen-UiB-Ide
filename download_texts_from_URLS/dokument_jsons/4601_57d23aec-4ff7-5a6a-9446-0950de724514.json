{
  "dokument_id": "57d23aec-4ff7-5a6a-9446-0950de724514",
  "doc_type": "case_attachment",
  "kommune": 4601,
  "tittel": "Fagnotat, datert 18.02.2025",
  "url": "https://bergen.kommune.no/politikere-utvalg/api/fil/bk360/12132329/Fagnotat-datert-18-02-2025",
  "tekst": " Plan- og bygningsetaten Til Fagnotat PBE Byplan Private planer (Arbeidssted) V\u00e5r referanse: PLAN-2022/20572-75 Saksbehandler: Caroline Giezendanner Lygren Dato: 18.02.2025 Fra Plan- og bygningsetaten Forslag til detaljregulering anbefales vedtatt Ytrebygda, gnr 37, bnr. 5 m.fl., \u00d8stre Nordeidbrekka, Arealplan-ID 66230000 Om planforslaget En til En Arkitekter AS foresl\u00e5r p\u00e5 vegne av Kronheim Invest AS detaljregulering for et omr\u00e5de ved Steinsvikvegen mellom S\u00f8reide og Steinsviken, i Ytrebygda bydel. S\u00f8reidgrenda S t e i n s v i k Figur 1: Kartutsnitt av planomr\u00e5det. Planomr\u00e5det markert med svart linje. Planforslagets hovedform\u00e5l er \u00e5 regulere deler av eiendom gnr. 37, bnr. 5 til boligform\u00e5l, best\u00e5ende av enebolig, rekkehus og leiligheter fordelt p\u00e5 inntil 19 boenheter. Det legges opp til 3045 m2 BRA ny bebyggelse fordelt p\u00e5 felt B og BF1, inkludert boder og parkeringsareal under grunnen og i garasje. Feltene reguleres med henholdsvis 80 % og 33 % BRA utnyttelse. Enebolig i felt BF1 er foresl\u00e5tt med to etasjer inkl. en underetasje mot terreng. Bebyggelse i felt B er vist med tre etasjer inkl. loft. Felt BF2-4 reguleres til eksisterende situasjon. Som del av planforslaget foresl\u00e5s det \u00e5 regulere og utbedre T-krysset mellom fylkesvei Steinsvikvegen og kommunalvei Grunnane, og i tillegg etablere fortau langs fv. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Steinviksveien og Grunnane. Det tilrettelegges for krysningspunkt for fotgjengere over Steinsvikveien og det skal etableres turvei mellom planomr\u00e5det og boligomr\u00e5det i vest. Viktige tema i planprosessen har v\u00e6rt trafikksikkerhet, utnyttelsesgrad, byggeh\u00f8yder, arkitektur, nabohensyn og kulturminner. Planomr\u00e5det omfattes av eldre reguleringsplaner (se kap. 4.2 i planbeskrivelsen), hvor den aktuelle eiendommen for ny boligutbygging er regulert i plan vedtatt i 1992 (arealplan-ID 8770000). I kommuneplanens arealdel (KPA) ligger planomr\u00e5det innenfor ytre fortettingssone og deler av samferdselsarealet ligger i \u00f8vrig byggesone og gr\u00f8nnstruktur. Planomr\u00e5det ligger innenfor hensynssone gul og r\u00f8d st\u00f8ysone H390. Planforslaget omfattes ikke av forskrift om konsekvensutredninger. Se planbeskrivelsen med vedlegg for utfyllende opplysninger. F\u00f8lg denne lenken for \u00e5 se planforslaget i 3D: \u00d8stre Nordeidbrekka Planprosess og medvirkning Merknader og uttalelser ved offentlig ettersyn Planforslaget var p\u00e5 offentlig ettersyn i perioden 16.01.2021\u201302.03.2021. Det ble mottatt 7 private merknader, 13 h\u00f8ringsuttalelser og ingen innsigelser. Disse er oppsummert og kommentert av forslagsstiller i merknadsskjema datert 05.12.2024. Materialet er gjennomg\u00e5tt og vurderes som dekkende. I uttalelsene og merknadene blir det i hovedtrekk pekt p\u00e5 f\u00f8lgende: \u2022 Trafikk: Naboer opplever at kapasitet i kryss Steinsvikvegen x Grunnane ikke er tilstrekkelig, og det er ofte kollisjoner med materiell skade. Stiller sp\u00f8rsm\u00e5l ved trafikktelling. B\u00f8r etableres gang- og sykkelveg fra Grunnane til busstopp mot S\u00f8reide. Krysningspunkt for g\u00e5ende og syklende. \u2022 Bebyggelse: Ber om at omfang reduseres pga. solforhold, nedbygging av gr\u00f8nnstruktur, stedstilpasning, innsyn og utsikt. Negativ til to enheter over hverandre. Bekymringer knyttet til milj\u00f8gifter i forbindelse med l\u00e5ven. \u2022 Kulturmilj\u00f8/minner: Krav om arkeologisk registrering. \u2022 Gr\u00f8nnstruktur: Terrenginngrep, nedbygging av siste gr\u00f8nnstruktur langs vei fra S\u00f8reide til Steinsvik. Fremmede arter. \u2022 St\u00f8y: Merknader til st\u00f8y p\u00e5 fasade, uteoppholdsareal og i anleggsfasen. St\u00f8yskjerm b\u00f8r v\u00e6re jordvoll eller vegetasjonsskjerm. \u2022 Tverrforbindelser: Er negativ til gatetun i \u00d8stre Nordeidbrekka, og offentlig form\u00e5l. Endringer etter offentlig ettersyn og begrenset h\u00f8ring Endringene som er foretatt etter offentlig ettersyn, fremg\u00e5r av merknads- og endringsskjema offentlig ettersyn datert 05.12.2024. Noen av endringene var som f\u00f8lger: \u2022 Det er foretatt nye trafikktellinger, trafikk- og mobilitetsanalyse er oppdatert iht. nye tall. \u2022 Kryssutforming er endret og det legges opp til tilrettelagt krysning av Steinsvikveien for fotgjengere. \u2022 Plangrensen er justert. \u2022 Eierform for veien \u00d8stre Nordeidbrekka endres fra felles gatetun til privat vei. Saksnummer PLAN-2022/20572 Side 2 av 16 \u2022 Det er sikret opparbeiding av turvei fra privat vei Grunnane til \u00d8stre Nordeidbrekka 61, felt o_BG1 og o_TV i revidert plankart. \u2022 Fortau langs privat vei Grunnane er forlenget mot \u00f8st for \u00e5 koble sammen med tverrforbindelsen, felt o_FO1 i revidert plankart. \u2022 Byggeh\u00f8yder er justert etter endring fra flatt tak til saltak. \u2022 Antall boenheter er redusert fra 22 til 19. Etter offentlig ettersyn ba plan- og bygningsetaten forslagsstiller utarbeide en naturmangfoldrapport. Registrering av hasselskog medf\u00f8rte endringer i plangrepet og reduksjon av fotavtrykket for \u00e5 ivareta mest mulig av skogen. Med bakgrunn i endringene etter offentlig ettersyn ble det foretatt en begrenset h\u00f8ring i perioden 22.05.2024-14.06.2024. Det kom inn 5 private merknader og 3 uttalelser fra h\u00f8ringsparter til denne. Naboer stiller seg fortsatt kritisk til trafikksituasjonen, med tanke p\u00e5 \u00f8kt trafikkmengde inn og ut av Grunnane, fremmedparkering samt utforming av krysset Grunnane x Steinsvikvegen. Det gis ogs\u00e5 uttrykk for misn\u00f8ye med \u00f8kt fortetting i omr\u00e5det. Nabo p\u00e5 gnr/bnr. 37/492 er negativ til foresl\u00e5tte byggeh\u00f8yder og byggegrense mot deres eiendom. Vestland fylkeskommune (VLFK) uttaler at plangrepet er i tr\u00e5d med deres tidligere tilbakemeldinger vedr\u00f8rende trafikale problemstillinger. Bymilj\u00f8etaten (BME) uttaler at deres tilbakemeldinger hva gjelder kommunal vei er im\u00f8tekommet. Ellers har de flere innspill knyttet til ivaretakelse av hasselskog. Byarkitekten er positiv til endring av antall boenheter og takform, men har innspill p\u00e5 utforming av g\u00e5rdsrom, lekeareal og renovasjonspunkt/nedkj\u00f8ring P-kjeller. Merknadene og uttalelsene etter begrenset h\u00f8ring er oppsummert og kommentert av plankonsulenten i merknads- og endringsskjema begrenset h\u00f8ring, datert 11.11.2024. Endringer som f\u00f8lge av innkomne merknader er oppsummert i merknadsskjemaet samt i planbeskrivelsen kapittel 6. Det er ogs\u00e5 foretatt noen justeringer som gjelder utnyttingsgrad og parkeringsdekning p\u00e5 bakgrunn av tilbakemeldinger fra plan- og bygningsetaten og feil ved utregning av utnyttingsgrad. Vurdering av planforslaget Plan- og bygningsetaten (PBE) kommenterer sakens sentrale problemstillinger. \u00d8vrige tema anses som tilfredsstillende l\u00f8st og belyst. Vi slutter oss til hovedform\u00e5let boligbebyggelse og det planfaglige grepet i planforslaget. Forslaget til detaljregulering vurderes \u00e5 v\u00e6re tilfredsstillende og anbefales vedtatt med endringer. Arealform\u00e5l I foreliggende planforslag foresl\u00e5s boliger, i form av enebolig, rekkehus og leiligheter samt n\u00f8dvendig infrastruktur og uteareal. Vi slutter oss til foresl\u00e5tt form\u00e5l. Utnyttelse og byggeh\u00f8yder KPA \u00e5pner for utnyttelsesgrad mellom 30 \u2013 120 % BRA i ytre fortettingssone. I felt B foresl\u00e5s det rekkehus, leiligheter og tomannsbolig, over tre etasjer. Feltet har en utnyttelsesgrad p\u00e5 80 %-BRA, hvilket \u00e5pner for 2932,5 m2 BRA ny bebyggelse. Saksnummer PLAN-2022/20572 Side 3 av 16 M\u00f8neh\u00f8ydene varierer fra kote +36,5 til 40,5. I felt BF1 foresl\u00e5s det etablering av en enebolig, over to etasjer inkludert en underetasje mot terreng. Utnyttelsesgraden er satt til 33 %-BRA, hvilket utgj\u00f8r 204,2 m2 BRA ny bebyggelse. Maksimal m\u00f8neh\u00f8yde er kote +43,5. PBE er positiv til at foreliggende planforslag har redusert antall boenheter fra 22 til 19 siden offentlig ettersyn. Til offentlig ettersyn \u00e5pnet bestemmelsene opp for at bebyggelsen i felt B (da kalt BAA) kunne etableres med inntil to boenheter over hverandre. I foreliggende planforslag er dette begrenset til rekkehusene i nordvest. Her planlegges det for to leiligheter under de fire rekkehusene. Vi er positive til endringen, og vurderer at plangrepet er i tr\u00e5d med f\u00f8ringene om utnyttelse for ytre fortettingssone i KPA. Det vurderes ogs\u00e5 at ny bebyggelse ikke vil f\u00f8re til uakseptabel ulempe for naboer hva gjelder sol- og utsiktsforhold. Det vises her til vedlagte sol- og skyggestudier. N\u00e5r det gjelder eneboligen i felt BF1, har PBE gjennom planprosessen v\u00e6rt negativ til ny bebyggelse i feltet, som f\u00f8lge av krevende terrenginngrep og adkomst, samt at vi har hatt et \u00f8nske om \u00e5 bevare feltet som et gr\u00f8nt naturelement. Foresl\u00e5tt enebolig med tilh\u00f8rende tilkomst legger opp til mindre terrenginngrep og ivaretar i st\u00f8rre grad vegetasjon, enn det som tidligere ble foresl\u00e5tt. Vi vurderer at forslagsstiller har im\u00f8tekommet v\u00e5re anbefalinger. Arkitektonisk utforming Planforslaget legger opp til at ny bebyggelse i felt B plasseres i en tun-struktur. Eksisterende l\u00f8e foresl\u00e5s revet som f\u00f8lge av byggets tilstand, men skal gjenoppbygges med tilsvarende materialitet, som et historiefortellende element med ny bruk i form av leiligheter, boder og sykkelparkering. I felt BF1 skal det etableres enebolig. Prinsippene for plassering av bebyggelsen er fulgt opp fra anbefalingskartet i stedsanalysen, siste revisjon 04.10.2023. Bebyggelsen n\u00e6rmest f_KV4 Grunnane (omtalt som felt C i illustrasjonsplan) er revidert siden offentlig ettersyn. Det som tidligere var to rekkehus, foresl\u00e5s n\u00e5 som tomannsbolig. Til offentlig ettersyn var PBE negativ til denne bebyggelsen, fordi rekkehusene kastet skygge p\u00e5 uteoppholdsarealene og det ble vist til at fjerning av disse enhetene ville gi st\u00f8rre uteoppholdsareal og mer inviterende bomilj\u00f8. Etter endret plangrep vurderer PBE at tomannsboligen kommer tett p\u00e5 de s\u00f8rlige rekkehusene (felt B i illustrasjonsplan) og kaster skygge p\u00e5 deres fasade og private uteoppholdsareal. PBE aksepterer tomannsboligen, da den skjermer tunet for renovasjonspunkt og nedkj\u00f8ring til parkeringskjeller, hvilket vi anser som positivt. Til gjengjeld er det lagt opp til at rekkehusene som kommer tettest p\u00e5 tomannsboligen f\u00e5r st\u00f8rre privat uteoppholdsareal p\u00e5 bakkeplan, enn de andre enhetene i rekken. Saksnummer PLAN-2022/20572 Side 4 av 16 Figur 2: Utklipp fra illustrasjonsplan. Til venstre: planforslaget til offentlig ettersyn. Til h\u00f8yre: planforslaget til sluttbehandling. Det er gjort justeringer i plasseringen i rekkehusene i nordvest (omtalt som A1 og A2 i illustrasjonsplan), for \u00e5 ivareta verdifull hasselskog. Boligene har en sakset utforming. PBE vurderer saksingen som et positivt grep, som gir omr\u00e5det et mer variert arkitektonisk uttrykk. N\u00e5r det gjelder materialbruk er det sikret at fasadene i felt B og BF1 skal v\u00e6re i tre og ha en fargevariasjon i jordfargeskala. Det tillates ikke bruk at reflekterende materialer. Naboer har i prosessen uttrykt bekymring til foresl\u00e5tte byggeh\u00f8yder og antall etasjer. Planforslaget har ikke endret etasjeantall, men takformen er justert fra flatt tak til saltak. Med dette grepet vurderer PBE at bebyggelsen er mer tilpasset nabobebyggelsen. Bestemmelsene \u00e5pner for at det i felt B tillates takopplett og inntrukne terrasser i takflate. Det \u00e5pnes ogs\u00e5 for solenergil\u00f8sninger i tak og fasade p\u00e5 bebyggelsen i begge felt. PBE er positiv til materialitet og takform som er sikret i prosjektet, da det gjenspeiler omkringliggende bygningsmilj\u00f8. Det er positivt at l\u00f8en gjenoppbygges, med moderne justeringer i form av inntrukne terrasser, hvilket vi vurderer vil gi leilighetene ekstra kvalitet. Uteoppholdsareal For felt B er det sikret at det skal etableres minimum 75 m2 uteoppholdsareal pr boenhet, hvorav minimum 40 % skal utformes som fellesareal og maks 40 % kan l\u00f8ses p\u00e5 tak/altan. Alle boenheter skal ha privat uteoppholdsareal. Dette er i tr\u00e5d med krav i KPA for ytre fortettingssone. Det fremg\u00e5r av planbeskrivelsen kap. 5.5 hvordan planforslaget im\u00f8tekommer disse kravene. Det er sikret at fellesarealet skal utformes med intensjon om differensiert uteoppholds- og lekeareal for beboerne. Det skal tilrettelegges for lekeareal for barn av ulike aldersgrupper, oppholdssoner og parsellhager/urban dyrking. Det er ogs\u00e5 sikret at m\u00f8blementet skal v\u00e6re milj\u00f8vennlig og at fallunderlag skal v\u00e6re av naturmateriale, hvilket vi anser som positivt. Utearealet skal ha et tydelig gr\u00f8nt preg med variert beplantning. PBE er positive programmeringen av uteoppholdsarealene. Uteoppholdsarealet for eneboligen i felt BF1 l\u00f8ses som privat uteoppholdsareal p\u00e5 terreng innenfor feltet. Det \u00e5pnes ogs\u00e5 opp for at det kan etableres terrasse/altan/balkong. I MUA- Saksnummer PLAN-2022/20572 Side 5 av 16 illustrasjonen er det vist at eneboligen kan f\u00e5 opptil 118,1 m2 uteareal, hvilket er mer enn kravene i KPA. PBE har ingen innvendinger til utearealet i felt BF1. Barn og unges interesser Det vises til kap. 3.11 barn og unges interesser i planbeskrivelsen. Planomr\u00e5det er i dag ikke i bruk som lekeareal for n\u00e6romr\u00e5det. I planforslaget er det lagt opp til et bilfritt tun med lekeareal for barn i ulike aldersgrupper. Videre vil planforslaget medf\u00f8re en rekke trafikksikkerhetstiltak, med blant annet fortau langs kv. Grunnane og gang- og sykkelvei langs fv Steinsvikveien, som vil gi tryggere skolevei. PBE vurderer at barn og unges interesser er ivaretatt i planforslaget. Skole og barnehage Planomr\u00e5det inng\u00e5r i Aurdalslia barneskolekrets og R\u00e5 ungdomsskolekrets. Skolene ligger henholdsvis ca. 1 km og 4 km i gangavstand fra planomr\u00e5det. Aurdalslia skole har if\u00f8lge skolebruksplanen 2021-2030 god kapasitet frem mot 2030. R\u00e5 skole har kapasitetsutfordringer. I perioden 2020/2021 hadde skolen 470 elever, mens normalkapasitet er p\u00e5 450 elever. I skolebruksplanen er det uttrykt forventning om regulering og ferdigstillelse av ny ungdomsskole p\u00e5 S\u00f8reide i perioden 2025/2026. Det forventes at den nye skolen vil redusere elevtallet p\u00e5 R\u00e5 ungdomsskole med over 50%. Prognosene sier at R\u00e5 skole vil ha overkapasitet og ha et elevtall p\u00e5 rundt 230-240 i perioden frem mot 2030. Grunnet usikkerhet i fremtidig elevtallsutvikling i bydelen og forventninger om boligbygging er det i skolebruksplanen vurdert at det er fornuftig \u00e5 ha tilgjengelig kapasitet p\u00e5 ungdomsskolene R\u00e5 og Ytrebygda. Ny skolebruksplan er forventa i l\u00f8pet av 2025. St\u00f8y Planomr\u00e5det er utsatt for veitrafikkst\u00f8y fra fv. Steinsvikveien og omfattes av hensynssone r\u00f8d og gul st\u00f8ysone i KPA 2018. I bestemmelsene er det sikret at det skal etableres jordvoller som st\u00f8yskjermingstiltak i felt B. Det er utarbeidet st\u00f8yrapport til planforslaget, datert 05.06.2024. Her fremg\u00e5r det at rekkehusene i \u00f8st i felt B, samt jordvoll og naturlig terreng vil skjerme mot st\u00f8y. Dette f\u00f8rer til tilfredsstillende st\u00f8yniv\u00e5 for felles- og privat uteoppholdsareal. I bestemmelsene \u00e5pnes det opp for at det kan etableres st\u00f8yskjerm der dette av hensyn til naturmangfold og/eller trafikksikkerhet ikke er mulig \u00e5 l\u00f8ses med jordvoll. Eventuelle st\u00f8yskjermer skal tilpasses naturterreng og arkitektur. Vi er positive til at masser fra planomr\u00e5det kan benyttes til st\u00f8yskjermingstiltak. For boliger viser st\u00f8yrapporten at h\u00f8yeste ekvivalente st\u00f8yniv\u00e5 p\u00e5 fasade er beregnet til Lden=63, tilsvarende gul st\u00f8ysone. Saksnummer PLAN-2022/20572 Side 6 av 16 Figur 3: Utklipp fra st\u00f8yrapport som viser st\u00f8y p\u00e5 fasade. I bestemmelsene er det sikret at boliger som omfattes av gul st\u00f8ysone skal ha halvparten av oppholdsrom og minimum ett soverom med minst ett vindu som kan \u00e5pnes mot stille side. Det er ogs\u00e5 sikret at disse boenhetene skal v\u00e6re gjennomg\u00e5ende. PBE vurderer at st\u00f8y er tilfredsstillende l\u00f8st i planforslaget. Samferdsel og mobilitet Kryss fv. Steinsvikveien x kv. Grunnane Trafikksikkerhet har v\u00e6rt et viktig tema gjennom planprosessen. Naboer og h\u00f8ringsinstanser har uttrykt bekymring for trafikksikkerheten i omr\u00e5det, hvor s\u00e6rlig krysset Grunnane x Steinsvikveien blir pekt p\u00e5 som problematisk. Dagens kryss er ikke tilfredsstillende utformet. Det er d\u00e5rlig sikt og den reelle hastigheten er vesentlig h\u00f8yere enn fartsgrensen. I planprosessen har det derfor v\u00e6rt tett dialog med Statens Vegvesen, VLFK og BME. Til offentlig ettersyn ble krysset foresl\u00e5tt utbedret med venstresvingfelt. Trafikktellingene som l\u00e5 til grunn, var utf\u00f8rt av Statens Vegvesen midt i juli 2017. I h\u00f8ringsperioden uttrykte naboer at de ikke kjente seg igjen i konklusjonen til trafikkm\u00e5lingene. PBE ba forslagsstiller utf\u00f8re nye trafikktellinger, med s\u00e6rlig form\u00e5l \u00e5 avklare behovet for venstresvingfelt. Foreliggende planforslag har trafikkanalyse med oppdaterte trafikktellinger fra ettermiddagsrushet i perioden uke 34 og 35 i 2023. I trafikkanalysen blir det anbefalt \u00e5 ikke etablere venstresvingfelt. Venstre svingfelt forventes ikke \u00e5 ha merkbar innvirkning p\u00e5 kapasitet/trafikkflyt i krysset, og det vurderes \u00e5 kunne v\u00e6re til hinder for en optimal plassering av krysningspunkt for g\u00e5ende i krysset. I trafikkanalysen, revidert 15.05.2024 blir det konkludert at en realisering av planforslaget vil medf\u00f8re noe \u00f8kt trafikk, og at krysset har lav belastningsgrad og h\u00f8y kapasitetsreserve. Saksnummer PLAN-2022/20572 Side 7 av 16 Figur 4: Beregning av nyskapt trafikk fra planomr\u00e5det. Tabellen til h\u00f8yre viser oppdaterte tall. Planforslaget sikrer utbedring av T-krysset med tilstrekkelig frisikt. Krysset strammes opp, blant annet ved at dagens dr\u00e5pe i kv. Grunnane (o_KV2) utg\u00e5r, og det tilrettelegges med fortau langs kv. Grunnane (o_F3). Det skal ogs\u00e5 tilrettelegges med krysningspunkt for fotgjengere og fartsdempende tiltak i fv. Steinsvikvegen. Tiltakene er sikret gjennom rekkef\u00f8lgebestemmelser. VLFK, som er veieier, har akseptert tiltakene i fylkesveien. PBE vurderer at planforslaget bedrer situasjonen i krysset og er positiv til endringene. Grunnane og pv. \u00d8stre Nordeidbrekka I forbindelse med adkomst til ny bebyggelse utvides Grunnane (f_KV4) til 5,5 meter med tilh\u00f8rende fortau (f_FO1-2), og privat vei (V1) \u00d8stre Nordeidbrekka reguleres i forbindelse med utbygging i felt BF1. Avkj\u00f8rsel til boligen i Grunnane 2 (gnr/bnr. 37/249) blir noe justert og det reguleres gjennomg\u00e5ende fortau med avkj\u00f8rselspil. I merknadsskjema for begrenset h\u00f8ring, har forslagsstiller svart nabo p\u00e5 Grunnane 2 at regulert l\u00f8sning vil bedre stigningsforholdet som er p\u00e5 avkj\u00f8rselen i dag. PBE har ingen innvendinger mot dette. Mobilitet for myke trafikanter Til planforslaget er det utarbeidet en stedsanalyse, som har pekt p\u00e5 viktige ganglinjer. Stedsanalysens anbefalinger er fulgt opp i planforslaget. I ROS-analysen blir \u00abtrafikkulykke med p\u00e5kj\u00f8rsel av myke trafikanter i kommunal vei\u00bb identifisert som u\u00f8nsket hendelse. Planforslaget bedrer forholdene til myke trafikanter i omr\u00e5det. Det skal etableres nytt fortau (f_FO1-2) langs det nye boligomr\u00e5det i felt B og p\u00e5 \u00f8stsiden av kv. Grunnane (o_FO3). Det legges opp til at myke trafikanter kan krysse kv. Grunnane. Langs fv. Steinsvikvegen legges det til rette for etablering av ny gang- og sykkelvei (o_GS1). Tiltaket kobler seg p\u00e5 eksisterende gang- og sykkelvei i s\u00f8r. PBE vurderer at ovenfornevnte tiltak er viktig for \u00e5 ivareta sikkerheten for myke trafikanter. Planforslaget sikrer en forbedring av forbindelsene mot bussholdeplasser, barneskole i s\u00f8r og til \u00f8vrig gang- og sykkelnett. Det skal opparbeides en trappeforbindelse mellom Grunnane og \u00d8stre Nordeidbrekka i felt o_BG1. Det er sikret i bestemmelsene at snarveien (felt o_BG1 og o_TV) skal v\u00e6re offentlig tilgjengelig og \u00e5pen for allmenn ferdsel. Eksisterende skur/teltbygg forutsettes revet. PBE er positiv til foresl\u00e5tt turvei, og vurderer at tiltaket bidrar til \u00e5 knytte ny utbygging sammen med det eksisterende nabolaget. PBE vurderer at turveien/snarveien vil sikre g\u00e5ende, deriblant barn, en trygg kobling mot n\u00e6romr\u00e5det i vest. Uten snarveien m\u00e5 barn krysse Steinsvikveien to ganger for \u00e5 komme seg dit. Saksnummer PLAN-2022/20572 Side 8 av 16 Til offentlig ettersyn ble det foresl\u00e5tt at privat vei, felt V1, skulle gj\u00f8res om til et felles gatetun for omr\u00e5det og knytte prosjektet til boligomr\u00e5det i vest og bussholdeplassen Markaneset i nord. N\u00e6rmeste nabo i gnr/bnr 37/492 stilte seg imidlertid negativ til dette. Turveien som foresl\u00e5s regulert i foreliggende planforslag sikrer koblingen mot vest, og ovenfornevnte tiltak sikrer tilkomst til bussholdeplasser i s\u00f8r. PBE vurderer at det er positivt at turveien reguleres med offentlig eierform\u00e5l, da det kan gj\u00f8re det enklere for kommunen \u00e5 vedlikeholde forbindelsen i fremtiden. Terrengstigningen i omr\u00e5det f\u00f8rer til at det ikke er mulig \u00e5 oppn\u00e5 universell utforming for denne forbindelsen. Alle tiltakene er sikret med rekkef\u00f8lgebestemmelser. Gjennomf\u00f8ring av samferdselstiltak i planen vil medf\u00f8re grunnavst\u00e5else og behov for privatrettslige avtaler for deler av eiendommene gnr/bnr. 37/28, 37/249, 37/398 og 37/412. Sykkelparkering Iht. krav i KPA2018 skal det etableres minimum 2,5 sykkelparkeringsplasser per 100 m2 bolig, som tilsvarer minimum 49 plasser for bebyggelse i felt B og 3 plasser i felt BF1. Dette er sikret i bestemmelsene. Videre er det sikret for felt B at deler av parkeringsplassene skal settes av til sykler i ulike st\u00f8rrelser som f.eks. lastesykler og sykkelvogner. Sykkelparkeringen skal hovedsakelig l\u00f8ses i fellesanlegg i l\u00f8en, og skal v\u00e6re bak l\u00e5st d\u00f8r. Det \u00e5pnes ogs\u00e5 for at sykkelparkering kan l\u00f8ses i bod, i dette tilfellet skal det settes av minst 1,5 m2 per p-plass. Dette kommer i tillegg til annet bod-areal. Det skal settes av areal til sykkelvedlikehold i innend\u00f8rsanlegg. Bilparkering I KPA er det krav om minimum 0,8 parkeringsplasser pr 100 m2. Det er ikke satt et maksimumskrav for ytre fortettingssone. Parkeringsdekningen i planforslaget er i tr\u00e5d med KPA. Det er ikke vurdert bildeling i prosjektet. For felt B er det sikret 0,9-1 parkeringsplass per 100 m2 bolig. Dette tilsvarer 18-20 parkeringsplasser. Parkering l\u00f8ses i parkeringskjeller under bebyggelsen. Utstrekning av anlegget er vist i illustrasjonsplan, datert 06.11.2024, og er sikret i bestemmelsene. PBE er positiv til at anleggets utstrekning er redusert siden offentlig ettersyn. Videre er det positivt at det hovedsakelig er lagt under bebyggelsen, slik at mest mulig av uteoppholdsarealene vil bli p\u00e5 terreng. I bestemmelsene er det videre sikret at minimum 10 % av parkeringsplassene skal v\u00e6re utformet og reservert for bevegelseshemmede med gunstig tras\u00e9 til hovedadkomst eller heis. I planbeskrivelsen beskrives en intensjon om at tre av plassene skal reserveres for gjester, i tr\u00e5d med retningslinjene i KPA (15 %). For felt BF1 er det sikret at det tillates inntil to parkeringsplasser. Parkeringsdekningen er oppjustert med \u00e9n plass siden begrenset h\u00f8ring. Endringen er gjort etter anbefaling fra PBE, fordi naboer har uttrykt bekymring for fremmedparkering i omr\u00e5det. Bestemmelsene \u00e5pner opp for at det kan etableres en garasje innenfor feltet. Universell utforming (UU) Soner for lek og opphold, renovasjonspunkt og sykkelparkering skal utformes i henhold til prinsipp for universell utforming. Det vil ogs\u00e5 etableres heis fra parkeringskjeller til tunet. Saksnummer PLAN-2022/20572 Side 9 av 16 For boenheter i bygg A1, A2 og D (som omtalt i illustrasjonsplanen) sine \u00f8vre etasjer er det tillatt at adkomst ikke er universelt utformet, der terrenget er for bratt til \u00e5 l\u00f8se trinnfri adkomst. Eneboligen i felt BF1 vil heller ikke oppn\u00e5 UU-tilkomst. TEK \u00e5pner for at krav om UU-tilkomst til byggverk kan avvikes der terrenget er for bratt og kupert for \u00e5 oppn\u00e5 tilstrekkelig stigningsforhold. PBE aksepterer at ikke alle boligene i prosjektet f\u00e5r UU-tilkomst. I planprosessen har PBE bedt forslagsstiller se p\u00e5 muligheten for \u00e5 bedre tilgjengeligheten til parkeringskjeller og tunet for leilighetene A1 og A2 med inngang p\u00e5 niv\u00e5 med tunet. Forslagsstiller har svart at h\u00f8ydeforskjellene gj\u00f8r det umulig \u00e5 oppn\u00e5 tilgjengelig tilkomst for rullestolbrukere om man plasserer tilkomsten lenger vest. PBE aksepterer foresl\u00e5tt l\u00f8sning. Renovasjon Det foresl\u00e5s felles renovasjonsl\u00f8sning for alle boligene innenfor bestemmelsesomr\u00e5de #1 i felt B. PBE vurderer at foreliggende planforslag har bedre plassering for renovasjonspunktet enn det som l\u00e5 ute til offentlig ettersyn. Ny plassering frigir sentralt areal til felles uteoppholdsareal. L\u00f8sningen som er foresl\u00e5tt i planforslagets renovasjonstekniske plan (RTP) inneb\u00e6rer fire nedgravde bunnt\u00f8mte containere. RTP\u2019en er opprinnelig utarbeidet i 2023, og revidert i 2024. Her foresl\u00e5s eksisterende naboeiendom, Grunnane 2, knyttet til anlegget. Forslagsstiller har informert BIR om at anlegget n\u00e5 kun skal omfatte boligene i prosjektet. For glass- og metall er det lagt opp til at n\u00e6rmeste returpunkt skal benyttes. Siden RTP\u2019en ble utarbeidet, er avfallsforskriften kapittel 10a blitt endret. Det er n\u00e5 p\u00e5lagt med henteordning for glass- og metall ogs\u00e5. PBE har ikke krevd revisjon av RTP. I planbeskrivelsen skriver forslagsstiller at det er satt av tilstrekkelig areal til \u00e5 inkludere denne fraksjonen ogs\u00e5 innenfor bestemmelsesomr\u00e5de #1. I merknad til begrenset h\u00f8ring p\u00e5pekte byarkitekten at planforslaget burde justeres for \u00e5 f\u00e5 plass til vegetasjon og tr\u00e6r mellom nedkj\u00f8ringsrampen til parkeringskjelleren og renovasjonspunktet. PBE er enig med byarkitekten. Det er uheldig at forbipasserende m\u00f8ter store harde flater ved inngangen til Grunnane. Forslagsstiller har svart at merknaden ikke kan tas til f\u00f8lge p\u00e5 grunn av omr\u00e5det er dimensjonert for \u00e5 hensynta n\u00f8dvending man\u00f8vreringsareal for renovasjonsbiler. PBE har akseptert dette. Naturmangfold Det er utarbeidet en naturmangfoldsrapport (2023) med et tilleggsnotat (2024) til planforslaget. Kunnskapsgrunnlaget er basert p\u00e5 befaring utf\u00f8rt av fagkyndig og kunnskap fra offentlig tilgjengelige databasert. I rapporten er planomr\u00e5det delt inn i ulike soner, hvor naturen er verdsatt. Sone 2 er h\u00f8yest verdsatt med stor verdi. Her er det lavurt edell\u00f8vskog (VU) med dominans av hassel og innslag av ask (EN). Skogen anses \u00e5 kunne v\u00e6re et godt leve- og funksjonsomr\u00e5de for planter og dyr. I sone 3 er det ogs\u00e5 hasselskog, men denne er ung. Sone 3 settes til middels verdi, der samfunksjon med sone 2 er viktig n\u00e5r det gjelder levevilk\u00e5r for arter. Sone 1, som er en \u00e5pen skj\u00f8ttet mark med f\u00e5 arter. Den vurderes \u00e5 ha noe verdi, hvor samfunksjon med resten av gr\u00f8ntstrukturen er viktigste funksjon. Sone 4, er omr\u00e5det rundt l\u00e5ven. Her finnes rester etter den eldre kulturmarksfloraen, samt noe hassel og ask (unge planter). Isolert vurderes sonen \u00e5 ha noe Saksnummer PLAN-2022/20572 Side 10 av 16 verdi-middels verdi (ask trekker opp), samt at sonen inng\u00e5r som en del av en st\u00f8rre helhet mht. leveomr\u00e5der for planter og dyr i \u00d8stre Nordeidbrekka. Figur 5: Utklipp fra naturmangfoldrapporten. Soneinndeling av planomr\u00e5det. Det er ogs\u00e5 registrert fremmedarter med status SE, sv\u00e6rt h\u00f8y risiko innenfor planomr\u00e5det; parkslirekne, bulkemispel og platanl\u00f8nn. Det er observert flere r\u00f8dlistede fugler i n\u00e6romr\u00e5det, men ikke innenfor planomr\u00e5det. Vurdering etter naturmangfoldloven Etter naturmangfoldloven (nml.) \u00a7 7 skal prinsippene i \u00a7\u00a7 8 til 12 legges til grunn som retningslinjer ved ut\u00f8ving av offentlig myndighet. Videre st\u00e5r at denne vurderingen skal g\u00e5 frem av beslutningen. \u00a7 8 Kunnskapsgrunnlaget Nml sier at offentlige beslutninger som ber\u00f8rer naturmangfold skal bygge p\u00e5 et kunnskapsgrunnlag som st\u00e5r i forhold til sakens karakter og risiko for skade p\u00e5 naturmangfoldet. PBE vurderer at naturmangfoldsrapporten gir tilstrekkelig kunnskapsgrunnlag for plansaken. Feltarbeidet ble gjennomf\u00f8rt medio oktober 2023. Kartlegging av fugler ble foretatt parallelt med annet feltarbeid, men en h\u00f8stkartlegging gir ikke data p\u00e5 hekkende fugler i omr\u00e5det. Kunnskap om omr\u00e5dets funksjon og verdi for fugler, er derfor basert p\u00e5 naturens karakteristikk. Dette anser PBE som en svakhet i kunnskapsgrunnlaget. Vi vurderer likevel at naturmangfoldrapporten gir tilstrekkelig kunnskap om naturmangfoldet for \u00e5 treffe en beslutning. \u00a7 10 \u00d8kosystemtiln\u00e6rming og samlet belastning Nml sier at p\u00e5virkning av et \u00f8kosystem skal vurderes ut fra den samlede belastning som \u00f8kosystemet er eller vil bli utsatt for. Plangrepet er justert etter funn av hasselskog, se tilleggsnotat (2024). Endringen er gjort i samr\u00e5d med fagkyndig. Bebyggelsen i felt B er trukket bort fra hasselskogen som ble Saksnummer PLAN-2022/20572 Side 11 av 16 verdsatt h\u00f8yest. I felt BF1 planlegges det etablert en enebolig med tilh\u00f8rende garasje i sonen med middels verdi. I plankartet er det er lagt inn hensynssoner nord og s\u00f8r for felt BF1, samt i skogen i felt B, hvor bestemmelser sikrer at hasseltr\u00e6r flyttes om de er i konflikt med planlagte tiltak. Hasselskoger har vanligvis ikke stor utstrekning, og er derfor s\u00e5rbar for utbygging. I tilleggsnotatet vurderes hasselen i felt BF1 til \u00e5 kunne utvikle seg til en mer moden hasselskog over tid, mer lik den som er verdsatt h\u00f8yest, dersom den bevares. I bestemmelsene er det ogs\u00e5 sikret at ved beplanting innenfor planomr\u00e5det skal det benyttes arter som fremmer biologisk mangfold og karbonbinding. PBE vurderer at foreliggende plangrep tar st\u00f8rre hensyn til viktig natur i omr\u00e5det. Plangrepet vil gi grunnlag for en liten, men funksjonell gr\u00f8nnstruktur i omr\u00e5det. Planforslaget vil likevel f\u00f8re til noe arealbeslag av gr\u00f8ntomr\u00e5der og redusert habitat for arter som bor og ferdes i omr\u00e5det. \u00a7 9 F\u00f8re-var-prinsippet Nml stiller krav om en \u00abf\u00f8re-var-holdning\u00bb for \u00e5 unng\u00e5 alvorlig eller irreversibel skade p\u00e5 naturmangfoldet. Foreligger en risiko, skal ikke mangel p\u00e5 kunnskap brukes som begrunnelse for \u00e5 utsette eller unnlate \u00e5 treffe forvaltningstiltak. Kunnskapsgrunnlaget vurderes \u00e5 v\u00e6re tilstrekkelig og f\u00f8re-var-prinsippet kommer ikke til anvendelse. \u00a7 11 Kostnadene ved milj\u00f8forringelse skal b\u00e6res av tiltakshaver I planbeskrivelsen fremg\u00e5r det at tiltakshaver er klar over at kostnader ved \u00e5 hindre eller begrense skade p\u00e5 naturmangfoldet som tiltaket medf\u00f8rer skal dekkes av tiltakshaver. \u00a7 12 Milj\u00f8forsvarlige teknikker og driftsmetoder Nml sier at for \u00e5 unng\u00e5 eller begrense skade p\u00e5 naturmangfoldet skal det tas utgangspunkt i driftsmetoder, teknikk og lokalisering som gir beste samfunnsmessige resultater. Bebyggelsen er plassert med hensikt \u00e5 ivareta mest mulig hasselskog. Det er i bestemmelsene sikret at skog innenfor hensynssonene H560_1 og 2 skal bevares. F\u00f8r gjennomf\u00f8ring av anleggsarbeid i felt B og BF1 skal hasselskogen avgrenses og merkes. For hensynssone H560_3 tillates det at hasselbusker flyttes, dersom det kommer i konflikt med planlagt tiltak. Til begrenset h\u00f8ring stilte BME sp\u00f8rsm\u00e5l om foresl\u00e5tte byggegrenser til rekkehusene i felt B var for tett p\u00e5 naturomr\u00e5det og om det i praksis var gjennomf\u00f8rbart \u00e5 bevare skogen. Forslagsstiller har i etterkant erstattet hensynssone H560_4 med bestemmelsesomr\u00e5de. Sonen \u00e5pner for flytting av hassel og sikrer tilstrekkelig byggegrop. Forslagsstiller informerer om at det ikke er sikkert at det finnes hassel i omr\u00e5det det vil etableres byggegrop. I bestemmelsene er det ogs\u00e5 sikret at tr\u00e6r som m\u00e5 fjernes, skal komposteres innenfor planomr\u00e5det, hvilket PBE anser som positivt. I forbindelse med flytting av masser, vil fremmede arter h\u00e5ndteres etter forskrift om fremmede organiser. Anleggsperioden vurderes \u00e5 kunne ha en negativ p\u00e5virkning p\u00e5 fuglelivet dersom sprenging p\u00e5g\u00e5r i hekkesesongen (april-mai). I naturmangfoldsrapporten Saksnummer PLAN-2022/20572 Side 12 av 16 fremg\u00e5r det at det er sannsynlig at en rekke fuglearter reproduserer/hekker i omr\u00e5det vurdert ut fra planomr\u00e5dets naturkarakteristikk. Vi har bedt forslagsstiller sikre forbud mot sprenging i denne perioden. Dette er ikke tatt til f\u00f8lge. Vi vurderer derfor at milj\u00f8forsvarlige driftsmetoder og teknikker i anleggsfasen ikke er tilstrekkelig ivaretatt i planforslaget og foresl\u00e5r at dette sikres med ny bestemmelse Klima og energi Det er utarbeidet klimanorm, som er en m\u00e5lestokk for klimaambisjonene til planforslaget. De forel\u00f8pige beregningene gir en poengsum p\u00e5 0,4 av totalt 3 poeng, hvorav hovedandelen er innenfor kategorien mobilitet. Dette tilsier at klimaambisjonene er i tr\u00e5d med minimumskravet i KPA. Figur 6: Resultat av klimanorm. Vi er s\u00e6rlig positive til at ambisjonene som gjelder etablering og reetablering av vegetasjon som binder karbon er sikret i reguleringsbestemmelsene, gjenbruk av jordmasser, at det skal bygges i tre og at grunnmuren til l\u00f8en enten skal gjenbrukes som fasademur eller ombrukes. PBE har oppfordret forslagsstiller til \u00e5 etablere fossilfrie/ nullutslipps anleggsplasser. Vi er positive til at forslagsstiller har ambisjoner om dette. Det er utarbeidet klimagassberegninger i tidlig fase, og de totale utslippene i byggets levetid ansl\u00e5s \u00e5 v\u00e6re 3287 tonn CO2e, i tillegg til 46,7 tonn CO2e i forbindelse med vesentlige naturinngrep. De h\u00f8yeste utslippene knyttes til transport i drift, energi i drift og materialer. Det angis at dette kan reduseres betydelig ved \u00e5 ta bevisste valg knyttet til materialer og energi i senere faser. Dette er ikke sikret i bestemmelsene, PBE oppfordrer derfor til at det tas bevisste valg i forbindelse med utslippsreduserende tiltak ved prosjektering. N\u00e5r det gjelder energil\u00f8sninger, \u00e5pner bestemmelsene opp for solenergil\u00f8sninger p\u00e5 takflatene og i fasadene, hvilket PBE vurderer som positivt. Risiko- og s\u00e5rbarhet Det er utarbeidet ROS-analyse for planomr\u00e5det og et notat med vurdering av kvikkleirskred. ROS-analysen baserer seg p\u00e5 Bergen kommunes akseptkriterier (vedtatt av bystyret 20.03.13, sak 54-13), fremfor DSB sine. PBE har i dette tilfellet akseptert dette, fordi plansaken har p\u00e5g\u00e5tt siden 2018. ROS-analysen identifiserer ni faremoment. Avb\u00f8tende Saksnummer PLAN-2022/20572 Side 13 av 16 tiltak til disse er sikret i bestemmelsene. PBE vurderer at risiko- og s\u00e5rbarhetsvurderingene er dekkende. Jordvern Kommunaldirekt\u00f8r ber PBE om \u00e5 sikre at gr\u00f8nne lunger i byen bevares, og at jordvernet i kommunen styrkes. Realisering av planforslaget forutsetter at et gr\u00f8nt omr\u00e5de blir bygget ned. Omr\u00e5det er imidlertid regulert til boligform\u00e5l i eksisterende plan. I kartlag for arealressurser AR5 er utbyggingsomr\u00e5det registrert som overflatedyrka jord. I forbindelse med planforslaget er det utarbeidet en rapport hvor jordkvaliteten vurderes. I rapporten blir det konkludert at jordmassene ikke er egnet som matjord. Planforslaget vil dermed ikke ha negative konsekvenser for jordbruksinteresser. I bestemmelsene er det stilt krav om at toppjord innenfor hensynssone kulturmilj\u00f8 H570, som inneholder lokal flora og/eller fauna (gammel kulturmark), skal tas vare p\u00e5 og legges tilbake ved gjennomf\u00f8rt tiltak, forutsatt at det massene ikke inneholder fr\u00f8 eller planterester fra fremmede arter. Anbefalt vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Ytrebygda, gnr. 37, bnr. 5. m.fl., \u00d8stre Nordeidbrekka, arealplan-ID 66230000 vist p\u00e5 plankart, sist datert 09.12.2024. b. Tilh\u00f8rende reguleringsbestemmelser, sist datert 05.12.2024. 2. Med f\u00f8lgende endringer a. F\u00f8lgende bestemmelse legges til: \u00abDet tillates ikke anleggsarbeid/sprengingsaktivitet i perioden for hekke- og yngletid april-juni av hensyn til fugl og pattedyr.\u00bb Plan- og bygningsetaten Tarje I. Wandvik Etatsdirekt\u00f8r Aslaug Aalen Avdelingsleder Dette dokumentet er godkjent elektronisk. Vedlegg: Plankart datert 09.12.2024 Reguleringsbestemmelser datert 05.12.2024 Planbeskrivelse datert 17.12.2024 Stedsanalyse datert 04.10.2023 Merknadsskjema offentlig ettersyn datert 05.12.2024 Merknadsskjema begrenset h\u00f8ring datert 11.11.2024 Saksnummer PLAN-2022/20572 Side 14 av 16 Illustrasjonsplan datert 06.11.2024 Snitt og oppriss datert 06.11.2024 Perspektiver datert 14.10.2024 Sol- og skyggeillustrasjoner datert 14.10.2024 Temakart MUA, felles sol datert 14.10.2024 ROS-analyse datert 21.10.2024 VAO-rammeplan inkludert uttalelse fra Bergen Vann datert 15.10.2024 Kulturminnedokumentasjon datert 05.2029 Uttalelse fra Byantikvaren datert 31.07.2024 Klimagassberegninger datert 20.02.2024 Klimanorm datert 05.12.2024 Naturmangfoldrapport datert 10.2023 Naturmangfoldnotat datert 02.2024 Renovasjonsteknisk plan RTP datert 16.02.2024 inkl. uttalelse BIR St\u00f8yrapport datert 05.06.2024 Trafikk og mobilitetsanalyse datert 15.05.2024 Trafikkanalyse_kryss Steinsvikvegen x Grunnane datert 01.09.2023 Trafikkvurdering for kryss Grunnane x Steinsvikvegen datert 03.05.2019 Vurdering av gangm\u00f8nster datert 07.03.2019 Vegtegninger datert 30.11.2023 Vurdering jordkvalitet datert 11.08.2020 Vurdering kvikkleire datert 19.01.2024 Vurdering l\u00f8ens grunnmur datert 09.07.2019 Saksnummer PLAN-2022/20572 Side 15 av 16 Vedlegg: Fullstendig dokumentoversikt og saksgang, se https://www.bergen.kommune.no/omkommunen/offentlig- innsyn/innsynplanogbyggesak saksnr PLAN-2022/20572 Saksnummer PLAN-2022/20572 Side 16 av 16 "
}