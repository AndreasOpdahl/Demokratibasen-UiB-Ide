{
  "dokument_id": "1075eb7e-ed49-5206-bf87-51f4e11d4a0e",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 29042025, Sak 122/25, Bergenhus, Gnr. 168, Bnr. 1091 mfl., Hegreneset. Reguleringsplan. Arealplan ID 70640000",
  "url": "https://bergen.kommune.no/politikere-utvalg/api/fil/bk360/12589610/Innstilling-vedtak-Bergenhus-Gnr-168-Bnr-1091-mfl-Hegreneset-Reguleringsplan-Arealplan-ID-70640000",
  "tekst": "Bergenhus, Gnr. 168, Bnr. 1091 mfl., Hegreneset. Reguleringsplan. Arealplan ID 70640000 Bergen bystyre behandlet saken i m\u00f8tet 29.04.2025 sak 122/25 og fattet f\u00f8lgende vedtak: 1. I medhold av plan- og bygningslovens \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Bergenhus. Gnr 168, Bnr 1091 m.fl. Hegreneset. Arealplan-ID 70640000, vist p\u00e5 plankart datert 09.10.2024, med f\u00f8lgende endring: i. Felt KBA6 avtrappes mot \u00f8st med 1 etasje. Ny regulert gesimsh\u00f8yde todeles til kote +22,5 meter og kote +19 meter. Grad av utnytting reduseres tilsvarende. B. Tilh\u00f8rende reguleringsbestemmelser datert 10.10.2024 med f\u00f8lgende endringer i. \u00a7 6.6 ny bestemmelse: Rekkef\u00f8lgebestemmelse utenfor planomr\u00e5det Barnehagen p\u00e5 gnr 168 bnr 929, regulert i arealplan 18200003 Nyhavnsveien, m\u00e5 v\u00e6re ferdigstilt med ferdigattest f\u00f8r det kan gis brukstillatelse ut over 200 boenheter innenfor felt KBA1 og KBA2 ii. \u00a7 3.1.5.4.a nytt underpunkt: Krutthuset skal v\u00e6re et samlingspunkt og ha utadrettet funksjon i deler av anlegget. iii. \u00a7 3.2.5.1.c endres til: Torget skal m\u00f8bleres slik at det legger til rette for aktiviteter og sosiale m\u00f8teplasser. Fremkommelighet for utrykningskj\u00f8ret\u00f8y skal ivaretas. iv. \u00a7 3.1.3.1.b suppleres: I bestemmelsesomr\u00e5dene #10, #11, #12 skal minst 100 m2 av arealene i 1. etasje rettet mot offentlig byrom v\u00e6re forbeholdt n\u00e6ring og/eller felleslokaler og fellesarealer. v. Utenp\u00e5liggende balkonger som vist i Formingsveilederen endres til maksimalt 1,8 meter. vi. \u00a7 6.1.5 ny bestemmelse: Tunnelprosjektering for f_V13 og o_GS7, med uavhengig kontroll skal foreligge ved s\u00f8knad om igangsetting av tiltak ved 1. byggetrinn for bolig. vii. \u00a7 2.10.1 Plan for beskyttelse av omgivelsene i bygge- og anleggsfasen skal foreligge f\u00f8r igangsettingstillatelse gis. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. suppleres med: Planen skal redegj\u00f8re for trafikkavvikling, driftstider, trafikksikkerhet for g\u00e5ende og syklende, rystelser og vibrasjoner, st\u00f8vdemping og st\u00f8yforhold. viii. \u00a7 6.1.4 ny rekkef\u00f8lgebestemmelse: Godkjent tiltaksplan for masseh\u00e5ndtering og deponering av masser. ix. \u00a7 2.2.2 ny bestemmelse: Massebalanse skal dokumenteres. Ved masseoverskudd eller behov for tilkj\u00f8ring av masser skal det redegj\u00f8res for trafikksikker transport. Transport p\u00e5 sj\u00f8 skal vurderes og den mest trafikksikre l\u00f8sningen velges. x. Dokumentet under filnavn \u00abRekkef\u00f8lgekrav Illustrasjonen Hegreneset 10.10.2024\u00bb skal b\u00e5de gis tittel og dato slik at det er entydig identifiserbart. 2. Plandokumentene skal oppdateres i henhold til bystyrets vedtak f\u00f8r kunngj\u00f8ring av reguleringsplanen. Merknad: Eventuell beplantning b\u00f8r v\u00e6re allergivennlig. Bergen bystyres behandling Trond Tystad (BL) ba om habilitetsvurdering til sak 122/25. Begrunnelsen er at han som representant for sitt heleide selskap hadde et oppdrag for sameiet J\u00e6ger Brygge medio 2021. Selskapet ga innspill til Hegrenesplanen og deltok i et m\u00f8te med andre naboer mot planfremmer. Oppdraget var avsluttet og fakturert medio 2021. Det er ikke senere oppdrag eller noe som i dag kan medf\u00f8re \u00f8konomisk eller praktisk vinning for Tystad eller hans selskap. Oppdraget var p\u00e5 ca. en hundredel av normal fakturering et \u00e5r. Det ble p\u00e5 befaringen 3. april stilt sp\u00f8rsm\u00e5l fra flere interessenter/naboer om stenging av en vei forbi J\u00e6ger Brygge. Veien var sentral i det innspillet han via sitt firma gav p\u00e5 vegne av et boligsameie for en del \u00e5r siden. Tystad anmoder selv om at han p\u00e5 bakgrunn av dette blir erkl\u00e6rt inhabil. Det er foretatt habilitetsvurdering etter forvaltningsloven \u00a7 6 annet ledd. Bystyret er i tvil om de nevnte opplysninger medf\u00f8rer i inhabilitet i Tystad sitt tilfelle, men p\u00e5 bakgrunn av de sp\u00f8rsm\u00e5l som ble stilt av naboene under befaringen, og at Tystad selv p\u00e5 grunnlag av disse \u00f8nsker \u00e5 bli kjent inhabil, finner Bergen bystyre likevel grunn for \u00e5 kjenne ham inhabil til \u00e5 behandle sak 122/25. Tystad ble p\u00e5 samme grunnlag kjent inhabil da utvalg for milj\u00f8 og byutvikling behandlet saken 10. april 2025. Elisabeth Nilsen Hovland (BL) m\u00f8tte. F\u00f8lgende representanter tok ordet: Mailiss Solheim-\u00c5kerblom (R), Chris J\u00f8rgen Knudsen R\u00f8dland (H), Thor Haakon Bakke (MDG), Geir Steinar Dale (A), Lillian Blom (SV). Forslag fremsatt i bystyret: Mailiss Solheim-\u00c5kerblom (R) fremsatte p\u00e5 vegne av SV, MDG, R f\u00f8lgende tilbakesendingsforslag: 2 Planforslaget sendes tilbake til byr\u00e5det. Bystyret ber om at byr\u00e5det i revidert planforslag reduserer h\u00f8yden p\u00e5 bebyggelsen i hele planomr\u00e5det, bedre ivaretar interessene til nabobebyggelsen, forbedre uteoppholdsarealene og prioriterer trafikksikkerhet i omr\u00e5det. Lillian Blom (SV) fremsatte p\u00e5 vegne av SV og R f\u00f8lgende alternative forslag: Forslaget til reguleringsplan avvises. Begrunnelse: Forslaget er ikke i stor nok grad tilpasset omr\u00e5det og de trafikale utfordringene i omr\u00e5det. Omr\u00e5det er under stort press, det samme gjelder skolene som beboere vil sogne til. Bystyret kan ikke anbefale at en plan av en slik skala vedtas f\u00f8r det fremkommer en plan for fremtidig skolestruktur. Lillian Blom (SV) fremsatte p\u00e5 vegne av SV f\u00f8lgende tilleggsforslag til punkt 1B: Nytt punkt under \u00a7 2.10 Anleggsperioden: Det skal vurderes og redegj\u00f8res for muligheten til \u00e5 benytte sj\u00f8transport i anleggsperioden, med m\u00e5l om \u00e5 redusere negativ p\u00e5virkning p\u00e5 nabolaget. Chris J\u00f8rgen Knudsen R\u00f8dland (H) fremsatte p\u00e5 vegne av kommunalt r\u00e5d for personer med funksjonsnedsettelse f\u00f8lgende tilleggsforslag: 1. Det avsettes minimum 15% av parkeringsplassene til HC-parkering. 2. Det avsettes flere HC-parkeringsplasser til n\u00e6ringsvirksomhetene. Merknader fremsatt i bystyret: Chris J\u00f8rgen Knudsen R\u00f8dland (H) fremsatte p\u00e5 vegne av H, FrP, BL, INP, Sp og PP f\u00f8lgende merknad: Eventuell beplantning b\u00f8r v\u00e6re allergivennlig. Lillian Blom (SV) fremsatte p\u00e5 vegne av SV f\u00f8lgende merknad: Bystyret ber byr\u00e5det f\u00e5 fortgang i arbeidet med forlenget Fl\u00f8yfjellstunnel og Bybanen til \u00c5sane slik at Sandviken kan bli fredeliggjort fortest mulig. Hegreneset har ikke tilstrekkelig kollektivdekning per i dag, og vil v\u00e6re en klart bilbasert utbygging gitt dagens situasjon. Chris J\u00f8rgen Knudsen R\u00f8dland (H) fremsatte p\u00e5 vegne av eldrer\u00e5det f\u00f8lgende merknad: Ivaretaking av kulturminneverdiar er ein f\u00f8resetnad for godkjenning av reguleringsplanen. Chris J\u00f8rgen Knudsen R\u00f8dland (H) fremsatte p\u00e5 vegne av ungdomsr\u00e5det f\u00f8lgende merknad: Med en slik utbygging b\u00f8r det legges til rette for justering av sosial infrastruktur som barnehager, barne- og ungdomskoler. Chris J\u00f8rgen Knudsen R\u00f8dland (H) fremsatte p\u00e5 vegne av kommunalt r\u00e5d for personer med funksjonsnedsettelse f\u00f8lgende merknad: Eventuell beplantning m\u00e5 v\u00e6re allergivennlig Votering: 3 Tilbakesendingsforslag fra SV, MDG og R fremsatt av Mailiss Solheim-\u00c5kerblom (R), fikk 14 stemmer (SV, MDG, R), og var dermed falt. Alternativt forslag fra SV og R fremsatt av Lillian Blom (SV), fikk 10 stemmer (SV, R), og var dermed falt. Innstillingen punkt 1 og 2 ble vedtatt med 57 stemmer (H, A, FrP, BL, MDG, V, INP, KrF, Sp, PP). Tilleggsforslag fra SV fremsatt av Lillian Blom (SV), fikk 17 stemmer (SV, MDG, V, R), og var dermed falt. Tilleggsforslag punkt 1-2 fra kommunalt r\u00e5d for personer med funksjonsnedsettelse fremsatt av Chris J\u00f8rgen Knudsen R\u00f8dland (H), fikk 6 stemmer (V, R), og var dermed falt. Merknad fra H, FrP, BL, INP, Sp og PP fremsatt av Chris J\u00f8rgen Knudsen R\u00f8dland (H), ble vedtatt enstemmig. Merknad fra SV fremsatt av Lillian Blom (SV), fikk 19 stemmer (SV, MDG, V, R, KrF), og var dermed falt. Merknad fra eldrer\u00e5det fremsatt av Chris J\u00f8rgen Knudsen R\u00f8dland (H), fikk 6 stemmer (SV(3), R), og var dermed falt. Merknad fra ungdomsr\u00e5det fremsatt av Chris J\u00f8rgen Knudsen R\u00f8dland (H), fikk 16 stemmer (SV, MDG, R, KrF), og var dermed falt. Merknad fra kommunalt r\u00e5d for personer med funksjonsnedsettelse fremsatt av Chris J\u00f8rgen Knudsen R\u00f8dland (H), fikk 24 stemmer (A, SV, BL(1), R), og var dermed falt. Utvalg for milj\u00f8 og byutvikling behandlet saken i m\u00f8tet 10.04.2025 sak 84/25 og avga f\u00f8lgende innstilling: Med unntak av merknad er utvalgets innstilling og bystyrets vedtak likelydende. Utvalg for milj\u00f8 og byutvikling behandlet saken i m\u00f8tet 13.03.2025 sak 59/25 og fattet f\u00f8lgende vedtak: Saken utsettes for felles befaring. Byr\u00e5det behandlet saken i m\u00f8tet 20.02.2025 sak 36/25 Byr\u00e5det innstiller til bystyret \u00e5 fatte f\u00f8lgende vedtak: 1. I medhold av plan- og bygningslovens \u00a7\u00a7 12-12, jf. 12-11, vedtas f\u00f8lgende forslag til detaljregulering: A. Bergenhus. Gnr 168, Bnr 1091 m.fl. Hegreneset. Arealplan-ID 70640000, vist p\u00e5 plankart datert 09.10.2024, med f\u00f8lgende endring: i. Felt KBA6 avtrappes mot \u00f8st med 1 etasje. Ny regulert gesimsh\u00f8yde todeles til kote +22,5 meter og kote +19 meter. Grad av utnytting reduseres tilsvarende. B. Tilh\u00f8rende reguleringsbestemmelser datert 10.10.2024 med f\u00f8lgende endringer i. \u00a7 6.6 ny bestemmelse: Rekkef\u00f8lgebestemmelse utenfor planomr\u00e5det 4 Barnehagen p\u00e5 gnr 168 bnr 929, regulert i arealplan 18200003 Nyhavnsveien, m\u00e5 v\u00e6re ferdigstilt med ferdigattest f\u00f8r det kan gis brukstillatelse ut over 200 boenheter innenfor felt KBA1 og KBA2 ii. \u00a7 3.1.5.4.a nytt underpunkt: Krutthuset skal v\u00e6re et samlingspunkt og ha utadrettet funksjon i deler av anlegget. iii. \u00a7 3.2.5.1.c endres til: Torget skal m\u00f8bleres slik at det legger til rette for aktiviteter og sosiale m\u00f8teplasser. Fremkommelighet for utrykningskj\u00f8ret\u00f8y skal ivaretas. iv. \u00a7 3.1.3.1.b suppleres: I bestemmelsesomr\u00e5dene #10, #11, #12 skal minst 100 m2 av arealene i 1. etasje rettet mot offentlig byrom v\u00e6re forbeholdt n\u00e6ring og/eller felleslokaler og fellesarealer. v. Utenp\u00e5liggende balkonger som vist i Formingsveilederen endres til maksimalt 1,8 meter. vi. Formingsveielederen suppleres og oppdateres i tr\u00e5d med f\u00f8lgende: Fasade p\u00e5 nybygg skal v\u00e6re harmoniserende ved plassering av vinduer, balkonger, inngangsparti og fasadedetaljer. Disse elementene skal inng\u00e5 i et helhetlig m\u00f8nster. Fasadeelementer innenfor samme bygg skal spille p\u00e5 samme formspr\u00e5k og stiluttrykk. vii. \u00a7 6.1.5 ny bestemmelse: Tunnelprosjektering for f_V13 og o_GS7, med uavhengig kontroll skal foreligge ved s\u00f8knad om igangsetting av tiltak ved 1. byggetrinn for bolig. viii. \u00a7 2.10.1 Plan for beskyttelse av omgivelsene i bygge- og anleggsfasen skal foreligge f\u00f8r igangsettingstillatelse gis. N\u00f8dvendige beskyttelsestiltak skal v\u00e6re etablert f\u00f8r bygge- og anleggsarbeider kan igangsettes. suppleres med: Planen skal redegj\u00f8re for trafikkavvikling, driftstider, trafikksikkerhet for g\u00e5ende og syklende, rystelser og vibrasjoner, st\u00f8vdemping og st\u00f8yforhold. ix. \u00a7 6.1.4 ny rekkef\u00f8lgebestemmelse: Godkjent tiltaksplan for masseh\u00e5ndtering og deponering av masser. x. \u00a7 2.2.2 ny bestemmelse: Massebalanse skal dokumenteres. Ved masseoverskudd eller behov for tilkj\u00f8ring av masser skal det redegj\u00f8res for trafikksikker transport. Transport p\u00e5 sj\u00f8 skal vurderes og den mest trafikksikre l\u00f8sningen velges. 5 xi. Dokumentet under filnavn \u00abRekkef\u00f8lgekrav Illustrasjonen Hegreneset 10.10.2024\u00bb skal b\u00e5de gis tittel og dato slik at det er entydig identifiserbart. 2. Plandokumentene skal oppdateres i henhold til bystyrets vedtak f\u00f8r kunngj\u00f8ring av reguleringsplanen. 6 "
}