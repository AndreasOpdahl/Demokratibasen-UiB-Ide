{
  "dokument_id": "9dd7a7b5-e111-5aca-8907-fe33c9b59dca",
  "doc_type": "case_attachment",
  "kommune": 5501,
  "tittel": "Vedlegg 1: Vertskommuneavtale om interkommunale \u00f8yeblikkelig hjelp d\u00f8gntilbud mellom Troms\u00f8 kommune og Karls\u00f8y kommune",
  "url": "https://innsyn.tromso.kommune.no/application/getMoteDokument?dokid=2001740910",
  "tekst": "Vertskommuneavtale mellom Troms\u00f8 og Karls\u00f8y kommune om interkommunalt \u00f8yeblikkelig hjelp (\u00d8HD) til pasienter innen rus- og psykisk helse 1. Forankring Denne vertskommuneavtalen er laget i samarbeid mellom Troms\u00f8 og Karls\u00f8y kommune. Avtalen er hjemlet i lov om kommunale helse- og omsorgstjenester \u00a7 3 \u2013 5 tredje ledd og gjelder pasienter med rus og psykisk helse/lidelser. Pasienter som er aktuelle for det kommunale tilbudet er pasienter med forverring av kjente tilstander, med avklart diagnose og funksjonsniv\u00e5. Kommunene skal s\u00f8rge for tilbud om d\u00f8gnopphold for denne pasientgruppen og plikten gjelder for de pasienter og brukere som kommunen har mulighet til \u00e5 utrede, behandle eller yte omsorg til. 2. Vertskommunemodell og virkeomr\u00e5de Samarbeidet organiseres som administrativt verskommunesamarbeid mellom Troms\u00f8 og Karls\u00f8y kommune etter kommuneloven \u00a7 20 \u2013 2 og \u00a7 20 \u2013 4. Avtalen omfatter f\u00f8lgende lovp\u00e5lagte oppgaver: \u00a7 3 \u2013 5 kommunens ansvar for \u00f8yeblikkelig hjelp \u2013 \u00f8yeblikkelig hjelp d\u00f8gntilbud for mennesker med rus og psykisk helse/lidelser. Vertskommunen organiserer selv sin virksomhet ut fra de oppgavene den etter avtalen skal l\u00f8se. Driften skal v\u00e6re faglig forsvarlig og i samsvar med gjeldende regelverk. Avtalen forutsetter at Karls\u00f8y kommune delegerer n\u00f8dvendig myndighet til Troms\u00f8 kommune hva gjelder systemansvar, \u00f8konomisk ansvar og medisinskfaglig ansvar for tilbudet. Samarbeidsavtalen utformes i tr\u00e5d med kommuneloven \u00a7 20- 4. Klager ved administrativt vertskommunesamarbeid f\u00f8lger av kommunelovens \u00a7 20- 5. Retningslinje nr 3 mellom kommunene og Universitetssykehuset Nord- Norge HF legges til grunn for avtalen. 3. Samarbeidskommunens plikter: Karls\u00f8y kommune plikter i likhet med vertskommunen \u00e5 gi informasjon til egne innbyggere om helsetilbudet som vertskommuneavtalen omfatter. 4. Personell og kompetanse Troms\u00f8 kommune har ansvaret for at tjenesten til enhver tid har forsvarlig bemanning og kompetanse for den kompleksiteten og kapasiteten som tiltaket skal ivareta. 5. \u00d8konomi Vertskommunen har ansvaret for budsjettet og regneksapet for \u00d8HD sengene. Grunnlaget for Karls\u00f8y kommunes deltabetaling er basert p\u00e5 statens beregningsgrunnlag for plikten til \u00f8yeblikkelig hjelp d\u00f8gnopphold. Karls\u00f8y kommune faktureres for en fast pris per \u00e5r gjeldende fra 01.01.24. Pr 01.01.24 koster en \u00d8HD plass 2,150 millioner \u00e5 drifte i innenfor psykisk helse og rus i Troms\u00f8 kommune. Karls\u00f8y kommune faktureres for en fast pris p\u00e5 645 000 kroner i 2024. Det tilsvarer et beregningsgrunnlag for om lag 0,30 held\u00f8gns sengeplass. Prisjustering skjer i h.h.t indeks 1.1. hvert \u00e5r. Vertskommunen usteder faktura. Dersom Karls\u00f8y kommunes belegg p\u00e5 \u00d8HD plassene (over tid) er st\u00f8rre enn hva som ligger til grunn i denne avtalen, m\u00e5 kommunene forhandle pris. Vertskommunen er ansvarlig for \u00e5 arrangere et slikt m\u00f8te. 6. Kvalitetssikring Troms\u00f8 kommune har ansvaret for kvalitets- og internkontrollsystem som dokumentere l\u00f8pende faglig forsvarlighet. Troms\u00f8 kommune er har systemansvar, \u00f8konomisk ansvar og medisinskfaglig ansvar for tilbudet i henhold til denne avtalen. 7. Klagesaker Klager p\u00e5 gitte tjenestetilbud h\u00e5ndteres av vertskommunen, jfr. Forvaltningsloven \u00a7 28 f\u00f8rste ledd. 8. Rapportering Troms\u00f8 kommune skal avgi \u00e5rlige rapporter til Karls\u00f8y kommune som gjelder aktivitet og belegg p\u00e5 \u00d8HD- sengene. 9. Uenighet Eventuelle uenigheter i forbindelse med den del av avtalen som er rettslig betinget, skal s\u00f8kes l\u00f8st ved forhandlinger mellom partene. Dersom partene ikke blir enig, kan det reises tvist for de ordin\u00e6re domstolene. Dersom partene er enige om det, kan tvist l\u00f8ses ved voldgift eller bestemmelsene i lov om voldgift av 14. mai 2004 nr. 25. Nord Troms tingrett er verneting for eventuelle tvister etter denne avtalen. 10. Avtalens varighet Denne avtalen kan sies opp med 1 \u00e5r oppsigelse. Uttreden skjer med virkning fra 01 januar etter at oppsigelsen er utl\u00f8pt. Hvis det oppst\u00e5r vesentlige endringer i grunnlaget for avtalen, kan avtalen kreves reforhandlet med 3 m\u00e5neders varsel. Dersom vertskommunen vesentlig misligholder sine forpliktelser, opph\u00f8rer samarbeidet med \u00f8yeblikkelig virkning. 11. Godkjenning av avtalen Avtalens gyldighet forutsetter godkjenning av kommunestyret til Troms\u00f8 og Karls\u00f8y kommune etter kommuneloven \u00a7 20 \u2013 4. Avtalen er ikke gyldig f\u00f8r begge kommunene har akseptert avtalen. Statsforvalteren skal orienteres om at samarbeide er opprettet jfr. kommuneloven \u00a7 20 \u2013 4. 12. Ikrafttredelse Avtalen trer i kraft 01.01.2024. Troms\u00f8 Hansnes Gunnar Wilhelmsen Mona Benjaminsen Ordf\u00f8rer Ordf\u00f8rer "
}