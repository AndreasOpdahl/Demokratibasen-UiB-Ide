{
  "dokument_id": "e76c1391-3c3e-5704-acdf-0904f352dd5d",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 58 fra Eduardo Hans Andersen (A) til byr\u00e5d Reidar Digranes (Sp) vedr. Fremdrift for Fyllingsdalen kulturhus",
  "url": "https://bergen.kommune.no/politikere-utvalg/api/fil/bk360/11284842/Svar-pa-skriftlig-sporsmal-nr-58-fra-Eduardo-Hans-Andersen-A-til-byrad-Reidar-Digranes-Sp-vedr-Fremdrift-for-Fyllingsdalen-kulturhus",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/129386-3 Saksbehandler: Gerd Nilsen Fra Dato: 5. november 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 58 fra Eduardo Hans Andersen (A) til byr\u00e5d Reidar Digranes (Sp) vedr. Fremdrift for Fyllingsdalen kulturhus Representanten Eduardo Hans Andersen (A) sendte inn 21.08.24 f\u00f8lgende skriftlige sp\u00f8rsm\u00e5l: Hva er status i arbeidet med realiseringen av Fyllingsdalen kulturhus? Ber om at f\u00f8lgende ber\u00f8res i svaret: - Hva er status med tanke p\u00e5 gjeldende fremdriftsplan? - Er det tilkommet nye relevante element\u00e6re siste 6 m\u00e5neder ift. fremdrift, og i s\u00e5 fall hvilke? - Ser byr\u00e5det for seg at man kommer i gang med byggestart i 2026? Dersom ikke, n\u00e5r ser man for seg byggestart? - N\u00e5r ser byr\u00e5det for seg ferdigstillelse av prosjektet? Ber ogs\u00e5 om at det redegj\u00f8res for hvilken dialog det har v\u00e6rt fra byr\u00e5dens side med kulturakt\u00f8rer og lokalt kulturr\u00e5d i Fyllingsdalen siden november 2023 Svar fra byr\u00e5den: - Hva er status med tanke p\u00e5 gjeldende fremdriftsplan? I byr\u00e5dets budsjettforslag er prosjektet for Fyllingsdalen kulturhus tatt ut av Handlings- og \u00f8konomiplanen. Forutsatt at dette blir vedtatt av bystyret vil arbeidet med planlegging av Fyllingsdalen kulturhus avsluttes. Reguleringsplanen til kulturhustomten ble sendt inn til Plan- og bygningsetaten til 1. gangs behandling i juli 2024. Blant annet den h\u00f8ye detaljeringsgraden i reguleringsplanen har gjort at det har tatt lenger tid \u00e5 sende inn planen til 1. gangs behandling enn forutsatt. Deretter ble det meldt at materialet i innsendingen ikke var komplett, og siden da har det v\u00e6rt arbeidet med \u00e5 komplettere materialet som etterspurt av Plan- og bygningsetaten. Planen ble sendt inn p\u00e5 nytt i slutten av oktober 2024. I en planprosess vil det deretter v\u00e6re omtrent 12 ukers saksbehandlingstid. Etter vedtak om offentlig ettersyn sendes planforslag ut p\u00e5 h\u00f8ring og legges ut til offentlig ettersyn, beregnet til ca. 6 uker. Deretter gjennomf\u00f8res merknadsm\u00f8te, levering av planforslaget for 2. gangs behandling, adm. behandling i 12 uker, f\u00f8r planforslag sendes til politisk behandling, en prosess som tar 12 uker og ender med vedtak. Skisseprosjektet for kulturhuset er ferdig. Forprosjekt og konkurransegrunnlag ville f\u00f8rst kunne startet opp ved 2. gangs innlevering av planforslaget. - Er det tilkommet nye relevante element\u00e6re siste 6 m\u00e5neder ift. fremdrift, og i s\u00e5 fall hvilke? Som nevnt har blant annet den h\u00f8ye detaljeringsgraden i reguleringsplanen gjort at det har tatt lenger tid \u00e5 sende inn planen til 1. gangs behandling enn forutsatt. Behov for ytterligere materiale for \u00e5 komplettere planen f\u00f8r 1. gangs behandling har ogs\u00e5 p\u00e5virket fremdriften de siste 6 m\u00e5neder. - Ser byr\u00e5det for seg at man kommer i gang med byggestart i 2026? Dersom ikke, n\u00e5r ser man for seg byggestart? I byr\u00e5dets budsjettforslag er prosjektet for Fyllingsdalen kulturhus tatt ut av Handlings- og \u00f8konomiplanen. Forutsatt at dette blir vedtatt av bystyret vil arbeidet med planlegging av Fyllingsdalen kulturhus avsluttes. - N\u00e5r ser byr\u00e5det for seg ferdigstillelse av prosjektet? Ber ogs\u00e5 om at det redegj\u00f8res for hvilken dialog det har v\u00e6rt fra byr\u00e5dens side med kulturakt\u00f8rer og lokalt kulturr\u00e5d i Fyllingsdalen siden november 2023 I byr\u00e5dets budsjettforslag er prosjektet for Fyllingsdalen kulturhus tatt ut av Handlings- og \u00f8konomiplanen. Forutsatt at dette blir vedtatt av bystyret vil arbeidet med planlegging av Fyllingsdalen kulturhus avsluttes. Siden november 2023 har det v\u00e6rt noe dialog med akt\u00f8rer i Fyllingsdalen. Fyllingsdalen teater deltok p\u00e5 dialogm\u00f8te for akt\u00f8rer fra amat\u00f8rkulturfeltet 2. februar, byr\u00e5den deltok p\u00e5 \u00e5pning av Magneten frivilligsentral 6. februar, og deretter var byr\u00e5den p\u00e5 bes\u00f8k hos Fyllingsdalen teater 15. februar. Byr\u00e5den har ogs\u00e5 hatt m\u00f8te med Angarde AS og Fyllingsdalen teater 28. februar om byggeplaner p\u00e5 Spelhaugen, samt et oppf\u00f8lgingsm\u00f8te hvor ogs\u00e5 Fyllingsdalen kulturr\u00e5d deltok den 27. mai. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}