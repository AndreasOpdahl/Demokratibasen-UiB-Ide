{
  "dokument_id": "7958479d-60b5-5f84-9ea8-4e0645709bb4",
  "doc_type": "case_attachment",
  "kommune": 4601,
  "tittel": "Kommuneadvokatens vurdering 8. august 2024",
  "url": "https://bergen.kommune.no/politikere-utvalg/api/fil/bk360/10956718/Kommuneadvokatens-vurdering-8-august-2024",
  "tekst": " KOMMUNEADVOKATEN Til Intern korrespondanse Byr\u00e5dsavdeling for Byutvikling V\u00e5r referanse: 2024/119323-2 v/kommunaldirekt\u00f8r Tor Corneliussen og Saksbehandler: Hilde Ruus seksjonssjef Rune Morten B\u00f8rslid. Dato: 8. august 2024 Fra Unntatt offentlighet: Offl \u00a715 Kommuneadvokaten v/advokat Hilde Ruus Sp\u00f8rsm\u00e5l om beregning av frist for krav om lovlighetskontroll 1 Innledning Vi viser til anmodning om juridisk bistand 26. juni 2024 med referanse 2020/99686-96. Anmodningen gjelder fristberegning for krav om lovlighetskontroll, som etter kommuneloven \u00a7 27-1 f\u00f8rste ledd annet punktum \u00abm\u00e5 fremmes innen tre uker fra vedtaket ble truffet\u00bb. Bakgrunnen er at en gruppe bystyrerepresentanter har fremsatt et krav om lovlighetskontroll av byr\u00e5dets vedtak i byr\u00e5dssak 1074/24. I vedtaket bestemte byr\u00e5det at et verserende s\u00f8ksm\u00e5l, om ekspropriasjon av grunn til Nesttun elvepark, skulle frafalles. Byr\u00e5dssaken ble vedtatt 4. april 2024, og unntatt offentlighet med hjemmel i offentleglova \u00a7 18. Den 2. mai 2024 ble forholdet offentlig kjent da byr\u00e5det avgav innstilling til bystyret med orientering om saken. Kravet om lovlighetskontroll ble fremsatt 16. mai 2024. I sin anmodning hit 26. juni 2024 har BBU forel\u00f8pig konkludert med at kravet om lovlighetskontroll er fremsatt for sent, og derfor m\u00e5 avvises. Kommuneadvokaten er bedt om \u00e5 kvalitetssikre vurderingen. 2 Kommuneadvokatens vurdering Statlig lovlighetskontroll med kommunale avgj\u00f8relser er et middel til \u00e5 f\u00e5 avklart rettslig tvil uten \u00e5 m\u00e5tte g\u00e5 til domstolene. Lovlighetskontroll er en sikkerhetsventil og et supplement til andre klage- og kontrollordninger med kommunale vedtak.1 Kommuneloven \u00a7 27-1 regulerer hvordan krav om lovlighetskontroll skal fremmes, og lyder: \u00abTre eller flere medlemmer av kommunestyret eller fylkestinget kan sammen kreve at departementet kontrollerer om et vedtak er lovlig. Et slikt krav m\u00e5 fremmes innen tre uker fra vedtaket ble truffet. Fristreglene i forvaltningsloven \u00a7 30 gjelder. Kravet skal 1 Se \u00abVeileder om lovlighetskontroll etter kommuneloven \u00a7 59 (H-2299)\u00bb (heretter \u00abVeileder H-2299\u00bb) s. 8. Utgitt av kommunal- og regionaldepartementet, offentliggjort 21. oktober 2013. Postadresse: Telefon: Postboks 7700, 5020 Bergen 55 56 61 03 Kontoradresse: E-post: Allehelgens gate 2 post.kab@bergen.kommune.no settes fram for det organet som traff vedtaket. Hvis organet opprettholder vedtaket, skal saken sendes til departementet. Hvis s\u00e6rlige grunner tilsier det, kan departementet p\u00e5 eget initiativ kontrollere om et vedtak er lovlig.\u00bb Vi ser f\u00f8rst p\u00e5 sp\u00f8rsm\u00e5let om friststart. Av ordlyden f\u00f8lger det at fristen starter \u00e5 l\u00f8pe n\u00e5r \u00abvedtaket ble truffet.\u00bb Formuleringen er klar og knytter utvetydig friststart til vedtakstidspunktet. Det samme er det henvist til i forarbeidene, uten at friststart er problematisert eller det er \u00e5pnet for unntak. Det vises til NOU 2016:4 s. 371 og 440 og Prop. 46 L (2017-2018) s. 327-332 og s. 414. Kommuneloven \u00a7 27-1 videref\u00f8rer fristregelen som var gitt i s\u00e6rskilt forskrift (FOR-1993-01-13-4041) under kommuneloven av 1992. I veileder H-2299 til lovlighetskontroll etter kommuneloven av 1992 er det i punkt 6.1.10 (s. 20-21) presisert at fristen l\u00f8per fra tidspunktet avgj\u00f8relsen er truffet. Det f\u00e5r derfor ikke betydning for friststart at de som kan kreve lovlighetskontroll ikke hadde kjennskap til vedtaket, for eksempel fordi avgj\u00f8relsen var unntatt offentlighet slik som i saken om Nesttun Elvepark. Dette er en kjent konsekvens av regelen. I lovkommentar til Kommuneloven \u00a7 27-1 skriver f\u00f8rsteamanuensis Roald Hopsnes f\u00f8lgende: \u00abEr vedtaket truffet av andre organer [enn kommunestyret/fylkestinget] eller administrasjonen, vil normalt ikke kommunestyre- eller fylkestingsmedlemmer f\u00e5 informasjon av vedtaket. Det er likevel ikke til hinder for at fristen begynner \u00e5 l\u00f8pe. I mange tilfeller vil derfor fristen for \u00e5 kreve lovlighetskontroll kunne v\u00e6rt l\u00f8pt ut f\u00f8r kommunestyrets eller fylkestingets medlemmer er blitt gjort kjent med vedtaket.\u00bb2 Begrunnelsen for fristregelen er behovet for innrettelse for de som ber\u00f8res av en avgj\u00f8relse.3 Uten en klar fristregel kunne krav om lovlighetskontroll bli fremsatt sv\u00e6rt lenge etter at avgj\u00f8relser var fattet, og det ville kunne oppst\u00e5 vanskelige bevissp\u00f8rsm\u00e5l om n\u00e5r avgj\u00f8relsen ble kjent for akt\u00f8rene. N\u00e5r det gjelder sp\u00f8rsm\u00e5let om fristens lengde f\u00f8lger det av ordlyden at fristen for \u00e5 fremme krav er \u00abtre uker\u00bb etter at avgj\u00f8relsen er truffet. Det f\u00f8lger av et samlet rettskildebilde at denne fristen er absolutt. Ordlyden \u00e5pner ikke for unntak eller fristforlengelse. I NOU 2016:4 s. 371 og veileder H-2299 punkt 6.1.10 er fristen ogs\u00e5 omtalt som \u00ababsolutt\u00bb. At fristen er absolutt betyr at den verken kan eller skal forlenges utover tre uker. Vi viser til at henvisningen i kommuneloven \u00a7 27-1 f\u00f8rste ledd tredje punktum, til at \u00ab[f]ristreglene i forvaltningsloven \u00a7 30 gjelder\u00bb, regulerer hvordan fristen avbrytes og fristberegning ved helligdager o.l. I v\u00e5r sak f\u00e5r disse reglene ikke betydning for fristens lengde. De \u00f8vrige reglene i forvaltningsloven, for eksempel forvaltningsloven \u00a7 31 om oppreisning mot fristoverskridelse, er ikke gitt anvendelse. I Veileder H-2299 er det uttrykkelig presisert at det 2 Roald Hopsnes, Kommuneloven. Lovkommentar, \u00a7 27-1. Lovlighetskontroll, Juridika (kopiert 07. august 2024). 3 I Veileder H-2299 er bakgrunnen for fristen beskrevet p\u00e5 denne m\u00e5ten: \u00abBakgrunnen for en klagefrist p\u00e5 tre uker er blant annet at dette samsvarer med forvaltningslovens klageregler for enkeltvedtak, samt behovet for \u00e5 kunne innrette seg etter avgj\u00f8relsen forholdsvis raskt etter at den ble truffet.\u00bb Side 2 av 3 V\u00e5r ref.: 2024/119323-2 \u00abikke [kan] gis oppreisning mot fristoverskridelse etter en analogi fra forvaltningslovens regler.\u00bb Konklusjonen er derfor at fristen for \u00e5 kreve lovlighetskontroll av byr\u00e5dets vedtak 1074/24 var tre uker fra vedtaket ble truffet 4. april 2024. Fristen utl\u00f8p da 25. april 2024. Kravet om lovlighetskontroll fremmet 16. mai 2024 er for sent fremsatt. Kravet skal avvises. Departementet kan imidlertid p\u00e5 eget initiativ foreta lovlighetskontroll dersom \u00abs\u00e6rlige grunner\u00bb tilsier det, jf. kommuneloven \u00a7 27-1 annet ledd. For en slik kontroll gjelder det ingen tidsfrist, jf. eksempelvis Veileder H-2299 punkt 6.1.10. Bestemmelsen kan derfor fungere som en sikkerhetsventil ved fristoversittelse. Det er ikke lovregulert hvordan statlig niv\u00e5 f\u00e5r kunnskap om saker de tar opp p\u00e5 eget initiativ, men det skjer typisk gjennom medieomtale eller anmodning fra interesserte personer.4 Etter v\u00e5rt syn er det ryddig at bystyremedlemmene som fremsatte krav om lovlighetskontroll i sak 1074/24 gj\u00f8res oppmerksom p\u00e5 regelen i tilbakemeldingen de mottar. N\u00e5r det gjelder videre saksbehandling er det s\u00e5 langt vi kan se ikke omtalt i kildene om saken skal avvises endelig i kommunen, eller oversendes til Statsforvalteren for avgj\u00f8relse. I Veileder H-2299 punkt 6.1.8 kommenteres saksbehandling i tilfeller der det oppsto sp\u00f8rsm\u00e5l om klagevilk\u00e5rene etter kommuneloven 1992 \u00a7 59 nr. 1 f\u00f8rste punktum var oppfylt.5 I den sammenheng uttalte departementet at kommunen ikke hadde plikt til \u00e5 sende saken over til Fylkesmannen dersom det var \u00abhelt \u00e5penbart at klagevilk\u00e5rene ikke er oppfylt.\u00bb I motsatt fall ble det forutsatt at saken skulle oversendes Fylkesmannen, som i kraft av \u00e5 v\u00e6re klageinstans skulle ta stilling til hvorvidt vilk\u00e5rene for lovlighetsklage var oppfylt, og eventuelt avvise saken. I lys av disse uttalelsene antar vi at det b\u00f8r avklares med Statsforvalteren om saken skal oversendes dit dersom den avvises i kommunen p\u00e5 grunn av oversittet tidsfrist. 3 Avslutning Avslutningsvis gj\u00f8r vi oppmerksom p\u00e5 at en lovlighetskontroll kan medf\u00f8re at vedtaket oppheves hvis det er gjort feil som gj\u00f8r det ugyldig, jf. kommuneloven \u00a7 27-3 fjerde ledd. S\u00e5 langt vi kan se vil det imidlertid ikke v\u00e6re praktisk mulig \u00e5 ta opp saken for domstolene igjen n\u00e5, allerede fristreglene i plan- og bygningsloven og skj\u00f8nnsprosessloven er til hinder for det. Veien m\u00e5 da eventuelt g\u00e5 om nytt planarbeid. Vi er tilgjengelig for ytterligere sp\u00f8rsm\u00e5l. Med hilsen Kommuneadvokaten Helge Strand Hilde Ruus Kommuneadvokat Advokat (H) 4 Ibid. 5 Kommuneloven \u00a7 59 nr. 1 f\u00f8rste punktum l\u00f8d: \u00abTre eller flere medlemmer av kommunestyret eller fylkestinget2 kan sammen bringe avgj\u00f8relser truffet av folkevalgt organ eller den kommunale eller fylkeskommunale administrasjon inn for departementet3 til kontroll av avgj\u00f8relsens lovlighet.\u00bb Side 3 av 3 V\u00e5r ref.: 2024/119323-2 "
}