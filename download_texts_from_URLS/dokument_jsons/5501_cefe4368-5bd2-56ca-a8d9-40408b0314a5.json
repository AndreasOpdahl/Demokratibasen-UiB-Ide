{
  "dokument_id": "cefe4368-5bd2-56ca-a8d9-40408b0314a5",
  "doc_type": "case_presentation",
  "kommune": 5501,
  "tittel": "Orientering til kommunestyret om endelige vedtak i hovedutvalg og r\u00e5dgivende organ i april og mai 2025",
  "url": "https://innsyn.tromso.kommune.no/application/getMoteDokument?dokid=2002072288",
  "tekst": "Arkivsaksnr. 25/08004-1 Saksbehandler Line Vatne Saksgang M\u00f8tedato Kommunestyret 21.05.2025 53/25 Orientering til kommunestyret om endelige vedtak i hovedutvalg og r\u00e5dgivende organ i april og mai 2025 Kommunedirekt\u00f8rens innstilling til vedtak: Redegj\u00f8relse om endelige vedtak fattet i hovedutvalg og r\u00e5dgivende organ i april og mai 2025 tas til orientering. Stig Tore Johnsen Mari Enoksen Hult Kommunedirekt\u00f8r Direkt\u00f8r for organisasjon 1 Hva saken gjelder Orientering til kommunestyret om endelige vedtak fattet i hovedutvalg og r\u00e5dgivende organ i april og mai 2025. Saksutredning Reglement for hovedutvalgene, pkt. 2 fastsetter at kommunestyret skal orienteres om saker som endelig behandles av hovedutvalgene: \u00abHovedutvalgene har avgj\u00f8relsesmyndighet i saker som gjelder deres ansvarsomr\u00e5der, begrenset av de rammer og retningslinjer som er vedtatt av kommunestyret. Saker som har v\u00e6rt til endelig behandling i hovedutvalgene skal sendes samlet til kommunestyret som orienteringssak.\u00bb I kommunestyrets sak 66/22 ble det i tillegg fattet f\u00f8lgende vedtak: \u00abKommunestyret ber om at saker som ikkje g\u00e5r til kommunestyret og som er behandla i andre utval som integreringsutvalet eller studentutvalet ogs\u00e5 blir tatt med i denne rapporteringa.\u00bb I denne saken orienteres kommunestyret om endelige vedtak fattet i hovedutvalg og de r\u00e5dgivende organ i april og mai 2025. Helse- og velferdsutvalget 7. mai 2025 I helse- og velferdsutvalgets m\u00f8te 07.05.2025 ble det fattet fem endelige vedtak. Sak 15/25 S\u00f8knader p\u00e5 tilskudd helse- og velferdsform\u00e5l 2025 Helse- og velferdsutvalgets vedtak: Resterende s\u00f8kbart tilskudd til frivillige og ideelle organisasjoner innenfor \u00abhelse- og velferdsform\u00e5l\u00bb for 2025, slik det fremg\u00e5r av saksfremlegget, vedtas innenfor rammen til vedtatte Handlingsprogram 2025-2028. Det resterende bel\u00f8pet bevilges slik: Gatejuristen 100 000 kr LINK 132 730 k Sak 17/25 Videre behandling av bygningsmassen ved Jadevegen og Troms\u00f8ysund sykehjem Helse- og velferdsutvalgets vedtak: 1. Helse- og velferdsutvalget tar delrapporten for arbeidspakke 1 til orientering. 2. Det bestilles videre prosjektering og konsekvensutredning for full oppgradering av Jadevegen sykehjem etter TEK17-standard, basert p\u00e5 kostnadsramme p\u00e5 36,6 millioner kroner ekskl. mva. per bygning. Utredningen skal inkludere brannteknisk vurdering, universell utforming og driftsmessige konsekvenser. 3. For Troms\u00f8ysund gamle sykehjem skal det parallelt utredes: a) Full rehabilitering til TEK17- standard, med grunnlag i Swecos betongrapport og estimert kostnad p\u00e5 53,9 millioner kroner ekskl. mva. b) Riving og nybygg tilpasset behovet for 10 institusjonsplasser og inntil 10 omsorgsboliger for personer med rus og/eller psykiatriske lidelser. 2 4. Administrasjonen bes innhente avklaringer med byggesaksmyndighetene om dispensasjon fra reguleringsplan for Troms\u00f8ysund sykehjem ved eventuell rehabilitering. 5. Finansiering av videre prosjektering og vurdering av investeringsbehov innarbeides i \u00f8konomiplan 2026\u20132029. For Troms\u00f8ysund gamle sykehjem skal kun alternativ b utredes videre: Riving og nybygg tilpasset behovet for 10 institusjonsplasser og inntil 10 omsorgsboliger for personer med rus og/eller psykiatriske lidelser. Ungdom i Tromsdalen trenger et lokale for \u00e5 ha ungdomsklubb. Utvalget ber om at det utredes om andre etasje i Troms\u00f8ysund gamle sykehjem kan benyttes som ungdomsklubb i p\u00e5vente av riving og i p\u00e5vente av permanent ungdomsklubb i andre lokaler. Ungdom m\u00e5 medvirke i prosessen. Sak 20/25 Utredning av organisering av matproduksjon i avdeling for helse og omsorg Helse- og velferdsutvalgets vedtak: Dagens organisering av matproduksjon med sentralkj\u00f8kken beholdes. Som et tiltak for \u00e5 lette kapasiteten blant pedagoger i barnehagene, vurderes det om sentralkj\u00f8kkenet kan levere mat til barnehager etter \u00f8nske og behov. Sak 21/25 H\u00f8ringssvar p\u00e5 rundskriv til legemiddelh\u00e5ndteringsforskriften Helse- og velferdsutvalgets vedtak: H\u00f8ringssvaret til rundskriv til legemiddelh\u00e5ndteringsforskriften vedtas. Sak 22/25 H\u00f8ring - forslag til endring i lov og forskrift om brukerrom for inntak av narkotika Helse- og velferdsutvalgets vedtak: H\u00f8ringssvar til forslag til endring i lov og forskrift om brukerrom og endring i helse- og omsorgstjenesteloven vedtas slik det framkommer av saksframlegget. \u00a75.6 tredje setning: \"private\" endres til \"ideelle organisasjoner. Begrunnelse: Vi \u00f8nsker ikke at private i betydningen kommersielle akt\u00f8rer skal drive spr\u00f8yterom. Begrunnelse: Det framst\u00e5r lite realistisk \u00e5 begrense straffrihet til kun en brukerdose. I den virkelige verdenen vil m\u00e5lgruppa som oftest v\u00e6re i besittelse av flere doser. \u00c5 begrense straffrihet til en dose vil i s\u00e5 henseende bety at folk vil unng\u00e5 bruk av tilbudet. Forslag: \u00a74: Kutte bort delsetninga \"beregnet til ett enkelt inntak\u00bb. Sakene som ble behandlet i helse- og velferdsutvalgets m\u00f8te 7. mai kan leses her: Innsyn - m\u00f8tekalender 3 Kommune- og byutviklingsutvalget 8. mai 2025 I kommune- og byutviklingsutvalgets m\u00f8te 08.05.2025 ble fem saker endelig vedtatt. Sak 23/25 Plan 0142 Kommuneplanens arealdel 2025-2036 - Til 2. gang offentlig ettersyn Kommune- og byutviklingsutvalgets vedtak: Forslag til kommuneplanens arealdel 2025-2036 (planid 0142), med tilh\u00f8rende plankart og bestemmelser datert 04.03.25. samt forslag om innarbeidelse og opphevelse av f\u00f8lgende kommunedelplaner, sendes p\u00e5 h\u00f8ring og legges ut til offentlig ettersyn i ti uker. Kommunedelplanen for Stakkevollvegen \u2013 Troms\u00f8marka (planid 0229) Kommunedelplanen for Ramfjorden (planid 0210) Kommunedelplanen for S\u00f8rskaret (planid 0238) Kommunedelplan for E8 S\u00f8rbotn - Laukslett (planid 0240) 1 F\u00f8rste rullering av kommuneplanens arealdel: N\u00e6rings- og reiselivsareal Den f\u00f8rste rulleringen av arealdelen m\u00e5 omhandle n\u00e6rings- og reiselivsareal i Troms\u00f8 og inneholde et oppdatert kunnskapsgrunnlag. Kunnskapsgrunnlaget m\u00e5 ta for seg hvilke arealbehov reiselivsn\u00e6ringen trenger for \u00e5 kunne im\u00f8tekomme n\u00e5v\u00e6rende og fremtidige behov, hvilke typer n\u00e6ringsarealer kommunen har behov for og lokaliseringen av disse. Kunnskapsgrunnlaget m\u00e5 gi r\u00e5d for hvilke typer reiselivs- og n\u00e6ringsutvikling som \u00f8nskes og beh\u00f8ves, og hvilke omr\u00e5der i kommunen som er egnet til dette. Herunder m\u00e5 prinsippene for lokalisering av reiselivsanlegg gjennomg\u00e5s og oppdateres. Arbeidet med kunnskapsgrunnlaget m\u00e5 gj\u00f8res i tett samarbeid med sentrale n\u00e6rings- og reiselivsakt\u00f8rer i Troms\u00f8. Kunnskapsgrunnlaget skal danne det faglige grunnlaget for et nytt og oppdatert plankart og planbestemmelser vedr\u00f8rende n\u00e6rings- og reiselivsareal. 2 St\u00f8tte til planlegging Kommunen skal opprette et fond som gir \u00f8konomisk st\u00f8tte til reguleringsarbeid og n\u00f8dvendige utredninger i ytre distrikt. 3 Spredt boligbygging i LNFR Det at det ved f\u00f8rste h\u00f8ringsutkast ble fremmet innsigelse mot kommunens fremgangsm\u00e5te for \u00e5 sette av store arealer til LNFR med spredt bebyggelse m\u00e5 ikke stoppe ambisjonene om \u00e5 lykkes med denne typen bebyggelse utenfor de byn\u00e6re omr\u00e5dene i Troms\u00f8. Det m\u00e5 jobbes videre med \u00e5 oppfylle de nasjonale bestemmelsene for etablering av omr\u00e5der avsatt i plankart med spredt bebyggelse i LNFR i Troms\u00f8 kommune. Kommunen m\u00e5 v\u00e6re s\u00e5 fleksibel som mulig for \u00e5 fortsatt legge til rette for spredt boligbygging i LNFR der det er hensiktsmessig gjennom blant annet dispensasjoner fram til man lykkes med \u00e5 sette av omr\u00e5der med dette form\u00e5let i plankart. M\u00e5let er at vi skal lykkes med \u00e5 legge til rette for at minimum 10% av nye boliger realiseres i distriktet. 4 Sosial boligbygging Troms\u00f8 kommune \u00f8nsker at inntil ti prosent av nye boligprosjekter skal reserveres til kj\u00f8p av leiligheter til egne form\u00e5l. 4 5 Fotballbane Hamna Administrasjonen bes utrede ulike alternativer for \u00e5 finne en ny aktuell plassering for en elleverbane i Hamna. 6 Boligbygging i omr\u00e5det rundt Gr\u00f8tsund Havn Nord for dagens bygrense p\u00e5 fastlandet er det planlagt en storstilt utbygging av industri som vil bidra til mange arbeidsplasser i Gr\u00f8tsund. Administrasjon bes sette i gang en utredning av hvilke konsekvenser det vil f\u00e5 \u00e5 \u00e5pne opp for boligbygging i n\u00e6r tilknytning til store industri- og n\u00e6ringsarealer utenfor de byn\u00e6re sonene i Troms\u00f8. Saken m\u00e5 vise konsekvenser for nullvekstm\u00e5let, \u00f8konomiske konsekvenser av \u00e5 sette i gang utbygging av n\u00f8dvendig infrastruktur i omr\u00e5det rundt Gr\u00f8tsund \u2013 samt om det kan v\u00e6re hensiktsmessig \u00e5 regulere inn pendlerbolig i n\u00e6ringsareal i forbindelse med industriarbeidsplasser. 7 Krigsminner I planbeskrivelsen under kapittel 5.1 \u00abRisiko og s\u00e5rbarhet\u00bb, delkapittel \u00abTap av kulturminner\u00bb legges det til ekstra setning til slutt: Krigsminner fra andre verdenskrig kartlegges og sikres mot \u00f8deleggelse og forringelse. Det b\u00f8r der det er mulig sikres adgang for allmennheten til krigsminnene. 8 Nullvekstm\u00e5l og distriktet Troms\u00f8 kommune er en stor kommune med mye omland. Det bes om at nullvekstm\u00e5let i s\u00e5 stor grad som mulig praktiseres helhetlig, slik at reduksjon av trafikk i byn\u00e6re og sentrale omr\u00e5der skal kunne gi rom for boligvekst i distriktene. Det bes om at administrasjon vurderer hvordan trafikkreduksjon i sentrumsn\u00e6re omr\u00e5der kan brukes som grunnlag for fleksibel boligbygging i distriktene. 9 Lysforurensning 1) Det utarbeides en veileder for belysning og lysskilt i Troms\u00f8 kommune 2) I planbestemmelser tas det inn et punkt om belysning, slik for eksempel Hammerfest kommune har gjort i arealdelen sin: \u00abBelysning a) utvendig belysning skal bidra til trivsel og sikkerhet i bebygde omr\u00e5der b) belysningen skal utformes slik at man unng\u00e5r blending og lysforurensning c) det skal brukes LED i alle utend\u00f8rsarmaturer\u00bb 10 Boligvekst n\u00e6r skole og barnehage Arealdelen skal der det er mulig gi forrang til boligbygging i distriksomr\u00e5der der det allerede finnes skole, barnehage og lokal handel. Dette for \u00e5 styrke blant annet skole- og barnehagetilbudet i distriktet. Det \u00f8nskes videre at distriktsutvikling og verdiskapning prioriteres i omr\u00e5der med eksisterende infrastruktur. 11 Sameksistens nr 44. Sjurelv 88/7 Det bes spesielt om at tiltakshaver kommer med innspill p\u00e5 hvordan eksisterende virksomhet i omr\u00e5det og et eventuelt nytt reiselivsanlegg kan sameksistere. Administrasjon bes komme med en ny tilbakemelding p\u00e5 hvorvidt eksisterende virksomhet vil f\u00e5 ulemper. 5 12 Distriktsvekst Kommunen \u00f8nsker \u00e5 legge vekt p\u00e5 distriktsvekst med fokus p\u00e5 lavutslipps bolig- og n\u00e6ringsutvikling i omr\u00e5der med tilgjengelig infrastruktur. 13 Utviklingsplaner for distriktssentre I arbeidet med planstrategien vil kommunen fors\u00f8ke \u00e5 arbeide med utviklingsplaner for minst fem distriktssentre i l\u00f8pet av planperioden. 14 Reindriftsn\u00e6ringa Leirbakken vest Det vises til nr. 43 Leirbakken vest, 27/4 omtalt i vedlegg 6 \u00abKonsekvensutredning enkeltomr\u00e5der distriktet (2023)\u00bb og vedlegg 12 \u00abGjennomgang kommunens vurdering av innsigelser knyttet til arealform\u00e5l\u00bb. I h\u00f8ringsprosessen bes det s\u00e6rlig om innspill som gjelder reindriftsn\u00e6ringa. 15 Arealform\u00e5l Holt Innspill p\u00e5 om Holt egner seg til arealform\u00e5let urbant landbruk er \u00f8nsket i h\u00f8ringsprosessen. 16 Tekniske endringer og feilrettinger Administrasjonen gis fullmakt til \u00e5 foreta endringer i dokumenter som er beskrevet i notat \"Notat KPA 2025 - 2036 - Tekniske endringer og feilretting\" av 22.04.2025. I tillegg gis administrasjonen fullmakt til \u00e5 foreta tekniske endringer og feilrettinger i planforslaget som ikke er omtalt i notatet f\u00f8r og under offentlig ettersyn. Sistnevnte endringer og feilrettinger omfatter ingen realitetsendringer i n\u00e5v\u00e6rende planforslag 17 Slettaelva 73/1, 73/757 m. fl. Endring: Form\u00e5let videref\u00f8res i kommuneplanens arealdel med arealform\u00e5l bolig. Arealet innarbeides med de faktiske arealene som forslaget fra tiltakshaver innehar. Det stilles krav til naturmangfoldkartlegging i forbindelse med regulering. Det skal stilles rekkef\u00f8lgekrav til at det f\u00f8r brukstillatelse skal dokumenteres god nok kapasitet p\u00e5 vegnettet. Det stilles ogs\u00e5 krav til gode uteareal og str\u00f8kslek. Reguleringsplanen skal ikke legge opp til nedbygging av myromr\u00e5der. Utbyggingen skal ikke st\u00e5 i veien for utvikling av bydelssenter p\u00e5 Kval\u00f8ysletta. Begrunnelse: Slettaelva nord ligger n\u00e6rt knyttet opp til Slettaelva skole og et allerede etablert omr\u00e5de med eneboliger og bebyggelse. Utbygging vil tilf\u00f8re Kval\u00f8ya en type bolig som kan fungere som et godt supplement til den planlagte utvikling av bydelssenter p\u00e5 Kval\u00f8ysletta. Utbyggingen vil kunne bidra til at flere barnefamilier kan bo og leve i n\u00e6r tilknytning til skole og n\u00e6rmilj\u00f8. 18 Nr. 4 Styrmannsvegen 116/236 vedlegg 5 \u00abKonsekvensutredning enkeltomr\u00e5der byomr\u00e5det (2023)\u00bb Endring: Form\u00e5let endres ikke fra n\u00e6ring til bolig. Form\u00e5let endres fra n\u00e6ring til kombinert bolig og n\u00e6ring. Det legges inn et krav om at f\u00f8rsteetasjen skal v\u00e6re n\u00e6ring. \u00d8nsket er \u00e5 legge til rette for en matbutikk/kaf\u00e9/eller lignende. Begrunnelse: \u00c5 endre n\u00e6ringsareal til bolig er i strid med \u00f8nsket om \u00e5 ta vare p\u00e5 mest mulig n\u00e6ringsareal, og unng\u00e5 nedbygging til fordel for bolig. Det kan tas hensyn til vanskelige markedsforhold, men noe n\u00e6ringsareal b\u00f8r beholdes. 6 19 Nr. 13 Elverh\u00f8y, Troms\u00f8 radio 119/1556 m.fl. vedlegg 5 \u00abKonsekvensutredning enkeltomr\u00e5der byomr\u00e5det (2023)\u00bb vedlegg 12. \u00abGjennomgang kommunens vurdering av innsigelser knyttet til arealform\u00e5l\u00bb Endring: Form\u00e5let endres ikke fra friomr\u00e5det/offentlig-privat tjenesteyting til bolig. Begrunnelse: Det har stor verdi \u00e5 ivareta n\u00e6rnatur, gr\u00f8ntareal, friluftsomr\u00e5der og sammenhengende gr\u00f8ntstrukturer. Det er begrenset kapasitet p\u00e5 vegnettet, og smale, trange veier i omr\u00e5det, gj\u00f8r utbyggingen vanskelig n\u00e5r det gjelder trafikksikkerhet. Det er lagt ned innsigelse fra sektormyndighet som vanskeliggj\u00f8r realisering. 20 Nr. 101 Kval\u00f8yv\u00e5gen fritids- og turistform\u00e5l 79/6 vedlegg 8 \u00abKonsekvensutredning enkeltomr\u00e5der distriktet (2025)\u00bb Endring: Form\u00e5let endres ikke fra landbruks-, natur-, frilufts- og reindriftsomr\u00e5de til fritids- og turistform\u00e5l. Begrunnelse: M\u00e5 sees i sammenheng med forslag 1 \u00abF\u00f8rste rullering av kommuneplanens arealdel: N\u00e6rings- og reiselivsareal.\u00bb Utviklingslaget er bekymret for m\u00e5ten utbyggingen vil p\u00e5virke lokalmilj\u00f8et. P\u00e5 grunn av andre utbygginger i omr\u00e5det m\u00e5 lokales \u00f8nsker vektlegges. 21 Nr. 103 Buvika, Arctic Sensation AS 165/25 vedlegg 8 \u00abKonsekvensutredning enkeltomr\u00e5der distriktet (2025)\u00bb vedlegg 51 \u00abSamlet vurdering av konsekvenser for reindrift\u00bb Endring: Form\u00e5let endres ikke fra landbruks-, natur-, frilufts- og reindriftsomr\u00e5de/fritids- og turistform\u00e5l til n\u00e6ring. Det tillates ikke utvidelse/ny utbygging. Begrunnelse: M\u00e5 sees i sammenheng med forslag 1 \u00abF\u00f8rste rullering av kommuneplanens arealdel: N\u00e6rings- og reiselivsareal.\u00bb. Det mangler en strategi for utvikling av reiseliv. En utbygging vil ligge langt fra et lokalsenter. Det vises til vurderingen i vedlegg 51 \u00abSamlet vurdering av konsekvenser for reindrift\u00bb. En utvidelse vil medf\u00f8re \u00f8kt aktivitet og ferdsel hele \u00e5ret. 22 Tromsdalfyllinga gnr. 15/070 (3 teiger), gnr. 15/1584, gnr. 15/1510 og gnr. 15/46 Endring: Form\u00e5let endres fra industri til kombinert n\u00e6ring og industri. Begrunnelse: Godt plassert med tanke p\u00e5 ABC-metodikken for mulig n\u00e6ringsvirksomhet. 23 Hjellestrand Nedre Endring: Det \u00e5pnes for \u00e5 tillate tre ekstra boliger i ny reguleringsplan for Hjellestrand Nedre, slik at det totale antall boenheter kan bli tretten boenheter. Begrunnelse: For \u00e5 f\u00e5 ferdig realisert dette allerede til dels utbygde omr\u00e5det tillates det at det kan reguleres inn tre ekstra boenheter, s\u00e5 fremst det er i tr\u00e5d med \u00f8vrige reguleringsprinsipper om god adkomst, uteareal og lignende. 24 Kval\u00f8ysletta sykehjem gnr. 72/486 Endring: Form\u00e5let endres fra offentlig tjenesteyting til kombinert bolig og tjenesteyting. 7 Begrunnelse: Endret form\u00e5l p\u00e5 dagens tomt til Kval\u00f8ysletta sykehjem vil kunne gi st\u00f8rre fleksibilitet med tanke p\u00e5 fremtidig bruk av tomten. 25 Sjurelv Gnr. 88/56 vedlegg 4 \u00abMerknadsbehandling f\u00f8rste gangs h\u00f8ring og offentlig ettersyn\u00bb vedlegg 13 \u00abVedlegg 13. Arealinnspill vurdert og unntatt konsekvensutredning (2023)\u00bb Endring: Administrasjonen bes konsekvensutrede Sjurelv gnr. 88/56 med henblikk p\u00e5 endring fra landbruks-, natur-, frilufts- og reindriftsomr\u00e5de til bolig parallelt med at arealdelen er p\u00e5 offentlig ettersyn. Begrunnelse: S\u00e6rskilte lokale forhold gj\u00f8r det n\u00f8dvendig \u00e5 unders\u00f8ke endring av arealform\u00e5let, da det er \u00f8nskelig \u00e5 legge til rette for \u00f8kt boligbygging. 26 St\u00f8rrelse p\u00e5 dagligvareforretninger beregnet for et lokalt marked og utenfor definerte sentre Endring: Unntaket for dagligvareforretninger beregnet for et lokalt marked \u00f8kes fra 1000 m2 BRA til 1 500 m2 BRA. Det samme gjelder ny eller utvidelse av eksisterende handelsvirksomhet som enkeltvis eller samlet utgj\u00f8r et bruksareal st\u00f8rre enn 1000 m2 BRA utenfor definerte sentre. Begrunnelse: En begrensning oppad til 1 000 m2 BRA er krevende for \u00e5 f\u00e5 realisert dagligvareforretninger og handelsvirksomhet ettersom store arealer g\u00e5r bort til lager, pauserom, garderober og lignende. Det er avgj\u00f8rende for levende bygder og bydeler at det legges til rette for \u00e5 kunne etablere handelsvirksomhet. Kravet om nullvekst og innf\u00f8ring av bompenger tilsier at vi b\u00f8r ha bestemmelser som har realisme i \u00e5 kunne etablere matbutikker n\u00e6rt der folk bor, slik at man ikke f\u00e5r \u00f8kt trafikk ut av bygdene og bydelene. 27 Kvalitetskrav til sykkelparkering Endring: I planbestemmelsene legges det til et kvalitetskrav til sykkelparkering: \u00abPlassering og utforming av sykkelparkering Sykkelparkering skal plasseres n\u00e6r hovedinnganger. Det skal legges stor vekt p\u00e5 brukbarhet, tilgjengelighet og trygghet ved utforming. Der normen gir krav om minst 10 sykkelparkeringsplasser b\u00f8r: \u2022 minst 50 prosent v\u00e6re innvendig i bygg eller ha overbygg, men etableres i tillegg til annet bodareal. \u2022 minst 15 prosent v\u00e6re for sykkelvogner og lastesykler, og v\u00e6re minst 1 m x 2,6 m. \u2022 det for virksomheter v\u00e6re garderobe med dusjfasiliteter for ansatte. Der normen gir krav om minst 100 sykkelparkeringsplasser b\u00f8r det avsettes areal til vask og enkel service. Parkering for sykkel i kjeller b\u00f8r legges i f\u00f8rste parkeringsplan, og det b\u00f8r sikres adkomst via rampe eller bilheis/spesialheis dimensjonert for sykkelvogner og lastesykler. Andel sykkelparkeringsplasser i to-etasjes stativ b\u00f8r begrenses. Parkeringsareal for normale sykler b\u00f8r v\u00e6re minst 0,75 m2 pr plass, med l\u00e5sefunksjon mot sykkelramme.\u00bb Begrunnelse: Mange nye byggeprosjekter velger sykkelparkeringsl\u00f8snigner som er lite funksjonelle og utrygge. 28 Mobilitetsplan Endring: I planbestemmelsene legges f\u00f8lgende til: Ved utarbeidelse av omr\u00e5deplan og reguleringsplan skal det utarbeides mobilitetsplan. Mobilitetsplanen tilpasses planens st\u00f8rrelse og kompleksitet. 8 Begrunnelse: M\u00e5let er \u00e5 stimulere til arealbruk i den enkelte regulering som underbygger nullvekstm\u00e5let, unng\u00e5r un\u00f8dvendig mange parkeringsplasser og stimulerer til fremtidsrettede mobilitetsl\u00f8sninger. 29 Utredning av en mer restriktiv parkeringspolitikk Mellom vedtaket i Kommune- og byutviklingsutvalgets m\u00f8tet 8. mai og utsending av planforslaget p\u00e5 offentlig h\u00f8ring, bes administrasjonen utarbeide et forslag til en mer restriktiv parkeringspolitikk ved \u00e5 endre \u00abFigur 22 \u2013 Parkeringssoner\u00bb og \u00abTabell 1 - Parkeringsdekning etter soner\u00bb i vedlegget \u00abBestemmelser og retningslinjer\u00bb. Forslaget til endringer i planbestemmelsene sendes ut sammen med resten av h\u00f8ringen, slik at kravene til utredning blir fulgt f\u00f8r endelig vedtak av kommuneplanens arealdel. Vedtaket er hjemlet i plan- og bygningsloven \u00a7\u00a7 11-14 og 11-17 Sak 24/25 Plan 1965 Detaljregulering CO2-fangstanlegg Skatt\u00f8ra. Fastsetting av planprogram. Kommune- og byutviklingsutvalgets vedtak: Planprogram for detaljreguleringsplan for CO2-fangstanlegg p\u00e5 Skatt\u00f8ra fastsettes i tr\u00e5d med revidert planprogram, sist datert 10. april 2025. Sak 26/25 Tilleggsavtale til utbyggingsavtale for Leirbakken n\u00e6ringsomr\u00e5de del II Kommune- og byutviklingsutvalgets vedtak: Utbyggingsavtale for Leirbakken n\u00e6ringsomr\u00e5de del II legges ut til offentlig ettersyn i 30 dager. Sak 28/25 Plan 2000 Skarshaugvegen - til offentlig ettersyn Kommune- og byutviklingsutvalgets vedtak: Forslag til detaljreguleringsplan 2000 for Skarshaugvegen, gnr. bnr. 14/366, med plankart og planbestemmelser av 10.04.2025, legges ut til offentlig ettersyn og sendes p\u00e5 h\u00f8ring i seks uker. I h\u00f8ringsprosessen bes det om innspill p\u00e5 hvordan gode visuelle kvaliteter kan sikres i planarbeidet. Vedtaket er hjemlet i plan- og bygningsloven \u00a7 12-1 Sak 29/25 Strategi for tilsyn og ulovlighetsoppf\u00f8lging 2025 Kommune- og byutviklingsutvalgets vedtak: Strategi for tilsyn og ulovlighetsoppf\u00f8lging etter plan- og bygningsloven godkjennes. I tabellen under punkt 3.1 Prioritering av saker, legges det til f\u00f8lgende nye punkt under \"Prioritet 4\": Tiltak som driver n\u00e6ringsvirksomhet i strid med planform\u00e5let bolig, for eksempel kortidsutleie (AirBnb etc). 9 Sakene som ble behandlet i kommune- og byutviklingsutvalgets m\u00f8te 8. mai kan leses her: Innsyn - m\u00f8tekalender Milj\u00f8-, idrett-, kultur- og samfunnsutviklingsutvalget 6. mai 2025 I milj\u00f8-, idrett-, kultur- og samfunnsutviklingsutvalgets m\u00f8te 06.05.2025 ble tre saker endelig avgjort. Sak 40/25 S\u00f8knader n\u00e6rmilj\u00f8 og frivillighet Milj\u00f8-, idrett-, kultur- og samfunnsutviklingsutvalgets vedtak: Tilskuddene til n\u00e6rmilj\u00f8 og frivillighet fordeles slik det kommer frem i tabell i saksfremlegget. Sak 43/25 Behandling av s\u00f8knader om tilskudd til profesjonell kunst og kultur Milj\u00f8-, idrett-, kultur- og samfunnsutviklingsutvalgets vedtak: Tilskuddene til profesjonell kunst og kultur fordeles slik det fremkommer i tabellen i saksfremlegget. Sak 45/25 Fordeling av tilskudd til idretts- og friluftsform\u00e5l og lekeplasser - V\u00e5ren 2025 Milj\u00f8-, idrett-, kultur- og samfunnsutviklingsutvalgets vedtak: - Tilskudd til idretts- og friluftsform\u00e5l, samt lekeplasser fordeles i henhold til tabellene i saksframlegget. - Tilskuddene tildeles fra midler avsatt til tilskudd i driftsbudsjettet for enheten park, idrett og friluft. Sakene som ble behandlet i milj\u00f8-, idrett-, kultur- og samfunnsutviklingsutvalget 6. mai kan leses her: Innsyn - m\u00f8tekalender Oppvekst- og utdanningsutvalget 9. mai 2025 I oppvekst- og utdanningsutvalgets m\u00f8te 09.05.2025 ble to saker endelig vedtatt. Sak 20/25 Optimalisering av stab og st\u00f8ttefunksjoner for oppvekst og utdanning Oppvekst- og utdanningsutvalgets vedtak: Helhetlig gjennomgang av stab og st\u00f8ttefunksjoner for avdeling oppvekst, utdanning og kultur tas til orientering, og det jobbes videre med kommunedirekt\u00f8rens forslag til strategiske grep for bedre organisering og ressursutnyttelse i AOUK. Siden ny organisasjonsmodell ble innf\u00f8rt i 2017 og justert i 2023 \u00f8nsker utvalget ytterligere tilbakemelding p\u00e5 f\u00f8lgende; Hvordan har denne organiseringen fungert i praksis? Her \u00f8nsker vi spesielt en vurdering av hvordan samarbeid samt fordeling av arbeidsoppgaver og ressursfordelingen fungerer mellom sentraladministrasjonen og enhetene. Vi ber om at enhetslederne blir tatt med i evalueringen. 10 Sak 22/25 Oppvekst- og utdanningsutvalet ber kommunedirekt\u00f8ren sette i verk tiltak for \u00e5 snarest mulig kunne tilby barnehageplass til alle som har rett til det Oppvekst- og utdanningsutvalgets vedtak: Utvalet ser alvorleg p\u00e5 at kommunen ikkje klarer \u00e5 tilby barnehageplass til alle som har rett til det. Det skaper uhaldbare situasjonar for kommunens innbyggarar. Dette er en konsekvens av manglende pedagogisk personell. Utvalet ber kommunedirekt\u00f8ren sette i verk naudsynte tiltak for \u00e5 snarast mogleg rette opp i situasjonen. Arbeidet m\u00e5 gjerast i n\u00e6rt samarbeid med partane i arbeidslivet og utvalet. Desse tiltaka kan mellom anna vere \u00e5 skape st\u00f8rre fleksibilitet for personalet gjennom \u00e5 sj\u00e5 p\u00e5 endringar i vedtekter og forskrifter, endringar i l\u00f8nspolitikken for \u00e5 sikre at kommunen er konkurransedyktig p\u00e5 l\u00f8nn, samarbeid med Ressurs eller andre for \u00e5 sette fokus p\u00e5 friskfaktorar i barnehagane for \u00e5 f\u00e5 ned sjukefr\u00e5veret og tiltak for kompetanseheving blant tilsette i sektoren, til d\u00f8mes fagbrev p\u00e5 jobb. Tiltak som kan lette arbeidspresset for pedagogane, for eksempel gjennom mat fra sentralkj\u00f8kkenet m\u00e5 ogs\u00e5 vurderes. Utvalet forventar at dette arbeidet i har absolutt h\u00f8gaste prioritet i kommunen og at alle tiltak ogs\u00e5 dei som ikkje er nemnt her blir vurdert og iverksett om det er behov for det. Utvalet viser til det arbeidet som vart gjort i samband med fastlegemangelen og ber kommunedirekt\u00f8ren sette i verk eit arbeid for \u00e5 f\u00e5 til eit stort barnehagel\u00f8ft slik at vi unng\u00e5r situasjonar som i \u00e5r i framtida. Kommunen m\u00e5 holde l\u00f8pande kontakt med familiane som har f\u00e5tt forel\u00f8pig avslag, og gje avklaring s\u00e5 snart som mogleg. Sakene som ble behandlet i oppvekst- og utdanningsutvalgets m\u00f8te 09.05.2025 kan leses her: Innsyn - m\u00f8tekalender Eldrer\u00e5det 30. april 2025 I eldrer\u00e5dets m\u00f8te 30.04.2025 ble det ikke fattet endelige vedtak. Sakene som ble behandlet i eldrer\u00e5det 30. april kan leses her: Innsyn - m\u00f8tekalender Kommunalt r\u00e5d for mennesker med nedsatt funksjonsevne 2. mai 2025 I kommunalt r\u00e5d for mennesker med nedsatt funksjonsevne sitt m\u00f8te 02.05.2025 ble det ikke fattet endelige vedtak. Sakene som ble behandlet i kommunalt r\u00e5d den 2. mai kan leses her: Innsyn - m\u00f8tekalender Mangfolds- og integreringsutvalget 30. april 2025 I mangfolds- og integreringsutvalgets m\u00f8te 30.04.2025 ble tre saker endelig avgjort. 11 Sak 15/25 Uttalelse fra mangfolds- og integreringsutvalget om norskkrav i kommunens stillingsannonser Mangfolds- og integreringsutvalgets vedtak: Mangfolds- og integreringsutvalget vedtar f\u00f8lgende uttalelse: I mars 2025 hadde kommunens avdeling for helse og omsorg fortsatt C1 i norskniv\u00e5 som et krav i flere stillingsannonser, bla. vikarer, milj\u00f8terapeut og avdelingsleder. Sykehuset hadde samtidig stillingsannonse for milj\u00f8terapeut hvor norskkravet var lavere - B2. B2 er niv\u00e5et som Helsedirektoratet krever for fast ansettelse i mange helse- og omsorgsyrker. C1 er et h\u00f8yere akademisk niv\u00e5 og ekskluderer s\u00f8kere av ikke-nordisk opprinnelse. Utvalget anmoder at Troms\u00f8 kommune orienterer tilsettingsutvalg (ledere, personalr\u00e5dgivere, tillitsvalgte og verneombud) ved ansettelsesprosesser om betydning av norskniv\u00e5 og konsekvenser av urimelig norskkrav. Uttalelsen sendes kommunedirekt\u00f8rens ledergruppe og utvalget \u00f8nsker tilbakemelding om oppf\u00f8lgingstiltak Sak 16/25 Mangfolds- og integreringsutvalgets markering av FN-dagen for kulturelt mangfold Mangfolds- og integreringsutvalgets vedtak: Utvalget \u00f8nsker \u00e5 markere FN-dagen for flerkulturelt mangfold 21. mai 2025. Det er \u00f8nskelig at utvalget som en del Troms\u00f8 kommune kommer med orientering i kommunestyret om viktigheten av flerkulturell mangfold i v\u00e5r kommune. Samtidig \u00f8nsker utvalgets medlemmer \u00e5 skrive en kronikk Sak 18/25 Sak om aktivitet i regi av mangfolds- og integreringsutvalget ifbm. stortings- og sametingsvalget Mangfolds- og integreringsutvalgets vedtak: Det settes ned et arbeidsutvalg (AU) til \u00e5 organisere en debatt ifht Stortings- og sametingsvalg 2025. I AU sitter Kelly, Jill, Reinaldo og Abdalla. Sakene som ble behandlet i mangfolds- og integreringsutvalget 30. april kan leses her: Innsyn - m\u00f8tekalender Vedtakskompetanse Kommunestyret. Vedlegg 12 "
}