{
  "dokument_id": "3f232970-01e4-5952-8ddf-06fb4eb1b62e",
  "doc_type": "case_presentation",
  "kommune": 4601,
  "tittel": "Utbyggingsavtale Kokstadvegen 46 Kokstadvegen 46 AS",
  "url": "https://bergen.kommune.no/politikere-utvalg/api/fil/bk360/11282204/Framstilling-Utbyggingsavtale-Kokstadvegen-46-Kokstadvegen-46-AS",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/143311-26 Utbyggingsavtale Kokstadvegen 46 Kokstadveien 46 AS Hva saken gjelder: Bymilj\u00f8etaten har p\u00e5 vegne av Bergen kommune fremforhandlet avtale med Kokstadvegen 46 AS og Vestland fylkeskommune. Avtalen oppfyller rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000. Planen ble vedtatt av bystyret f\u00f8rste gang den 22.03.2017. Fylkesmannen i Vestland opphevet kommunens planvedtak den 06.04.2020, som ledd i klagebehandling. Bystyret vedtok planen i ny 2. gangs behandling den 24.06.2020. Delfeltet har rekkef\u00f8lgekrav knyttet til fortau og sykkelfelt i Kokstadvegen samt kollektivfelt. Eiendommen eies av Kokstadvegen 46 AS, og er merket med r\u00f8dt i kartutsnittet under. Dette er den 17. avtalen som inng\u00e5s i planomr\u00e5det etter at omr\u00e5deplan for Kokstad \u00d8st ble vedtatt. Anleggsbidraget i denne avtalen utgj\u00f8r kr 889 200,- f\u00f8r indeksregulering. Bel\u00f8pet er innbetalt. Avtalen har ligget ute til offentlig ettersyn i tidsrommet 29.06.2024 \u2013 17.08.2024. Bymilj\u00f8etaten har ikke mottatt merknader til avtalen. Fagetatens vurdering og anbefaling: Omr\u00e5deplanen har omfattende rekkef\u00f8lgekrav om utbedring av Kokstadvegen med 1 tilrettelegging for gange, sykkel og turveger, samt kollektivfelt i nordre del. Kokstadvegen er markert som bydelsrute i sykkelstrategien for Bergen. Etter avtalen skal utbygger bidra med sin forholdsmessige andel til oppgradering av Kokstadvegen, basert p\u00e5 eksterne kostnadskalkyler for opparbeidelse/grunnerverv (Asplan Viak/Statens vegvesen i 2018, Sweco i 2020) og grunnerverv (HR Prosjekt AS i 2019), samt Bymilj\u00f8etatens beregninger av realistisk utbyggingspotensiale i den n\u00e6rmeste 10-\u00e5rsperioden. Bymilj\u00f8etaten har vurdert avtalen og anleggsbidraget til \u00e5 v\u00e6re forholdsmessig i samsvar med lovens krav slik det fremg\u00e5r av pbl \u00a7 17-3, 3. ledd. Vestland fylkeskommune er byggherre for fylkesveien med tilh\u00f8rende anlegg. Bergen kommune er byggherre for kommunale tiltak, med mindre annet avtales. Kostnadsgrunnlaget og beregningen av anleggsbidrag pr. m2/ BRA fremg\u00e5r av vedlegg til avtalen. Kostnadene for oppfyllelse av de samlede rekkef\u00f8lgekravene i Kokstad \u00d8st-planen er ansl\u00e5tt til ca. 250 mill. kr. Bymilj\u00f8etaten vurderer det som lite sannsynlig at kostnaden vil kunne dekkes kun gjennom utbyggerbidrag i avtaleperioden. Det vil alts\u00e5 v\u00e6re behov for en offentlig andel dersom reguleringsplanens hovedgrep med oppgradering av Kokstadvegen skal kunne gjennomf\u00f8res. Fylkeskommunen har i brev datert 16.04.2021 tatt et generelt forbehold om finansiering og politisk godkjenning f\u00f8r prosjektoppstart av denne og tilsvarende avtaler. Bymilj\u00f8etaten anbefaler inng\u00e5else av utbyggingsavtalen med Kokstadvegen 46 AS. \u00d8konomiske konsekvenser: Ikke relevant. Byr\u00e5dens vurdering og anbefaling/konklusjon: Byr\u00e5den anbefaler at byr\u00e5det godkjenner utbyggingsavtalen med Kokstadvegen 46 AS om oppfyllelse av rekkef\u00f8lgekrav i omr\u00e5dereguleringsplan for Kokstad \u00d8st, plan nr. 61130000. Reguleringsplanen ble vedtatt bystyret den 24.06.2020 etter ny 2. gangs behandling. Det er i vurderingen lagt vekt p\u00e5 at utbyggingsavtalen er en av mange avtaler som er inng\u00e5tt for dette omr\u00e5det for \u00e5 sikre gjennomf\u00f8ring av rekkef\u00f8lgekrav i omr\u00e5dereguleringsplanen for Kokstad \u00f8st. N\u00f8dvendig utbedring av Kokstadvegen forutsetter offentlig bidrag, men denne avtalen vil bidra til \u00e5 oppfylle rekkef\u00f8lgekrav om tilrettelegging for gange, sykkel og turveger, samt kollektivfelt i nordre del av Kokstadvegen. Byr\u00e5den er videre enig med vurderingen som er foretatt av Bymilj\u00f8etaten, da en mener at rekkef\u00f8lgekravene i utbyggingsavtalen er n\u00f8dvendige, og at tiltak og kostnad anses som forholdsmessige etter kravene i pbl \u00a7 17-3. Vedtakskompetanse: Myndighet til \u00e5 inng\u00e5 utbyggingsavtaler er delegert til byr\u00e5det, jf. bystyresak 378-20 Byr\u00e5dets fullmakter \u00a718: \u00abByr\u00e5det kan ogs\u00e5 inng\u00e5 utbyggingsavtaler jf. plbl \u00a7 17 (ref. bystyresak 63/07)\u00bb Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det godkjenner utbyggingsavtalen med Kokstadveien 46 AS. 2. Byr\u00e5d for byutvikling delegeres myndighet til \u00e5 signere utbyggingsavtalen p\u00e5 vegne av kommunen. 2 Dato: 22. oktober 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat av 18.09.2024 med f\u00f8lgende vedlegg: Fremforhandlet utbyggingsavtale med vedlegg: \u2022 Utregning av anleggsbidrag pr. kvm BRA \u2022 Vedtak fra Plan- og bygningsetaten datert 04.05.2022 3 "
}