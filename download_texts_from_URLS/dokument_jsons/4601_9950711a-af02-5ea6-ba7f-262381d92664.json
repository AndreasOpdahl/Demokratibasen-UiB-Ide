{
  "dokument_id": "9950711a-af02-5ea6-ba7f-262381d92664",
  "doc_type": "case_minutes",
  "kommune": 4601,
  "tittel": "Saksprotokoll , 12032024, Sak 44/24, Innspill fra r\u00e5dets medlemmer",
  "url": "https://bergen.kommune.no/politikere-utvalg/api/fil/bk360/10145885/Innstilling-vedtak-Innspill-fra-radets-medlemmer",
  "tekst": "Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 12.03.2024 sak 44/24 og fattet f\u00f8lgende vedtak: \u2022 F\u00f8lgende brev sendes til byr\u00e5d Christine Meyer KRPF diskuterte Solsikkeprogrammet i m\u00f8te 12. mars, under sak 44/24 Innspill fra r\u00e5dets medlemmer, og vil gjerne sende et innspill som vi h\u00e5per at du vil ta videre. Det blir sendt til byr\u00e5dsleder ettersom vi oppfatter det som at det er et tema som b\u00f8r v\u00e6re interessant for hele byr\u00e5det som kollegium og at det ogs\u00e5 er aktuelt for arbeidet med Bergen som menneskerettighetsby. Hva er solsikken? Solsikken er et enkelt verkt\u00f8y for deg som frivillig \u00f8nsker \u00e5 dele at du har en funksjonshemming eller en tilstand som kanskje ikke umiddelbart er \u00e5penbar og at du kanskje trenger en hjelpende h\u00e5nd, forst\u00e5else eller mer tid i butikker, p\u00e5 jobb, i transport eller i det offentlige rom. Bare for at du ikke kan se det, betyr det ikke, at det ikke er der Globalt lever 1 av 6 av oss med en funksjonshemming. Det er omtrent 1,3 milliarder mennesker. Men mens noen av oss opplever en funksjonshemming som er synlig, har mange en ikke- synlig tilstand eller opplever en kombinasjon av b\u00e5de synlige og ikke-synlige tilstander. Disse funksjonshemningene kan v\u00e6re midlertidige, situasjonsbetingede eller permanente. De kan v\u00e6re nevrologiske, kognitive og nevroutviklingsmessige s\u00e5 vel som fysiske, visuelle og auditive og inkludere sensoriske og prosesseringsvansker. De kan ogs\u00e5 v\u00e6re respiratoriske s\u00e5 vel som kroniske helsetilstander som leddgikt og diabetes, kroniske smerter og s\u00f8vnforstyrrelser. Gj\u00f8r det usynlige synlig S\u00e5 forskjellige disse forholdene er, s\u00e5 er dine individuelle tilgangsbehov og barrierene du m\u00f8ter i ditt daglige liv. S\u00e5 du kan velge \u00e5 bruke solsikken for \u00e5 bli diskret sett i butikker, p\u00e5 jobb, p\u00e5 transport eller i offentlige rom. Tekst hentet fra kilde: https://hdsunflower.com/dk/ Solsikkeprogrammet i Danmark \u2022 I Danmark er de fleste kommuner med i dette programmet for \u00e5 inkludere alle. Kan nevne store kommuner som Odense, Aarhus mm er med. \u2022 I Danmark er Sydtrafik, Fynbus med i programmet. \u2022 Flere store parker inkludert LEGO Land er med i programmet. Bergen Kommune en by for alle Dette m\u00e5 v\u00e6re en ypperlig mulighet for Bergen kommune \u00e5 g\u00e5 frem som den f\u00f8rste kommunen i Norge som blir med i Solsikkeprogrammet. Bergen kommune er fremp\u00e5 n\u00e5r det gjelder universell utforming og Solsikkeprogrammet faller innenfor uu. Solsikkeprogrammet kan brukes i offentlig tjenester Bergen kommune tilbyr, slik som museum og annet offentlig rom. Og dersom Bergen kommune blir med i programmet s\u00e5 kan kj\u00f8pesentre og andre aktiviteter i Bergen kommune bli med i programmet. H\u00f8y & Lavt er allerede medlem av programmet. KRPF vil gjerne invitere til en videre dialog om dette forslaget. \u2022 Det skrives et brev til byr\u00e5det om honorering av deltakelse i arbeidsgrupper og deltakelse med innspill p\u00e5 kommunens tema og innspillsdager Kommunalt r\u00e5d for personer med funksjonsnedsettelses behandling Geir Ivar Kavlie informerte om ordningen med solsikkeb\u00e5nd Michael S\u00f8nnesyn informerte om befaring med Blindeforbundet i nye Olav Kyrresgate. Michael S\u00f8nnesyn informerte om byvandring med Skyss med alle fylkesdirekt\u00f8rene Michael S\u00f8nnesyn informerte om at fylkeskommunen arbeider med en ny TT ordning \u00c5slaug Kalstad tok opp sp\u00f8rsm\u00e5let om honorar for deltakelse i kommunale arbeidsgrupper og for \u00e5 stille med innlegg p\u00e5 kommunale tema- og innspillsdager. Sonja Ljostveit informerte om at forslag om inkorporering av CRPD i norsk lovverk er sendt p\u00e5 h\u00f8ring og vil bli satt p\u00e5 sakslisten til m\u00f8tet 16. april 2 "
}