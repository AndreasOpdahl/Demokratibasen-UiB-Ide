{
  "dokument_id": "082f754d-519e-51c8-b59e-fa4f178fcaf1",
  "doc_type": "case_presentation",
  "kommune": 4601,
  "tittel": "Regnskapsrevisors revisjonsplan og risikovurdering for revisjonen 2024",
  "url": "https://bergen.kommune.no/politikere-utvalg/api/fil/bk360/11136161/Framstilling-Regnskapsrevisors-revisjonsplan-og-risikovurdering-for-revisjonen-2024",
  "tekst": " Kontrollutvalget Saksframstilling V\u00e5r referanse: 2024/141530-1 Saksbehandler: Eli Merete Velle Regnskapsrevisors revisjonsplan og risikovurdering for revisjonen 2024 Hva saken gjelder: Regnskapsrevisor Deloitte AS v/ Silje Fossdal vil gi kontrollutvalget en orientering om revisjonsplan og risikovurdering for 2024. Etter kommuneloven \u00a7 23-2 f\u00f8rste ledd skal kontrollutvalget p\u00e5se at kommunens regnskaper blir revidert p\u00e5 en betryggende m\u00e5te. Det f\u00f8lger videre av kommuneloven \u00a7 24-2 tredje ledd at revisor skal rapportere om sitt arbeid og resultatene av sin revisjon til kontrollutvalget. Av forskrift om kontrollutvalg og revisjon \u00a7 3 g\u00e5r det videre fram at kontrollutvalget skal holde seg l\u00f8pende orientert om revisjonsarbeidet. Kontrollutvalget utf\u00f8rer sitt \u00abp\u00e5se-ansvar\u00bb bl.a. ved at revisor rapporterer til kontrollutvalget p\u00e5 de ulike trinnene i revisjonsprosessen. Rapporteringen dekker b\u00e5de planlegging, gjennomf\u00f8ring og oppsummering av arbeidet. Forslag til vedtak: Kontrollutvalget tar regnskapsrevisors redegj\u00f8relse for revisjonsplan og risikovurdering for 2024, til orientering. Dato: 13. september 2024 - Eli M. Velle - leder Dokumentet er godkjent elektronisk. Vedlegg: Revisjonsplan og risikovurdering 2024 Bergen kommune 1 "
}