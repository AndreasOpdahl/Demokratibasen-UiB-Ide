{
  "dokument_id": "f30f7a81-8367-5f48-a542-73b4aba413ed",
  "doc_type": "case_presentation",
  "kommune": 5501,
  "tittel": "Boligsosial handlingsplan for Troms\u00f8 kommune \u2013 2025-2028",
  "url": "https://innsyn.tromso.kommune.no/application/getMoteDokument?dokid=2001895391",
  "tekst": "Arkivsaksnr. 24/19579-1 Saksbehandler Magnus Kjeldsberg Saksgang M\u00f8tedato Helse- og velferdsutvalget 27.11.2024 Kommunalt r\u00e5d for mennesker med nedsatt 25.11.2024 funksjonsevne Boligsosial handlingsplan for Troms\u00f8 kommune \u2013 2025- 2028.pdf Kommunedirekt\u00f8rens innstilling til vedtak: Helse- og velferdsutvalget vedtar Boligsosial handlingsplan for Troms\u00f8 kommune for perioden 2025 \u2013 2028. Stig Tore Johnsen Magne Nicolaisen Kommunedirekt\u00f8r Direkt\u00f8r Helse og omsorg 1 Hva saken gjelder Boligsosial handlingsplan for Troms\u00f8 kommune (2025-2028) setter rammene for en helhetlig og inkluderende boligpolitikk som skal bidra til trygghet og stabilitet for vanskeligstilte p\u00e5 boligmarkedet. Planen bygger p\u00e5 kommunens overordnede boligstrategi, Rett hjem, og nasjonale m\u00e5l om en nullvisjon for bostedsl\u00f8shet, tilgjengelige boliger tilpasset ulike behov og et b\u00e6rekraftig bomilj\u00f8 for alle aldersgrupper. Boligsosial handlingsplan er utarbeidet av ei tverrfaglig arbeidsgruppe, med representanter fra relevante enheter og avdelinger fra ulike seksjoner og fra Troms\u00f8bolig KF. Arbeidsgruppa har rapportert til en styringsgruppe best\u00e5ende av seksjons- og enhetsledere fra Avdeling for helse og omsorg, og Avdeling for oppvekst og utdanning. Saksutredning Innledning For \u00e5 skape et b\u00e6rekraftig samfunn, er det viktig at alle innbyggere har et sted \u00e5 bo, og at alle barn og unge har et godt hjem. Boligsosiale utfordringer er ofte ikke bare relatert til lav inntekt, men ogs\u00e5 til helseproblemer, redusert funksjonsevne, rus og diskriminering. Trygge, varige boforhold gir ogs\u00e5 stabilitet og rammer for \u00e5 bedre kunne motta og dra nytte av annen hjelp og tjenester. Derfor er bolig en sentral og h\u00f8yt prioritert del av det offentlige tjenestetilbudet. Denne boligsosiale handlingsplanen presenterer en rekke tiltak som skal forbedre kommunens boligsosiale arbeid. Tiltakene er systematisert etter de boligsosiale strategim\u00e5lene i kommunens boligstrategi Rett hjem. Bakgrunn og forankring Det boligsosiale arbeidet i Troms\u00f8 kommune er i en endringsfase, som beskrevet i Rett hjem. Kommunens boligsosiale arbeid m\u00e5 blant annet tilpasses nye nasjonale retningslinjer, som beskrevet i boligsosial lov som tr\u00e5dte i kraft 1. juli 2023. Denne loven har som form\u00e5l \u00e5 forebygge boligsosiale utfordringer. Boligsosial lov p\u00e5legger kommunene \u00e5 sikre koordinering av tjenester og fremme samarbeid mellom ulike sektorer i deres boligsosiale arbeid. Boligsosial handlingsplan tar sikte p\u00e5 \u00e5 styrke samhandlingen mellom ulike akt\u00f8rer og sikre at tiltakene er m\u00e5lrettede og effektive for \u00e5 m\u00f8te de komplekse behovene knyttet til bygg og bolig for s\u00e5rbare grupper i samfunnet. Ved \u00e5 iverksette denne handlingsplanen vil kommunen kunne adressere utfordringer knyttet til boligsosiale forhold og s\u00f8rge for at Troms\u00f8 kommune kan tilby trygge, egnede og tilgjengelige boliger for alle innbyggere, spesielt de som st\u00e5r i en s\u00e5rbar situasjon. Implementering og oppf\u00f8lging For \u00e5 iverksette og f\u00f8lge opp tiltakene i Boligsosial handlingsplan skal de innpasses i seksjonenes virksomhetsplaner. Tiltak som har \u00f8konomiske ringvirkninger innlemmes i Handlingsprogrammet (HAP). N\u00e5r tiltakene f\u00f8res inn i virksomhetsplanene vil enhetene bli tildelt ansvar for gjennomf\u00f8ring og rapportering p\u00e5 respektive tiltak. Evaluering Evalueringen av tiltakene skjer i forbindelse med tertialrapportene, samt ved avslutningen av hvert tiltak og etter behov. Handlingsplanen vil i sin helhet bli evaluert ved slutten av planperioden (2028), hvor planen rulleres. Enkelte tiltak kan videref\u00f8res basert p\u00e5 evalueringen. Offentlig h\u00f8ring Boligsosial handlingsplan har v\u00e6rt ute til offentlig h\u00f8ring og det kom inn fire h\u00f8ringsinnspill. Disse er samlet i vedlegg 2. Innspillene er g\u00e5tt igjennom og det er gjort justeringer i planen for \u00e5 im\u00f8tekomme disse innspillene. 2 Konklusjon Det konkluderes med at Helse- og velferdsutvalget vedtar Boligsosial handlingsplan for Troms\u00f8 kommune for perioden 2025 \u2013 2028. Vedtakskompetanse Helse- og velferdsutvalget Vedlegg Boligsosial handlingsplan for Troms\u00f8 kommune \u2013 2025-2028.pdf H\u00f8ringsinnspill BSHP 3 "
}