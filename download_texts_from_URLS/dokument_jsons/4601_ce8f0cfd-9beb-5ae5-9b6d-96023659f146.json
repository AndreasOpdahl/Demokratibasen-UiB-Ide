{
  "dokument_id": "ce8f0cfd-9beb-5ae5-9b6d-96023659f146",
  "doc_type": "case_presentation",
  "kommune": 4601,
  "tittel": "Fana gnr 40 bnr 216 Skiparviken. Klage p\u00e5 dispensasjon og l\u00f8yve til oppf\u00f8ring av naust ",
  "url": "https://bergen.kommune.no/politikere-utvalg/api/fil/bk360/9934181/Framstilling-Fana-gnr-40-bnr-216-Skiparviken-Klage-pa-dispensasjon-og-loyve-til-oppforing-av-naust-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/08962-6 Fana gnr 40 bnr 216 Skiparviken. Klage p\u00e5 dispensasjon og l\u00f8yve til oppf\u00f8ring av naust Kva saka gjeld: Saka gjeld klage p\u00e5 dispensasjon fr\u00e5 byggegrense langs sj\u00f8 i KPA 2018 \u00a7 6.1.1 og l\u00f8yve til oppf\u00f8ring av naust p\u00e5 gnr 40 bnr 216, jf. vedtak fr\u00e5 byr\u00e5d for byutvikling datert 28.12.2023. Plan- og bygningsetaten skreiv difor ut l\u00f8yve til tiltak datert 09.01.2024 basert p\u00e5 byr\u00e5den sitt vedtak. Vedtaket er klaga p\u00e5 av Statsforvaltar i Vestland i brev datert 17.01.2024. Opphaveleg vart det gjeve avslag fr\u00e5 Plan- og bygningsetaten p\u00e5 s\u00f8knad om oppf\u00f8ring av naust i vedtak datert 19.06.2023. Avslagsvedtaket vart klaga p\u00e5 av advokatfirmaet Thommessen AS p\u00e5 vegne av tiltakshavar Petter Andreas Frost Traaholt i brev datert 07.07.2023. D\u00e5 klagen kom til politisk behandling, fann byr\u00e5d for byutvikling grunnlag for \u00e5 ta klagen til f\u00f8lgje, og det er byr\u00e5den sitt fullmaktsvedtak som er til klagebehandling i denne saka. Det er i klagen bedt om utsett iverksetjing. Plan- og bygningsetaten har ikkje innvilga dette, jf. brev datert 22.01.2024. Eigedomen er vist som gr\u00f8nstruktur og \u00f8vrig byggesone i KPA 2018. Den er vidare omfatta av omsynssonene komponisthjemmene og funksjonell strandsone. Eigedomen ligg innafor kommunedelplan for Ny-Paradis, Hop, Nesttun, Nesttun Vest der den er vist som bustadomr\u00e5de og i restriksjonsomr\u00e5de med krav om reguleringsplan. Eigedomen er omfatta av reguleringsplan Fana. Gnr 41 bnr 670 mfl. Og Gnr 41 bnr 66 mfl., Skiparviken boligomr\u00e5de fr\u00e5 2016, der den er regulert til gr\u00f8nstruktur og uthus, naust, badehus. Her ligg den \u00f2g innafor omsynssone for bevaring kulturmilj\u00f8. Naudsynt dispensasjon fr\u00e5 byggegrense langs sj\u00f8 er s\u00f8kt om, jf. pbl. \u00a7 19-1. Statsforvaltaren i Vestland har i uttale datert 30.05.2023 vist til at tiltaket er i strid med nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en. Det blir mellom anna vist til at tilgjengeleg strandsone langs Nord\u00e5svannet er s\u00e6rleg knapp, og s\u00e6rleg langs den aktuelle delen av vatnet. Byantikvaren har i uttale datert 22.05.2023 vurdert at tiltaket ikkje ser ut til \u00e5 r\u00e5ke kulturmilj\u00f8et i omr\u00e5det. Vestland fylkeskommune har i uttale datert 25.05.2023 vist til at tiltaket ikkje vil vere i konflikt med nasjonale eller regionale kulturmilj\u00f8interesser. Klagen: Klagar viser til at dei gav negativ fr\u00e5segn i saka d\u00e5 dispensasjonss\u00f8knaden vart sendt p\u00e5 h\u00f8yring v\u00e5ren 2023, og at nybygging av privat naust i eit s\u00e5 sentralt landskapsrom som rundt 1 Nord\u00e5svatnet er uheldig. Det vert vidare vist til at verdiane i strandsona vert sett til side i vesentleg grad. Strandsona p\u00e5 staden er framleis godt eigna til rekreasjon for \u00e5lmenta, og klagar meiner at privatisering og nedbygging av strandsona vil vere i vesentleg i strid me statlege planretningsliner for differensiert forvaltning av strandsona langs sj\u00f8. Klagar meiner ogs\u00e5 at det sterke utbyggingspresset i Bergen, og s\u00e6rleg langs Nordd\u00e5svatnet talar for at kommunen m\u00e5 leggje vekt p\u00e5 ei planmessig styring av arealbruken. Det er ogs\u00e5 bedt om utsett iverksetjing av vedtaket. Det vert elles vist til klagen i sin heilskap. Advokatfirmaet Thommesen AS har kome med tilsvar til klagen. Det vert vist til at tiltaket er i tr\u00e5d med reguleringsplan fr\u00e5 2016 og at eigedomen er ei del av ei naustrekkje som i hovudsak allereie er bygd ut. Tilsvaret ligg vedlagt i sin heilskap. Fagetaten si vurdering og tilr\u00e5ding: Plan- og bygningsetaten har som fagetat, sendt saka til politisk behandling utan innstilling. Dei har likevel g\u00e5tt gjennom klagen og tilsvaret, men kan ikkje sj\u00e5 at det har kome fram nokre nye opplysningar. Det vert vist til fagnotatet datert 30.01.2024 i sin heilskap. \u00d8konomiske konsekvensar: Ikkje relevant Byr\u00e5det si vurdering og tilr\u00e5ding: Byr\u00e5det har vurdert klagen, men kan ikkje sj\u00e5 at det er opplysningar i klagen som tilseier ei omgjering av byr\u00e5den sitt fullmaktsvedtak. Eigedomen er regulert til naustf\u00f8rem\u00e5l i ein reguleringsplan godkjent i 2016. D\u00e5 KPA 2018 vart vedteke i juni 2019, vart det vedteke at byggegrense langs sj\u00f8 etter \u00a7 6.1.1 g\u00e5r f\u00f8re alle eldre reguleringsplanar, jf. KPA 2018 vart vedteke i 2019, med ei f\u00f8resegn som seier at byggegrense langs sj\u00f8 g\u00e5r f\u00f8re alle eldre reguleringsplanar, jf. \u00a7 2.4.1. Nord\u00e5svatnet er eit omr\u00e5de som har stort utbyggingspress og byr\u00e5det meiner at det er viktig \u00e5 sikre at det er god tilkomst til sj\u00f8 slik at alle kan f\u00e5 gleda av \u00e5 nytte sj\u00f8omr\u00e5det. Det m\u00e5 likevel gjerast ei konkret vurdering i kvar enkelt sak, og slik byggegrensa langs sj\u00f8 lagt opp i gjeldande KPA 2018 vil det vere situasjonar der den kan sl\u00e5 urimeleg ut. Denne saka er, slik byr\u00e5det vurderer det, eit slikt tilfelle. Dispensasjonsheimelen er ein sikkerheitsventil for dei tilfella der overordna plan ikkje treff skikkeleg. Eigedomen er regulert til nettopp naust, og der kommunen i plansamanheng relativt nyleg (2016) har gjort denne vurderinga om utbygging av naust opp mot tilgjengelegheita til sj\u00f8 for alle. Nettopp at det er opna for \u00e5 bygge ut eit naust her, som den siste i ei naustrekkje, viser at det faktisk er grunnlag for \u00e5 gje dispensasjon, d\u00e5 det er gjort grundige vurderingar i planarbeidet at omr\u00e5det toler dette. Reguleringsplanen legg ogs\u00e5 opp til \u00e5 sikre gangtilkomstar til sj\u00f8, med \u00e5 legge dette som \u00abturveg\u00bb og \u00abgr\u00f8ntstruktur\u00bb i kart, mellom utbyggingsf\u00f8rem\u00e5l slik at tilkomst til sj\u00f8 ikkje vert bygd att. Attmed det godkjente naustet er nettopp ein slik gangtilkomst, og naustet vil ikkje p\u00e5verke denne. Slik byr\u00e5det vurderer saka vil soleis alle kunne ha tilgang til og nytte Nord\u00e5svatnet som viktige friluftsomr\u00e5det som det er. Det er ogs\u00e5 viktig for byr\u00e5det \u00e5 leggje til rette for utbygging i form av forlenging av eksisterande naustrekkjer, i staden for \u00e5 beslaglegge areal andre stadar som i st\u00f8rre grad er ubygd. Vedtakskompetanse: Det g\u00e5r fram av Reglement for Bergen bystyre og utvalgene 2023-2027 punkt 6.8.2, jf. bystyresak 368/23, at mynde til \u00e5 behandle klagesaker etter plan- og bygningslova, med n\u00e6rare gitte unntak, er delegert til Utval for milj\u00f8 og byutvikling. Dersom klaga ikkje blir tatt til f\u00f8lgje, skal saka sendast til Statsforvaltaren i Vestland for endeleg avgjerd. 2 Byr\u00e5det innstiller til utval for milj\u00f8 og byutvikling \u00e5 fatte f\u00f8lgjande vedtak: Byr\u00e5den sitt fullmaktsvedtak datert 28.12.2023 vert oppretthalde. Klagen vert ikkje teken til f\u00f8lgje. Dato: 5. mars 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Notat fr\u00e5 fagetaten datert 30.01.2024 med vedlegg: 1. Oversiktskart 2. Oversiktsfoto 3. Situasjonsplan 4. Klage datert 17.01.2024 5. Tilsvar datert 24.01.2024 6. Tillatelse datert 09.01.2024 7. Byr\u00e5dens vedtak datert 28.12.2023 8. Fagnotat datert 11.09.2023 9. Klage datert 07.07.2023 10. Avslag datert 19.06.2023 11. Uttalelse Statsforvalteren i Vestland datert 30.05.2023 12. Uttalelse byantikvaren datert 22.05.2023 13. Uttalelse Vestland fylkeskommune datert 25.05.2023 14. Brev fra Statsforvalteren i Vestland om klager p\u00e5 strandsonesaker i Bergen av 09.06.2022 og 20.06.2022 15. Uttalelse Fylkesmannen i Hordaland datert 05.11.2018 16. S\u00f8knad 17. Tegninger 3 "
}