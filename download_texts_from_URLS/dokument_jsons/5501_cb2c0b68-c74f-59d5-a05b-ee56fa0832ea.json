{
  "dokument_id": "cb2c0b68-c74f-59d5-a05b-ee56fa0832ea",
  "doc_type": "case_presentation",
  "kommune": 5501,
  "tittel": "Behovsmelding Foyer Troms\u00f8",
  "url": "https://innsyn.tromso.kommune.no/application/getMoteDokument?dokid=2001562234",
  "tekst": "Arkivsaksnr. 23/20988-1 Saksbehandler Maria Theresa Paulsen Saksgang M\u00f8tedato Oppvekst- og utdanningsutvalget 26.01.2024 Kommunestyret 14.02.2024 Behovsmelding Foyer Troms\u00f8 Kommunedirekt\u00f8rens innstilling til vedtak: Behovsmelding til investeringsprosjektet 2080 Foyer Troms\u00f8 godkjennes. Stig Tore Johnsen Kari Henriksen Kommunedirekt\u00f8r Direkt\u00f8r for oppvekst, utdanning og kultur 1 Hva saken gjelder Saken gjelder godkjenning av behovsmelding for etablering av Foyer Troms\u00f8. Behovsmeldingen gir beskrivelser av basisinformasjon, funksjon og behov, samt hvilke hensyn og \u00f8nsker som b\u00f8r tas til vurdering i etablering av bo- og n\u00e6rmilj\u00f8tiltaket. I tr\u00e5d med Troms\u00f8 kommunes investeringsreglement legges behovsmelding for investeringsprosjekt 2080 Foyer Troms\u00f8 frem for politisk behandling. Saksutredning Forankring i politiske vedtak Det ble gjennom vedtak i kst. sak 178/20 satt av midler til arbeidet med boliger til ettervern ihht. lov om barnevern \u2013 Foyerboliger. Investeringen ble satt til 50 millioner kroner. Oppvekst- og utdanningsutvalget fikk i sak 2/22 en redegj\u00f8relse om status i utredningsarbeidet av boligbehovet i barnevernet, og hvordan kommunen skal dekke dette behovet. Saken ble tatt til orientering. Av nyere vedtak nevnes: \u2022 Vedtatt Handlingsprogram 2022-2025, kst. sak 205/21 \u2013 Boliger til ettervern \u2013 investering satt til 115,8 millioner \u2022 Vedtatt handlingsprogram 2023-2026, kst. sak 163/22 \u2013 Boliger til ettervern \u2013 1,5 millioner satt til prosjektutredning For HAP 2024 \u2013 2027 er det ikke satt av investeringsmidler til Foyer Troms\u00f8. Behovsmelding Form\u00e5let med behovsmeldingen \u00e5 avklare om det er, eller vil oppst\u00e5, et behov som kan tilsi at kommunen skal iverksette tiltak, og vurdere hvordan dette b\u00f8r utredes n\u00e6rmere. Behovsmeldingen vil v\u00e6re mandat for fase 2 - konseptvalgutredning (KVU). Det vil som en del av konseptvalgutredningen foretas en kvalitetssikring av behovsmeldingen. I kapittel 1 Innledning og kapittel 2 Samfunnsoppdraget, fremg\u00e5r prosjektets samfunnsoppdrag, samt de prosjektutl\u00f8sende behovene. Kapittel 3 M\u00e5lsettinger beskriver samfunns- og effektm\u00e5l for Foyer Troms\u00f8. Relevante politiske vedtak i saken fremg\u00e5r i kapittel 4 Forankring og \u00f8konomi. Kapittel 5 Organisering gir en kort beskrivelse av organiseringen av prosjektet. Kapittel 6 Behov beskriver dagens situasjon, overordnet programkonsept, dimensjonering av behovet for Foyer Troms\u00f8 med prioriteringer, samt \u00f8konomi. Kapittel 7 Suksessfaktorer beskriver kort kritiske suksessfaktorer. Bakgrunn Ungt utenforskap er en \u00f8kende utfordring b\u00e5de i Norge og i andre europeiske land. N\u00e5r barn og unge sliter med \u00e5 fullf\u00f8re skole og utdanning, gir det store ringvirkninger for individ og samfunn. Regjeringen har l\u00f8ftet det boligsosiale arbeidet, samt gjennomf\u00f8rt flere viktige tiltak for at flere vanskeligstilte skal f\u00e5 den hjelpen de trenger for \u00e5 kunne bo godt og trygt. Regjeringen lanserte \u00abAlle trenger et trygt hjem\u00bb - en nasjonal strategi for den sosiale boligpolitikken (2021-2024) i 2021. Regjeringen retter med denne innsatsen mot de vanskeligstilte p\u00e5 boligmarkedet, som over tid sliter med \u00e5 skaffe seg et godt sted \u00e5 bo. 2 I strategien legger det opp til \u00e5 prioritere f\u00f8lgende innsatsomr\u00e5der: \u2022 Barn og unge \u2022 Personer med nedsatt funksjonsevne \u2022 De som st\u00e5r i fare for \u00e5 bli eller er bostedsl\u00f8se Med forankring i kommunens b\u00e6rekraftdimensjoner; milj\u00f8messig, \u00f8konomisk og sosial b\u00e6rekraft skal kommunen jobbe for rett innsats til rett tid for alle innbyggere. Kommunen skal arbeide systematisk for \u00e5 gi barn og unge like muligheter, med fokus p\u00e5 tverrfaglig hjelp og tidlig innsats. Kommunens strategiske planverk legger f\u00f8ringer for en sterkere satsing p\u00e5 kunnskapsbaserte tiltak. Kommunen har et overordnet ansvar for gode oppvekstsvilk\u00e5r, hindre marginalisering og implementere effektive forebyggende tiltak p\u00e5 alle niv\u00e5er. Dette er forankret blant annet i plan- og bygningsloven og folkehelseloven. De fleste barn i Troms\u00f8 har gode og trygge oppvekstsvilk\u00e5r, men det er ogs\u00e5 mange som utsettes for belastninger i hele eller deler av oppveksten. Under normale, gode levek\u00e5r vil de fleste barn utvikle seg og l\u00e6re i takt med sine evner og ressurser. De vil f\u00e5 venner og fungere godt sosialt og emosjonelt. Med hjelp og veiledning fra trygge omsorgspersoner vil de ogs\u00e5 kunne l\u00e6re \u00e5 mestre motstand og vanskeligheter. Vi vet samtidig at barn som vokser opp med foresatte som ikke klarer \u00e5 gi tilstrekkelig omsorg eller f\u00f8lge opp barnets behov, barn som lever med vedvarende lav inntekt i husstanden, og barn som opplever andre belastninger, som mobbing, vold og overgrep, og barn som ikke m\u00f8ter et godt nok milj\u00f8 for l\u00e6ring og sosialt samspill i barnehage og skole, vil ha \u00f8kt risiko for \u00e5 utvikle psykiske plager og sosial mistilpasning. De vil dermed ikke kunne utnytte og utvikle sine evner til det beste for seg selv og de rundt seg. Flere av disse ungdommene er inne i ulike hjelpetiltak i regi av barneverntjenesten, NAV, Flyktningstjenesten, Milj\u00f8tjenesten og Krisesenteret. Listen er ikke utt\u00f8mmende. Barnevernet har i dag f\u00e5 tiltak for ungdommer som ikke kan bo hjemme. Hvis barnevernet har overtatt omsorgen, eller vilk\u00e5rene for omsorgsovertakelse er til stede, er de eneste lovlige alternativene fosterhjem eller institusjon. Kommunale botiltak kan brukes som et frivillig hjelpetiltak. Troms\u00f8 kommune mangler gode tilbud til unge som ikke f\u00e5r eller \u00f8nsker et fosterhjem, men som heller ikke har behov for et spesialisert institusjonstilbud. Dette kan typisk v\u00e6re eldre ungdommer som synes det er krevende \u00e5 etablere gode relasjoner i et fosterhjem. Ungdom som n\u00e6rmer seg myndighetsalder, \u00f8nsker gjerne mer frihet. De \u00f8nsker ikke alltid \u00e5 inng\u00e5 tette relasjoner med en \u00abny familie\u00bb. Eldre ungdom er ogs\u00e5 en gruppe det er s\u00e6rlig krevende \u00e5 rekruttere fosterhjem til. H\u00f8y alder gir \u00f8kt sannsynlighet for at de m\u00e5 flytte til en institusjon fremfor et fosterhjem. Resultatet kan bli at ungdommene m\u00e5 flytte ut av eget n\u00e6rmilj\u00f8 til en institusjon hvor de eksponeres for sterke atferdsuttrykk og rusmidler. Mangel p\u00e5 gode ettervernstiltak gj\u00f8r ogs\u00e5 at noen unge blir boende i statlige institusjoner lenger enn \u00f8nskelig eller at de ikke f\u00e5r den oppf\u00f8lgingen de trenger etter utflytting. Foyer er ett av flere etterverntiltak som barneverntjenesten i Troms\u00f8 vil kunne tilby unge over 16 \u00e5r. Det er for \u00f8vrig viktig \u00e5 presisere at tildeling av Foyerbolig ikke krever vedtak etter lov om barnevern, men kan ogs\u00e5 tildeles gjennom kontakt med andre relevante tjenester. OK6-nettverket og prosjektet \u00abOppvekstl\u00f8fte NORD\u00bb De seks st\u00f8rste kommunene i Nord Norge; Rana, Bod\u00f8, Narvik, Harstad, Troms\u00f8 og Alta, har g\u00e5tt sammen og etablerte OK6-nettverket. OK6-nettverket er prosjekteier for prosjektet \u00abOppvekstl\u00f8ft i NORD\u00bb som ble igangsatt h\u00f8sten 2022 med skj\u00f8nnsmidler fra Statsforvalteren i Nordland, og Statsforvalteren i Troms og Finnmark. Hovedm\u00e5let med prosjektet er \u00e5 sikre at kommunene prioriterer og legger til rette for tidlig innsats, forebygging og helhetlig hjelp til barn og familier, gjennom interkommunalt samarbeid og interkommunale samlinger. Prosjektet har to satsningsomr\u00e5der; mentorordning og Foyerboliger. 3 I utarbeidelsen av behovsmeldingen er det innhentet kunnskap og kompetanse gjennom prosjektet \u00abOppvekstl\u00f8ft NORD\u00bb. De prosjektutl\u00f8sende behovene Det er behov for bolig i kombinasjon med behov for oppf\u00f8lging. Det skal etableres tilbud til unge som trenger forebyggende tiltak p\u00e5 selektivt niv\u00e5 i regi p\u00e5 tvers av kommunale velferdstjenester. Mange unge mellom 16 og 25 \u00e5r har utfordringer n\u00e5r det gjelder \u00e5 ha eller beholde bolig, og mottar ogs\u00e5 hjelp fra det offentlige systemet. Enkelte har ikke foresatte som kan gi dem tett oppf\u00f8lging, trygge rammer og annen form for omsorg som de trenger. Derfor trenger ungdom, i s\u00e5rbare overganger, denne st\u00f8tten fra et offentlig hjelpeapparat. God bolig er en viktig forutsetning for starten p\u00e5 voksenlivet. M\u00e5lsettinger Samfunnsm\u00e5let til Foyer Gj\u00f8re ungdommene i stand til \u00e5 mestre eget liv innen tre \u00e5r gjennom hjelp og veiledning med fokus p\u00e5 helse, \u00f8konomi, arbeid/skole, nettverk og familie og fritid. Det skal gis trygge og gode boliger som har fokus p\u00e5 bomilj\u00f8 og boevne. Ungdommer skal bort fra sosialhjelp og inn i jobb, skole eller l\u00e6rlingeavtale. Effektm\u00e5lene til Foyer \u2022 Reduser utenforskap, \u00f8ke sosial inkludering og livsmestring \u2022 Forebygge institusjonsopphold \u2022 Sikre ettervern etter endt opphold i institusjon \u2022 Sikre gode overganger mellom hjem/institusjon og egen bolig \u2022 Sikre at f\u00e6rre unge blir bostedsl\u00f8se \u2022 Sikre at f\u00e6rre unge mottar passive ytelser \u2022 Sikre at f\u00e6rre unge blir uf\u00f8re \u2022 Sikre at flere unge kvalifiseres til arbeid gjennom \u00e5 fullf\u00f8re videreg\u00e5ende skole \u2022 Sikre samfunns\u00f8konomiske besparelser p\u00e5 kort og lang sikt \u2022 Sikre et tilbud med vesentlig mindre personlig belastning for den enkelte Dimensjonering av behovet til Foyer Troms\u00f8 Kommunedirekt\u00f8ren foresl\u00e5r en dimensjonering p\u00e5 3 leilighetsbygg/boligklynge \u00e1 14 leiligheter. Av hensyn til fremdrift og oppstart er det mulig \u00e5 etablere Foyer i flere faser/byggetrinn, som f.eks. som en start kan det etablere kun et f\u00e5talls 2-romsleiligheter og en personalbase. Personalbase med kontorfasiliteter m\u00e5 tilrettelegges for utvidelser. Troms\u00f8 kommune har i dag flere interkommunale samarbeidsavtaler. Det er n\u00e6rliggende \u00e5 tro at Troms\u00f8 kan v\u00e6re vertskommune for n\u00e6rliggende kommuner for Foyertilbudet. Skissert dimensjonering antas ogs\u00e5 \u00e5 ivareta et slikt behov. Prioritering og dimensjonering av behov for Foyer Troms\u00f8: Prioritet 1: Etablering av Foyer ung o 14 stk. to-roms leiligheter o 1 stk. personalbase/kontor til 3 Foyer-koordinatorer og 3 DUE-koordinatorer 4 Prioritet 2: Utvidelse av Foyer ung og etablering av samv\u00e6rleilighet o 11 stk. to-roms leiligheter o 2 stk. tre-roms leiligheter o 1 stk. to-roms samv\u00e6rsleilighet Prioritet 3: Etablering av Foyer barn og familie og akuttleilighet, samt utvidelse av samv\u00e6rsleiligheter o 10 stk. to-roms leiligheter o 2 stk. tre-roms leiligheter o 1 stk. tre-roms akuttleilighet o 1 stk. to-roms samv\u00e6rsleilighet Konklusjon Kommunedirekt\u00f8ren anbefaler at behovsmeldingen for investeringsprosjektet 2080 Foyer Troms\u00f8 godkjennes. Behovsmeldingen legger rammene for det videre arbeidet med konseptvalgutredning for Foyer Troms\u00f8. Dette inneb\u00e6rer bl.a. at: \u2022 samfunnsm\u00e5l og effektm\u00e5l som definert i kapittel 3, skal legges til grunn for det videre arbeidet med prosjektet, \u2022 prioritering og dimensjonering av behov, samt investeringsalternativer, som definert i kapittel 6, skal utredes videre i konseptvalgutredningen. Vedtakskompetanse Kommunestyret Vedlegg Behovsmelding Foyer Troms\u00f8 Vedlegg - Foyer metodebok Vedlegg - DUE Metodehandbok Ettervern barneverntjenesten \u2013 link til nettsted: Tiltak i barnevernet for ungdom over 18 \u00e5r - regjeringen.no 5 "
}