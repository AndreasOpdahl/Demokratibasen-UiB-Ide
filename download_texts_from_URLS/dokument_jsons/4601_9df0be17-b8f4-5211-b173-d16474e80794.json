{
  "dokument_id": "9df0be17-b8f4-5211-b173-d16474e80794",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19062024, Sak 183/24, Vedtektsendringer for Sentralbadet AS",
  "url": "https://bergen.kommune.no/politikere-utvalg/api/fil/bk360/10720094/Innstilling-vedtak-Vedtektsendringer-for-Sentralbadet-AS",
  "tekst": "Vedtektsendringer for Sentralbadet AS Bergen bystyre behandlet saken i m\u00f8tet 19.06.2024 sak 183/24 og fattet f\u00f8lgende vedtak: 1. Bystyret vedtar forslaget til endring av \u00a7 2 Form\u00e5l, \u00a7 7 Selskapets styre og \u00a7 8 Valgkomit\u00e9 i vedtektene for Sentralbadet AS slik de fremg\u00e5r av saken. 2. Byr\u00e5det utnevner styreleder og to styremedlemmer som representanter for Bergen kommune ved f\u00f8rste gangs oppnevning til Sentralbadet AS. Bystyret vedtar forslaget til endring av \u00a7 5, \u00a7 9 og \u00a79.3 slik de fremkommer under: Endringsforslag \u00a75 \u201cVed overdragelse av aksjer skal \u00f8vrige aksjon\u00e6rer ha forkj\u00f8psrett til aksjenes omsetningsverdi.\u201d Endres til \u201cVed overdragelse av aksjer skal \u00f8vrige aksjon\u00e6rer ha forkj\u00f8psrett til aksjenes p\u00e5lydende verdi.\u201d Endringsforslag \u00a79, Generalforsamlingen: Innkallingsfrist til generalforsamling endres fra \u00ab14 dager\u00bb til \u00ab28 dager\u00bb Tilleggsforslag \u00a79.3: Legges til \u00abvalgkomite\u00bb som punkt d Bergen bystyres behandling Andreas Madsen Berg (SV) ba om habilitetsvurdering til sak 183. Bakgrunnen er han nylig var med som m\u00f8tende vara i styret til BIT Teatergarasjen. Stiftelsen er privat, og det er ingen \u00f8konomisk kompensasjons for vervet. Mens Madsen Berg fortsatt var medlem av styret behandlet styret en sak om vedtektsendringene til Sentralbadet AS. Vurdering av habilitet er gjort etter forvaltningsloven \u00a7 6 annet ledd. Det er i saken innstilt til endringer i vedtektene og for byr\u00e5det \u00e5 oppnevne styreleder og styremedlemmer som representanter for Bergen kommune. Vedtak i saken m\u00e5 kunne p\u00e5regnes \u00e5 f\u00e5 innvirkning for BIT Teatergarasjen som deleier (14%) av Sentralbadet AS, men det foreligger ikke holdepunkter for \u00e5 kunne hevde fordeler eller ulemper for Madsen Berg. Samtidig trekker det allmenne forsvarlighetsprinsippet i forvaltningsretten i retning av \u00e5 kjenne noen inhabil ved tvil, s\u00e6rlig ved omr\u00e5der hvor det potensielt kan bli sterk politisk uenighet og debatt. Bystyret anbefaler derfor etter en samlet vurdering, s\u00e6rlig tatt i betraktning at det kan v\u00e6re tvil om Madsen Berg sin deltakelse ved behandling av saken kan v\u00e6re \u00abegnet til \u00e5 svekke tilliten\u00bb til hans upartiskhet, p\u00e5 bakgrunn av dette kjente Bergen bystyre, Madsen Berg inhabil til \u00e5 behandle sak 183/24. Torstein Gya (SV) m\u00f8tte. F\u00f8lgende representanter tok ordet: Per Arne Larsen (V) Votering: Innstillingen punkt 1-2 ble vedtatt enstemmig Utvalg for finans, kultur og n\u00e6ring behandlet saken i m\u00f8tet 05.06.2024 sak 93/24 og avga f\u00f8lgende innstilling: Utvalgets innstilling er likelydende med bystyrets vedtak. Utvalg for finans, kultur og n\u00e6ring behandlet saken i m\u00f8tet 24.04.2024 sak 70/24 og fattet f\u00f8lgende vedtak: Saken utsettes for \u00e5 innhente en presisering av kulturdepartementets forst\u00e5else av vilk\u00e5rene for bruk av Sentralbadet, herunder hvilke brukergrupper som skal f\u00e5 tilgang til 25 % av kapasiteten. Byr\u00e5det behandlet saken i m\u00f8tet 04.04.2024 sak 81/24 Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar forslaget til endring av \u00a7 2 Form\u00e5l, \u00a7 7 Selskapets styre og \u00a7 8 Valgkomit\u00e9 i vedtektene for Sentralbadet AS slik de fremg\u00e5r av saken. 2. Byr\u00e5det utnevner styreleder og to styremedlemmer som representanter for Bergen kommune ved f\u00f8rste gangs oppnevning til Sentralbadet AS. 2 "
}