{
  "dokument_id": "46df38da-23db-57f8-9d69-3c419325e88d",
  "doc_type": "meeting_minutes",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 04.03.2025",
  "url": "https://bergen.kommune.no/politikere-utvalg/api/fil/bk360/12232676/Protokoll-kommunalt-rad-for-personer-med-funksjonsnedsettelse-04-03-2025",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 04. mar. 2025 holdt kommunalt r\u00e5d for personer med funksjonsnedsettelse m\u00f8te i Bergen r\u00e5dhus, Store Milde. Til stede: Alexander Lunde Petersen Bj\u00f8rn Greve Ellinor Hj\u00f8rnevik Geir Ivar Kval\u00f8y Kavlie \u00c5slaug Kalstad Michael S\u00f8nnesyn Sonja Ljostveit Kristian Thorkildsen Olaug Nilssen Svein Nord Kristiansen (vara) Forfall: Kari Tungesvik Fra administrasjonen: Seniorarkitekt Christian Hjelle, seniorr\u00e5dgiver Eileen Langedal, r\u00e5dgiver Vigdis B\u00f8e M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 00:00 og ble hevet kl. 15:00 1 Saksliste Saksnr. Arkivsak Sakstittel Side 26/25 2025/05083-11 Godkjenning av innkalling og saksliste 4 27/25 2025/05083-12 Godkjenning av protokoll 4 28/25 2025/05084-9 \u00c5pen halvtime 4 29/25 2025/05084-7 Skriftlige orienteringer 4 30/25 2025/05088-3 Bestilling av forvaltningsrevisjon av 5 kommunikasjon med innbyggerne 31/25 2025/05084-8 Innspill fra r\u00e5dets medlemmer 6 32/25 2025/05088-5 Budsjett 2026 6 33/25 2025/101920-1 Retningslinjer for ferietilbud for voksne personer 6 med utviklingshemming og individbasert tilskuddsordning for voksne personer med store bistandsbehov 34/25 2022/132216-16 Oppf\u00f8lging - Forvaltningsrevisjon av barn som 7 p\u00e5r\u00f8rende 35/25 2022/15900-49 Strategi for folkehelsearbeid i Bergen kommune 7 2025-2030 36/25 2025/05090-12 H\u00f8ring av strategi for rehabilitering 8 37/25 2025/05088-4 H\u00f8ring - revisjon av forskrift om 9 skolekretsgrenser og rett til skoleplass i Bergen kommune 38/25 2022/56680-159 \u00c5rstad, Gnr. 160, Bnr. 654 mfl., Slettemarken, 9 sykehjem, detaljreguleringsplan, planID: 66420000, 2.gangsbehandling 39/25 2022/56763-177 Bergenhus, Gnr. 168, Bnr. 1091 mfl., Hegreneset. 10 Reguleringsplan. Arealplan ID 70640000 40/25 2023/52756-94 Bergenhus. Gnr. 164, bnr. 421 m.fl., Dokken s\u00f8r, 10 planID 71460000. Prinsippavklaring parkering 41/25 2024/151333-4 Representantforslag fra Sandrino Arenas Moya 11 Birkeland (A), Geir Steinar Dale (A) og Linn Kristin Rasmussen Eng\u00f8 (A) om opprettelse av Slettemyren n\u00e6rmilj\u00f8park 42/25 2022/56542-66 \u00c5rstad, Gnr.13, Bnr. 81, 233 mfl., Nyhaugveien, 11 arealplan-ID 65230000 - Sluttbehandling av detaljregulering 2 43/25 2022/56626-12 Bergenhus Gnr 163 Bnr 7 m.fl. M\u00f8llendal vest - 12 Gr\u00f8nneviks\u00f8ren (arealplan-ID 19530000) - Sluttbehandling av endring av omr\u00e5deregulering 44/25 2025/05084-10 Eventuelt 12 3 26/25 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 26/25 og fattet f\u00f8lgende vedtak: Innkalling og saksliste godkjennes 27/25 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 27/25 og fattet f\u00f8lgende vedtak: Protokoll fra m\u00f8te 28. januar godkjennes 28/25 \u00c5pen halvtime Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 28/25: Kommunalt r\u00e5d for personer med funksjonsnedsettelses behandling Ingen m\u00f8tt til \u00e5pen halvtime 29/25 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 29/25 og fattet f\u00f8lgende vedtak: \u2022 Ang\u00e5ende svar p\u00e5 brev om l\u00e5ste heiser. F\u00f8lgende brev sendes til Etat for bygg og eiendom KRPF behandlet i m\u00f8te 28. januar et brev fra Norges handikapforbund om l\u00e5ste heiser p\u00e5 skoler. Det er mange skoler der heisene st\u00e5r l\u00e5st og elever eller l\u00e6rere som har bruk for heisen m\u00e5 f\u00e5 n\u00f8kkelkort, eller be om hjelp. Dette betyr ogs\u00e5 at bes\u00f8kende til skolen ikke kan bruke heis uten \u00e5 f\u00e5 hjelp (se vedlegg). Representanter i KRPF har erfaringer med \u00e5 m\u00f8te l\u00e5ste heiser ogs\u00e5 p\u00e5 skoler i Bergen. R\u00e5det sendte et brev til byr\u00e5dsavdeling for barnehage og skole for \u00e5 f\u00e5 vite hva som er praksis i Bergen. Svaret er at det ikke er noen bestemt praksis i kommunen og de oppfordrer r\u00e5det til \u00e5 ta kontakt med dere for \u00e5 f\u00e5 mer informasjon. KRPF ber derfor om en tilbakemelding om skolene i Bergen har hatt noen veiledning p\u00e5 dette, eller om dere kan ha en dialog med dem om viktigheten av universell utforming, som ogs\u00e5 omfatter \u00e5pne heiser. 4 Skriftlige orienteringer Brev fra r\u00e5det og eventuell oppf\u00f8lging \u2022 Arbeidet med kommuneplanens samfunnsdel o Innspill til byr\u00e5dsleders avdeling \u2022 L\u00e5ste heiser ved skoler i Bergen. o Sp\u00f8rsm\u00e5l til byr\u00e5dsavdeling for barnehage og skole o Svar fra byr\u00e5dsavdeling for barnehage og skole \u2022 Omorganisering av det spesialpedagogiske feltet o Innspill til byr\u00e5dsavdeling for barnehage og skole \u2022 Oppstartssak for arkitekturveileder for Bergen o Innspill til byr\u00e5dsavdeling for byutvikling \u2022 Informasjonsfolder for hjemmesykepleien. o Innspill til Etat for hjemmebaserte tjenester \u2022 KPA 2027. Oppstart av planarbeid og h\u00f8ring av planprogram o Innspill til byr\u00e5dsavdeling for byutvikling \u2022 Forvaltningsrevisjon av sosiale tjenester. o Tilbakemelding til byr\u00e5dsavdeling for barnevern, sosiale tjenester og mangfold Andre saker \u2022 Representantforslag fra Diane A. Berbain (SV) vedr\u00f8rende omorganisering av ergo- og fysioterapitjenesten i Bergen kommune 30/25 Bestilling av forvaltningsrevisjon av kommunikasjon med innbyggerne Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 30/25 og fattet f\u00f8lgende vedtak: F\u00f8lgende brev sendes til kontrollutvalget R\u00e5det har f\u00f8lgende innspill til det videre arbeidet med forvaltningsrevisjonen: Informasjonen fra kommunen er fremdeles ikke universelt utformet. Nettsidene til kommunen kan v\u00e6re vanskelig \u00e5 orientere seg p\u00e5 og for en person med kognitive utfordringer kan dette bli spesielt vanskelig. Utfordringene med digital informasjon er i stor grad et generasjonsproblem, men ogs\u00e5 yngre mennesker kan ha problemer med \u00e5 bruke digitale systemer. Kommunen m\u00e5 ha et sikkerhetsnett som fanger opp disse. Representanter i r\u00e5det har selv erfaring med \u00e5 pr\u00f8ve \u00e5 ringe inn til kommunen for \u00e5 melde fra om noe for s\u00e5 \u00e5 f\u00e5 beskjed om at dette m\u00e5 meldes via et digitalt skjema. Dersom man ikke har tilgang til digitale verkt\u00f8y f\u00e5r man ikke meldt inn. 5 I bestillingen st\u00e5r det blant annet at man skal se p\u00e5 hvordan syns- og h\u00f8rselshemmede blir fulgt opp. Her er det viktig at direktesendinger og informasjonsvideoer tekstes. Kommunen har ofte fokus p\u00e5 tegnspr\u00e5kstolking, men det er ikke alle d\u00f8ve og h\u00f8rselshemmede som bruker tegnspr\u00e5k. R\u00e5det vil gjerne bli invitert inn i arbeidet b\u00e5de med denne og andre forvaltningsrevisjoner Kommunalt r\u00e5d for personer med funksjonsnedsettelses behandling Leder av kontrollutvalget, Per-Arne Larsen informerte. 31/25 Innspill fra r\u00e5dets medlemmer Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 31/25 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Bj\u00f8rn Greve informerte om m\u00f8te i kvalitetsutvalget for Etat for hjemmebaserte tjenester. Ellinor Hj\u00f8rnevik informerte om bransjeseminar om universell utforming i regi av Bymilj\u00f8etaten Sonja Ljostveit informerte om at hun tar et initiativ til ett m\u00f8te med ordf\u00f8rer og gruppeledere 32/25 Budsjett 2026 Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 32/25 og fattet f\u00f8lgende vedtak: Saken tas opp igjen i m\u00f8te 18. mars 33/25 Retningslinjer for ferietilbud for voksne personer med utviklingshemming og individbasert tilskuddsordning for voksne personer med store bistandsbehov Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 33/25 og fattet f\u00f8lgende vedtak: KRPF tar saka til orientering Forslag til merknad: Det er viktig at informasjon ut mot mulige s\u00f8kere er god 6 34/25 Oppf\u00f8lging - Forvaltningsrevisjon av barn som p\u00e5r\u00f8rende Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 34/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for barnevern, sosiale tjenester og mangfold KRPF behandlet saken i m\u00f8te 4. mars, sak 34/25. R\u00e5det har ikke sendt noen innspill til den videre politiske behandlingen, men har noen sp\u00f8rsm\u00e5l til svaret fra byr\u00e5dsavdelingen. - Hvordan sikre at barn og unge som p\u00e5r\u00f8rende blir fanget opp av systemet? - Hvordan kontrolleres det at saken blir fulgt opp? - Hvilken kompetanse skal personer i rollen inneha og f\u00e5r de den? Helsefaglig kompetanse (helsesykepleier, psykolog)? Veiledningskompetanse? - Har dere hatt dialog med utdanningsinstitusjonene? - Hvordan \u00f8ke samhandlingen med spesialisthelsetjenesten? - Hvilke arenaer velger en \u00e5 gi oppf\u00f8lging? I mange tilfeller kan barn f\u00e5 hjelp i l\u00f8pet av barnehage/skolehverdagen og andre ganger vil barnet bare f\u00e5 v\u00e6re \u00abvanlig\u00bb der. I andre tilfeller velger en andre arenaer i kommunen og spesialisthelsetjenesten. - Har kommunen involvert pasient- og brukerorganisasjonene? Det er i tr\u00e5d med Helsepersonellkommisjonens rapport (s\u00f8skengruppe/veiledning) at det blir gjort? FFO er ikke involvert. - Er minoritetsspr\u00e5klige grupper involvert? - Har dere hatt en sp\u00f8rreunders\u00f8kelse, og i tilfelle hvordan har den v\u00e6rt utf\u00f8rt? Til slutt - Det m\u00e5 v\u00e6re en konkret plan om hvordan og n\u00e5r planen skal evalueres. 35/25 Strategi for folkehelsearbeid i Bergen kommune 2025-2030 Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 35/25 og fattet f\u00f8lgende vedtak: Forslag til vedtak pkt 4: \u00abStrategi for folkehelsearbeid i Bergen 2025-2030\u00bb skal f\u00f8lges opp i budsjett for 2026 Begrunnelse for forslaget: I strategien understrekes det flere steder at det er viktig \u00e5 komme inn tidlig for \u00e5 forebygge og sikre at problemene l\u00f8ses tidligst mulig, men KRPF sin erfaring er at dette ikke stemmer med en praksis der habilitering, rehabilitering, fysioterapi og ergoterapi har v\u00e6rt omr\u00e5der som har st\u00e5tt stille lenge p\u00e5 tross av \u00f8kende behov. Mangel p\u00e5, og lange ventetider p\u00e5 slike tjenester f\u00f8rer hvert \u00e5r til betydelig tap av helse og funksjon for mange. For at strategien skal f\u00e5 betydning m\u00e5 den f\u00f8lges opp i budsjettet. 7 36/25 H\u00f8ring av strategi for rehabilitering Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 36/25 og fattet f\u00f8lgende vedtak: F\u00f8lgende brev sendes til byr\u00e5dsavdeling for eldre, helse og omsorg R\u00e5det har f\u00f8lgende h\u00f8ringsinnspill: Kommunikasjon og spr\u00e5k R\u00e5det savner et punkt om kommunikasjon. Hvordan skal innbyggerne finne informasjon og hvordan sikrer man at informasjon kommer ut. Et punkt om kommunikasjon m\u00e5 ogs\u00e5 inneholde m\u00e5l og virkemidler. Spr\u00e5kbruken er generell og derfor delvis uforpliktende. Ett eksempel p\u00e5 s. 2 der man skal f\u00e5 et \u00abbedre og mer helhetlig rehabiliteringstilbud\u00bb. Det er vanskelig \u00e5 definere hva som er et bedre tilbud. R\u00e5det mener at dette m\u00e5 endres til et n\u00f8dvendig tilbud. Brukerne m\u00e5 f\u00e5 det tilbudet de trenger. R\u00e5det mener at det gjenst\u00e5r \u00e5 n\u00e6rmere definere hvilken overordnet myndighet rehabiliteringstiltak har overfor andre kommunale tiltak n\u00e5r man formulerer at \u00abRehabilitering f\u00f8rst\u00bb er Bergen kommune sin overordnede strategi for voksne og eldre innbyggere som har behov for rehabilitering.\u00bb Begrep som \u00abbidra til\u00bb eller \u00abhjelpe til\u00bb gir inntrykk av at man mangler virkemidler. \u00d8konomi R\u00e5det mener at strategien av avanserte rehabiliteringstiltak m\u00e5 f\u00f8lges opp av \u00f8konomiske midler for ikke \u00e5 forbli fagre ord. Hvordan passer dette med at man planlegger \u00e5 melde seg ut av SAPT, den vellykkede Syns- og audiopedagogiske tjenesten, som har v\u00e6rt tilgjengelig for nesten alle kommuner i Hordaland i fellesskap. Sansetap Feltet sansetap og spesielt synsrehabilitering er ikke nevnt. R\u00e5det fant heller ingen henvisning til oppl\u00e6ringsloven og tilh\u00f8rende forskrift som regulerer dette feltet. I Bergen kommune har man valgt \u00e5 legge synsrehabilitering ut av voksenoppl\u00e6ringen og inn under helse, til tross for at det reguleres under oppl\u00e6ringsloven. Resultatet ser her ut til at hele fagfeltet blir glemt. Generelt KRPF lurer p\u00e5 i hvilken grad strategien kan ha p\u00e5virket eller er blitt p\u00e5virket av tiltak i den senere tiden, s\u00e5nn som fjerning av enheten for vurdering og rehabilitering. Det er godt \u00e5 se at strategien g\u00e5r sterkt inn for enkelte punkter i CRPD. N\u00e5 er det viktig at kommunen gj\u00f8r en sterk innsats overfor regjeringen slik at CRPD innlemmes i Menneskerettighetsloven \u2013 som lovet. 8 37/25 H\u00f8ring - revisjon av forskrift om skolekretsgrenser og rett til skoleplass i Bergen kommune Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 37/25 og fattet f\u00f8lgende vedtak: Revisjon av forskrift om skolekretsgrenser og rett til skoleplass i Bergen kommune tas til orientering. 38/25 \u00c5rstad, Gnr. 160, Bnr. 654 mfl., Slettemarken, sykehjem, detaljreguleringsplan, planID: 66420000, 2.gangsbehandling Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 38/25 og fattet f\u00f8lgende vedtak: Forslag til merknader: 1. Parkeringsdekningen m\u00e5 \u00f8kes, b\u00e5de for HC og vanlig parkering 2. Fremtidige klimanormer m\u00e5 ogs\u00e5 inkludere relevante punkter i forhold til lovverk og rettigheter p\u00e5 de punktene den omtaler, f.eks. ved analysering av parkering m\u00e5 HC- parkering ogs\u00e5 beskrives. Begrunnelse for forslag: Av dokumentene fremg\u00e5r det at det at minimum 20 % av parkeringsplassene skal v\u00e6re utformet og reservert for bevegelseshemmede. Dette ser r\u00e5det sv\u00e6rt prostivt p\u00e5 og mener dette vil kunne bidra til at personer med funksjonsnedsettelse som har restarbeidsevne kan bidra til driften av sykehjemmet eller v\u00e6re med som frivillige/bes\u00f8ksvenner. Det er viktig \u00e5 tenke p\u00e5 at i omsorgsboligene skal det bo eldre som i all hovedsak skal klare seg selv. Det vil si at n\u00e6rmeste familie m\u00e5 tre st\u00f8ttende til. Dette er voksne barn/n\u00e6rpersoner som ofte er i full jobb og har egen familie. De har ikke mulighet til \u00e5 ta buss frem og tilbake for \u00e5 hjelpe sine eldre. Det m\u00e5 v\u00e6re nok parkering for at disse skal kunne ivareta sine eldre i tr\u00e5d med myndighetenes beslutning i at flere eldre skal klare seg alene i egen boenhet. I dokumentet klimanorm under punktet om parkering er det nevnt bildeling, men ikke HC- parkering. R\u00e5det er sterkt kritisk til at Bergen kommune har en klimanorm som ikke hensyntar de forpliktelsene Norge har i forhold til rettighetene til personer med nedsatt funksjonsevne og vi stiller sp\u00f8rsm\u00e5l ved lovligheten i normen slik den kommer frem i denne saken. 9 39/25 Bergenhus, Gnr. 168, Bnr. 1091 mfl., Hegreneset. Reguleringsplan. Arealplan ID 70640000 Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 39/25 og fattet f\u00f8lgende vedtak: Forslag til vedtak: 1. Det avsettes minimum 15% av parkeringsplassene til HC-parkering 2. Det avsettes flere HC-parkeringsplasser til n\u00e6ringsvirksomhetene Forslag til merknad: 1. Eventuell beplantning m\u00e5 v\u00e6re allergivennlig Begrunnelse for forslag: Omr\u00e5det ligger ikke sentralt og det er ca 15 minutter gange i oppoverbakke for \u00e5 komme til hovedveien med kollektivtilbud. Det vil derfor v\u00e6re n\u00f8dvendig for ganske mange \u00e5 ha mulighet for \u00e5 bruke bil her. I planen er det i hovedsak lagt opp til HC parkering i forbindelse med boliger. Men det er ogs\u00e5 n\u00f8dvendig med HC-parkering til den planlagte n\u00e6ringsvirksomheten, av hensyn b\u00e5de til ansatte og kunder. 40/25 Bergenhus. Gnr. 164, bnr. 421 m.fl., Dokken s\u00f8r, planID 71460000. Prinsippavklaring parkering Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 40/25 og fattet f\u00f8lgende vedtak: Forslag til vedtak: 1. Ved reduksjon i antall parkeringsplasser generelt m\u00e5 %-andelen HC- parkeringsplasser \u00f8kes. 2. M\u00e5lpunkt m\u00e5 defineres. 3. Det m\u00e5 ogs\u00e5 legger opp til HC-parkeringsplasser i forhold til n\u00e6ring og offentlige arbeidsplasser. Begrunnelse for forslag I saksfremstillingen st\u00e5r det at virkningen av parkeringsdekning har blitt utredet i forhold til f\u00f8lgende tema: Bebygd areal, kostnader, arkitektur og bl\u00e5gr\u00f8nne strukturer, kapasitet p\u00e5 veinett, byplangrep og styringsverkt\u00f8y samt g\u00e5byen og nullvekstm\u00e5l. KRPF er skuffet over at tilgjengelighet, inkludering og CRPD (som ogs\u00e5 Bergen er bundet av via Norges ratifiseringen) ikke er inkludert. Bystyret har allerede vedtatt en plan for Mindemyren som er ekskluderende for personer med funksjonsnedsettelse som er avhengig av HC-parkering. I dette omr\u00e5det er det lagt opp til at det skal v\u00e6re bl.a. v\u00e6re omsorgsboliger, barnehage, skole, frivillighetssentral kultursal og idrettshall som skal v\u00e6re universelt utformet, men samtidig har bystyret gjort et vedtak 10 som i praksis vil bety at personer med funksjonsnedsettelse som er avhengig av egen bil blir ekskludert og utesteng fra omr\u00e5det fordi det legges opp til for f\u00e5 HC-parkeringsplasser. For at ikke det samme skal skje p\u00e5 Dokken hvor det vil komme flere store arbeidsplasser, arbeidsplasser hvor personer med ulike funksjonsnedsettelser vil kunne arbeide, er det viktig at prosentandelen HC-parkeringsplasser \u00f8kes n\u00e5r antall parkeringsplasser generelt reduseres. Bergen ligger allerede langt under andre sammenlignbare byer i forhold til HC- parkeringsdekning og med tanke byen vil trenge alle hendene de kan f\u00e5 i arbeidslivet er det viktig at HC-parkeringsdekningen i Bergen ikke blir lavere, men heller \u00f8ker. Det er viktig at planer som g\u00e5r p\u00e5 byutvikling ogs\u00e5 st\u00f8tter opp om planer p\u00e5 andre felt i kommunen da byutvikling vil ha stor innvirkning p\u00e5 disse. R\u00e5det mener ogs\u00e5 at ordlyden \u00abn\u00e6r sentrale m\u00e5lpunkt\u00bb skaper usikkerhet n\u00e5r m\u00e5lpunkt ikke er definert i planen. KRPF reagerer ogs\u00e5 p\u00e5 at det i underlag for beregning av parkeringsbehovet kun er lagt inn HC-parkering i forhold til bolig og gjesteparkering til bolig. Vil det si at det legger opp til at ingen funksjonshemmede som er avhengig av egen bil ikke skal kunne arbeide eller handle/bes\u00f8ke publikumsrettede n\u00e6ringer i omr\u00e5det? 41/25 Representantforslag fra Sandrino Arenas Moya Birkeland (A), Geir Steinar Dale (A) og Linn Kristin Rasmussen Eng\u00f8 (A) om opprettelse av Slettemyren n\u00e6rmilj\u00f8park Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 41/25 og fattet f\u00f8lgende vedtak: Saken tas til orientering 42/25 \u00c5rstad, Gnr.13, Bnr. 81, 233 mfl., Nyhaugveien, arealplan-ID 65230000 - Sluttbehandling av detaljregulering Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 42/25 og fattet f\u00f8lgende vedtak: Forslag til vedtak: Andelen HC parkering \u00f8kes til 15% Forslag til merknad Universell utforming m\u00e5 beskrives bedre i det faglige grunnlaget Begrunnelse for forslag: N\u00e5r det planlegges med lav parkeringsdekning blir 10% HC parkering sv\u00e6rt f\u00e5 HC plasser. Det m\u00e5 derfor legges opp til st\u00f8rre prosentandel HC parkering 11 43/25 Bergenhus Gnr 163 Bnr 7 m.fl. M\u00f8llendal vest - Gr\u00f8nneviks\u00f8ren (arealplan-ID 19530000) - Sluttbehandling av endring av omr\u00e5deregulering Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 43/25 og fattet f\u00f8lgende vedtak: Forslag til vedtak: Det legges til en setning til slutt i vedtak pkt 2 slik at det blir lydende som f\u00f8lger: 4.3.9.f Gr\u00f8nneviken kan ha inntil 110 felles parkeringsplasser for bil. Parkeringsplassene skal v\u00e6re felles for alle boenhetene, men inntil 20 % av boenhetene kan unntas fra kravet om tilknytning til felles bilparkeringsplasser. Antall HC-parkeringsplasser skal v\u00e6re minimum 12 stk og er unntatt fra kravet om tilknytning til felles bildelingssplasser. Alternativt forslag: Det legges til et punkt 3 som lyder som f\u00f8lger: Parkeringsbestemmelsene for omr\u00e5det med minimum 12 stk. HC-parkeringsplasser der opptil 6 stk. kan etableres utend\u00f8rs p\u00e5 bakkeplan for \u00e5 sikre at universell tilgang til omr\u00e5det opprettholdes. Disse plassene er unntatt kravet om tilknytning til felles bildelingsplasser. Begrunnelse for forslaget R\u00e5det er glad for at byr\u00e5det anbefaler \u00e5 \u00f8ke antall parkeringsplasser slik at det kommer opp til minstekravet i KPA 2018. Samtidig ser vi med bekymring p\u00e5 at HC-parkeringsplasser ikke er nevnt i byr\u00e5dets vurdering og konklusjon. Igjen blir den gruppen som er mest avhengig av bil og egen parkering glemt da denne gruppen heller ikke kan dele p\u00e5 parkeringsplassene. I fagnotatet st\u00e5r det f\u00f8lgende \u00abPlanen \u00e5pner ogs\u00e5 for \u00e5 legge parkering til felt SF8. Minst 12 plasser skal reserveres til HC-parkering, hvorav 6 kan ligge p\u00e5 bakkeplan spredt i omr\u00e5det, for \u00e5 sikre universelt tilgang til omr\u00e5det\u00bb samtidig som det senere st\u00e5r at dette kan reduseres til 10 parkeringsplasser som hovedsakelig skal v\u00e6re HC-parkeringsplasser. Dette betyr at det kan v\u00e6re enda f\u00e6rre HC-parkeringsplasser enn 10. Reguleringsbestemmelsene for omr\u00e5det 4.3.9.c sier at det skal v\u00e6re minimum 12 HC- parkeringsplasser der halvparten kan v\u00e6re utend\u00f8rs p\u00e5 bakkeplan for \u00e5 sikre universell utforming. R\u00e5det ber om at reguleringsbestemmelsen f\u00f8lges p\u00e5 dette punktet 44/25 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 04.03.2025 sak 44/25: 12 13 "
}