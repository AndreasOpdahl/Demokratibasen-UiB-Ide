{
  "dokument_id": "f1d39f2b-4bd3-5fa8-af47-57880bf40e38",
  "doc_type": "case_attachment",
  "kommune": 5501,
  "tittel": "15. 1943 Mobilitet Jonas Lies gate 15",
  "url": "https://innsyn.tromso.kommune.no/application/getMoteDokument?dokid=2001676087",
  "tekst": "Reguleringsplan Jonas Lies gate 15 plan id. 1943 Mobilitet, trafikksikkerhet til og fra planomr\u00e5det. Det reguleres for 110 nye boliger n\u00e6r Troms\u00f8 sentrum. Planomr\u00e5det er lokalisert i den s\u00f8rlige delen av Gyllenborg skolekrets. Skoleveg som markert i kartet vil tilrettelegges gjennom den vestlige delen av Mus\u00e8gata og nordover langs Petersborggata til Gyllenborg skole. Kryssing av Jonas Lies gate skal etableres i forbindelse med detaljreguleringsplan Petersborggata 7A-B plan id. 1865. Skolevegen er ogs\u00e5 synliggjort som del av skoleveg for del av s\u00f8rbyen som vil v\u00e6re knyttet til Gyllenborg skolekrets i KDP for Troms\u00f8 sentrum. L\u00f8sningen i planen er i tr\u00e5d med overordnete f\u00f8ringer og er akseptabel. Figur 1 \u00d8vrige traseer for g\u00e5ende Planen legger opp til nytt fortau langs Mellomvegen til Peder Hansens gate og forbindelse gjennom parken og interne gangforbindelser mellom bygningene. Det vil v\u00e6re viktig at nye fortau sammenfaller med eksisterende l\u00f8sninger for g\u00e5ende i krysningspunkt 1 og 2. Ved krysningspunkt 1 vil gang og sykkelveg gjennom parken og fortau langs Mellomvegen danne grunnlag kryssing til Mus\u00e8gata som ogs\u00e5 vist i trafikkanalyse. Dette vil kun v\u00e6re mulig om det etableres en forlengelse av fortau fra Mus\u00e8gata opp til Mellomvegen (Fig. 2, r\u00f8d linje). Per i dag kan det ikke etableres gangfelt i dette punktet p\u00e5 grunn av manglende areal for g\u00e5ende p\u00e5 \u00f8stsiden av Mellomvegen. Figur 2 Kollektiv Kollektivdekningen til planomr\u00e5det ligger 200 meter unna i Strandvegen. Fig.3. Tilbudet n\u00e5s ved \u00e5 benytte enten Mus\u00e8gata eller Peder Hansens gate. Det mest sentrale punktet vil v\u00e6re bussholdeplassene i Strandvegen. For \u00e5 n\u00e5 tilbudet fra planomr\u00e5det m\u00e5 Mellomvegen i krysningspunkt 1 benyttes. Trafikkanalysen viser til at det finnes busstilbud i Mus\u00e8gata, etter samtale med fylkeskommunen er dette kun serviceruter som ikke kan regnes som hovedtilbud. Figur 3 Vurdering trafikknotat- Sweco datert 22.04.2022 Krysningssteder for g\u00e5ende V127 Oppsummering Planomr\u00e5det er sentrumsn\u00e6rt vil gi mange reiser med gange, sykkel og kollektiv. Det er viktig at det tilrettelegges med fokus p\u00e5 trafikksikkerhet. Nye fortau m\u00e5 sammenfalle med eksisterende. Krysningspunkt 1 og 2 m\u00e5 etableres for sikker kryssing av kj\u00f8reveg. Trafikkanalysen (Sweco) viser behovet for dette med bakgrunn i h\u00e5ndbok V127. "
}