{
  "dokument_id": "b9cabc8b-4599-5fc6-a415-95c815b25ae0",
  "doc_type": "case_presentation",
  "kommune": 5501,
  "tittel": "Saksfremlegg utvidelse avgifts- og soneregulering i troms\u00f8 sentrum",
  "url": "https://innsyn.tromso.kommune.no/application/getMoteDokument?dokid=2001869446",
  "tekst": "Arkivsaknr PLAN-22/00285-7 Saksbehandler Sten Jarle Jensen Saksgang M\u00f8tedato Saksfremlegg utvidelse avgifts- og soneregulering i troms\u00f8 sentrum Kommunedirekt\u00f8rens innstilling til vedtak: Utvidelse av avgifts- og soneregulering i Troms\u00f8 sentrum vedtas. \u2022 Avgiftstiden utvides til kl. 20.00 p\u00e5 hverdager og kl.18.00 p\u00e5 l\u00f8rdager. \u2022 Det vil v\u00e6re parkeringsforbud langs alle sentrumsgater der det ikke er skiltet for parkering, hele d\u00f8gnet \u2022 Troms\u00f8 Parkering AS b\u00f8r fors\u00f8ke \u00e5 legge til rette for korttidsparkering sentralt ved utgangene i Fjellet P-hus Vedtak er hjemlet i vegtrafikkloven \u00a7 5. skiltregler mm. og skiltforskriften \u00a7 28. Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Troms\u00f8 Parkering har bedt om at det fremmes en sak om utvidelse av avgiftsparkering og soneparkering i Troms\u00f8 sentrum. Saksutredning Bakgrunn Saken ble behandlet i Milj\u00f8-, Klima og Samferdselsutvalget i m\u00f8te 10.05.22, sak 18/22 der f\u00f8lgende vedtak ble fattet: Forslag fra Troms\u00f8 Parkering AS om utvidelse av avgifts- og soneregulering i Troms\u00f8 sentrum sendes p\u00e5 h\u00f8ring til ber\u00f8rte parter og legges deretter fram til politisk behandling. Parkeringssonene i Troms\u00f8 sentrum gjelder i dag frem til 17.00 hverdager og 16.00 i helgene. Forslaget som er sendt p\u00e5 h\u00f8ring vil inneb\u00e6re f\u00f8lgende: \u2022 Avgiftstiden utvides til kl. 20.00 p\u00e5 hverdager og kl.18.00 p\u00e5 l\u00f8rdager \u2022 Det vil v\u00e6re parkeringsforbud langs alle gater der det ikke er skiltet for parkering, hele d\u00f8gnet I tillegg til at forslaget gj\u00f8r det lettere for kunder til butikker \u00e5 finne parkeringsplass etter 17.00 (hverdag) og 14.00 (l\u00f8rdag), vil forslaget redusere utfordringene knyttet til sn\u00f8rydding av gatenettet. Saken ble sendt ut p\u00e5 h\u00f8ring til N\u00e6ringsforeningen i Troms\u00f8regionen, Visit Troms\u00f8 region AS og Troms\u00f8 sentrum AS, 22.06. 2022. Troms\u00f8 parkerings vurdering Av byene det er sammenlignet med har ingen det samme frislippet inne i sentrum som Troms\u00f8 har i dag. Det er p\u00e5 h\u00f8y tid \u00e5 endre sentrumssonen, og fjerne tidsbegrensningen og \u00f8ke avgiftstiden slik at forbudet er gjeldende alle dager og hele d\u00f8gnet p\u00e5 uregulerte strekninger. Dette vil forhindre at man kan parkere lovlig i store deler av byen, men likevel v\u00e6re til hinder for br\u00f8yting, vedlikehold av vegnettet eller \u00f8vrig ferdsel. Etter hvert vil man ogs\u00e5 vende bilistene til \u00e5 parkere p\u00e5 skiltede parkeringsplasser eller i Fjellet p-hus. Avgiftstiden b\u00f8r utvides til klokken 20 p\u00e5 hverdager og 18 p\u00e5 l\u00f8rdager, likt de fleste byene i eksemplene i listen under. Avgiftstid til klokken 20 p\u00e5 hverdager frigj\u00f8r p-plasser til bes\u00f8kende til sentrum, da vi i dag ser at en del beboere bruker disse til parkering over natta. Sannsynligvis vil dette ogs\u00e5 endre parkeringsm\u00f8nsteret til beboere i sentrum, og flytte de som skal parkere over natta til parkeringsomr\u00e5der som er regulert uten makstid. Konsekvensen av dette vil etter hvert bli at bes\u00f8kende som kommer til sentrum p\u00e5 morgenen ogs\u00e5 vil finne ledige plasser mye lettere enn slik det er i dag, som igjen vil redusere letekj\u00f8ringen og utslippene dette medf\u00f8rer. Det er knyttet problemer til dagens parkeringsbilde i sentrum, s\u00e6rlig parkering over nettene p\u00e5 uregulerte strekninger som gir store utfordringer for vinterdriften, samt uklare og overdrevne skiltplaner og lite tilgjengelige kundeparkeringsplasser for n\u00e6ringslivet i sentrum. I dag finnes rundt 100 parkeringsforbud i sentrum, og for en fullstendig dekning i sentrum trengs mellom 100 og 200 nye parkeringsskilt. Utvidet soneregulering vil gj\u00f8re dette mer intuitivt for brukerne, og s\u00f8rge for langt f\u00e6rre skilt i bybildet. 2 N\u00e5v\u00e6rende regulering er over 40 \u00e5r gammel, og trenger en revidering, tilpasset dagens n\u00e6ringsliv og m\u00e5l for sentrumsbruk. Liknende reguleringer i andre byer Oslo: Avgiftsregulert 09-20 hverdager og l\u00f8rdager Trondheim: Avgiftsregulert 08-20 hverdager og l\u00f8rdager Bergen: Avgiftsregulert 09-23 hverdager, 08-17 l\u00f8rdager Drammen: Avgiftsregulert 08-20 hverdager, 09-18 l\u00f8rdager Kristiansand: Avgiftsregulert 08-22 hverdager og l\u00f8rdager Alta: Avgiftsregulert 10-20 hverdager, 10-18 l\u00f8rdager Harstad: Avgiftsregulert 08-17 hverdager, 08-15 l\u00f8rdager Merknader N\u00e6ringsforeningen i Troms\u00f8regionen (NFTR) har gitt merknad, datert 31. august 2022. NFTR ber der om at fjerningen av korttidsparkering i sentrumsgatene kompenseres med dedikert korttidsparkering sentralt ved utgangene i Fjellet P-hus, samt at tiltaket evalueres etter ett \u00e5r. Det oppfordres ogs\u00e5 til at fossilfrie kj\u00f8ret\u00f8y f\u00e5r halv pris p\u00e5 tilgjengelige parkeringssoner. Administrasjonens vurdering Troms\u00f8 kommune vurderer Troms\u00f8 Parkerings forslag vil kunne gi god effekt da en forlengelse av avgiftstiden vil sikre en st\u00f8rre sirkulering, slik at parkeringsplassene gj\u00f8res tilgjengelig for flere bes\u00f8kende i Troms\u00f8 sentrum. Soneregulering vil gj\u00f8re ideell vinterdrift av sentrumsomr\u00e5dene enklere og rimeligere, og dermed frigj\u00f8re midler og tid til bedre drift av sekund\u00e6rroder og byrom i sentrum. Et ryddigere og mer tilgjengelig parkeringsbilde vil til sist ogs\u00e5 gj\u00f8re det enklere for kj\u00f8rende \u00e5 planlegge parkering og dermed sine reiser til sentrum. Samtidig m\u00e5 ikke tiltaket komme i konflikt med n\u00e6ringsvirksomheten i sentrum, og NFTRs merknad b\u00f8r tas i betraktning og legge til rette for. Spesielt lett tilgjengelig korttidsparkering i fjellanlegget b\u00f8r v\u00e6re et virkemiddel som kan v\u00e6re mulig \u00e5 realisere for \u00e5 unng\u00e5 negative virkninger for n\u00e6ringslivet. Troms\u00f8 parkering har en driftsform p\u00e5 anlegget i dag som gj\u00f8r det litt utfordrende \u00e5 f\u00e5 til, men Troms\u00f8 Parkering AS oppfordres til \u00e5 fors\u00f8ke \u00e5 finne en l\u00f8sning som legger til rette for det. Parkeringsanlegget i fjellet har kapasitet p\u00e5 860 biloppstillingsplasser. I dag utnyttes gjennomsnittlig 451 av disse plassene. Variasjonen mellom laveste til h\u00f8yeste registering er 282 -548 p\u00e5 utnyttede parkeringsplasser. Det skal v\u00e6re grunnlag for \u00e5 legge til rette for \u00f8kt utnyttelse av parkeringsanlegget i tr\u00e5d med NFTR sin merknad. V\u00e5r vurdering er at en forlengelse av avgiftstiden vil skape en st\u00f8rre sirkulasjon p\u00e5 gateparkering og dermed gi grunnlag for at flere kan disponere disse. Ut fra overordnede m\u00e5lsetninger er det ikke \u00f8nskelig \u00e5 skape mertrafikk i Troms\u00f8 sentrum. Likevel vil denne skape noe restriktiv holdning til langtidsparkering. Konklusjon Troms\u00f8 kommune anbefaler at avgifts- og sonereguleringen for parkering i Troms\u00f8 sentrum utvides i tr\u00e5d med Troms\u00f8 parkerings \u00f8nske. 3 Vedtakskompetanse Milj\u00f8-, idrett- ,kultur og samfunnsutviklingutvalget. Vedlegg Merknad NFTR datert 31. aug. 2022 Merknad NFTR - H\u00f8ring om avgifts- og sone-regulering i Troms\u00f8 sentrum 4 "
}