{
  "dokument_id": "2d5d443e-cc3b-5d9e-ba07-16c39ecf51c4",
  "doc_type": "case_attachment",
  "kommune": 5501,
  "tittel": "Vedlegg 2 Sak 8_23 Opprettelse av Tomasjord - Snarby elgvald",
  "url": "https://innsyn.tromso.kommune.no/application/getMoteDokument?dokid=2001614775",
  "tekst": "Arkivsaksnr. 23/13951-1 Saksbehandler Bo Eide Saksgang M\u00f8tedato Viltnemnda 14.09.2023 8/23 Sak 8/23 Opprettelse av Tomasjord - Snarby elgvald Kommunedirekt\u00f8rens innstilling til vedtak: Tomasjord \u2013 Snarby elgvald godkjennes opprettet, med tellende areal p\u00e5 87806 daa. Vedtaket er fattet med hjemmel i Hjorteviltforskriftens \u00a711. . Stig Tore Johnsen Mette Moh\u00e5g Kommunedirekt\u00f8r Direkt\u00f8r for bymilj\u00f8 1 Hva saken gjelder Det er fra interimstyret i det nyopprettede Tomasjord \u2013 Snarby utmarkslag s\u00f8kt om opprettelse av elgvald p\u00e5 utmarkslagets omr\u00e5de. T\u00f8nsnes \u2013 Brattfjell utmarkslag er oppl\u00f8st ved dom i Lagmannsretten. Som f\u00f8lge av dommen opprettes Tomasjord \u2013 Snarby utmarkslag p\u00e5 deler av det tidligere utmarkslagets omr\u00e5de, og eiendommer mot Tomasjord tas inn i laget, som n\u00e5 omfatter alle eiendommer med utmark, med g\u00e5rdsnummer 3 - 15. Med grunnlag i dommen s\u00f8kes det om opprettelse av et elgvald, med tellende areal p\u00e5 87806 daa. Etter hjortevilt- forskriftens \u00a711 skal kommunen behandle s\u00f8knader om opprettelse av elgvald. Saksutredning Interimstyret i det nyopprettede Tomasjord \u2013 Snarby utmarkslag har s\u00f8kt om opprettelse av elgvald i Oldervikomr\u00e5det, gjeldende fra og med jakta 2023. S\u00f8knaden er levert 04.09.2023. Kartet viser yttergrensene for Tomasjord \u2013 Oldervik grunneierlag. 2 Styrets leder har p\u00e5 vegen av grunneierlaget levert s\u00f8knad, og s\u00f8kerne, med egne eiendommer og teiger i felles eie representerer et tellende areal p\u00e5 i alt 87806 daa, etter oppm\u00e5ling utf\u00f8rt i forbindelse med Lagmannsrettens dom Kravene til en s\u00f8knad er oppfyllt, med oversiktskart over vald og grenser, samt signatur fra valdansvarlig. S\u00f8knad i vedlegg 1. Oversikt over deltakende eiendommer er i vedlegg 2, og vedlegg 3 viser valdets yttergrenser. Etter hjorteviltforskriftens \u00a710 skal kommunen ta imot, og behandle s\u00f8knad om opprettelse av vald. S\u00f8knad skal v\u00e6re levert innen 1. mai. I dette tilfellet er bakgrunnen for s\u00e5 sen levering av s\u00f8knad, at eksisterende utmarkslag i omr\u00e5det opph\u00f8rte \u00e5 eksistere etter en stadfestelse av dom i Lagmannsretten i juli i \u00e5r. Med dette bortfalt ogs\u00e5 gyldigheten av den gitte fellingstillatelsen for omr\u00e5det for 2023, gitt som en del av fellingstillatelsen til Fastlandet Bestandsplanomr\u00e5de. Lagmannsrettdommen legger opp til stiftelse av to nye utmarkslag ved en deling av det opprinnelige, og det ble gjennomf\u00f8rt et stiftelsesm\u00f8te i det nye Tomasjord \u2013 Oldervik utmarkslag 3. september. S\u00f8knad om opprettelse av vald ble levert kommunen dagen etter, 4. september. Vedtekter for grunneierlaget, som ogs\u00e5 omfatter forhold rundt elgjakt, er en del av dommen i Lagmannsretten. For \u00e5 f\u00e5 gjennomf\u00f8rt elgjakt i utmarkslagets omr\u00e5de i 2023 er det diskutert med kommunen i forkant om dette var en mulig l\u00f8sning, og kommunen har sagt seg villig til \u00e5 behandle en sent innkommet s\u00f8knad, fordi det av forvaltningsmessig interesse vil v\u00e6re sv\u00e6rt \u00f8nskelig \u00e5 f\u00e5 gjennomf\u00f8rt elgjakt i utmarkslagets omr\u00e5de i \u00e5r. Det er levert inn en s\u00f8knad, signert av valdansvarlig, med oversikt over eiendommer med tellende areal som s\u00f8kes godkjent som en del av valdet. Utmarkslaget omfatter ved dom alle eiendommer med utmark med Gnr 4 til og med Gnr 15, i alt 114 eiere. For grunneier- sammenslutninger er det tilstrekkelig med signatur fra leder i laget p\u00e5 en s\u00f8knad om opprettelse av vald. De i dommen oppgitte vedtektene for grunneierlaget omhandler ogs\u00e5 alle forhold ved elgjakt. Kravet til et elgvald lyder etter Hjorteviltforskriftens \u00a78: \u00abValdet skal v\u00e6re sammenhengende og ha en avgrensning som gj\u00f8r det egnet til jakt p\u00e5 elg, hjort og/eller r\u00e5dyr. Valdet m\u00e5 omfatte et tellende areal som minst tilsvarer minstearealet for ved vedkommende hjorteviltart. Valdet kan i tillegg omfatte annet areal enn tellende areal. Jaktrettshaverne skal oppnevne en valdansvarlig representant som opptrer p\u00e5 vegne av valdet overfor kommunen.\u00bb I denne delen av Troms\u00f8 kommune er minstearealet for elg satt til 6000 daa. Kommunen har vurdert at s\u00f8knaden gir grunnlag for opprettelse av et elgvald, som er sammenhengende og egnet til jakt. I omr\u00e5det T\u00f8nsnes \u2013 Snarby har det v\u00e6rt jaktet elg i mange \u00e5r, organisert av de utmarkslagene som har eksistert i omr\u00e5det. Slik utmarkslaget n\u00e5 fremst\u00e5r, s\u00e5 har eiendommene s\u00f8r for T\u00f8nsvikelva - til og med Gnr 15, igjen blitt en del av laget, og bringer med en del tellende areal, selv om omr\u00e5det ikke er optimalt for praktisk jaktgjennomf\u00f8ring. Dette er sv\u00e6rt positivt, da omr\u00e5det en tid ikke har inng\u00e5tt i noe elgvald. Som tellende areal skal regnes skog og myr, og myr over skoggrensa som henger sammen med myr under skoggrensa. Tellende areal er oppm\u00e5lt som en del av Lagmannsrettsdommen, og oppgis der til 87806 daa. Kommunen godkjenner denne beregningen som riktig. Et tellende areal p\u00e5 87806 daa gir rom for \u00e5 tildele 14 dyr, etter gjeldende minsteareal. 3 Konklusjon Det er \u00f8nskelig for Troms\u00f8 kommune at det gjennomf\u00f8res jakt p\u00e5 elg der hvor det kan gj\u00f8res i kommunen. Etter oppl\u00f8sningen av Tomasjord - Oldervik utmarkslag ser kommunen positivt p\u00e5 dette raske initiativet for opprettelse av et elgvald i omr\u00e5det for \u00e5 holde kontinuitet i elgforvaltningen. Det oms\u00f8kte valdet tilfredsstiller etter kommunens syn kravet til sammenheng og jaktbarhet, og arealet et stort nok til at det med hjemmel i hjorteviltforskriftens \u00a711 og Forskrift om adgang til jakt etter elg, Troms\u00f8 kommune, Troms og Finnmark kan godkjennes med et tellende areal p\u00e5 87806 daa og kan tildeles fellingstillatelse p\u00e5 inntil 14 dyr. Vedtakskompetanse Viltnemnda Vedlegg Vedlegg 2 - eieroversikt Tomasjord - Oldervik utmarkslag Vedlegg 3 - Kart grense Tomasjord - Snarby utmarkslag Vedlegg 1 S\u00f8knad_godkjenning_av_elgvald_2023_TSutmarkslag 4 "
}