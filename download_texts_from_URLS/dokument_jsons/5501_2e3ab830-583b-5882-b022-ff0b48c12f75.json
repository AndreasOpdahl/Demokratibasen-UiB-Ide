{
  "dokument_id": "2e3ab830-583b-5882-b022-ff0b48c12f75",
  "doc_type": "case_attachment",
  "kommune": 5501,
  "tittel": "24_11687-6 Vedlegg 1 - N\u00e6rmere redegj\u00f8relse av konkurransen, tildelingskriteriene og evaluerin 1891053_2_1 (1)",
  "url": "https://innsyn.tromso.kommune.no/application/getMoteDokument?dokid=2001901112",
  "tekst": "Deres ref.: V\u00e5r ref.: Saksbehandler: Dato: Simon Karlsen 18.09.2024 +47 90109968 Vedlegg 1 \u2013 N\u00e6rmere redegj\u00f8relse av konkurransen, tildelingskriteriene og evalueringsmetoder Bakgrunn for innstillingen Troms\u00f8 kommune har gjennomf\u00f8rt en \u00e5pen anbudskonkurranse med form\u00e5l om \u00e5 inng\u00e5 kontrakt for totalentreprise for Ryavegen omsorgsbolig. Det er forventet byggetid p\u00e5 ca. 20 m\u00e5neder fra mottatt igangsettelse og oppstart p\u00e5 byggeplass. Det skal etableres \u00e5tte kommunale omsorgsboliger med tilknyttet tjenestebase. N\u00e6rmere om konkurransen og tilbud Troms\u00f8 kommune kunngjorde konkurransen 27. mai 2024. Etter tilbudsfristens utl\u00f8p 02. september 2024 mottok oppdragsgiver tre tilbud. Alle tilbudene var kvalifiserte til \u00e5 bli evaluert. Oppdragsgiver mottok tilbud fra f\u00f8lgende leverand\u00f8rer som alle innleverte sitt tilbud innen tilbudsfristen: \u2022 Econor AS \u2022 Nord-tre Entrepren\u00f8r AS \u2022 SB2 Utvikling AS Tilbudene ble evaluert etter beste forhold mellom pris og kvalitet, med f\u00f8lgende tildelingskriterier og vekting: \u2022 Pris 70% \u2022 Milj\u00f8 30% Alle tildelingskriteriene er utarbeidet i tr\u00e5d med kravene som f\u00f8lger av anskaffelsesforskriften \u00a7 18-1 og \u00f8vrige lovkrav. Tildelingskriterier og evalueringsmetoder Tildelingskriteriet pris ble evaluert med utgangspunkt i en forholdsmessig evalueringsmodell. Med dette menes at leverand\u00f8ren som tilbyr den laveste evalueringssummen premieres med h\u00f8yest uttelling. SB2 Utvikling AS var leverand\u00f8ren som innga tilbudet med den laveste evalueringssummen, og mottok derfor 70 poeng. \u00d8vrige tilbud mottok en forholdsmessig poengsum. Tildelingskriteriet milj\u00f8 besto av tre underkriterier; 1. Fossilfri maskinpark 2. Transport av masser 3. Sorteringsgrad. Alle underkriteriene var undervektet 10% som til sammen utgj\u00f8r 30% vekting av tildelingskriteriet milj\u00f8. N\u00e6rmere om innholdet og evaluering av underkriteriene: 1. Fossilfri maskinpark (10%) Underkriteriet ble beregnet ut fra graden av fossilfrihet i prosent. Sk\u00e5ren ble derfor beregnet med utgangspunkt i helt fossilfri. Det vil si at leverand\u00f8ren som leverer maskinparken med laves utslipp mottar 10 poeng. \u00d8vrige leverand\u00f8rer mottar en forholdsmessig poengsum basert p\u00e5 hvordan det fremst\u00e5r i forhold til det beste tilbudet. Bes\u00f8ksadresse: R\u00e5dhusgata 2, 9008 Troms\u00f8 E-post: postmottak@tromso.kommune.no tromso.kommune.no Postadresse: Postboks 6900 Langnes, 9299 Troms\u00f8 Org.nr.: Foretaksregisteret NO 940 101 808 MVA Telefon: 77 79 00 00 Side 2 av 2 Tilbudene til SB2 Utvikling AS og Nord-Tre Entrepren\u00f8r AS leverte de beste tilbudene og mottok 10 poeng. Tilbudene innehold samme grad av fossilfrihet. 2. Transport av masser (10%) Leverand\u00f8ren som transporterte massene med lavest milj\u00f8belastning mottar h\u00f8yest poengsum etter en objektiv skala hvor poengsummen ikke normaliseres. P\u00e5 dette underkriteriet leverte alle tilbudene identisk grad av milj\u00f8belastning og fikk derfor lik uttelling \u2013 5 poeng. 3. Sorteringsgrad (10%) M\u00e5let med underkriteriet er \u00e5 premiere leverand\u00f8ren som tilbyr h\u00f8yest grad av sortering. Leverand\u00f8ren som tilbyr 100% sorteringsgrad f\u00e5r full sk\u00e5r \u2013 10 poeng. Leverand\u00f8rer som tilbyr sorteringsgrad p\u00e5 75% eller lavere vil gi null poeng. Sorteringsgrader imellom 75% og 100% f\u00e5r poeng ut fra en line\u00e6r skala hvor prosentandelen ikke normaliseres. Econor AS tilbudte den h\u00f8yeste sorteringsgraden, og mottok derfor 6 poeng. \u00d8vrige tilbud mottar poeng etter en line\u00e6r skala, hvor prosentandelen ikke normaliseres. Resultat av evalueringen og veien videre Etter endelig evaluering leverte SB2 Utvikling AS det beste tilbudet. Poengfordelingen ble gitt slik: Econor AS Nord-Tre SB2 Utvikling AS Entrepren\u00f8r AS Pris 66,54 65,35 70 Milj\u00f8 20,40 17 17 Sum 86,94 82,35 87 Evalueringen ble gjennomf\u00f8rt av: \u2022 Simon Karlsen, R\u00e5dgiver Seksjon for anskaffelser \u2022 Eirik S\u00f8reng, Prosjektleder Enhet for utbygging Prosjektleder forbereder f\u00f8lgende saksgang for \u00e5 sikre n\u00f8dvendig finansiering: \u2022 Behandling i SIG: 20. september 24 \u2022 Behandling i helse- og velferdsutvalget 27.11 \u2022 Behandling i formannskapet: 3. desember 24 \u2022 Behandling i kommunestyret 18/19 desember 24 F\u00f8lgende forbehold er derfor tatt inn ved tildeling av kontrakt: Konkurransen avlyses ved bortfall av planlagt finansiering eller manglende godkjenning fra politisk hold. Det samme gjelder for n\u00f8dvendig byggetillatelse fra byggesaksmyndighetene. Vedlegg 2 f\u00f8lger anskaffelsesprotokoll. Simon Karlsen R\u00e5dgiver Seksjon for anskaffelser Dokumentet er elektronisk godkjent. "
}