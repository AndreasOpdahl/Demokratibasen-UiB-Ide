{
  "dokument_id": "61646b58-25cf-5834-a3ef-6c1eb0d69887",
  "doc_type": "case_presentation",
  "kommune": 5501,
  "tittel": "Sykefrav\u00e6r pr april 2024",
  "url": "https://innsyn.tromso.kommune.no/application/getMoteDokument?dokid=2001740326",
  "tekst": "Arkivsaksnr. 24/09999-1 Saksbehandler Daniel Brox Saksgang M\u00f8tedato Arbeidsmilj\u00f8utvalget 11.06.2024 Administrasjonsutvalget 26.06.2024 Sykefrav\u00e6r pr april 2024 Kommunedirekt\u00f8rens innstilling til vedtak: Sykefrav\u00e6r pr april 2024 tas til orientering Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Presentasjon av sykefrav\u00e6ret i Troms\u00f8 kommune per april 2024. Saksutredning Sykefrav\u00e6ret per april 2024 i Troms\u00f8 kommune er 0,3% lavere enn totalfrav\u00e6ret for 2023. Om man sammenligner april 2023 med april 2024, er frav\u00e6ret redusert med 1,6%. I tabellen nedenfor vises sykefrav\u00e6rstallet totalt, samt tallene for hver enkelt avdeling og stab, rundet opp til n\u00e6rmeste desimaltall: Avdeling/stab Sykefrav\u00e6rsprosent pr. april 2024 Troms\u00f8 kommune 10,6% Kommunedirekt\u00f8r m/stab 2% Stab for organisasjon 7% Stab for \u00f8konomi og finans 5,4% Avdeling for oppvekst, utdanning og kultur 10,8% Avdeling for helse og omsorg 11,9% Avdeling for bymilj\u00f8 8% Tallene viser at de to st\u00f8rste avdelingene, helse og omsorg og oppvekst, utdanning og kultur fortsatt har hatt en god trend i 2024 der begge avdelingene viser en reduksjon av sykefrav\u00e6ret. Det er derimot enkelte seksjoner som har en st\u00f8dig \u00f8kning og som vi trenger \u00e5 jobbe med tiltak for \u00e5 stoppe den negative trenden. Sammenlignet med fjor\u00e5rets akkumulerte tall har vi hatt en reduksjon p\u00e5 0,9% (11,5% per april 2023). Viser til vedlegg for fordeling mellom korttids- og langtidsfrav\u00e6r, samt kj\u00f8nn, alder og sykefrav\u00e6rstall per seksjon. Nedenfor vises tiltak og \u00e5rsaksforklaring for sykefrav\u00e6ret til de forskjellige seksjonene. Informasjonen er innhentet fra seksjonsledernes forklaringer i Framsikt: Avdeling for oppvekst, utdanning og kultur: Har per n\u00e5 ikke skrevet noe utfyllende om aktiviteter og \u00e5rsak rundt sykefrav\u00e6r i Framsikt. Nedenfor er sykefrav\u00e6rstallene per april for seksjonene i avdelingen. Seksjon for barnehage (Innhentet fra seksjonsleder barnehage): Akkumulert frav\u00e6r for seksjon barnehage 1.kvartal 2024 er 16.7 %. Akkumulert frav\u00e6r p\u00e5 samme tid i fjor var 16,5 %, alts\u00e5 omtrent p\u00e5 samme niv\u00e5. Korttidsfrav\u00e6ret er det siste \u00e5ret redusert fra 6,4 til 5,1% mens langtidsfrav\u00e6r \u00f8ker fra 10,7 % i 2023 til 11,6 i 2024. Langsiktig m\u00e5l for sektoren r \u00e5 redusere frav\u00e6rsprosenten til 12%. Dette har v\u00e6rt et m\u00e5l i flere \u00e5r, men sektoren har ikke lyktes med \u00e5 redusere frav\u00e6ret. Det jobbes kontinuerlig med \u00f8kt n\u00e6rv\u00e6r, med mange ulike tiltak (kort og langsiktige). Alle ansatte f\u00f8lges opp etter kommunens rutiner samt at oppf\u00f8lging av ansatte med gjentagende og/eller h\u00f8yt frav\u00e6r har ekstra fokus. Det er fokus p\u00e5 ergonomi og bruk av relevante hjelpemidler for \u00e5 unng\u00e5 fysiske belastninger. I 2023 gjennomf\u00f8rte 12 barnehager tiltak i bransjeprogrammet for barnehager i samarbeid med Nav arbeidslivssenter. Det omhandler \u201cRolleforst\u00e5else og partssamarbeid\u201d og ga et \u00f8kt fokus p\u00e5 n\u00e6rv\u00e6rsarbeid. ledelse og aktive HMS grupper. Alle barnehagen har aktive HMS grupper. Enkelte barnehager f\u00e5r ekstra oppf\u00f8lging av enhet for personal og det er etablert et godt samarbeid med NAV arbeidslivssenteret og Ressurs Troms\u00f8 benyttes ogs\u00e5 . H\u00f8yt sykefrav\u00e6r og annet frav\u00e6r i kombinasjon med mangel p\u00e5 vikarer gir en krevende drift og bidrar til slitasje p\u00e5 personalet. Dette har v\u00e6rt situasjonen de siste \u00e5rene. Tilbudet til barn er periodevis preget av at ikke alle planlagte aktiviteter kan gjennomf\u00f8res. Noen barnehager m\u00e5 2 enkelte dager be foreldre hente tidligere eller redusere \u00e5pningstid. H\u00f8yt frav\u00e6r over tid kombinert med vikarmangel gj\u00f8r at ansatte uttrykker at de er slitne og blir mer s\u00e5rbar for sykdom. Lederne rapporterer at frav\u00e6r og vikarmangel f\u00f8rer til mer administrering/logistikk og de m\u00e5 ofte inn og avhjelpe avdelingene Seksjon for skole: 8,9% Seksjon for skole og voksenoppl\u00e6ring: 9,7% Seksjon for barn og familie (Innhentet fra seksjonsleder barn og familie): Sykefrav\u00e6ret har v\u00e6rt stabilt p\u00e5 12 % siste \u00e5r. Alle enheter har fokus p\u00e5 n\u00e6rv\u00e6rsarbeid og \u00e5 beholde folk p\u00e5 jobb. Alle ledere i seksjonen har v\u00e6rt p\u00e5 kurs i regi av HR, sykefrav\u00e6rsoppf\u00f8lging jf HR-strategien. Ledergruppene vil f\u00f8lge opp med kurs for utvidet lederteam og HMS-gruppene etter ferien. Stabiliserende tiltak gitt barnevernspedagoger/ sosionomer, som arbeider som saksbehandlere i enhet for barnevern har f\u00f8rt til noe h\u00f8yere rekruttering til tjenesten. For tidlig \u00e5 si om det har innvirkning p\u00e5 h\u00f8y turnover. Barneverntjenesten har gjennomf\u00f8rt en omorganiseringsprosess for avdeling unders\u00f8kelse og tiltak, der en har hatt st\u00f8rst grad av turnover/sykefrav\u00e6r og vakante stillinger de siste to \u00e5rene. Det har v\u00e6rt satt fokus p\u00e5 ledelse og lederutvikling de siste to \u00e5rene. Dette har bidratt til en stabil og robuste ledergrupper. Som f\u00f8lge av dette arbeidet, har kultur v\u00e6rt satt i fokus. Det har v\u00e6rt jobbet med tilbakemeldingskultur og kultur generelt i seksjonen. Barneverntjenesten innf\u00f8rer \u00abKollegast\u00f8tteordningen\u00bb som ledd i \u00e5 gi ansatte prosess- veiledning etter krevende hendelser. Det er planlagt oppl\u00e6ring i september i regi av Senter for Traumepsykologi. Seksjon for kultur: 9% Avdeling for helse og omsorg: Seksjon for velferd, arbeid og inkludering: Seksjonen har samlet redusert frav\u00e6ret fra 2023 til 2024 i alle \u00e5rets f\u00f8rste tre m\u00e5neder. Det akkumulerte frav\u00e6ret er p\u00e5 10,99 %. Det er langtidsfrav\u00e6ret som reduseres, mens korttidsfrav\u00e6ret \u00f8ker noe. Frav\u00e6ret er nedadg\u00e5ende. Seksjon for habilitering: Korttidsfrav\u00e6r p\u00e5 3,83 % og langtidsfrav\u00e6r p\u00e5 6,03%. Totalt 9,86%. Er en del ulikheter mellom enhetene, men vi har en god og fin trend i positiv retning sammenlignet med i fjor og \u00e5ret f\u00f8r for seksjonen. Spesielt enheten Arbeid, aktivitet og oppf\u00f8lging har hatt en positiv utvikling. Vi ser tydelig sammenheng mellom n\u00e6rv\u00e6rende ledere og lavt sykefrav\u00e6r. I hovedsak har tjenestene blitt levert, selv om vi har hatt frav\u00e6r, gjennom bruk av vikarer. Mange vakante stillinger p\u00e5 generelt grunnlag i seksjonen grunnet vanskeligheter med \u00e5 rekruttere og beholde fagutdannede (spesielt vernepleiere), gj\u00f8r situasjonen utfordrende for en del ansatte som er p\u00e5 jobb. Dette er en av hovedutfordringene i seksjonen og sannsynligheten er h\u00f8y at dette har p\u00e5virket arbeidsmilj\u00f8et negativt. Frav\u00e6r forsterker en slik p\u00e5virkning ytterligere negativt og generer merbelastning og \u00f8kt bruk av overtid. Seksjon for sykehjem (Innhentet fra seksjonsleder sykehjem): Det jobbes godt, men kanskje ikke s\u00e5 jevnt med sykefrav\u00e6r i seksjon for sykehjem. Vi har enheter hos oss som har sv\u00e6rt fine tall \u00e5 vise til (Sentralkj\u00f8kken og Jadeveien), mens de \u00f8vrige sykehjemmene ligger forholdsvis likt. Det er gode tiltak i alle enheter med fokus p\u00e5 n\u00e6rledelse 3 og tilstedev\u00e6relse. Alle enhetene har fungerende HMS-grupper og dette skal opp \u00e5 g\u00e5 p\u00e5 seksjonsniv\u00e5 ogs\u00e5. Noen eksempler: \u2022 HMS-dagen p\u00e5 Kval\u00f8ysletta sykehjem. \u2022 Otium hadde onsdag samlet sin ledergruppe for \u00e5 jobbe med arbeidsmilj\u00f8et, noe som selvf\u00f8lgelig vil p\u00e5virke hele enheten. \u2022 Eksempel fra sentralkj\u00f8kkenet: Vi er fleksible i sykefrav\u00e6rsoppf\u00f8lgingen, og tilbyr tilrettelegginger p\u00e5 arbeidstid og arbeidsoppgaver tilpasset den sykmeldtes funksjonsevne. Vi tilbyr \u00e5 kj\u00f8re sykmeldte ansatte til og fra jobb, om det er det som er utfordringen. Seksjon for hjemmetjenester: Sykefrav\u00e6r for seksjonen er 13,7% pr 31.03.24, fordelt p\u00e5 4,2% korttidsfrav\u00e6r og 9,5% langtidsfrav\u00e6r. Seksjonen har h\u00f8yt fokus p\u00e5 sykefrav\u00e6r/n\u00e6rv\u00e6rarbeid, og har som m\u00e5l i HMS gruppa at sykefrav\u00e6ret ikke skal v\u00e6re h\u00f8yere enn 11% i 2024. Vi f\u00f8lger en 4 \u00e5ring plan (p\u00e5 lik linje med handlingsprogrammet), hvor sykefrav\u00e6ret gradvis reduseres til 8,8% i 2025. Vi vil ikke n\u00e5 m\u00e5let om 11% frav\u00e6r i 2024, men fortsetter \u00e5 jobbe systematisk og ha fokus p\u00e5 n\u00e6rv\u00e6r/frav\u00e6r. Sammenlignet med samme periode i 2023 ser vi en forverring p\u00e5 0,5%. De siste 3-4 \u00e5rene har det v\u00e6rt uvanlig h\u00f8yt frav\u00e6r. Det pleier ogs\u00e5 \u00e5 v\u00e6re \u00e5rs-variasjoner hvor januar-februar og mars har h\u00f8yere frav\u00e6r enn v\u00e5r/sommerm\u00e5nedene. Alle enheter beskriver sykefrav\u00e6ret i rapportene. For sykefrav\u00e6ret er det sammenheng mellom tekst og tall i rapportene. Sykefrav\u00e6ret p\u00e5virker tjenesten i stor grad der hvor frav\u00e6ret er h\u00f8yt. Dette kan f\u00f8re til merbelastning for de som er p\u00e5 jobb, og \u00f8ker trolig frav\u00e6ret. Sykefrav\u00e6ret varierer stort innad p\u00e5 de forskjellige enhetene. Noen har nesten ikke frav\u00e6r, mens andre har rekordh\u00f8yt. Brukere kan ogs\u00e5 bli p\u00e5virket av h\u00f8yt frav\u00e6r, men tjenesten fors\u00f8ker \u00e5 levere tjenestene som brukerne forventer og har krav p\u00e5. Seksjon for helsetjenester: Seksjonen som helhet har tatt store steg mht. systematisk arbeid med HMS og sykefrav\u00e6r, b\u00e5de i planverk og daglig arbeid. Det vises bedring fra 2023 der b\u00e5de virksomhetsplan, driftsm\u00f8ter og lederm\u00f8ter er godt i gang. Det vises en positiv utvikling p\u00e5 sykefrav\u00e6ret p\u00e5 Helsehuset og allmennlegetjenesten. P\u00e5 legevakta har sykefrav\u00e6ret \u00f8kt. Dette skrives i stor grad fra langtidssykemelding i administrasjon. Sykefrav\u00e6r i Allmennlegetjenesten p\u00e5virker arbeidsmilj\u00f8et gjennom hyppig frav\u00e6r blant relativt f\u00e5 ansatte. Dette medf\u00f8rer manglende oppf\u00f8lging av enkelte oppgaver i perioder, samt h\u00f8yere belastning p\u00e5 enkeltpersoner. Aktive tiltak p\u00e5 rekruttering og rollefordeling er iverksatt. Ny enhetsleder er ogs\u00e5 ansatt som vil sette sitt preg p\u00e5 arbeidet i l\u00f8pet av kort tid. Denne effekten ser vi n\u00e5 i starten av 2024. Sykefrav\u00e6ret p\u00e5 Helsehuset har siste \u00e5ret hatt en fin nedadg\u00e5ende kurve. Fra f\u00f8rste kvartal- 2023 til f\u00f8rste kvartal 2024 har vi g\u00e5tt ned fra 14,7 til 8,06 for hele enheten, en nedgang p\u00e5 6,01 prosentpoeng. Ledergruppen har hatt sterkt fokus p\u00e5 sykefrav\u00e6ret de siste \u00e5rene, og vi ser n\u00e5 effekten av dette. Lederne, sammen med personalkonsulent, f\u00f8lger opp tett b\u00e5de de som har korttidsfrav\u00e6r og langtidssykemeldte med tilbud om tilrettelegging, utpr\u00f8ving og omplassering og ekspertbistand. HMS-gruppen har stort fokus p\u00e5 dette og ledergruppen har tett samarbeid med tillitsvalgte og verneombud slik at man f\u00e5r kjennskap til de utfordringer mange ansatte opplever. M\u00e5let er \u00e5 f\u00e5 dr\u00f8ftet og iverksatt tiltak tidlig f\u00f8r ting utvikler seg. 4 Legevakten er i en fase med stort fokus p\u00e5 \u201cturn-around\u201d, b\u00e5de hva ang\u00e5r personell og \u00f8konomi. H\u00f8y arbeidsbelastning over tid, og redusert arbeidsstokk gir seg utslag i \u00f8kt sykefrav\u00e6r. Vi ser bedring i utviklingen, og ser en mer positiv trend blant sykepleiere og annet hjelpepersonell. Her er et stort antall personer rekruttert, som vil gi snarlig effekt p\u00e5 arbeidsmilj\u00f8et og \u00f8konomi. Vi har per i dag ingen vakante spl stillinger. Dette vil sl\u00e5 positivt ut snarlig. Ny lederstruktur er ogs\u00e5 p\u00e5 plass p\u00e5 legevakta, med ny avd.leder p\u00e5 plass fom april 2024.. Dette vil gi bedre og mer konsekvent oppf\u00f8lging av sykemeldte og totalbelastning p\u00e5 den enkelte ansatte. Det oppleves stor arbeidsbelastning p\u00e5 den merkantile siden p\u00e5 Legevakta, noe som har resultert i sykefrav\u00e6r p\u00e5 sentrale personer og ledere. Det jobbes godt med \u00e5 stabilisere forholdene blant de ansatte. Avdeling for bymilj\u00f8: Seksjon for vann og avl\u00f8p: Frav\u00e6ret er betydelig lavere enn samme tid i fjor. Enkelte enheter har et h\u00f8yere frav\u00e6r, men oppf\u00f8lging av frav\u00e6ret, bekrefter at det ikke er arbeidsrelatert, og restarbeidsevne er vurdert. Frav\u00e6ret har for \u00f8yeblikket ikke store konsekvenser for tjenesteleveranse. Frav\u00e6ret er fortsatt under Vann og avl\u00f8p sitt samlede m\u00e5l p\u00e5 under 5% p\u00e5 \u00e5rsbasis. Siden i fjor har 2 ansatte i langtids sykemelding g\u00e5tt over p\u00e5 andre ytelser og er ikke lenger i sykefrav\u00e6rsstatistikken. Resterende HMS arbeid f\u00f8lges opp i hht. fastsatt plan. Seksjon for byutvikling (Innhentet fra seksjonsleder byutvikling): Vi jobber kontinuerlig med n\u00e6rv\u00e6rsarbeid og tilrettelegging, og vi har fokus p\u00e5 at medarbeiderne skal ha det bra p\u00e5 jobb og en arbeidssituasjon som de f\u00f8ler at de mestrer. Vi kunne gjerne hatt lavere korttidsfrav\u00e6r. Vi lager n\u00e5 en plan der vi pr\u00f8ver \u00e5 ta inn momenter som vi h\u00e5per vil gi resultater over tid, selv om hverken korttidsfrav\u00e6ret eller langtidsfrav\u00e6ret er rapportert \u00e5 v\u00e6re arbeidsrelatert. Korttidsfrav\u00e6ret svinger, og det har nok mest sammenheng med hva som \u00abg\u00e5r\u00bb i samfunnet for \u00f8vrig \u2013 via barnehager og skoler. Langtidsfrav\u00e6ret er knyttet til enkelttilfeller som skade eller sykdom. Noe av dette b\u00e6rer preg av \u00e5 v\u00e6re kronisk problematikk. Alt f\u00f8lges opp, og vi har h\u00f8y grad av tilrettelegging. Seksjon for eiendom: Sykefrav\u00e6ret er totalt p\u00e5 4,4 %. Dette skyldes sesonginfluensa mv, og ingen tiltak anses n\u00f8dvendig. Seksjon for bygg: Seksjon for Bygg har et samlet sykefrav\u00e6r p\u00e5 9,76% s\u00e5 langt i \u00e5r. Vi har et m\u00e5l om \u00e5 komme oss ned p\u00e5 7,5%, noe som arbeides med kontinuerlig gjennom 10-faktor, HMS gruppene og dialogm\u00f8ter med NAV. Hovedbolken av v\u00e5re ansatte er hos Fagrent og Byggdrift. Resterende enheter best\u00e5r ikke av mange ansatte og enkeltpersoner som er sykemeldt (ikke arbeidsrelatert) utgj\u00f8r i stor grad det prosentmessige sykefrav\u00e6ret. For Fagrent bemerker vi: Sykefrav\u00e6ret har g\u00e5tt ned s\u00e5 langt i \u00e5r og ligger p\u00e5 9,57%. Langtidsfrav\u00e6ret har g\u00e5tt mye ned siden 2023. Fra 8,05% til 5,52%. Dett kan skyldes naturlige avganger og noen langtidssykmeldte renholdere ute i sonene er tilbake i jobb., samt bevist jobb med \u00e5 forebygge frav\u00e6r og sette inn tiltak f\u00f8r de ansatte blir sykemeldt. Korttidsfrav\u00e6ret er likt med fjor\u00e5ret og som forventet. Lavere bemanning grunnet sykefrav\u00e6ret p\u00e5virker ikke renholdleveransene til mottakere i stor grad s\u00e5 langt. Enheten benytter s\u00e5 langt det er mulig egne ressurser som 5 dekker opp korttidsfrav\u00e6r, vi flytter renholdere internt mellom poster, rengj\u00f8r prioriterte omr\u00e5der og bruker sonens ressursteam (ambulerende renholdsteam). Ved langtidsfrav\u00e6r, ferieavvikling og vakanser (12 vakante renholdstillinger i 2024), kj\u00f8pes vikartjenester inn og dermed leveres tjenestene som forventet. Dette sees i \u00f8kte utgifter p\u00e5 kj\u00f8p av renholdstjenester. Sykefrav\u00e6ret s\u00e5 langt i 2024 har ikke p\u00e5virket arbeidsmilj\u00f8et i stor grad, men det vil kunne gj\u00f8re det hvis det fortsetter \u00e5 \u00f8ke. Det sees en nedadg\u00e5ende trend, og det jobbes systematisk med \u00e5 ha et godt arbeidsmilj\u00f8 jevnt over i avdelingen, med fokus p\u00e5 gode n\u00e6rv\u00e6rtiltak, medarbeidersamtaler, kompetanseheving, HMS arbeid og 10-faktor. For Byggdrift bemerk vi: Langtidssykefrav\u00e6r pga h\u00f8y alder i bemanningen, gir utslag i st\u00f8rre slitasje frav\u00e6r. Ingen tiltak anses som n\u00f8dvendig. HMS jobber hms gruppa etter et \u00e5rshjul. Hvor alle lovp\u00e5lagte kurs og oppl\u00e6ring blir registrert. Samt stoffkartotek oppdateres kontinuerlig. Sykefrav\u00e6r og oppf\u00f8lging er det tatt st\u00f8rre tiltak p\u00e5 i 2024. Seksjon for utemilj\u00f8 og mobilitet: Seksjonen har totalt sett et lavere kortidssykefrav\u00e6r hittil i 2024 enn for samme tidsperiode i 2023. Kortidssykefrav\u00e6ret kan i hovedsak relateres til p\u00e5g\u00e5ende influenser ol. som g\u00e5r i samfunnet. Kortiddsykefrav\u00e6ret er per i dag p\u00e5 3.31% noe jeg tenker at er akseptabelt og p\u00e5regnelig i en s\u00e5 stor seksjon. Langtidsfrav\u00e6ret p\u00e5 seksjonen har \u00f8kt betraktelig sammenliknet med samme tid i fjor. Dette frav\u00e6ret skyldes for enheten p\u00e5 r\u00e5dhuset eksterne faktorer. For bydrift skyldes langstidssykefrav\u00e6r en kombinasjon av en aldrende arbeidsstokk hvor mange har st\u00e5tt i hardt fysisk arbeid over lang tid. Det viser seg utfordrende \u00e5 f\u00e5 flere tilbake i arbeid pga dette. Seksjon for n\u00e6ring og b\u00e6rekraft: F\u00f8lger opp i henhold til sykefrav\u00e6rsrutinene. 2,2% korttidsfrav\u00e6r, 2,5% langtidsfrav\u00e6r. Totalt 4,7%. Konklusjon Sykefrav\u00e6ret i kommunen er p\u00e5 vei ned og flere seksjoner har en god trendutvikling i 2024 med mange gode tiltak rundt sykefrav\u00e6rsoppf\u00f8lging. Enhet for personal og organisasjon har kj\u00f8rt en rekke kurs rettet mot ledere, tillitsvalgte, verneombud og personalkonsulenter for \u00e5 gi kunnskap og kompetanse til de som jobber med sykefrav\u00e6r til daglig. Vedtakskompetanse Administrasjonsutvalget Arbeidsmilj\u00f8utvalget Vedlegg Sykefrav\u00e6r april 2024 6 "
}