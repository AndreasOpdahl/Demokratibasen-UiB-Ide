{
  "dokument_id": "17610454-bca8-51f5-8a2e-1a3ce3789954",
  "doc_type": "case_attachment",
  "kommune": 4601,
  "tittel": "Avslag datert 21.09.2023",
  "url": "https://bergen.kommune.no/politikere-utvalg/api/fil/bk360/9377648/Avslag-datert-21-09-2023",
  "tekst": " Plan- og bygningsetaten Prosjektil AS V\u00e5r referanse: BYGG-2022/26836-61 Gamle Forusveien 1 Saksbehandler: Pia Christine Skurtveit Grung Dato: 21.09.2023 4031 STAVANGER AVSLAG P\u00c5 S\u00d8KNAD Eiendom : Gnr 44 Bnr 904 Adresse : Tiltakshaver : DS EIENDOM AS Tiltaket : nytt boligform\u00e5l Vi viser til s\u00f8knad mottatt 16.06.2023 og tilleggsdokumentasjon mottatt 04.07.2023, 05.07.2023, 21.08.2023 og 22.06.2023. 1. S\u00f8knaden gjelder: S\u00f8knaden gjelder oppf\u00f8ring av nybygg enebolig med tilh\u00f8rende utomhusanlegg p\u00e5 totalt 186,3 m2 BRA. Det er tidligere gitt tillatelse under samme saksnummer BYGG- 2022/26836. Vedtaket er opphevet av plan-og bygningsetaten v/juridisk seksjon 21.09.2023 jf. Forvaltningsloven \u00a7 33. Historikk Det er i rammetillatelsen datert 28.02.2023 lagt til grunn at plassering av tiltaket godkjennes som oms\u00f8kt med minimum 4 meter til nabogrense, jf. plan- og bygningsloven(pbl.) \u00a7 29-4. I forbindelse med naboklager i etterkant av gitt tillatelse har det blitt avdekket at s\u00f8knaden var mangelfull som f\u00f8lge av fyllingsfoten var oms\u00f8kt etablert helt frem til eiendomsgrensen. Det er n\u00e5 s\u00f8kt om dispensasjon fra bestemmelsen i pbl. \u00a7 29-4 for plassering av fyllingsfot en meter fra nabogrenser og endringer av uteoppholdsareal. I rammetillatelsen datert 28.02.2023 har plan- og bygningsetaten ogs\u00e5 lagt til grunn at kravene til uteoppholdsareal slik de kommer frem av kommuneplanens arealdel (KPA2018) \u00a7 14 er oppfylt. Ved en ny gjennomgang av innsendt dokumentasjon, suppleringer i forbindelse med klagesak og tegningsmateriale viser det seg at tiltaket ikke oppfyller krav til uteoppholdsareal. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN Tiltaket vurderes herved som ny s\u00f8knad om tiltak. 2. VEDTAK S\u00f8knad om tillatelse til oppf\u00f8ring av enebolig avsl\u00e5s jf. Plan- og bygningsloven \u00a7 29-4 om avstand til nabogrense Kommuneplanens arealdel \u00a7 14 om uteoppholdsareal Plan-og bygningsloven \u00a7 29-2 om visuelle kvaliteter 2.1. Dispensasjoner S\u00f8knad om dispensasjon fra avstandsbestemmelsene i plan- og bygningsloven \u00a7 29-4, for fyllingsfot inntil 1 meter fra nabogrense avsl\u00e5s, jf. plan- og bygningsloven \u00a7 19-2. 3. BEGRUNNELSE FOR VEDTAKET 3.1. Planstatus Kommuneplanens arealdel (KPA2018), vedtatt i Bystyret 19.06.2019, viser eiendommen som \u00f8vrig byggesone og den ligger innenfor hensynssonen H570_3 kulturmilj\u00f8 Sol\u00e5sen. Eiendommen er ikke regulert. 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og det er mottatt merknad fra f\u00f8lgende eiendommer: G\u00e5rdsnummer 44 bruksnummer 190 G\u00e5rdsnummer 44 bruksnummer 192 G\u00e5rdsnummer 44 bruksnummer 180 G\u00e5rdsnummer 44 bruksnummer 181 Saksnummer BYGG-2022/26836 Side 2 av 24 Merknader som f\u00f8lger: G\u00e5rdsnummer 44 bruksnummer 190 - Trude Selvik L\u00f8e og Erik L\u00f8e Vi anser bygget og terrengendringene n\u00e6r v\u00e5r eiendomsgrense som sv\u00e6rt sjenerende for v\u00e5r eiendom og motsetter oss dette p\u00e5 det sterkeste. Dette fordi terrengendringene oppleves som voldsomme, og n\u00e5r de gj\u00f8res s\u00e5 n\u00e6r v\u00e5r eiendomsgrense oppleves det som vi f\u00e5r en stor vegg med mye innsyn inntil v\u00e5r eiendom. Vi kan heller ikke se at tegningene innsendt viser h\u00f8yder p\u00e5 terrenginngrepet f\u00f8r og etter p\u00e5 en m\u00e5te som angir maksimal h\u00f8yde og omfang p\u00e5 terrenginngrepet slik det n\u00e5 ser ut til \u00e5 skulle utf\u00f8res. Videre anser vi at de faktiske forholdene p\u00e5 eiendommen i dag ikke er utf\u00f8rt i tr\u00e5d med det som n\u00e5 s\u00f8kes om \u00e5 gj\u00f8res lovlig, da terrengendringene avsluttes i nabogrensen v\u00e5r. Utf\u00f8relsen strider uansett etter v\u00e5rt syn med kommuneplanens prinsipper om best mulig terrengtilpasning, herunder reduksjon av omfanget av terrenginngrep, samt med kulturminnemyndighetenes uttalelser underveis i saken. Det taler ogs\u00e5 for at hensynene bak avstandskravet i pbl. \u00a7 29-4 blir vesentlig tilsidesatt av en dispensasjon for disse terrenginngrepene. N\u00e5r det gjelder redegj\u00f8relsen som f\u00f8lger av denne s\u00f8knaden, kan vi ikke se at det er argumentert med forhold som er tilstrekkelige for \u00e5 begrunne en dispensasjon fra pbl. \u00a7 29-4. Dersom det finnes en separat dispensasjonss\u00f8knad ber vi ogs\u00e5 om \u00e5 f\u00e5 denne oversendt oversendt jf. SAK10 \u00a7 5-2, da denne ikke er vedlagt nabovarselet. Vi kan ikke se at det i f\u00f8lgebrevet er redegjort for hverken hvilke hensyn som blir tilsidesatt av tiltaket og hvorfor dette ikke skulle f\u00f8re til en vesentlig tilsidesettelse, og heller ikke hvilke samfunnsmessige fordeler knyttet til arealdisponeringen p\u00e5 tomten som gj\u00f8r seg gjeldende med tiltaket. I f\u00f8lgebrevet er det vist til Byantikvarens uttalelse, men det er ikke omtalt det faktum at RBA i forkant av rammetillatelsen uttalte at eiendommen vanskelig lar seg bebygges med enebolig i tr\u00e5d med det arkitektoniske uttrykket i omr\u00e5det og at eiendommen ikke skulle v\u00e6rt tillatt delt. Endelig kan ikke kommunen i en s\u00f8knad om etter godkjenning av et ulovlig utf\u00f8rt tiltak ta hensyn til at tiltaket allerede er p\u00e5begynt og at det vil skape ulemper for tiltakshaver om dette m\u00e5 reverseres og det har ikke betydning at fyllingen hadde v\u00e6rt unntatt s\u00f8knadsplikt om den hadde v\u00e6rt i samsvar med alle forutsetningene som f\u00f8lger av SAK10 \u00a7 4-1 for terrengendringer. Den klare hovedregelen er at tiltak skal prosjekteres og oms\u00f8kes i tr\u00e5d med gjeldende lov- og planbestemmelser\u00bb. Merknad fra g\u00e5rdsnummer 44 bruksnummer 192 \u2013 Caroline Jakobsen Bruland \u00abVi kj\u00f8pte eiendommen Sol\u00e5sen 26 i september 2022. Tidligere eier, Vidar B\u00f8rresen, har i sin egenerkl\u00e6ring oppgitt at det p\u00e5gikk et nabovarsel, men at tiltaket ikke var godkjent og at Byantikvaren hadde gitt avslag. Vi tenkte derfor ikke noe mer p\u00e5 at det ville bli oppf\u00f8rt en enebolig s\u00e5 n\u00e6rme v\u00e5r eiendom. Naboene i Sol\u00e5sen 26 B er allerede veldig tett p\u00e5 oss, men her er vi ikke sjenert av innsyn da de ikke har vinduer mot oss, og de har uteplass p\u00e5 fremsiden av huset, mens v\u00e5r uteplass er p\u00e5 baksiden av huset med grense mot Sol\u00e5sen 24 og Klokkarlia 3. Vi har god avstand til v\u00e5re naboer i Sol\u00e5sen 24, Klokkarlia 3 og Klokkarlia 5. V\u00e5r uteplass p\u00e5 baksiden av huset har i dag lite innsyn fra v\u00e5re n\u00e6rmeste naboer. Slik som tomten i Klokkarlia 5 A er opparbeidet, Saksnummer BYGG-2022/26836 Side 3 av 24 med en massiv fylling, som ogs\u00e5 er veldig sjenerende, vil vi oppleve at v\u00e5re nye naboer omtrent st\u00e5r rett over oss og de vil ha direkte innsyn ned til oss. Overvannsh\u00e5ndtering: Vi har i dag allerede utfordringer med vann som renner gjennom v\u00e5r eiendom ovenifra. Vannet renner fra toppen av nordsiden av tomten (som grenser mot Sol\u00e5sen 24) og nedover. P\u00e5 de verste regnv\u00e6rsdagene har vi rett og slett en bekk i hagen. Vi er derfor bekymret for mer overvann n\u00e5. Vi hadde trodd at fordr\u00f8yningskummen ville bli plassert lenger ned, men slik det er lagt frem skal denne kun samle opp regnvann fra taket. Hva med vannet som g\u00e5r \"under\" tomten\u00bb? Merknad fra g\u00e5rdsnummer 44 bruksnummer 180- Camilla Urang og Ronny Sivertsen \u00abDet kan virke som at forst\u00e5elsen av tinglyst \u00abBestemmelse om veg\u00bb og parkeringsmur/- areal er blitt blandet i s\u00f8knaden. Henviser til vedlegg 1a \u00abF\u00f8lgeskriv og klagebrev fra advokat Garborg\u00bb: Vi har ikke eksisterende vei inne p\u00e5 v\u00e5r eiendom, og vi kommer ikke til \u00e5 ha dette n\u00e6r nabogrense til 44/904. Det virker rart at parkeringsmur er 4,7 meter p\u00e5 det h\u00f8yeste punktet, samt 1,9m fra v\u00e5rt stuevindu. I dette tilfellet s\u00e5 henviser vi til vedlegg 1a, kommentarer fra advokat ang at muren m\u00e5 flyttes inn p\u00e5 eiendom 44/904. Tinglysningen \u00abBestemmelse om veg\u00bb har ikke noe med en parkeringsmur/parkeringsareal \u00e5 gj\u00f8re, slik det er i dette tilfellet\u00bb. \u00abBilder som er tatt legges ved slik at det visuelle blir synlig. Presenningen illustrerer muren og h\u00f8yden er bemerket. Konstruksjonen er bygget akkurat slik tegningene til Prosjektil viser. B\u00e5de h\u00f8yde, helling og avstand (Har brukt laser avstandsm\u00e5ler for \u00e5 m\u00e5le 100% n\u00f8yaktig etter tegningene). Det er vedlagt 24 bilder til merknaden\u00bb. \u00abUtvendig nedgang fra inngangsparti\u00bb som n\u00e5 er tegnet inn fra parkeringsareal og ned mot 44/180 er vi uenig i. Med den korte avstanden fra som det er mellom \u00abUtvendig nedgang fra inngangsparti\u00bb og v\u00e5r husvegg, vil man se rett inn i stuen v\u00e5r samme hvor man st\u00e5r i \u00abUtvendig nedgang fra inngangsparti\u00bb. I tillegg vil vi miste alle lysforhold inn alle vinduer mot s\u00f8r\u00f8st. Ser vi p\u00e5 skj\u00f8nn, innsyn og lysforhold s\u00e5 kan vi ikke se at dette er fulgt fra kommunen. En \u00abUtvendig nedgang fra inngangsparti\u00bb fra parkeringareal og ned p\u00e5 nytt uteomr\u00e5de er sv\u00e6rt belastende for oss, mtp innsyn og lysforhold\u00bb. \u00abUteomr\u00e5det er flyttet fra S\u00d8R-\u00d8ST p\u00e5 tomten, pga en bratt skr\u00e5ning p\u00e5 over 40 graders helling, til S\u00d8R-VEST. Da vil uteomr\u00e5det deres v\u00e6re 0,5 meter fra v\u00e5r terrasse. Uteomr\u00e5det vil v\u00e6re rett utenfor b\u00e5de terrassen og stuevinduene v\u00e5re, vindu i oppholdsrom og vaskerom. M\u00e5ling med laser avstandsm\u00e5ler viser 1,90 meter fra stuevindu, og 0,5 meter fra terrassen. Dette dokumenterer ogs\u00e5 PROSJEKTIL i sin kommentar, vedlegg 3 i dette skriv. Henviser ogs\u00e5 til ferdigattest, vedlegg 4, saksnummer: 201826071/7, som beskriver at terrassen er godkjent f\u00f8r eiendom 44/904 ble fraskilt. P\u00e5stander fra Prosjektil om at Terrassen er forstyrende for ny eiendom sitt nye uteomr\u00e5de sier seg selv at dette ikke lar seg bygge eller gj\u00f8re. Skj\u00f8nnsmessige forhold m\u00e5 tas hensyn til i denne sak, dette opp mot eksisterende eiendom som er 44/180, slik at uteomr\u00e5de s\u00e5 tett p\u00e5 eksisterende eiendom ikke kan Saksnummer BYGG-2022/26836 Side 4 av 24 gjennomf\u00f8res. Uansett hvor man befinner deg p\u00e5 uteomr\u00e5det deres s\u00e5 vil man ha fullt innsyn p\u00e5 v\u00e5r terrasse. N\u00e5r ny bebyggelse i tettsted skal vurderes s\u00e5 m\u00e5 hensynet til skj\u00f8nn vurderes. Med de tegningene og uteomr\u00e5det som er n\u00e5, s\u00e5 er begge parter enig i at 0,5 meter mellom uteomr\u00e5dene er for tett, slik at uteomr\u00e5det ikke kan v\u00e6re S\u00d8R-VEST p\u00e5 eiendom 44/904\u00bb. \u00abKommentarer p\u00e5 p\u00e5stander fra Prosjektil (vedlegg 3), f\u00f8lgeskriv og klagebrev fra advokat (vedlegg 1a) samt oppm\u00e5ling og h\u00f8yder/avstander (vedlegg 1b): Jeg har 15 \u00e5rs erfaring i \u00e5 bruke laser avstandsm\u00e5ler i mitt yrke. At Prosjektil kan komme med p\u00e5stander at om at jeg har m\u00e5lt feil er urimelig. Uansett m\u00e5linger s\u00e5 vil enten parkeringsmuren komme n\u00e6rmere hus/vinduene v\u00e5re, eller nybygget komme langt under 4 meter fra tomtegrensen, med kledning p\u00e5. Uansett hvordan man ser p\u00e5 dette s\u00e5 vil det v\u00e6re en sv\u00e6rt stor ulempe mtp sol og lysforhold for v\u00e5r eiendom 44/180. Jeg har \u00f8nsket en felles oppm\u00e5ling mellom alle involverte i denne saken i tidligere s\u00f8knader. P\u00e5stander fra Prosjektil om at at muren blir under 4,7 meter p\u00e5 det h\u00f8yeste er ogs\u00e5 feil. Henviser til vedlegg 1a og 1b, der dette er illustrert med presenning og bilder. P\u00e5standene til Prosjektil p\u00e5 dette er grunnl\u00f8se, da bildene taler for seg selv. Jeg er enig med Prosjektil i at 0,5 meter mellom terrassen v\u00e5r og ny skisse for uteomr\u00e5det er altfor tett. Nybygget er hevet med 0,9 meter etter IG, noe som har meget stor innvirkning p\u00e5 sol og lysforholdene for oss i 44/180. Dette er noe vi har kommentert f\u00f8r og som ligger i vedlegg 1a\u00bb. \u00abKommentar til utbyggingen: Vi st\u00f8tter Byantikvaren i Bergen Kommune sitt utspill i f\u00f8rste s\u00f8knad fra utbygger. Denne tomten er ikke egnet for \u00e5 sette opp en ny enebolig. Hvis man skal f\u00f8lge moderne KPA, samt ta h\u00f8yde for eksisterende bebyggelse sine lys og solforhold, s\u00e5 er denne tomten rett og slett ikke egnet for noe nytt bygg. Vi har dokumentert feil p\u00e5 b\u00e5de KPA og parkeringsmur som ikke kan bygges slik tegningene vises. Uteomr\u00e5det er ikke egnet for hverken ny bygg eller eksisterende bolig 44/180. Skr\u00e5ning over 40 grader p\u00e5 deler av tomten ned mot 44/190 og 44/181. Henviser til advokat Garborgs klagebrev (vedlegg 1a) og vi godtar ikke dette nabovarselet. Det m\u00e5 b\u00e5de flyttes p\u00e5 parkeringsmur, utvendig nedgang fra inngangsparti og uteomr\u00e5de\u00bb. Saksnummer BYGG-2022/26836 Side 5 av 24 Merknad fra g\u00e5rdsnummer 44 bruksnummer 181 Morten Sagen p\u00e5 vegne av Ragnhild Sagen Utdrag fra merknad: \u00abMed dagens fylling, som ikke gjenspeiles i rammetillatelsen, vil dette ikke oppleves. Huset vil ikke fremst\u00e5 som senket og tilpasset terrenget med denne anlagte fyllingen. Bergen kommune har fremsatt krav i stoppordren som er gitt, og jeg finner det vanskelig p\u00e5 denne tomten, at disse krav kan im\u00f8tekommes, tomten er for liten og uegnet for utbygging, slik at uansett hvordan det vris og vendes p\u00e5 dette, s\u00e5 vil ikke huset kunne tilpasse terrenget, det er terrenget som blir tilpasset huset, og det er jo ikke intensjonen i rammetillatelsen\u00bb. \u00abDet er fors\u00f8kt i dette nabovarselet \u00e5 komme med l\u00f8sninger p\u00e5 uteomhusarealet og hvordan justere fyllingen, det v\u00e6re seg i avstand til oss naboer og hellingsgrad p\u00e5 fyllingen. Tiltakene beskrevet l\u00f8ser ikke disse utfordringene som rammetillatelsen beskriver, og det lar seg heller ikke l\u00f8se p\u00e5 denne tomten.\u00bb. \u00abH\u00f8yden p\u00e5 fyllingen p\u00e5 tomten er beskrevet til ikke \u00e5 overstige 1,5 m i forhold til det opprinnelige bakkeniv\u00e5, dette bestrider vi. Se vedlagte bilder tatt f\u00f8r/n\u00e5 og med oppsatt stokk markert til 1,5 m. Bildene taler for seg selv. Fyllingen overskrider denne h\u00f8yden og den er derfor s\u00f8knadspliktig, vi har IKKE gitt signaler om at utbygger kan bli enige med oss om dagens fylling, noe som antydes i eposter overfor Bg. kom. Hellingsgraden p\u00e5 fyllingen vil ikke v\u00e6re mulig \u00e5 oppfylle det som loven sier, nemlig forholdet 1:3\u00bb. \u00abKvaliteten p\u00e5 massen i fyllingen setter vi ogs\u00e5 sp\u00f8rsm\u00e5l med. Gravearbeidene f\u00f8rte jordmassene mot vest, nedsagde tr\u00e6r (med hekkende skj\u00e6rfamilie) ble brukt i denne fyllingen, deretter kom det mange lastebillass med store stein som ble p\u00e5f\u00f8rt fyllingen. Stabiliteten i dagens fylling setter jeg store sp\u00f8rsm\u00e5lstegn med om den f\u00e5r bli liggende som i dag med fare for utrasing etter som tiden g\u00e5r\u00bb. \u00abFor \u00f8vrig viser jeg i dette tilsvar p\u00e5 nabovarselet til det vedlagte notatet fra advokat Susanne Nyborg Bjelland hvor hun i dette notatet im\u00f8teg\u00e5r p\u00e5stander som er i saken\u00bb. I notatet av 28.06.2023 vises det til at det heftet saksbehandlingsfeil ved rammetillatelsen som ble gitt. Det er blant annet vist til at eksisterende terreng er angitt ulikt i tegningsgrunnlaget som ble varslet 10.09.2022, sammenlignet med det som n\u00e5 er varslet. Det vises ogs\u00e5 til at tegningsgrunnlaget for s\u00f8knaden fordrer en ny helhetsvurdering av estetikk og tilpasning til \"dets bygde og naturlige omgivelser og plassering\" etter pbl. \u00a7 29-2. Saksnummer BYGG-2022/26836 Side 6 av 24 S\u00f8kers tilsvar til merknader: Saksnummer BYGG-2022/26836 Side 7 av 24 Saksnummer BYGG-2022/26836 Side 8 av 24 For bygningsmyndighetens vurdering knyttet til merknader og tilsvar viser vi til f\u00f8lgende punkter i dette vedtaket: Punkt 3.6 om visuelle kvaliteter Punkt 3.8 om dispensasjon fra plan-og bygningsloven \u00a7 29-4 om avstand til nabogrense N\u00e5r det gjelder plasseringen av parkering og mur viser vi til tinglyst avtale datert 03.05.2021 som ble opprettet i forbindelse med fradeling fra gnr. 44 bnr. 180. Av denne fremg\u00e5r det at: \u00abEiendom p\u00e5 knr. 4601 Gnr: 44 Bnr 904 har gjensidig rett p\u00e5 \u00e5 bruke vei, avkj\u00f8rsel og snuplass p\u00e5 Gnr. 44 Bnr 180 for all fremtid. Rettigheten gjelder atkomst til egen eiendom. Ut fra det som er oms\u00f8kt oppf\u00f8res n\u00e5 de delene av felles tilkomst som knytter seg til eiendommen p\u00e5 gnr. 44 bnr. 904. Plasseringen er p\u00e5 bakgrunn av den tinglyste avtalen vurdert til \u00e5 v\u00e6re i samsvar med avstandsbestemmelsen og pbl. \u00a7 29-4 tredje ledd bokstav a. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 Prosjektil AS 982314097 Ansvarlig s\u00f8ker Tiltaksklasse 1 BRATLAND Ansvarlig Prosjektering T\u00f8mrer EIENDOMSUTVIKLING 813688662 prosjekterende \u2013 arbeid og AS Tiltaksklasse 1 trekonstruksjoner BRATLAND Ansvarlig Prosjektering EIENDOMSUTVIKLING 813688662 prosjekterende \u2013 ventilasjon AS Tiltaksklasse 1 Ansvarlig FAVN LPO Arkitektonisk 928602656 prosjekterende \u2013 ARKITEKTER AS utforming Tiltaksklasse 1 Ansvarlig Prosjektering av ARKOBYGG AS 918269533 prosjekterende \u2013 radon- og Tiltaksklasse 1 betongarbeider OPPH\u00d8RT Ansvarlig HAUGESUND TAK & 08.03.2023: 924720646 prosjekterende \u2013 TERRASSE AS Prosjektering av Tiltaksklasse 1 taktekking Ansvarlig BERGEN OG OMEGN Prosjekterende 994882015 prosjekterende \u2013 R\u00d8R AS sanit\u00e6r enebolig Tiltaksklasse 1 BRATLAND Ansvarlig utf\u00f8rende T\u00f8mmerarbeider og EIENDOMSUTVIKLING 813688662 \u2013 montering av AS Tiltaksklasse 1 trekonstruksjoner Saksnummer BYGG-2022/26836 Side 9 av 24 BRATLAND Ansvarlig utf\u00f8rende Utf\u00f8relse av EIENDOMSUTVIKLING 813688662 \u2013 ventilasjon AS Tiltaksklasse 1 Ansvarlig utf\u00f8rende Utf\u00f8relse av radon- ARKOBYGG AS 918269533 \u2013 og betongarbeider Tiltaksklasse 1 OPPH\u00d8RT Ansvarlig utf\u00f8rende 08.03.2023: Utf\u00f8relse HAUGESUND TAK & 924720646 \u2013 av diffusjon/ TERRASSE AS Tiltaksklasse 1 byggetids tekking, isolering/taktekking Utf\u00f8rende sanit\u00e6r Ansvarlig utf\u00f8rende BERGEN OG OMEGN enebolig, utf\u00f8rende 994882015 \u2013 R\u00d8R AS VA til kommunal Tiltaksklasse 1 tilkobling Ansvarlig utf\u00f8rende SD TOTALSERVICE AS 919475293 \u2013 Grunnarbeider Tiltaksklasse 1 Ansvarlig Kontroll av membran Byggmester Karsten 997991931 kontrollerende \u2013 v\u00e5trom, kontroll av Strand AS Tiltaksklasse 1 lufttetthet 3.4. Atkomst og avkj\u00f8rsel Bymilj\u00f8etaten har i vedtak datert 16.02.2022 godkjent avkj\u00f8rsel til eiendommen. jf. veglova \u00a7\u00a7 40 til 43. Vi har i forbindelse med klagebehandlingen v\u00e6rt i kontakt med saksbehandler i Bymilj\u00f8etaten og f\u00e5tt bekreftet at vedtaket deres datert 16.02.2022 ikke endres: \u00abDet er fjernet parkeringsplassen p\u00e5 naboen sin eiendom, men snumuligheten p\u00e5 egen eiendom er ikke fjernet, s\u00e5 det er bra. De har ogs\u00e5 endret bredden p\u00e5 avkj\u00f8rselen fra 4 meter til 3 meter, noe som er ok for veiforvaltning. 3.5. Vannforsyning og avl\u00f8p Bergen Vann har gitt forh\u00e5ndsuttalelse datert 04.03.2022 med saksnummer 2022/1516-5. Saksnummer BYGG-2022/26836 Side 10 av 24 3.6. Visuelle kvaliteter I f\u00f8lge plan- og bygningsloven \u00a7 29-2 skal ethvert tiltak skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. Bygningens materialbruk vurderes til \u00e5 v\u00e6re tilpasset bygningsmilj\u00f8et. I lys av tiltakets behov for uegnede terrenginngrep og fyllinger fremst\u00e5r bygningen ikke som tilstrekkelig tilpasset sin situasjon. Ved ny gjennomgang av prosjektet vurderer vi at opplyst helningsgrad i tegningsgrunnlaget ikke kan stemme. Slik tegningsmaterialet viser, ser vi at fylling som opprinnelig har v\u00e6rt medregnet som uteoppholdsareal vil ha stigningsgrad n\u00e6rmere 1:2. Fyllingen gir skjemmende p\u00e5virkning p\u00e5 nabotomter og omr\u00e5dets topografi generelt, Terrengarbeidet fremst\u00e5r fremmed og dominerende b\u00e5de i seg selv og i forhold til omgivelser. I lys av nye tegninger og fotodokumentasjon st\u00f8tter PBE naboers p\u00e5stander om sterk innvirkning p\u00e5 deres eiendommer og omr\u00e5det generelt, og vurderer at tiltaket samlet sett fremst\u00e5r sv\u00e6rt uheldig. I lys av tiltakets terrenginngrep og fyllinger fremst\u00e5r bygningen ikke som tilstrekkelig tilpasset sin situasjon. I tidligere tillatelse er det p\u00e5pekt at mur i bakkant i forbindelse med parkering er noe uheldig. Bymilj\u00f8etaten har i sin uttale ogs\u00e5 p\u00e5pekt at denne fremst\u00e5r dominerende. Samlet sett vurderes tiltaket \u00e5 komme i konflikt med kommuneplanens arealdel \u00a7 8.2.9: \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer\u00bb. Oppsummert: Etter en ny vurdering er vi kommet til oms\u00f8kte tiltak ikke har gode visuelle kvaliteter i forhold til dets bygde og naturlige omgivelser. Prosjektet fremst\u00e5r samlet sett som d\u00e5rlig tilpasset str\u00f8kets karakter grunnet sv\u00e6rt dominerende terrenginngrep. Saksnummer BYGG-2022/26836 Side 11 av 24 Vi ser et prosjekt som i utgangspunktet har d\u00e5rlige forutsetninger gitt topografien og bredde p\u00e5 tomten. Med oms\u00f8kt terrengbehandling og innvirkning p\u00e5 naboer og kulturmilj\u00f8, kan ikke tiltaket gjennomf\u00f8res uten \u00e5 komme vesentlig i konflikt med det bestemmelsene skal ivareta. Etter v\u00e5r vurdering er ikke bestemmelsene ikke ivaretatt for oms\u00f8kte tiltak. 3.7. Andre uttalelser eller vedtak Bymilj\u00f8etaten har gitt uttalelse datert 08.11.2022: Saksnummer BYGG-2022/26836 Side 12 av 24 Byarkitekten/RBA har gitt uttalelse oversendt 14.12.2022: Saksnummer BYGG-2022/26836 Side 13 av 24 Byantikvaren har gitt uttalelse datert 01.12.2022: Saksnummer BYGG-2022/26836 Side 14 av 24 Saksnummer BYGG-2022/26836 Side 15 av 24 Saksnummer BYGG-2022/26836 Side 16 av 24 3.8. Dispensasjon Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler jf. plan-og bygningsloven \u00a7 19-2. Det f\u00f8lger av form\u00e5lsbestemmelsen i plan- og bygningsloven at plan og vedtak skal sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet og tas hensyn til barn og unges oppvekstmilj\u00f8 samt estetisk utforming av omgivelsene. Tiltaket kommer i strid med plan- og bygningsloven \u00a7 29-4 andre ledd som regulerer tiltakets avstand til nabogrense. Det s\u00f8kes om \u00e5 plassere fyllingsfot 1 meter fra nabogrenser. Hovedhensynet bak plan- og bygningsloven \u00a7 29-4 andre ledd er \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Det skal sikres tilpasning til terreng, eksisterende omgivelser og bebyggelse. S\u00f8ker henviser til SAK-10 \u00a7 4 og argumenterer med at fyllingsfot plassert 1,5 meter fra grense ville v\u00e6rt unntatt s\u00f8knadsplikten. S\u00f8ker skriver at tiltaket ikke gir vesentlige ulemper for naboer og det derfor heller ikke kan argumenteres for ulemper. Det p\u00e5st\u00e5s at tiltaket medf\u00f8rer gode uteoppholdsareal som tilfredsstiller krav jf. kommuneplanens arealdel \u00a7 14. Bygningsmyndighetens vurdering: I denne konkrete saken er det s\u00f8kt om fyllingsfot 1 meter fra nabogrense. Tiltaket er s\u00f8knadspliktig jf. plan-og bygningsloven \u00a720-1 a og kan ikke vurderes ut fra kriterier jf. SAK 10 4-1 \u00abtiltak som er unntatt s\u00f8knadsplikt\u00bb slik ansvarlig s\u00f8ker argumenterer for. Vi vurderer at det ikke kan v\u00e6re avgj\u00f8rende for dispensasjonsvurderingen at plasseringen kunne ha v\u00e6rt unntatt s\u00f8knadsplikt dersom det plasseres 1,5 meter fra nabogrensen og det ikke var utf\u00f8rt i sammenheng med resten av tiltaket. Sivilombudet har ved flere anledninger uttalt seg om sp\u00f8rsm\u00e5let om dispensasjon fra kravet til fire meter avstand fra nabogrense, og har gitt utrykk for at det skal en del til for \u00e5 oppfylle de relativt strenge kravene til dispensasjon. Det m\u00e5 legges til grunn at lovgiver allerede har foretatt en avveining mellom utbygger og naboens interesser, og at man som utgangspunkt har en berettiget forventning til at tiltak ikke oppf\u00f8res n\u00e6rmere enn fire meter fra egen grense. Fyllingenes/terrenginngrepenes plassering og omfang fremst\u00e5r p\u00e5trengende mot naboeiendommer. Fyllingene virker dominerende i sine omgivelser. Omr\u00e5dets str\u00f8kskarakter defineres av boliger med store hager med vegetasjon, der lys og utsikt i usjenert avstand til naboeiendom er grunnprinsippet. Tiltakets plassering vil i tillegg v\u00e6re til skade for kulturmilj\u00f8et, der omr\u00e5dets kvaliteter med lys og luft forringes. Saksnummer BYGG-2022/26836 Side 17 av 24 Samlet sett for\u00e5rsaker fylling sv\u00e6rt uheldig p\u00e5virkning p\u00e5 kulturmilj\u00f8 og nabotomter og vil med bakgrunn i dette ikke innvilges. Illustrasjoner og tegningsmateriale vurderes \u00e5 ha v\u00e6rt misvisende i opprinnelig s\u00f8knad. Selv om en illustrasjon ikke kan regnes \u00e5 gi et konkret situasjonsbilde, vurderes det at i tidligere sak har v\u00e6rt presentert med misledende informasjon, feilopplyst helningsgrad og strategiske snittlinjer. S\u00f8ker oppgir at fordelene ved \u00e5 dispensere er at det blir gode uteomr\u00e5der og at st\u00f8ttemurer unng\u00e5s. S\u00f8ker har ikke vurdert ulemper ved tiltaket. Ulempene vil if\u00f8lge kommunen v\u00e6re at det etableres fyllinger som fremst\u00e5r skjemmende i seg selv og i forhold til omgivelser, naboer og kulturmilj\u00f8. Tiltaket vurderes til \u00e5 vesentlig tilsidesette de hensyn bestemmelsene skal ivareta. Etter en samlet vurdering vil ikke fordelene v\u00e6re klart st\u00f8rre enn ulempene. Saksnummer BYGG-2022/26836 Side 18 av 24 3.9. Uteoppholdsareal Opprinnelig s\u00f8knad nevner ikke betongplatting, men viser trapp i stein. Gangvei lags hus er smal og er ikke vist med sikring. Det anses \u00e5 v\u00e6re fare for fall utfor skrent, og vurderes til \u00e5 v\u00e6re en l\u00f8sning som ikke ivaretar retningslinjer om god og sikker tilkomst til utearealer. Utgang/hoved tilkomst til \u00abbetongplatting for opphold og spising\u00bb (beskrivelse fra plantegning) g\u00e5r via boligens to soverom i byggets grunnplan. Dette vurderes til \u00e5 v\u00e6re en lite hensiktsmessig tilkomst til utearealene. Tilkomsten fremst\u00e5r tungvint og d\u00e5rlig tilrettelagt. Uteoppholdsareal skal ha bruksverdi for alle aldre, og vil i praksis v\u00e6re d\u00e5rlig egnet med tanke p\u00e5 den vanskelige tilkomsten, smale bredden langs sidene av boligen og hensyn til sikkerhet ved barns lek. Uteoppholdsareal mot gnr 44 bnr 180 har en bredde p\u00e5 ca. 4 meter og en avstand p\u00e5 0,5 meter fra naboens terrasse. Saksnummer BYGG-2022/26836 Side 19 av 24 Det er som vist i plan medregnet areal p\u00e5 60 m 2 med helning p\u00e5 1:3. Slik bygningsmyndigheten vurderer saken, er tegningene misvisende. Vi tolker helningsgrad til \u00e5 v\u00e6re n\u00e6rmere 1:2 enn 1:3. Dette er areal uten bruksverdi og tiltaket oppfyller dermed hverken kvalitetskrav eller arealkrav jf. kommuneplanens arealdel \u00a7 14. Utearealet oppfyller ikke krav om st\u00f8rrelse jf. kommuneplanens arealdel \u00a7 14.3.5. Uteoppholdsareal i \u00f8vrig byggesone skal v\u00e6re minimum 100 m 2 Arealet fremst\u00e5r uegnet for barns lek, og heller farlig enn inviterende grunnet de bratte skr\u00e5ningene og den lite hensiktsmessige tilkomsten. Omkringliggende boliger har store luftige hager og oms\u00f8kt tiltak viser prosjektering som b\u00e6rer preg av teoretisk bruk av uteareal, heller enn \u00e5 forholde seg til den faktiske situasjonen og bruk av arealet i praksis. Oppsummert: Uteoppholdsarealet fremst\u00e5r i h\u00f8y grad som restareal uten hensiktsmessig tilkomst og bruksverdi som forskjellige aldersgrupper har behov for. Tiltaket vurderes \u00e5 v\u00e6re prosjektert med minimal innlevelse for faktisk bruk av uteoppholdsareal. Vi kan ikke se at uteoppholdsareal ivaretar bestemmelser jf. Kommuneplanens arealdel \u00a7 14 med tanke p\u00e5 arealkrav, brukskvalitet og hensiktsmessig tilkomst. Saksnummer BYGG-2022/26836 Side 20 av 24 3.10. Annet Bod og oppbevaringsplass jf. byggteknisk forskrift \u00a712-10 (2) Boenheten skal ha oppbevaringsplass eller bod p\u00e5 minimum 5,0 m 2 BRA for sykler, sportsutstyr, barnevogner og lignende. Boligen er prosjektert med bod som ikke har bruksverdi i forhold til plassering av hageutstyr, sportsutstyr, barnevogner, sykler og lignende. Boden er lokalisert uten enkel tilgang fra inngangsplan eller hage og uteareal. Tilkomst til boden m\u00e5 skje enden via etasjen over eller via soverom. Bod tilfredsstiller ikke krav gitt i TEK 17 \u00a7 12-10 selv om minimumsarealet er oppfylt. Boligen er ikke prosjektert med utvendig sportsbod. Prosjekteringer viser preg av pragmatisk arealplassering uten hensyn til faktisk bruk, der man skal kunne oppbevare for eksempel sykler, sportsutstyr, hageredskaper, barnevogner m.m. Plantegning med markering viser bod i 1 etasje med tilgang via trapp og soverom. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Med hilsen Plan- og bygningsetaten Pia Grung Saksbehandler Glenn Magne Kristensen Seksjonsleder Dette dokumentet er godkjent elektronisk. Saksnummer BYGG-2022/26836 Side 21 av 24 Kopi til DS EIENDOM AS Langelandsstien 4B 4103 J\u00d8RPELAND Rolf Bastian Langlo 5223 NESTTUN Klokkarlia 4 Vidar B\u00f8rresen 5223 NESTTUN Sol\u00e5sen 26 Ronny Sivertsen 5223 NESTTUN Klokkarlia 5 Erik L\u00f8e 5223 NESTTUN Klokkarlia 3 Camilla Urang 5223 NESTTUN Klokkarlia 5 Ragnhild Thorsnes V/Adv Paal-Henrich 5817 BERGEN Sagen Berle Postboks 2026 Nordnes Caroline Jakobsen Bruland Sol\u00e5sen 26 5223 NESTTUN Saksnummer BYGG-2022/26836 Side 22 av 24 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2022/26836 Side 23 av 24 Saksnummer BYGG-2022/26836 Side 24 av 24 "
}