{
  "dokument_id": "a5e188c0-f881-5ecb-9709-85b0c639252e",
  "doc_type": "case_attachment",
  "kommune": 4601,
  "tittel": "Tilleggsnotat Bergenhus gnr 165 bnr 363 C. Sundts gate 65 Klage over avslag p\u00e5 s\u00f8knad om nybygg bolig - Bygg 2",
  "url": "https://bergen.kommune.no/politikere-utvalg/api/fil/bk360/10629163/Tilleggsnotat-Bergenhus-gnr-165-bnr-363-C-Sundts-gate-65-Klage-over-avslag-pa-soknad-om-nybygg-bolig-Bygg-2",
  "tekst": " BBU - kommunaldirekt\u00f8rens stab Til Intern korrespondanse Bystyrets kontor V\u00e5r referanse: 2024/57265-13 Saksbehandler: Marthine Helvig Fra Dato: 20. juni 2024 Byr\u00e5d for byutvikling Tilleggsnotat Bergenhus gnr 165 bnr 363 C. Sundts gate 65 Klage over avslag p\u00e5 s\u00f8knad om nybygg bolig - Bygg 2 Byr\u00e5dsavdelingen har mottatt tilleggsnotat datert 28.05.2024 fra Plan- og bygningsetaten. Etter at saken ble oversendt politisk behandling har HELP Forsikring AS sendt inn ytterligere kommentarer til saken i brev 21.05.2024 p\u00e5 vegne av nabo, Giselda Di Giovanni, som har p\u00e5klaget vedtaket. I den supplerende klagen anf\u00f8res det at vilk\u00e5rene for \u00e5 gi dispensasjon fra avstand til nabo, plan- og bygningsloven \u00a7 29-4, ikke er oppfylte. I praksis vil oppf\u00f8ring av tiltakene f\u00f8re til at huset til nabo i praksis blir fullstendig bokset inn. Nabo vil miste s\u00e5 godt som alt dagslys og utsyn fra kj\u00f8kken og stue. Det m\u00e5 hensyntas at Bekketomten er den korteste gaten i Bergen p\u00e5 bare 16 m, og at det allerede er begrenset grad av lys og luft til eiendommen. Nabos hus ligger ogs\u00e5 lavt i terrenget, og er allerede omgitt av h\u00f8ye bygninger. Ulempene for nabo med at ytterligere bygg skal oppf\u00f8res rundt hennes bolig vil derfor v\u00e6re ekstra store og urimelige. Bygg 2 vil ogs\u00e5 f\u00f8re til betydelig mer innsyn, og vil med sine 14,62 m ruve over nabos hus, som av stillasfirma er m\u00e5lt til \u00e5 v\u00e6re litt over 10 m h\u00f8y. Nabo mener ogs\u00e5 at vilk\u00e5rene for \u00e5 gi dispensasjon fra byggegrense mot kommunal vei og reguleringsplanens arealform\u00e5l ikke er oppfylte. Klager viser til at gjenoppbyggingshensynet ikke kan spille inn i vurderingen her, da omr\u00e5det har endret seg mye etter det sto bygninger p\u00e5 oms\u00f8kt eiendom, blant annet med oppf\u00f8ring av h\u00f8ye boligblokker som allerede stenger for lys p\u00e5 tre sider av boligen til nabo. Det p\u00e5pekes ogs\u00e5 at det ikke har v\u00e6rt p\u00e5regnelig for naboer i omr\u00e5det \u00e5 f\u00e5 to boliger plassert p\u00e5 sin naboeiendom, da de med utgangspunkt i reguleringsplanen har lagt til grunn at omr\u00e5det her skal bli v\u00e6rende uten bygninger, slik at de er sikret sitt behov for lys og luft mellom bebyggelsen. Det vises til den supplerende klagen i sin helhet. Plan- og bygningsetaten har vurdert den supplerende klagen og mener at det ikke kommer frem vesentlige nye momenter. Det vises til vurderingene og begrunnelsen som er gitt i fagnotat datert 13.05.2024. Det vises til tilleggsnotatet i sin helhet. Byr\u00e5den viser til at anf\u00f8rsler knyttet til dispensasjon fra avstandskravet i pbl. \u00a7 29-2 er gjennomg\u00e5tt i byr\u00e5dets innstilling. Hva gjelder klagers anf\u00f8rsel om at det ikke er grunnlag for \u00e5 dispensere fra arealform\u00e5let og byggegrense mot vei i reguleringsplanen, vil byr\u00e5den fremheve det f\u00f8lgende. Tverrpassasjene i omr\u00e5det bevares, og det vil fortsatt v\u00e6re gode muligheter for passasje og tilkomst. Med hilsen Byr\u00e5d for byutvikling Christine Kahrs Dokumentet er godkjent elektronisk. Kopi: Bystyrets kontor - Bjarte Kristiansen Fr\u00f8nsdal, Bystyrets kontor - Andreas Graue Berg "
}