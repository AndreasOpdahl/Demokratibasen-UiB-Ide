{
  "dokument_id": "ed4dd0b1-658c-5d96-a606-4f7af5c6f686",
  "doc_type": "case_attachment",
  "kommune": 4601,
  "tittel": "H\u00f8ringsuttalelse - Framlegg til omklassifisering av Fv. 556, 5198, 5212, 5216, 5305 og 5362 i Bergen kommune.",
  "url": "https://bergen.kommune.no/politikere-utvalg/api/fil/bk360/10718883/Horingsuttalelse-Framlegg-til-omklassifisering-av-Fv-556-5198-5212-5216-5305-og-5362-i-Bergen-kommune-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/04452-6 H\u00f8ringsuttalelse - Framlegg til omklassifisering av Fv. 556, 5198, 5212, 5216, 5305 og 5362 i Bergen kommune Hva saken gjelder: Vestland fylkeskommune vurderer \u00e5 omklassifisere en del fylkesveistrekninger til kommunale veistrekninger, og med det overf\u00f8re forvaltningsansvaret for veistrekningene til Bergen kommune. Fylkeskommunen har med brev av 09.01.2024 sendt saken p\u00e5 h\u00f8ring til Bergen kommune, se vedlegg 1. De aktuelle veistrekningene gjelder: 1. Fv. 5212 Breivikdalen 2. Fv. 5216 H\u00e5konshellaveien 3. Fv. 5362 Vardesvingen / Vardeveien / Marineveien 4. Fv. 556 Fj\u00f8sangerveien 5. Fv. 5198 Merkurvegen 6. Fv. 5305 Steinest\u00f8vegen Figur 1: Oversiktskart over aktuelle strekninger for omklassifisering Totalt omhandler h\u00f8ringen 6,7 km med fylkesvei. 1 Det f\u00f8lger av veglova \u00a7 7 at fylkeskommunen kan gj\u00f8re vedtak om at fylkesvei skal omklassifiseres til kommunal vei etter at kommunen har uttalt seg i saken, og at omklassifisering ikke kan iverksettes uten at veien oppfyller tekniske krav etter gjeldende retningslinjer. Det er NA-rundskriv 97/13 som angir tekniske krav, se vedlegg 2. Vestland fylkeskommune viser til brev fra Samferdselsdepartementet av 26.mars 1985 n\u00e5r det gjelder kriterium for grensedragning mellom fylkeskommunale og kommunale veier: \u00aba. Storbyer/byer (over 5000 innbyggarar). Grensen mellom fylkesvegar og kommunale vegar vert trekt mellom samlevegar og adkomstvegar slik disse er definert i vegnormalene b. Mindre tettstadar (opp til 5000 innbyggarar). Fylkesvegar i tettstader opprettheld si klassifisering i sj\u00f8lve tettstaden fram til kryss med riksveg eller fylkesveg, eller kontakt med jernbanestasjon, flyplass, rutebilterminal, eller kai av regional betyding c. Spreidtbygde - / grisgrendte omr\u00e5der. Ein fylkesveg skal ha et befolkningsunderlag p\u00e5 minst 50 personer. Fylkesvegen skal f\u00f8res fram til kontakt med jernbanestasjon, flyplass, rutebilterminal, eller kai av regional betyding. For storbyar og byar siktes det her til de omr\u00e5der som vert avgrensa til tettbygd omr\u00e5de. Andre deler av vegnettet i disse omr\u00e5da vert vurdert som i spreidtbygde omr\u00e5de.\u00bb Basert p\u00e5 ovenfornevnte kriterium, vurderer fylkeskommunen at det ikke er grunnlag for \u00e5 opprettholde fylkesveistatus p\u00e5 de aktuelle veistrekningene. Fylkeskommunen presiserer i framlegg til omklassifisering at et eventuelt vedtak om omklassifisering kun er gjeldende fra vedtaksdato dersom de tekniske kravene i NA-rundskriv 97/13 er tilfredsstilt. H\u00f8ringsfrist: H\u00f8ringsfristen ble opprinnelig satt til 08.03.2024. Byr\u00e5dsavdeling for byutvikling har i dialog med fylkeskommunen f\u00e5tt avklart at videre arbeid med omklassifisering blir liggende i bero frem til kommunen har avgitt h\u00f8ringssvar. Innspill fra fagetater: Innspill fra Bymilj\u00f8etaten av 24.06.2024, jf. vedlegg 3 Bymilj\u00f8etaten har beregnet at omklassifisering av 6,7 km vei vil p\u00e5f\u00f8re betydelige kostnader for kommunen. Etaten har utarbeidet en ca. \u00e5rlig oversikt over kostnader knyttet til omklassifiseringen for hver delstrekning, jf. tabell under. I sum beregnes \u00e5rlige kostnader av forslaget til \u00e5 ligge p\u00e5 rundt 1,3 mill. kr. Kostnader Kroner Fv. 5212 Breivikdalen 100 587 Fv. 5216 H\u00e5konshellaveien 542 047 Fv. 5362 Vardeveien 165 627 Fv. 556 Fj\u00f8sangerveien 97 214 Fv. 5198 Merkurveien 147 550 Fv. 5305 Steinest\u00f8vegen 246 937 Totalt 1 299 962 Vedlagt ligger filen med regnskap for hver av strekningene, se vedlegg 4. Med bakgrunn i gjeldende budsjett og forventninger om strammere \u00f8konomi i \u00e5rene fremover, er Bymilj\u00f8etaten bekymret for de \u00f8konomiske konsekvensene ved omklassifisering og overtakelse av de aktuelle veistrekningene. Etaten viser til at det i tillegg p\u00e5g\u00e5r flere andre 2 omklassifiseringssaker som ikke er avsluttet, b\u00e5de n\u00e5r det gjelder omklassifisering fra fylkesvei til kommunalvei og fra kommunalvei til fylkesvei. Bymilj\u00f8etaten deler vurderingen til fylkeskommunen om at de aktuelle delstrekningene ikke oppfyller kriteriene for fylkesvei med unntak av Fv. 5305 Steinest\u00f8vegen. Det p\u00e5pekes at Steinest\u00f8vegen er omkj\u00f8ringsvei n\u00e5r E39 Hauk\u00e5stunnelen stenges og \u00absnarvei\u00bb i k\u00f8- situasjoner. Bymilj\u00f8etaten utrykker at de ikke \u00f8nsker \u00e5 ha ansvar for omkj\u00f8ringsvei for riksvei. Innspill fra Plan- og bygningsetaten av 25.06.2024, jf. vedlegg 5 Fv. 556 Fj\u00f8sangerveien inng\u00e5r i planarbeid for sykkelstamvei Bergen - Delstrekning 3, hvor det vurderes et tilbud for myke trafikanter p\u00e5 deler av strekningen. Ved eventuell omklassifisering, m\u00e5 det avklares hvorvidt det er Vestland fylkeskommune eller Bergen kommune v/Bymilj\u00f8etaten som definerer standard og utforming av tiltaket i planen. I en overgangsfase er det n\u00f8dvendig med tett dialog mellom fylkeskommunen og kommunen i planarbeidet. Plan- og bygningsetaten har ikke registrert at det p\u00e5g\u00e5r planarbeid som ber\u00f8rer \u00f8vrige strekninger. Byr\u00e5dens vurdering og forslag til h\u00f8ringsuttalelse: Omklassifisering av vei vil ha innvirkning p\u00e5 kostnader knyttet til drift- og vedlikehold, og kostnader knyttet til forvaltning av infrastruktur og eiendom relatert til vei. Interne beregninger av kostnader forbundet med foresl\u00e5tte omklassifiseringstrekninger viser \u00e5rlige kostnader p\u00e5 tiln\u00e6rmet 1,3 mill. kr. Det foreligger i dag ingen tilfredsstillende ordning for kompensasjon for vesentlige \u00f8kninger i drift og vedlikeholdskostnader med veianlegg som overf\u00f8res til kommunen. Bergen kommune erfarer at vi i \u00f8kende grad f\u00e5r overdratt fylkesveianlegg der trafikkmengden og veiens funksjon er sterkt redusert, mens kostnadene ved \u00e5 holde veianlegget i drift fortsatt er h\u00f8ye. Vi har flere p\u00e5g\u00e5ende omklassifiseringssaker med fylkeskommunen hvor vi venter p\u00e5 avklaringer, bl.a. Vincent Lunges gate, Sm\u00f8r\u00e5svegen og Hjellestadvegen. I sum representerer omklassifiseringssakene til dels stor risiko for kommunens \u00f8konomi. Vi er imidlertid i startfasen p\u00e5 andre omklassifiseringssaker som gjelder overdragning av kommunale gang- og sykkelveier til fylket. Det kan derfor v\u00e6re at driftsbudsjettene totalt sett vil p\u00e5virkes mindre om man ser omklassifiseringssakene i sammenheng. Bergen kommune anbefaler derfor prim\u00e6rt at p\u00e5g\u00e5ende omklassifiseringssaker blir vurdert i sammenheng og iverksatt samlet. Bergen kommune legger i alle tilfeller til grunn at teknisk standard p\u00e5 aktuelle veistrekninger for omklassifisering opparbeides etter gjeldende regelverk, og at kommunen ikke p\u00e5f\u00f8res \u00f8kte kostnader for \u00e5 sette veiene i stand. Det legges ogs\u00e5 til grunn at formell overtakelse blir avholdt etter n\u00e6rmere avtale. P\u00e5 bakgrunn av det som fremkommer av retningslinjer, kriterium, vurderinger og forbehold i denne saken og dens vedlegg, ser Bergen kommune isolert sett at f\u00f8lgende veier kan omklassifiseres til kommunal vei p\u00e5 et tidspunkt: 1. Fv. 5212 Breivikdalen 2. Fv. 5216 H\u00e5konshellaveien 3. Fv. 5362 Vardesvingen / Vardeveien / Marineveien 4. Fv. 556 Fj\u00f8sangerveien 5. Fv. 5198 Merkurvegen 3 Bergen kommune \u00f8nsker ikke \u00e5 overta Fv. 5305 Steinest\u00f8vegen. Veistrekningen fungerer som omkj\u00f8ringsvei for E39, som har kapasitetsutfordringer i dag. Det vil v\u00e6re mer naturlig \u00e5 vurdere omklassifisering av Steinest\u00f8vegen n\u00e5r ny E39 V\u00e5gsbotn - Klauvaneset st\u00e5r ferdig. Da vil alle niv\u00e5er av veimyndigheter kunne v\u00e6re representert p\u00e5 den aktuelle strekningen. Vedtakskompetanse: Byr\u00e5det avgir h\u00f8ringsuttalelser p\u00e5 vegne av Bergen kommune, jf. byr\u00e5dets fullmakter \u00a7 6, jf. bystyresak 378-20. H\u00f8ringsuttalelser i prinsipielle saker som samtidig inneb\u00e6rer politiske avveininger, skal avgis av bystyret. Saken ansees ikke for \u00e5 v\u00e6re prinsipiell. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Byr\u00e5det avgir h\u00f8ringsuttalelse til \u00abH\u00f8ring av framlegg til omklassifisering av Fv. 556, 5198, 5212, 5216, 5305 og 5362 i Bergen kommune\u00bb slik den fremkommer av byr\u00e5dens forslag. 2. F\u00f8r Bergen kommune eventuelt overtar veistrekninger med tilh\u00f8rende konstruksjoner, m\u00e5 disse tilfredsstille gjeldende tekniske krav. 3. Melding om vedtak sendes Bystyrets kontor. Dato: 27. august 2024 Marte Joan Monstad settebyr\u00e5d for byutvikling Dokumentet er godkjent elektronisk. Vedlegg: 1. H\u00f8ring av framlegg til omklassifisering av Fv. 556, 5198, 5212, 5216, 5305 og 5362 fra Vestland fylkeskommune, datert 09.01.2024. 2. NA-rundskriv 1997/13. 3. Fagnotat, datert 24.06.2024. 4. Kostnadsoversikt fra Bymilj\u00f8etaten. 5. Fagnotat fra Plan- og bygningsetaten, datert 25.06.2024. 4 "
}