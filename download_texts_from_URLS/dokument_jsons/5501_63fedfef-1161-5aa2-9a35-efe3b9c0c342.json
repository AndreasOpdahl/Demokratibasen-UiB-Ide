{
  "dokument_id": "63fedfef-1161-5aa2-9a35-efe3b9c0c342",
  "doc_type": "case_presentation",
  "kommune": 5501,
  "tittel": "ROS analyse av de arbeidsmilj\u00f8messige konsekvensene ved omorganisering av stab for samfunn",
  "url": "https://innsyn.tromso.kommune.no/application/getMoteDokument?dokid=2001603056",
  "tekst": "Arkivsaksnr. 24/02172-1 Saksbehandler Frank Pedersen Solheim Saksgang M\u00f8tedato Arbeidsmilj\u00f8utvalget 08.02.2024 1/24 ROS analyse av de arbeidsmilj\u00f8messige konsekvensene ved omorganisering av stab for samfunn Kommunedirekt\u00f8rens innstilling til vedtak: Ingen forslag til vedtak. AMUs innspill \u00f8nskes i sin helhet til den videre prosess Mari Enoksen Hult Gry Caroline Dons Konst. kommunedirekt\u00f8r Konst.direkt\u00f8r organisasjon 1 Hva saken gjelder I forbindelse med omorganisering av stab for samfunn er det oprettet en arbeidsgruppe som koordinerer arbeidet med involvering og ROS-analyse i tilknytning til prosessen. Arbeidsgruppen ledes av konstituert direkt\u00f8r for organisasjon Gry Dons og best\u00e5r ellers av hovedtillitsvalgte Rita Kjelstrup, Torleif Nordbakk og Henrik Gaup samt hovedverneombud Barbro Byrkjeland og HR-r\u00e5dgiver Frank Pedersen Solheim. I denne saken legges det frem ROS-analyse av de arbeidsmilj\u00f8messige konsekvensene omorganisering av stab for samfunn kan medf\u00f8re. Det er erfaring og tilbakemeldinger fra ansatte og tillitsvalgte som ligger til grunn for arbeidet. Saksutredning Direkt\u00f8r for stab for samfunn har sagt opp sin stiling og i den anledning er det besluttet av kommunedirekt\u00f8ren at stillingen ikke skal lyses ut pr n\u00e5, og det konstitueres heller ikke noen inn i stillingen. Med bakgrunn i denne oppsigelsen er det satt i gang et omorganiseringsarbeid for \u00e5 fordele seksjonene, herunder arbeidsoppgaver og ansatte. Kommunedirekt\u00f8rens forslag til organisatoriske endringer ligger vedlagt. Oppsumert inneb\u00e6rer endringene at: \u2022 Seksjon for kommunikasjon flyttes til stab for organisasjon \u2022 Seksjon for samfunnssikkerhet flyttes under kommunedirekt\u00f8ren \u2022 Seksjon for servicetorget flyttes som enhet under seksjon for politisk sekretariat \u2022 Seksjon for samfunn, innovasjon og n\u00e6ring flyttes som seksjon til avdeling for bymilj\u00f8 I tillegg flyttes det noen arbeidsoppgaver fra seksjon for samfunn, innovasjon og n\u00e6ring til andre seksjoner. Involverte seksjoner og enheter er virksomhetsstyring og internkontroll som mottar to ansatte, politisk sekretariat mottar to personer, staben i seksjon for IT og byplan mottar en ansatt hver. I den forbindelse har ansatte som innehar arbeidsoppgavene en rett og plikt til \u00e5 f\u00f8lge arbeidsoppgavene. Ber\u00f8rte ansatte og tillitsvalgte er gitt skriftlige og muntlige orienteringer om omorganiseringen. For \u00e5 sikre medvirkning fra ansatte i form av skriftlig dokumentasjon har konst.direkt\u00f8r for organisasjon i epost, datert 11.01.2024, bedt seksjonslederne i stab for samfunn om informere ansatte i staben at arbeidsgruppen \u00f8nsker ansattes innspill. Innspillene sendes direkte til saksbehandler av denne sak og er en del av bakrunnsmaterialet for ROS-analysen. I tillegg er bemanningsplanene dr\u00f8ftet med tillitsvalgte i arbeidsgruppen den 31.01.2024. Uten at det kom noen bemerkninger p\u00e5 disse. I Troms\u00f8 kommunes veileder for omstillingsprosesser skal blant annet prosessen risikoanalyseres. Denne er utarbeidet av arbeidsgruppen og ligger vedlagt. Det fremkommer ikke punkter i ROS-analysen som er av kritisk karakter. Det er allerede gjennomf\u00f8rt flere tiltak som reduserer sannsynligheten for at risikofaktorer skal inntreffe. Arbeidsgruppen har likevel bedt om at seksjonslederne i stab for samfunn g\u00e5r en ny runde med sine ansatte om det finnes flere innspill. Dette for \u00e5 sikre ytterligere medvirkning. Fristen der er mandag 05.02.2024. Disse, sammen med tidligere innspill, ettersendes AMU leder f\u00f8r AMU- m\u00f8tet. 2 Konklusjon Ingenting i ROS-analysen som tilsier at dette er en uforsvarlig prosess. Vedlegg Stab for samfunn med forslag til endring ROS analysen 3 "
}