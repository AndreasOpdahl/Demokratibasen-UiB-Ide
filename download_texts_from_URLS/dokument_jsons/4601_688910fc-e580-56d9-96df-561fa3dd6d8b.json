{
  "dokument_id": "688910fc-e580-56d9-96df-561fa3dd6d8b",
  "doc_type": "case_attachment",
  "kommune": 4601,
  "tittel": "Statsforvaltaren i Vestland, vedtak datert 13.09.2023",
  "url": "https://bergen.kommune.no/politikere-utvalg/api/fil/bk360/12217737/Statsforvaltaren-i-Vestland-vedtak-datert-13-09-2023",
  "tekst": " V\u00e5r dato: V\u00e5r ref: 13.09.2023 2023/9916 Deres dato: Deres ref: 28.11.2022 Kjell Trengereid HYLLAND AS Saksbehandler, innvalgstelefon Leirvikflaten 31 Arnt Erik Nordheim, 5764 3191 5179 GODVIK Bergen kommune gnr. 141 bnr. 176, Olsvikveien. Oppf\u00f8ring av enebolig med sekund\u00e6rleilighet Vi viser til oversending fra Bergen kommune 21.06.2023, som gjelder klage p\u00e5 administrativt vedtak 07.11.2022. Klagen er rettidig, og vilk\u00e5rene for \u00e5 behandle saken er oppfylt. Vedtak Statsforvalteren i Vestland stadfester vedtaket fra Bergen kommune 07.11.2022, ref. BYGG- 2022/24917-11, om avslag p\u00e5 s\u00f8knad om enebolig m/sekund\u00e6rleilighet p\u00e5 gbnr. 141/176. Sakens bakgrunn Blomstring AS (org.nr. 999 248 071) s\u00f8kte den 20.09.2021 om rammetillatelse og dispensasjon for bolig p\u00e5 gbnr. 141/176, jf. ditt brev av samme dato. Eiendommen gbnr. 141/176 er en regulert boligtomt p\u00e5 ca. 754 m2, omfattet av reguleringsplan for Laksev\u00e5g. GN141, Gjerdingen.1 I kommuneplanens arealdel (KPA2018) er eiendommen avsatt til bebyggelse og anlegg, som del av den \u00f8vrige byggesonen utenfor fortettingsomr\u00e5dene.2 P\u00e5 plankartet fra 1989 er boligen tegnet inn med langsg\u00e5ende plassering langs veg, p\u00e5f\u00f8rt koteh\u00f8yde (+48,2), mens det i s\u00f8knaden ble s\u00f8kt om dispensasjon for endret l\u00f8sning, tilsvarende som prinsippene for nabo i vest. Det ble ogs\u00e5 s\u00f8kt om to etasjer, mens reguleringsplanen \u00e5pner for sm\u00e5husbebyggelse i en etasje. Vi viser til s\u00f8knaden med begrunnelse, som forutsettes kjent. Bergen kommune avslo s\u00f8knaden 07.11.2022. I avslaget viste kommunen til at KPA2018 gjelder foran eldre reguleringsplaner ved motstrid, dersom reguleringsplanen er vedtatt f\u00f8r 01.01.2013.3 Basert p\u00e5 flere ulike kriterier la kommunen til grunn at tiltaket ville utgj\u00f8re \u00abvesentlig nybygging\u00bb, i strid med KPA2018 \u00a7 26.5.1. Det var ikke s\u00f8kt om dispensasjon fra kommuneplanen, og s\u00f8knaden ble derfor avsl\u00e5tt med hjemmel i denne bestemmelsen, jf. plan- og bygningsloven \u00a7 11-6 tredje avsnitt om kommuneplanens rettsvirkning. Kommunen avslo ogs\u00e5 s\u00f8knaden om dispensasjon for 1 PlanID: 3335200, i kraft 06.06.1989. 2 \u00abSone 4\u00bb, jf. KPA2018 \u00a7 26.5 mfl. 3 KPA2018 \u00a7 2.4. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Statens hus, Kaigaten 9, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/4 endret plassering, ettersom fordelene ved endret utforming og etasjetall ikke var klart st\u00f8rre enn ulempene. P\u00e5 vegne av Hylland AS klaget du p\u00e5 vedtaket 28.11.2022. For det f\u00f8rste er det skilt ut tre boligeiendommer i dette omr\u00e5det, og som skal bygges ut.4 Vi oppfatter dette som at tiltakshaveren derfor er avhengig av forutberegnelighet i prosessen, og at kommunens tolkning er uholdbar. Slik dere ser det er s\u00f8knaden ikke i strid med forbudet mot vesentlig nybygging i \u00f8vrig byggesone. Det er dermed rammene i reguleringsplanen som gjelder for denne saken. For s\u00e5 vidt gjelder regulert plassering, viser dere til at \u00aballe boliger i omr\u00e5det\u00bb gjennomg\u00e5ende har to etasjer. Det kan derfor ikke v\u00e6re en relevant ulempe i dispensasjonsvurderingen at dere har s\u00f8kt om tilsvarende l\u00f8sning. Andre momenter som visuelle kvaliteter, samt vann og avl\u00f8p o.l., vil kunne f\u00e5 sin l\u00f8sning i forbindelse med s\u00f8knad om igangsettingstillatelse. Dette er alts\u00e5 heller ikke momenter som tilsier avslag p\u00e5 en rammes\u00f8knad. Kommunen v/Utvalg for milj\u00f8 og byutvikling behandlet klagen i m\u00f8te 14.06.2023, sak 269/23, men fant ikke grunn til \u00e5 ta klagen til f\u00f8lge. Regelverk Statsforvalteren er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. Kommunen skal gi tillatelse til tiltak som ikke er i strid med bestemmelser gitt i eller i medhold av plan- og bygningsloven, jf. plan- og bygningsloven \u00a7 21-4 f\u00f8rste avsnitt. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Det framg\u00e5r av plan- og bygningsloven \u00a7 11-6 at kommuneplanen er juridisk bindende for nye eller utvidelse av eksisterende tiltak. Ved motstrid gjelder kommuneplanen foran eldre plan eller planbestemmelse for samme areal, med mindre annet er fastsatt KPA, se plan- og bygningsloven \u00a7 1-5, jf. KPA2018 \u00a7 2.4, der skj\u00e6ringstidspunktet er satt til 01.01.2013. I omr\u00e5der for bebyggelse og anlegg; \u00f8vrig byggesone, tillates ikke \u00abvesentlig nybygging\u00bb, jf. KPA2018 \u00a7 26.5.1. N\u00e6rmere krav og kriterier er gitt i den samme bestemmelsen. Statsforvalterens vurdering Vi oppfatter at det er enighet om at eiendommen omfattes av den \u00f8vrige byggesonen iht. \u00a7 26.5, og at begrensningene om \u00abvesentlig nybygging\u00bb i utgangspunktet gjelder for tiltaket. Sp\u00f8rsm\u00e5let er hvordan bestemmelsen skal forst\u00e5s, og om den er til hinder for det oms\u00f8kte tiltaket p\u00e5 gbnr. 141/176. Dersom tiltaket er i strid med bestemmelsen kan s\u00f8knaden ikke godkjennes uten dispensasjon, jf. plan- og bygningsloven kapittel 19. Slik dispensasjon er ikke oms\u00f8kt, jf. \u00a7 21-2 f\u00f8rste avsnitt, og s\u00f8knaden m\u00e5 i s\u00e5 fall avsl\u00e5s, jf. \u00a7 21-4. Statsforvalteren viser i den forbindelse til at 4 Gnr. 141, bnr. 174, 175 og 176. Side: 3/4 bygningsmyndighetene ikke har noen plikt til \u00e5 vurdere om vilk\u00e5rene for en slik dispensasjon foreligger, dersom dispensasjon ikke er oms\u00f8kt, men at dette i stedet er en avslagsgrunn, jf. Ot.prp.nr. 45 (2007-2008) s. 317. Kommuneplanen for Bergen kommune (KPA2018) \u00a7 26.5.1 har f\u00f8lgende ordlyd: \u00ab... I \u00f8vrig byggesone tillates ikke vesentlig nybygging. Det kan tillates eneboliger eller tomannsboliger, forutsatt at \u00f8vrige krav i bestemmelsen her er oppfylt...\u00bb De \u00ab\u00f8vrige krav\u00bb som bestemmelsen viser til, gjelder ulike typer rammeforutsetninger for bebyggelsen: slik som st\u00f8yforhold, trafikkbelastning, utnyttingsgrad og stedstilpassing. Bestemmelsen \u00e5pner ogs\u00e5 for mindre n\u00e6ringsvirksomheter under de samme kriteriene. Det skal herunder ogs\u00e5 legges vekt p\u00e5 tiltakets mulige ulemper for omgivelsene. I retningslinjene til bestemmelsen fremg\u00e5r det at omr\u00e5dene \u00ab...skal i hovedsak opprettholdes med uendret utnyttelse, og med bolig som prioritert form\u00e5l\u00bb. Slik bestemmelsen med vilk\u00e5r og retningslinjer er utformet, synes ikke \u00abvesentlig nybygging\u00bb \u00e5 ha noen bestemt avgrensning. Det bestemmelsen angir, er en rekke momenter som skal vurderes konkret, for \u00e5 avgj\u00f8re om omr\u00e5det er egnet til videre fortetting utover et visst omfang. Den absolutte grensen m\u00e5 trekkes mot tiltak som omfatter noe mer enn \u00abeneboliger eller tomannsboliger\u00bb. Slike tiltak kan ikke under noen omstendighet godkjennes i sone 4 uten dispensasjon. Hvorvidt eneboliger eller tomannsboliger skal godkjennes uten dispensasjon, avgj\u00f8res derimot etter kriteriene i \u00a7 26.5 nr. 2 til nr. 7. Ut fra retningslinjene best\u00e5r sone 4 likevel omr\u00e5der som skal opprettholdes til boligform\u00e5l. Selv om utnyttelsen skal v\u00e6re uendret, forst\u00e5r vi bestemmelsen slik at tillatelse normalt innvilges dersom tiltaket ikke er kontroversielt ut fra de angitte kriteriene. Ene- og tomannsboliger som p\u00e5 den andre siden er i strid med kriteriene i nr. 2 til nr. 7, kan etter skj\u00f8nn avsl\u00e5s med hjemmel i forbudet mot vesentlig nybygging. Vi oppfatter at kommunen langt p\u00e5 veg har samme syn. N\u00e5r det gjelder den oms\u00f8kte eneboligen p\u00e5 gbnr. 141/176, har kommunen i avslaget listet opp sju kulepunkt med kriterier som tiltaket er vurdert etter. Det at bruken vil v\u00e6re bilbasert, kan ikke v\u00e6re en avgj\u00f8rende ulempe i seg selv, ettersom dette vil gjelde for n\u00e6r alle byggeomr\u00e5der i den \u00f8vrige byggesonen. Kommunen har derimot lagt s\u00e6rlig vekt p\u00e5 at videre utbygging vil medf\u00f8re \u00f8kt trafikk, sammenholdt med at dette konkrete omr\u00e5det har tilkomst via kommunal veg (tidligere fylkesveg), og som ikke er opparbeidet iht. reguleringsplanen. Som konsekvens av dette vil ytterligere bebyggelse langs Olsvikveien medf\u00f8re en vesentlig forverret trafikksituasjon. Statsforvalteren har ikke merknader til dette, som vil v\u00e6re relevant \u00e5 legge vekt p\u00e5 etter KPA2018 \u00a7 26.5.2 om trafikkbelastning. Videre er det vist til at tiltaket ogs\u00e5 er avhengig av flere dispensasjoner, og at etasjetallet tilrettelegger for flere boenheter. Vi viser for s\u00e5 vidt til ogs\u00e5 vegmyndighetens vurdering, jf. uttalelse 27.10.2022, hvor det presiseres at Bymilj\u00f8etatens anbefaling kun gjelder for 1 ny boenhet. I klagevurderingen har kommunen ogs\u00e5 lagt vekt p\u00e5 at det er relativt mange ubebygde tomter i omr\u00e5det, og at det forutsetningsvis er et reelt behov for planavklaring, jf. plan- og bygningsloven \u00a7 12-1 andre avsnitt. Det at reguleringsplanen er av eldre dato, og tilkomstveg ikke opparbeidet med Side: 4/4 fortau, taler i samme retning. Statsforvalteren oppfatter i tillegg at det foreligger flere andre usikre momenter, blant annet ved at tiltaket mangler st\u00f8ysonekartlegging etter KPA 2018 \u00a7 22. Samlet sett har vi ikke merknader til kommunens konklusjon, hverken n\u00e5r det gjelder bruksomr\u00e5det for forbudet i KPA2018 \u00a7 26.5.1, eller at bestemmelsen er til hinder for tillatelse i denne saken. Vilk\u00e5rene for \u00e5 tillate en ny enebolig med sekund\u00e6rleilighet p\u00e5 gbnr. 141/176, er ikke oppfylt. Siden det ikke er s\u00f8kt om dispensasjon fra bestemmelsen i \u00a7 26.5.1, g\u00e5r vi ikke n\u00e6rmere inn p\u00e5 om vilk\u00e5rene for dispensasjon kan v\u00e6re oppfylt, jf. pbl. \u00a7 21-4. De andre klagegrunnene kan da heller ikke f\u00f8re fram. Vi har derfor stadfestet kommunens avslag, og g\u00e5r ikke n\u00e6rmere inn p\u00e5 de andre sidene av saken. Vedtaket p\u00e5 side 1 i dette brevet er endelig og kan ikke p\u00e5klages, jf. forvaltningsloven \u00a7 28 tredje ledd. Med hilsen Anne Kjersti Sande Arnt Erik Nordheim fagdirekt\u00f8r seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN "
}