{
  "dokument_id": "69949d84-2779-5225-a9ee-577035ab6443",
  "doc_type": "case_presentation",
  "kommune": 4601,
  "tittel": "H\u00f8yringsfr\u00e5segn - H\u00f8yring av forslag til endringar i TEK17",
  "url": "https://bergen.kommune.no/politikere-utvalg/api/fil/bk360/11913207/Framstilling-Hoyringsfrasegn-Hoyring-av-forslag-til-endringar-i-TEK17",
  "tekst": " BYR\u00c5DET Byr\u00e5dssak /25 Saksframstilling V\u00e5r referanse: 2024/183882-4 H\u00f8yringsfr\u00e5segn - H\u00f8yring av forslag til endringar i TEK 17 Kva saka gjeld: Direktoratet for byggkvalitet (DiBK) har p\u00e5 vegne av Kommunal- og distriktsdepartementet (KDD) sendt p\u00e5 h\u00f8yring forslag til endringar i byggteknisk forskrift, TEK 17, i kapittel 1 Fellesbestemmelser, kapittel 2 Dokumentasjon for oppfyllelse av krav og kapittel 12 Planl\u00f8sning og bygningsdeler. H\u00f8yringsfrist: H\u00f8yringsfristen er 01.03.2025. Kort om h\u00f8yringsforslaget: F\u00f8rem\u00e5let med endringane er \u00e5 utvikle ei enklare og meir forst\u00e5eleg byggteknisk forskrift som er tilrettelagt for meir digital bruk og automatisk regelsjekking. Dette h\u00f8yringsforslaget er f\u00f8rste steg i ein p\u00e5g\u00e5ande prosess med \u00e5 omstrukturere forskrifta med rettleiing for digital bruk. Forslaget inneber ogs\u00e5 \u00e5 forskriftsfeste dei preaksepterte ytingane i rettleiinga for \u00e5 oppn\u00e5 ei betre struktur p\u00e5 forskrifta. Direktoratet f\u00f8resl\u00e5r \u00e5 nytte omgrepet \u00abanalyserbare ytelser\u00bb om preaksepterte ytingar som er tatt inn i forskrifta. H\u00f8yringsforslaget har som utgangspunkt ikkje til hensikt \u00e5 endre det materielle kravsniv\u00e5et i TEK17. M\u00e5let med endringane er eit meir brukarvennleg regelverk vil ogs\u00e5 bidra til effektive og f\u00f8reseielege byggeprosessar. Tilrettelegging for digital bruk vil gje betre distribusjon av reglane og gjere det mogleg \u00e5 integrere forskrifta i fagsystem og automatisk regelsjekkarar. Dette vil igjen kunne sikre betre etterleving av byggteknisk forskrift og redusere tal byggfeil. Det vil ogs\u00e5 legge til rette for auka produktivitet i byggen\u00e6ringane og mindre ressursbruk i kommunane. I arbeidet med \u00e5 omstrukturere TEK17 har direktoratet vurdert ulike m\u00e5tar for \u00e5 forskriftsfeste dagens preaksepterte ytingar. Det vesentlege er at regelverket har ein struktur som sikrar god forst\u00e5ing av dei ulike brukarane, og direktoratet har vurderte om dei preaksepterte ytingane i dagens rettleiing burde vere ei eiga forskrift eller om dei b\u00f8r takast inn som forskriftskrav i gjeldande TEK17. I h\u00f8yringsforslaget f\u00f8resl\u00e5r direktoratet at dagens preaksepterte ytingar vert innarbeid i TEK17 og vert plassert der dei tematisk h\u00f8yrer heime. Dette vil fremje digital bruk og eit meir brukarorientert regelverk. Direktoratet meiner at den n\u00e6re samanhengen mellom funksjonskrav og dagens preaksepterte ytingar talar for at det vert samla i ei forskrift. Det vil 1 gjere det lettare, enn \u00e5 m\u00e5te leite gjennom fleire ulike sett med reglar. Det er ogs\u00e5 enklare for \u00e5 gjennomf\u00f8re ei heilskapleg spr\u00e5kleg gjennomgang. Direktoratet f\u00f8resl\u00e5r endringar i f\u00f8lgjande f\u00f8resegner i TEK17: - \u00a7 1-3 Definisjoner - \u00a7 2-2 Dokumentasjon for oppfyllelse av funksjonskrav. Underlag for detaljprosjektering - \u00a7 12-8 Entr\u00e9 og garderobe - \u00a7 12-10 Bod og oppbevaringsplass - \u00a7 12-11 Balkong, terrasse og lignende - \u00a7 12-14 Trapp I tillegg er det forslag om ny f\u00f8resegn i \u00a7 12-19 om snuareal for rullestol. Meir informasjon om h\u00f8yringsframlegget er opplyst under \u00abSaksframstilling\u00bb. H\u00f8yringsnotatet ligg ogs\u00e5 vedlagt. Innspel fr\u00e5 fagetat: Plan- og bygningsetaten har kome med innspel i samband med h\u00f8yringssaka. Direktoratet har i h\u00f8yringsnotatet bedt om innspel p\u00e5 bruken av omgrepet \u00abanalyserbar ytelse\u00bb i byggteknisk forskrift. Grunngjevinga for endringa fr\u00e5 omgrepet \u00abpreakseptert\u00bb er at omgrepet ikkje vert forst\u00e5tt likt i bransjen, men fagetaten meiner at endringar i omgrep ikkje verkar som ei god l\u00f8ysing p\u00e5 dette problemet. Nytt omgrep med same innhald gjev i seg sj\u00f8lv ikkje meir klarheit. Fagetaten meiner at det er strukturen i \u00a7 2-2 som b\u00f8r endrast/forklarast betre for at det skal hjelpe. Fagetaten peiker vidare p\u00e5 at det vert lagt opp til ei delvis endring slik at delar av forskrifta framleis skal nytte preakseptert yting. Dette vil vere forst\u00e5eleg for dei som jobbar med forskifta jamleg, men truleg skape ytterlegare forvirring for dei som ikkje jobbar veldig tett opp mot forskrifta. Ei l\u00f8ysing kan vere \u00e5 skifte ut omgrepet i heile forskrifta, og at det vert presisert at i ein overgangsperiode vil finne disse l\u00f8ysingane b\u00e5de i forskift og i rettleiinga. Det vert ogs\u00e5 bedt om innspel p\u00e5 korleis ein kan rettleie best mogleg. Fagetaten meiner at endringar som vert gjort b\u00f8r kome tydelegare fram. Det b\u00f8r etablerast eit \u00ablovspeil\u00bb slik som vert nytta p\u00e5 lovdata. Endringshistorikken m\u00e5 heller ikkje takast vekk n\u00e5r overgangsperioden er ferdig, men b\u00f8r vere tilgjengeleg ei god stund etterp\u00e5. Dette for at det m\u00e5 vere mogleg \u00e5 hente opp krav forskrift som var gjeldande p\u00e5 s\u00f8knadstidspunkt og opp til 5 \u00e5r etter at ferdigattest vert gitt. Det b\u00f8r vurderast om det kan utviklast ein s\u00f8kemotor som viser gjeldande TEK og SAK p\u00e5 s\u00f8knadstidspunktet ein skriv inn. Fagetaten viser ogs\u00e5 til at bruk av bilete i rettleiinga er bra. N\u00e5r det gjeld ordlyden i \u00a7 1-3 b meiner fagetaten at ein b\u00f8r vurdere \u00e5 bytte terminologi. I \u00a7 2-2 b\u00f8r punkt 3 vere punkt 1, d\u00e5 dette er eit viktig punkt som mange sm\u00e5 og mellomstore f\u00f8retak ikkje f\u00e5r med seg eller praktiserer. Etter fagetaten si erfaring er det berre store f\u00f8retak som deler opp prosjekteringa. Fagetaten er positiv til f\u00f8reslegne endringar i \u00a7\u00a7 12-8 og 12-8a, d\u00e5 endringar gjer at f\u00f8resegnene verkar betre og meir oversiktleg. Tilsvarande gjeld for f\u00f8resegna i \u00a7 12-14 om trapp, f\u00f8resegna er meir oversiktleg og det er positiv \u00e5 samle alt i ei f\u00f8resegn. Det vert elles vist til faginnspelet som ligg vedlagt. 2 Byr\u00e5den si vurdering og forslag til h\u00f8yringsuttale: Bergen kommune i all hovudsak positiv til endringane som er f\u00f8reslege i h\u00f8yringssaka. Slik den eksisterande strukturen i TEK 17 er, kan det det vere utfordrande \u00e5 bruke forskrifta. Dette gjeld for kommunar, byggen\u00e6ringa og dei private partane som nyttar regelverket. Bergen kommune ser det som positivt at direktoratet jobbar for ei forenkling av regelverket slik at det vert meir oversiktleg og lettare \u00e5 etterleve. \u00c5 legge til rette for ei forskrift som kan leggjast til rette for digitalisering i st\u00f8rre grad, er s\u00e6rleg positivt. Samfunnsutviklinga g\u00e5r i retning av fleire digitale tenester, og d\u00e5 m\u00e5 ogs\u00e5 regelverket knytt til byggesaker f\u00f8lgje etter. Det vil truleg lette gjennomf\u00f8ringa av byggesaker b\u00e5de for den private part og for kommunen. Bergen kommune meiner det er viktig at ein har ein gjennomgang av spr\u00e5ket i forskrifta generelt og til dei konkrete h\u00f8yringsforslaget. Det er viktig med klart spr\u00e5k, og ein m\u00e5 ikkje i arbeidet med ny struktur og oppbygging av forskrifta, bruke eit spr\u00e5k som er lite forst\u00e5eleg. Det m\u00e5 ligge til grunn klar definisjon av uttrykk som vert nytta slik at ein skapar ein heilskapleg forst\u00e5ing. Direktoratet skriv i h\u00f8yringsforslaget at ein ynskjer \u00e5 endre omgrepet fr\u00e5 \u00abpreaksepterte ytelse\u00bb til \u00abanalyserbare ytelser\u00bb for \u00e5 synleggjere kor dei preaksepterte ytingane er tekne inn i forskrifta. Dei skriv vidare at ved \u00e5 endre omgrepet vil det verte tydelegare at dette er ytingar som kan fr\u00e5vikast ved analyse. Bergen kommune har forst\u00e5ing for at omgrepet \u00abpreakseptert\u00bb ikkje vert forst\u00e5tt likt og at det er behov for ei endring, men er usikker p\u00e5 om det f\u00f8reslegne omgrepet er riktig. Nytt omgrep med same innhald gjev i seg sj\u00f8lv ikkje meir tydelegheit. Det m\u00e5 i s\u00e5fall liggje til grunn ei tydeleg forklaring/definisjon i forskrifta. Bergen kommune meiner at regelverket i byggteknisk forskrift m\u00e5 innehalde alle gjeldande f\u00f8ringar, ikkje at noko f\u00f8lgjer av rettleiinga slik som tilstanden er i dag. Det er viktig \u00e5 sikre ei heilskapleg og oversiktleg forskrift som er lett \u00e5 navigere i. Bergen kommune vil elles p\u00e5peike at det b\u00f8r lagast ein database for \u00e5 sikre god oversikt over gjeldande regelverk. Ei slik database b\u00f8r ogs\u00e5 innehalde tidlegare regelverk, slik at ein lett kan skaffe seg oversikt over kva regelverk som gjeld og gjaldt p\u00e5 tidspunkt for s\u00f8knad av tiltak. Vedtakskompetanse: Fullmaktene til byr\u00e5det pkt. 2.11.2 vedtatt av Bergen bystyre 27. november 2024 i sak 462/24: H\u00f8yringsuttalar 2.10.1 Byr\u00e5det avgir h\u00f8yringsuttale p\u00e5 vegne av Bergen kommune, der forretningsutvalet har fordelt oppg\u00e5ven til byr\u00e5det. Forretningsutvalet har i m\u00f8te 10.12.2024 i sak 407/24 vedtatt: Byr\u00e5det avgir eventuelt h\u00f8ringssvar til \u00abH\u00f8ring \u2013 byggeregler for fremtiden. Forslag til endringer i TEK17. Byr\u00e5d for byutvikling innstiller til byr\u00e5det \u00e5 fatte f\u00f8lgjande vedtak: 1. Byr\u00e5det avgir h\u00f8yringsfr\u00e5segn til \u00abH\u00f8ringsnotat \u2013 Byggeregler for fremtiden\u00bb slik den kjem fram av forslaget til byr\u00e5det. 2. Melding om vedtak vert sendt bystyrets kontor. Dato: 18. februar 2025 3 Christine Kahrs Byr\u00e5d for byutvikling Dokumentet er godkjent elektronisk. Vedlegg: H\u00f8ringsnotat Byggeregler for fremtiden Svar p\u00e5 h\u00f8ring \u2013 byggeregler for fremtiden 4 Saksframstilling: Kort utgreiing om dei konkrete endringane som er p\u00e5 h\u00f8yring. Endringar i TEK 17 \u00a7 1-3: Det er forslag om \u00e5 ta inn ein definisjon av omgrepet \u00abanalyserbar ytelse\u00bb i \u00a7 1-3 bokstav a. Det er forslag om at preaksepterte ytingar som vere teke inn som forskriftskrav, f\u00e5r omtalen \u00abanalyserbar ytelse\u00bb. Det er ogs\u00e5 forslag om endringar i definisjonen av preakseptert yting i \u00a7 1-3 bokstav j (ny bokstav k). Det vert presisert at preakseptert yting skal vere \u00f8yremerka ytingar som er opplyst i rettleiinga til byggteknisk forskrift. Det vert ogs\u00e5 tydeleggjort at preakseptert yting kan fr\u00e5vikast ved analyse etter kapittel 2. Endringar i TEK 17 \u00a7 2-2: Direktoratet f\u00f8resl\u00e5r \u00e5 endre \u00a7 2-2 andre ledd (som vert nytt f\u00f8rste ledd) om dokumentasjon for oppfylling av funksjonskrav. Forslaget vil klargjere at funksjonskrava ogs\u00e5 kan vere dokumentert oppfylt ved bruk av analyserbare ytingar. Endringar i TEK 17 \u00a7 12-8: Gjeldande forskrift i \u00a7 18-8 f\u00f8rste ledd regulerer plass- entr\u00e9 og og man\u00f8vreringsbehov for inngang i tilgjengeleg bustadeining. Etter bokstav a er det krav om fri passasje for \u00e5 kunne flytte seg i rommet, medan bokstav b regulerer plass til snuareal til rullestol for \u00e5 kunne opne og lukke d\u00f8rer/betene utstyr. Til bokstav b er det knytt tre preaksepterte ytingar i rettleiinga til forskrifta. Andre legg regulerer beteningsh\u00f8gde i minst 1/10 av garderobane i byggverk med krav om universell utforming. Direktoratet f\u00f8resl\u00e5r \u00e5 dele opp eksisterande \u00a7 12-8 i to f\u00f8resegner slik: \u2022 \u00a7 12-8. Entr\u00e9 og inngang i tilgjengelig boenhet \u2022 Ny \u00a7 12-8a. Garderobe i byggverk med krav om universell utforming F\u00f8rem\u00e5let med oppdelinga er \u00e5 gjere det klar at disse krava regulerer ulike tilh\u00f8ve og gjeld ulike typar bygg, noko som vil bidra til eit meir forst\u00e5eleg regleverk og betre legge til rette for digital bruk. Det er vidare presisert at krav gjeld entre og inngang, og vil dei eksisterande preaksepterte ytingane som gjeld snuareal for rullestol vere lagt til ein ny \u00a7 12-19. Endringar i TEK 17 \u00a7 12-10: I forslaget er krav til oppbevaring av klede og mat delt opp i to separate ledd, for \u00e5 understreke at det krav til begge deler. Det er ogs\u00e5 f\u00f8reslege \u00e5 forskriftsfeste den preaksepterte ytinga som ein analyserbar yting til funksjonskravet om oppbevaring av mat, noko det ikkje vil vere for oppbevaring av klede. N\u00e5r det gjeld krav til oppbevaringsareal vert den f\u00f8rste av dagens preaksepterte ytinga f\u00f8reslege forskriftsfesta som eit ufr\u00e5vikeleg krav. Grunngjevinga er at det ved analyse er vanskeleg \u00e5 komme fram til ei alternativ yting som er likeverdig med den preaksepterte. F\u00f8rem\u00e5let med oppbevaringsarealet tilseier at det ikkje vil vere like hensiktsmessig \u00e5 dele opp arealet i meir enn to delar. Dette gjeld for einingar over 50 m2. For bustadeiningar p\u00e5 inntil 50 m2 skal ha oppbevaringsareal p\u00e5 2,5 m2, mo ikkje kan delast opp. Det er vidare forslag om \u00e5 endre den andre preaksepterte ytinga om lett tilkomst til oppbevaring av uteutstyr ogs\u00e5 vert eit ufr\u00e5vikeleg krav. Det er vanskeleg \u00e5 fr\u00e5vike ved analyse, og forskriftskravet er vurdert til \u00e5 gje tilstrekkeleg fleksibilitet til \u00e5 velge eigna plassering som gjer det mogleg \u00e5 komme til og inn med sykkel, barnevogn og liknande. Noverande tredje ledd i f\u00f8resegna stiller krav til at bustadeiningar med krav om tilgjengelegheit skal ha trinnfri tilkomst til oppbevaringsplass eller bod. N\u00f8dvendig oppbevaringsplass skal i tillegg vere tilgjengeleg ved bruk av rullestol. Kravet om trinnfri 5 tilkomst gjeld uavhengig av om innvending oppbevaringsplass er i eller utanfor bustadeiningar. P\u00c5 grunn av at ei bustadeining kan g\u00e5 over fleire plan vert det i forslaget presisert at kravet om trinnfri tilkomst til oppbevaringsarealet gjeld p\u00e5 inngangsplanet til bustadeininga. Om oppbevaringsarealet er p\u00e5 eit annan pla, kan kravet til trinnfri tilkomst l\u00f8ysast ved heis eller l\u00f8fteplattform. Det vert vidare eit forskriftskrav at oppbevaringsarealet skal vere tilgjengeleg og brukbart (at det er rom for k\u00f8yre inn/ut med rullestol). Endringar i TEK 17 \u00a7 12-11: Forslaget presiserer at niv\u00e5skilnadar p\u00e5 meir enn 0,5 meter fr\u00e5 balkong, terrasse og liknande ogs\u00e5 kan sikrast p\u00e5 annan forsvarleg m\u00e5te enn rekkverk etter \u00a7 12-15 fjerde ledd. Forslaget forklarar vidare korleis niv\u00e5skilnaden skal m\u00e5last. Det er ogs\u00e5 tilleggskrav til balkong, terrasse og liknande i bustadeining med krav om tilgjengelegheit i byggverk med krav om universell utforming. Endringar i TEK 17 \u00a7 12-14 med fleire: Trygg og god utforming av trapper er viktig, s\u00e6rleg for \u00e5 hindre fallulukker. Trapp er difor ein av dei mest regulerte bygningsdelane i byggteknisk forskrift. Trapp i og i tilknyting til byggverk er regulert i denne f\u00f8resegna, trapp i uteareal som ikkje er fysisk tilknytt byggverket er regulert i \u00a7 8-9. Direktoratet f\u00f8resl\u00e5r \u00e5 fordele krava til trapp p\u00e5 tre ulike paragrafar: generelle krav, krav om tilgjengelegheit og krav til universell utforming. Dei generelle krava som gjeld for alle trapper ligg i forslaget \u00a7 12-14, tilleggskrav for h\u00f8vevis hovudtrapper som betener meir enn ei bustadeining og trapp i hovudl\u00f8ysing i byggverk med universell utforming er f\u00f8reslege i to ulike f\u00f8resegner (\u00a7 12-14 a og \u00a7 12-14 b). Det er ogs\u00e5 forslag om \u00e5 regulere krav til utforming av handl\u00f8par (\u00a7 12-14 c) og krav til leider og stige (\u00a7 12-14 d). F\u00f8rem\u00e5let er \u00e5 gje betre oversikt over kva krav som gjeld for dei ulike trappene og sikre forst\u00e5elege f\u00f8resegner. Forslag om ny TEK 17 \u00a7 12-19: I dagens TEK17 er det krav om plass til snu-areal for rullestol i \u00a7\u00a7 12-7, 12-8, 12-9 og 12-11. I rettleiinga til f\u00f8resegnene er det gjeve preaksepterte ytinga for korleis kravet kan oppfyllast. Disse ytingane skil mellom plass til snu-areal for rullestol i bustadeining, byggverk med krav til universell utforming og studentbustadar med krav om tilgjengelegheit. Ved \u00e5 samle dei \u00abanalyserbare\u00bb ytingane i ei f\u00f8resegn, vil mellom anna gjere at regelverket vert meir digitaliseringsvennleg og bidra til at det vert enklare \u00e5 vedlikehalde fagsystem og automatiske regelsjekkarar. Endringsforslaget vil ogs\u00e5 bidra til betre oversikt og gjere reglane meir tilgjengelege. Nytteverknadar: I h\u00f8yringsnotatet vert det peika p\u00e5 at endringane som er p\u00e5 h\u00f8yring, vil ha samfunns\u00f8konomisk nytte, d\u00e5 reglane vert enklare \u00e5 forst\u00e5 og vert meir tydelege. Over tid kan endringane av regelverket medf\u00f8rer at byggkvaliteten aukar over tid, andre effektar kan vere forlenga levetid p\u00e5 bygg og redusert klimaavtrykk. Det kan ogs\u00e5 gje auka etterleving av regelverket. Ressursbruken kan reduserast for oppf\u00f8ring av bygg av ein gitt kvalitet, produktiviteten auke p\u00e5 grunn av l\u00e5gare ressursbruk hos n\u00e6ringsakt\u00f8rar og myndigheiter. For n\u00e6rare informasjon vert det vist til h\u00f8yringsnotatet som ligg vedlagt i sin heilskap. 6 "
}