{
  "dokument_id": "35c31905-00f9-5c0f-a596-9fe814e47928",
  "doc_type": "case_attachment",
  "kommune": 4601,
  "tittel": "Ad-avvikling-av-KS-styrevervregister brev fra KS til Oslo kommune 10.01.25",
  "url": "https://bergen.kommune.no/politikere-utvalg/api/fil/bk360/12506614/Ad-avvikling-av-KS-styrevervregister-brev-fra-KS-til-Oslo-kommune-10-01-25",
  "tekst": " KOMMUNESEKTORENS ORGANISASJON The Norwegian Association of Local and Regional Authorities V\u00e5r referanse: 23/01802-12 Oslo kommune, bystyrets sekretariat Arkivkode: 030 Saksbehandler: Lise Spikkeland Deres referanse: Dato: 10.01.2025 Ad avvikling av KS styrevervregister Vi viser til henvendelse fra Oslo kommune om KS styrevervregister, datert 19.11.24, og oppfordringen fra Forretningsutvalget hvor \u00abKS blir oppfordret til \u00e5 drifte det gamle systemet til et nytt er p\u00e5 plass.\u00bb KS har de siste par \u00e5rene hatt kontakt med bystyrets sekretariat i Oslo om tekniske og funksjonelle utfordringer ved KS styrevervregister, og om Oslos bruk av registeret. Vi viser ogs\u00e5 til at Oslo flere ganger har tilbudt \u00e5 bidra med midler i et ev. utviklingsprosjekt. Teknisk utdatert styrevervregister KS styrevervregister ble etablert i 2007. Etter mange \u00e5r er registeret n\u00e5 b\u00e5de teknisk og funksjonelt utdatert. Det oppfyller ikke lenger kommunenes og offentlighetens forventninger til et slik register, og det er heller ikke mulig \u00e5 bygge videre i retning av de behovene de har. Det er et tidssp\u00f8rsm\u00e5l f\u00f8r det ikke lenger er teknisk mulig \u00e5 drifte. P\u00e5 den bakgrunn satte KS i 2023 i gang en prosess for \u00e5 utvikle et nytt styrevervregister, med ny teknisk l\u00f8sning og utvidet funksjonalitet. Vi fikk st\u00f8tte fra Kommunal- og distriktsdepartementet (KDD) til dette. KS Digital, som leverer felles digitale tjenester til kommunene gjorde en vurdering av prosjektet \u00abnytt styrevervregister\u00bb. Resultatet viser at b\u00e5de kostnader og praktisk gjennomf\u00f8ring vil bli mer krevende og ha en st\u00f8rre usikkerhet enn hva KS har antatt. Det vil si at det ikke er mulig \u00e5 f\u00e5 til nytt register med \u00f8nsket funksjonalitet, innen den kostnad og tidsramme KS hadde satt. Forprosjekt KS \u00f8nsker derfor \u00e5 gjennomf\u00f8re et forprosjekt f\u00f8r vi p\u00e5 ny vurderer mulighet \u00e5 utvikle et nytt styrervervregister. Vi trenger mer kunnskap om kommunens behov og bruk, om hvilke digitale muligheter som finnes, og hva en samlet kostnad for dette vil v\u00e6re. Viktig blir behovene b\u00e5de hos kommunene selv, og hos de som s\u00f8ker etter informasjon i registeret. En vurdering er ogs\u00e5 hvor lett aktuell informasjon er tilgjengelig fra andre kilder, alts\u00e5 hvilken mer-verdi en sammenstilling i KS styrevervregister gir. KS skal s\u00f8ke KDD om st\u00f8tte til forprosjektet, og om vi f\u00e5r dette vil vi gjerne ha dialog med Oslo om ev samarbeid i dette. Styrevervregister i n\u00e5v\u00e6rende form avvikles Fordi dagens styrevervregister ikke fungerer tilfredsstillende og fordi det er et tidssp\u00f8rsm\u00e5l n\u00e5r det av tekniske grunner m\u00e5 avvikles, har KS avgjort at det avvikles fra 30.3.2025. Det var opprinnelig planlagt fra 1.1.25, men ble skj\u00f8vet p\u00e5 etter henvendelsen fra Oslo kommune. KS Bes\u00f8ksadr.: Haakon VIIs gate 9 Nettside: www.ks.no Telefon: +47 24 13 26 00 Bankgiro: 8200.01.65189 Postadr.: Postboks 1378, Vika, 0114 Oslo E-post: ks@ks.no Org.nr.: 971 032 146 Iban: NO63 82000165189 \u00d8kt behov for vedlikehold de senere \u00e5r har gjort at KS driftskostnad til registeret har \u00f8kt. KS har betalt en \u00e5rlig kostnad p\u00e5 omkring 0,5 mill til KF, som er mer enn en dobling fra tidligere. KS har ikke budsjettmessig tatt h\u00f8yde for kostnader til drift etter 31.3.25. KF utelukker ikke at registeret kan fungere noe lenger. Det m\u00e5 i s\u00e5 fall bekostes av andre. Det er viktig for KS \u00e5 presisere at all informasjon som ligger i styrevervregisteret kan hentes fra andre tilgjengelige kilder. Ingen informasjon g\u00e5r tapt ved at styrevervegisteret avvikles. Unntaket er den ekstra informasjon folkevalgte/ledere i noen kommuner selv har valgt \u00e5 legge inn, deriblant Oslo. Vi har forst\u00e5else for at det kan v\u00e6re en utfordring for Oslo sin del. Som beskrevet ovenfor s\u00e5 er det dessverre ikke mulig \u00e5 drifte registeret videre over lengre tid. Det er p\u00e5 n\u00e5v\u00e6rende tidspunkt heller ikke mulig \u00e5 si om, og i s\u00e5 fall n\u00e5r et nytt styrevervregister kan v\u00e6re i drift. Med vennlig hilsen Helge Eide, KS Omr\u00e5dedirekt\u00f8r Dokumentet er elektronisk godkjent og har ingen signatur Side 2 av 2 "
}