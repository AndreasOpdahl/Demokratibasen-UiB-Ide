{
  "dokument_id": "dc5a1070-67d1-5889-8353-734bceff170d",
  "doc_type": "case_presentation",
  "kommune": 4601,
  "tittel": "Frieda Fasmers minne - rekkef\u00f8lgekrav. Gjennomf\u00f8ringsvedtak",
  "url": "https://bergen.kommune.no/politikere-utvalg/api/fil/bk360/11257234/Framstilling-Frieda-Fasmers-minne-rekkefolgekrav-Gjennomforingsvedtak",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/141896-2 Frieda Fasmers Minne - rekkef\u00f8lgekrav. Gjennomf\u00f8ringsvedtak Hva saken gjelder: Reguleringsplan (nasjonal arealplan-ID 4601_66020000) ble vedtatt i juni 2024 og stiller en rekke krav til opparbeidelse av infrastruktur i omr\u00e5det rundt kommende sykehjem. Saken gjelder vedtak om gjennomf\u00f8ring av rekkef\u00f8lgebestemmelser i den vedtatte reguleringsplanen for Frieda Fasmers Minne nytt sykehjem, samt andre forberedende arbeider som m\u00e5 utf\u00f8res f\u00f8r byggingen av sykehjemmet kan starte opp. Fagetatens vurdering og anbefaling: Prosjektet Frieda Fasmers Minne \u2013 Rekkef\u00f8lgekrav - Forberedende arbeider, ble skilt ut fra hovedprosjektet Frieda Fasmers Minne - Nytt sykehjem for \u00e5 ivareta rekkef\u00f8lgebestemmelsene utenfor selve sykehjemsomr\u00e5det, samt forberedende arbeider. Form\u00e5let med oppdeling i to prosjekter er gjennomf\u00f8ring av disse p\u00e5 en hensiktsmessig m\u00e5te med tanke p\u00e5 fremdrift og \u00f8konomi, samt bedre risikostyring. Rekkef\u00f8lgekrav for \u00e5 kunne bygge sykehjemmet best\u00e5r av f\u00f8lgende tiltak: - Utvidelse av vei fra endestopp (fylkesvei) for buss til snuplass ved eksisterende sykehjem (kommunal vei) - Utbedring av kryss ved endestopp for buss - Utbedring av kryssl\u00f8sning Vadmyrveien/Klasatj\u00f8nnveien - Opparbeidelse av gang- og sykkelstier 1 Forberedende arbeider best\u00e5r av: - Omlegging av h\u00f8yspentlinje som per i dag g\u00e5r gjennom byggetomten. Arbeidene med flytting av h\u00f8yspent forutsetter at det foreligger konsesjon fra Norges vassdrag- og energidirektorat (NVE). Arbeidene m\u00e5 utf\u00f8res i et begrenset tidsvindu april-mai 2025, fastsatt av BKK og Statnett. Sykehjemstomt er merket med gr\u00f8nt i utklipp under. - Etablering og omlegging av VA-anlegg for tilknytning til nytt sykehjem - Midlertidig omlegging av gang- og sykkelveier i omr\u00e5det - Klargj\u00f8ring for trafo for byggeperioden og det nye sykehjemmet I omr\u00e5det der arbeidene skal utf\u00f8res er det lokalisert flere institusjoner og kommunale virksomheter, blant annet sykehjem, skole, kirke, legesenter, helsestasjon, omsorgsboliger, bofelleskap og barnehage. Alle bygg i omr\u00e5det skal v\u00e6re i normal drift gjennom hele anleggsperioden, og det er stort fokus p\u00e5 koordinering av byggearbeidene. Prosjektet blir gjennomf\u00f8rt som 100% fossilfri byggeplass. Det etterstrebes at de masser som tas ut p\u00e5 stedet, skal gjenbrukes som fyllmasser i prosjektet, for \u00e5 begrense transport inn og ut. Fremdrift: Omlegging av h\u00f8yspent kan bare gj\u00f8res i sommerhalv\u00e5ret, og bestemmes av BKK som netteier. BKK har gitt f\u00f8lgende tidsvinduer for flytting: april-mai 2025 eller april-september 2026. Fremdriftsplanen baserer seg p\u00e5 at h\u00f8yspenttras\u00e9en kan legges om i tidsvinduet i 2025. Ferdigstillelse er planlagt 4.kvartal 2025. \u00d8konomiske konsekvenser: Budsjettstatus: Rekkef\u00f8lgekravene har i l\u00f8pet av 2024 blitt skilt ut som et eget infrastrukturprosjekt og innarbeidet i byr\u00e5dets Innstilling 1 til ny handlings- og \u00f8konomiplan (2025-28), som skal behandles av Bergen bystyre i m\u00f8te 17. desember 2024. Total investeringsramme innspilt er 114,8 MNOK i BUD1156. Kalkyle og estimater for investeringsprosjektet: Det er utarbeidet en kostnadskalkyle p\u00e5 basis av gjennomf\u00f8rt detaljprosjekt, som viser en 2 h\u00f8yere kostnadsramme enn tidligere innspilt i budsjett, bl.a. grunnet \u00f8kt detaljeringsgrad og avklaring tilknyttet VA-struktur og omlegging av h\u00f8yspentkabel. I tr\u00e5d med Etat for utbyggings rutiner for gjennomf\u00f8ring av investeringsprosjekter med kostnadsestimat over 50 MNOK, er det gjennomf\u00f8rt en ekstern usikkerhetsanalyse i juli 2024. I usikkerhetsanalysen blir det utf\u00f8rt en grundig gjennomgang av prosjektets forutsetninger og risikomomenter, og kostnadskalkylen kvalitetssikres. Det gj\u00f8res kvalifiserte anslag p\u00e5 kostnad og sannsynlighet ved prosjektets usikkerheter av en bredt sammensatt gruppe, og disse analyseres ved hjelp av en matematisk modell. Som del av resultatet fremkommer prosjektets forventede kostnad (P50), samt dets anbefalte totale kostnadsramme (P85). Ved usikkerhetsniv\u00e5 P50 er det en sannsynlighet p\u00e5 50 % for at prosjektet kan gjennomf\u00f8res innenfor det angitte bel\u00f8pet. Ved budsjettering anbefales det benyttet bel\u00f8pet som i modellen betegnes som P85, dvs der det er 85 % sannsynlig at prosjektets sluttkostnad vil havne innenfor rammen. Rapport fra usikkerhetsanalyse angir en forventet prosjektkostnad (P50) p\u00e5 96,1 MNOK, mens anbefalt total kostnadsramme (P85) er beregnet til 114,8 MNOK. Driftskonsekvenser: Kalkulatoriske kostnader for investeringen er beregnet til 3,2 MNOK per \u00e5r ved angitt kostnadsramme. Det er ikke forventet fremtidige utgifter til FDV hos byggforvalter, da alle arbeider skal overtas av BKK, VLFK, Bymilj\u00f8etaten eller Bergen Vann. Byr\u00e5dets vurdering og anbefaling/konklusjon: Gjennomf\u00f8ringen av de rekkef\u00f8lgekrav og forberedende arbeider som er omtalt i denne saken, er helt n\u00f8dvendige for \u00e5 f\u00e5 gjennomf\u00f8rt selve byggingen av nytt Frieda Fasmers sykehjem. Byr\u00e5det vurderer derfor et vedtak i denne saken som viktig og hensiktsmessig, og anbefaler at bystyret fatter vedtak i tr\u00e5d med sakens premisser. Begrunnelse for framleggelse til bystyret: Budsjettfullmaktenes pkt. 2.3, bokstav g) Gjennomf\u00f8ringsvedtak i investeringsprosjekt i denne st\u00f8rrelsesorden fattes i bystyret. Byr\u00e5det innstiller til bystyret \u00e5 fatte f\u00f8lgende vedtak: 1. Prosjektet Frieda Fasmer, nytt sykehjem - rekkef\u00f8lgekrav (H0601 / BUD1156) med en anbefalt total investeringsramme p\u00e5 114,8 MNOK gjennomf\u00f8res. 2. Foresl\u00e5tt investeringsramme p\u00e5 114,8 MNOK i innstilling til H\u00d8P2025-28 bevilges til prosjektet. Dato: 19. november 2024 3 Christine B. Meyer Charlotte Spurkeland Byr\u00e5dsleder settebyr\u00e5d for finans Dokumentet er godkjent elektronisk. Vedlegg: Fagnotat av 11.09.24 F\u00f8lgeskjema Kostnadsskjema 4 "
}