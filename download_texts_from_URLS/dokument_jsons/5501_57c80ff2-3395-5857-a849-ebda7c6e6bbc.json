{
  "dokument_id": "57c80ff2-3395-5857-a849-ebda7c6e6bbc",
  "doc_type": "case_presentation",
  "kommune": 5501,
  "tittel": "Nytt valgoppgj\u00f8r til kommunestyret for perioden 2023-2027 etter varig uttreden",
  "url": "https://innsyn.tromso.kommune.no/application/getMoteDokument?dokid=2001739790",
  "tekst": "Arkivsaksnr. 24/09949-1 Saksbehandler Rebekka Ringholm Saksgang M\u00f8tedato Valgstyret 11.06.2024 Nytt valgoppgj\u00f8r til kommunestyret for perioden 2023-2027 etter varig uttreden Kommunedirekt\u00f8rens innstilling til vedtak: Boyston Frode Kristiansen (f. 1972) trer inn som vararepresentant i kommunestyret for Industri- og N\u00e6ringspartiet. Cecilie Mathisen (f. 1994) trer inn som vararepresentant i kommunestyret for H\u00f8yre. Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Det fremmes sak til valgstyret om nytt valgoppgj\u00f8r til varalistene til kommunestyret etter at vararepresentantplasser er blitt ledige som f\u00f8lge av varig uttreden etter innvilgede fritak. Saksutredning Hvis medlemmer av kommunestyret, fylkestinget eller direkte valgte kommunedelsutvalg trer endelig ut, og de er valgt ved forholdsvalg, skal varamedlemmer fra samme liste tre inn i deres sted i den nummerordenen varamedlemmene er valgt, jamf\u00f8r kommunelovens \u00a7 7-10 (2). I innev\u00e6rende valgperiode har f\u00f8lgende to representanter blitt innvilget fritak som varer ut valgperioden: \u2022 Roger Haugen (Industri- og N\u00e6ringspartiet) \u2022 Nasra Ali Omar (H\u00f8yre) Dermed har vararepresentanter p\u00e5 deres respektive lister rykket opp, og det er derfor en ledig vararepresentantplass p\u00e5 hver liste. For \u00e5 fylle varalistene m\u00e5 det foretas et nytt valgoppgj\u00f8r. Valgloven \u00a7 19-2 regulerer dette. I andre ledd av paragrafen st\u00e5r det: Hvis fylkesordf\u00f8reren eller ordf\u00f8reren mener det er n\u00f8dvendig, skal fylkesvalgstyret eller valgstyret gjennomf\u00f8re nytt valgoppgj\u00f8r ogs\u00e5 n\u00e5r plassen til en vararepresentant er blitt ledig. Nye varamedlemmer rykker opp fra valgoppgj\u00f8rets liste s\u00e5 lenge vilk\u00e5rene om valgbarhet er oppfylt og trer inn nederst p\u00e5 varalisten. Ut fra valgstyrets m\u00f8tebok for kommunestyrevalget 2023 fremkommer det at: \u2022 Boyston Frode Kristiansen (f. 1972) trer inn som vararepresentant i kommunestyret for Industri- og N\u00e6ringspartiet. \u2022 Cecilie Mathisen (f. 1994) trer inn som vararepresentant i kommunestyret for H\u00f8yre. For begge representanter er det unders\u00f8kt at vilk\u00e5rene om valgbarhet er oppfylt. Valgbarhet ved kommunestyrevalg Valgloven \u00a7 3-2 (1) regulerer valgbarhet ved kommunestyrevalg: Personer som har stemmerett ved fylkestingsvalg og kommunestyrevalg, er valgbare til fylkestinget eller kommunestyret hvis f\u00f8lgende vilk\u00e5r er oppfylt: a. Han eller hun er p\u00e5 valgdagen folkeregistrert som bosatt i kommunen ved kommunestyrevalg eller i en av kommunene i fylket ved fylkestingsvalg. b. Han eller hun er ikke utelukket fra valg etter \u00a7 3-3 Jamf\u00f8r valglovens \u00a7 3-3 (2) er f\u00f8lgende utelukket fra valg til kommunestyret: a) statsforvalteren og assisterende statsforvalter b) kommunedirekt\u00f8ren i fylkeskommunen eller kommunen og hans eller hennes stedfortreder c) kommunalsjefer, etatssjefer og ledere p\u00e5 tilsvarende niv\u00e5 i fylkeskommunen eller kommunen d) sekret\u00e6rer for fylkestinget eller kommunestyret e) den som har ansvaret for regnskapsfunksjonen i fylkeskommunen eller kommunen f) de som foretar revisjon av fylkeskommunen eller kommunen 2 g) ansatte i fylkesr\u00e5dets eller kommuner\u00e5dets sekretariat som har f\u00e5tt myndighet delegert fra r\u00e5det. De som ellers ville ha v\u00e6rt utelukket fra valg til fylkestinget eller kommunestyret p\u00e5 grunn av sin stilling, er likevel valgbare hvis de fratrer stillingen f\u00f8r fylkestinget eller kommunestyret trer i funksjon. Konklusjon Kommunedirekt\u00f8ren anbefaler at det foretas nytt valgoppgj\u00f8r for \u00e5 fylle opp varalistene til H\u00f8yre og Industri- og N\u00e6ringspartiet. Vedtakskompetanse Valgstyret Vedlegg Saksprotokoll FSK sak 45_24, S\u00f8knad om fritak fra verv som folkevalgt - Nasra Ali Omar, 12.03.2024 (1) Saksprotokoll FSK sak 60_24, S\u00f8knad om fritak fra verv som folkevalgt - Roger Haugen, 23.04.2024 Valgstyrets m\u00f8tebok, kommunestyrevalget 2023 - Troms\u00f8 kommune 3 "
}