{
  "dokument_id": "59cb4dca-1f45-5c16-a3bf-75c7b308f6ad",
  "doc_type": "case_attachment",
  "kommune": 4601,
  "tittel": "Avtale signert av utbygger og fylket",
  "url": "https://bergen.kommune.no/politikere-utvalg/api/fil/bk360/8394243/Avtale-signert-av-utbygger-og-fylket",
  "tekst": " Saksn~ 2022/200696 Plannr. 61130000 Gnr. 34 Bnr. 345 BERGEN KOMMUNE UTBYGGINGSAVTALE FOR KOKSTADVEGEN 37 Utbygger: Kokstadvegen 37 AS 1L 1 PARTER Denne utbyggingsavtalen gjelder mellom 1. Bergen kommune, org. nr. 964 338 531, v/ Byr\u00e5det, heretter kalt \u00abBK\u00bb. 2. Vestland fylkeskommune, org. nr. 821 311 632, heretter kalt \u00abVLFK\u00bb, og 3. Kokstadvegen 37 AS, org. nr. 922 957 312, heretter kalt \u00abUtbygger\u00bb. 2 HJEMMEL Denne avtale inng\u00e5s med hjemmel i plan- og bygningsloven (pbl) kapittel 17 vedr\u00f8rende utbyggingsavtaler, samt Bergen bystyres vedtak i sak 206/19 den 20.06.2019 om overordnede prinsipper for bruk av utbyggingsavtaler i Bergen kommune, jf. pbl \u00a7 17-2. 3 BAKGRUNN OG FORUTSETNINGER Transformasjon og fortetting av n\u00e6ringsomr\u00e5det Kokstad \u00d8st ble f\u00f8rste gang vedtatt av bystyret den 22.03.2017, i sak 80-17, der omr\u00e5deplanen med plan nr.6113000, heretter kalt \u00abOmr\u00e5deplanen\u00bb ble godkjent. Omr\u00e5deplanen ble vedtatt p\u00e5 ny av Bergen bystyre den 24.06.2020, i sak 213/20. Omr\u00e5deplanen forutsetter opparbeidelse og oppgradering av regulert offentlig teknisk infrastruktur, i hovedsak oppgradering av Kokstadvegen med gang- og sykkelveger. Infrastrukturtiltakene omtalt over er til dels fastsatt som felles rekkef\u00f8lgekrav, som m\u00e5 v\u00e6re opparbeidet f\u00f8r det kan gis brukstillatelse for ny utbygging innenfor aktuelle bebyggelsesform\u00e5l. Alternativt \u00e5pner Omr\u00e5deplanen for at utbygger kan inng\u00e5 utbyggingsavtale for \u00e5 innfri nevnte rekkef\u00f8lgekrav. Realiseringen av nevnte rekkef\u00f8lgekrav krever utstrakt planlegging, samhandling, koordinering og finansiering, blant annet fordi en rekke private og offentlige interesser og akt\u00f8rer er ber\u00f8rt/involvert. Utbyggingsavtalene p\u00e5 Kokstad \u00d8st fordeler og avklarer roller og ansvar hva gjelder gjennomf\u00f8ringen av de felles rekkef\u00f8lgekravene, etter hvert som utbyggerne i omr\u00e5det \u00f8nsker \u00e5 realisere sine utbyggingsprosjekter. Inng\u00e5else av utbyggingsavtalene medvirker i s\u00e5 m\u00e5te til en \u00f8nsket og raskere utvikling av omr\u00e5det, ved \u00e5 muliggj\u00f8re at bebyggelsesomr\u00e5der kan bygges ut og tas i bruk i p\u00e5vente av at de ulike og komplekse forutsetningene for \u00e5 realisere de respektive infrastrukturtiltakene, avklares og h\u00e5ndteres. Utbyggingsavtalen inng\u00e5s etter initiativ fra Kokstadvegen 3 7 AS. 4 GEOGRAFISK OMR\u00c5DE Eiendommen er innrammet med r\u00f8d strek p\u00e5 utsnitt av plankartet: Side 2 av 8 \u00bb. 5 FORM\u00c5L Utbyggingsavtalens form\u00e5l er \u00e5 bidra til realisering av felles offentlig infrastruktur, i tr\u00e5d med forutsetningene i Omr\u00e5deplanen, slik at den aktuelle utbyggingen oppfyller rekkef\u00f8lgekrav for brukstillatelse av tiltak. 6 REKKEF\u00d8LGEKRAV OMFATTET AV UTBYGGINGSAVTALEN Utbyggingsavtalen gjelder rekkef\u00f8lgebestemmelse i omr\u00e5dereguleringen jf. \u00a7 3.1.2, pkt. 1 i planens bestemmelser om at \u00abny utbygging av omr\u00e5der\u00bb ikke kan f\u00e5 brukstillatelse f\u00f8r det aktuelle tiltaket er gjennomf\u00f8rt eller sikret gjennomf\u00f8rt. I tillegg gjelder avtalen reguleringsbestemmelsen \u00a7 5.8.1 som angir krav om utbygging av kollektivfelt f\u00f8r \u00abFelt KIil kan bygges ut\u00bb. Utbygger er av den oppfatning at rekkef\u00f8lgekravene retter seg utelukkende mot ny utbygging av eiendommen, og ikke bruksendring med tilh\u00f8rende endringer i eksisterende bygningsmasse. Vedtaket som oppstiller vilk\u00e5rene er derfor p\u00e5klaget. Uavhengig av klagesaken har Plan- og bygningsetaten i vedtak av 1.12.2022, ref. vedlegg II gitt Side 3 av 8 dispensasjon fra rekkef\u00f8lgekravet i \u00a7 5.8.1 slik at det er tilstrekkelig at opparbeidelse av nytt kollektivfelt er sikret gjennomf\u00f8rt f\u00f8r brukstillatelse kan gis. Avtalepartene er kjent med at VLFK har igangsatt arbeid med ny reguleringsplan for Kokstadvegen som ogs\u00e5 omfatter kollektivfelt. Partene er enige om at utbyggingsavtalen ogs\u00e5 omfatter rekkef\u00f8lgekrav til kollektivfelt i denne reguleringsplanen. Ved \u00e5 innfri forpliktelsene i avtalen oppfyller Utbygger alternativet \u00absikret gjennomf\u00f8rt\u00bb for de nevnte rekkef\u00f8lgekravene, f\u00f8r det kan gis brukstillatelse for tiltaket. 7 ENDRINGER Utbyggingsavtalen inng\u00e5s med den forutsetning at infrastrukturtiltakene omfattet av utbyggingsavtalen, jf. pkt. 6, ikke er detaljprosjektert i forbindelse med utarbeidelsen og godkjenning av Omr\u00e5deplanen. Det er derfor p\u00e5regnelig at videre arbeid med infrastrukturtiltakene vil kunne avdekke behov for endringer. I s\u00e5 m\u00e5te er infrastrukturtiltakenes utforming mv. ikke \u00e5 anse som endelig avklart ved Omr\u00e5deplanen. I tillegg er infrastrukturtiltakene omfattet av utbyggingsavtalen omfattende, og vil sannsynligvis realiseres i etapper og over tid. Infrastrukturtiltakene m\u00e5 sees i en helhetlig sammenheng, ogs\u00e5 hva gjelder omkringliggende eiendommer og utviklingen av disse Ovennevnte er blant forholdene som kan grunngi et behov for endringer i infrastrukturtiltakene omfattet av utbyggingsavtalen. Ogs\u00e5 andre omstendigheter kan avdekke og grunngi et endringsbehov. BK og VLFK kan ensidig foreta n\u00f8dvendige og hensiktsmessige endringer av infrastrukturtiltakene omfattet av utbyggingsavtalen. Slike endringer har ikke konsekvenser for partenes ytelser etter utbyggingsavtalen og gir ikke grunnlag for misligholdsbef\u00f8yelser. Anleggsbidraget kan ikke uten n\u00e6rmere avtale benyttes til andre tiltak enn det som f\u00f8lger av avtalen. 8. UTBYGGERS PLIKTER ETTER AVTALEN 8.1 ANLEGGSBIDRAG 8.1.1 Grunnlaget for beregningen og omfanget Kostnadsfordelingen og beregningen av anleggsbidragets st\u00f8rrelse pr. m2 BRA fremg\u00e5r av vedlegg til avtalen. Utbyggers bidrag fastsettes ved \u00e5 multiplisere kostnaden p\u00e5 kr 783 (+ indeksregulering) pr. m2 BRA med den \u00f8kte utnyttelsen som fremg\u00e5r av godkjent rammetillatelse for byggetiltaket som er 1806,6 m2 BRA med fradrag for eksisterende mesanin p\u00e5 442 m2 BRA, totalt 1365 m2 BRA. Side 4 av 8 Utbygger skal med det yte et anleggsbidrag p\u00e5 kr 1 068 682,- (+ indeksregulering) til oppfyllelse av rekkef\u00f8lgekrav som omtalt under pkt. 6. Anleggsbidraget skal ytes som et kontantbidrag. 8.1.2 Endret utnyttelse (BRA) For det tilfellet at Utbyggers utnyttelse av bygningsmassen far et endret omfang (m2 BRA) enn lagt til grunn i pkt. 8.1.1, vil dette inneb\u00e6re at anleggsbidragets st\u00f8rrelse skal justeres tilsvarende endringen i prosjektets m2 BRA. Utbygger plikter i et slikt tilfelle snarlig \u00e5 gi BK n\u00f8dvendig informasjon om endringen. BK vil p\u00e5 bakgmnn av mottatt informasjon foreta en justering av anleggsbidraget, jf. pkt. 9.3 nedenfor. Dersom det innenfor aktuelt bruksnummer p\u00e5 et senere tidspunkt er \u00f8nske om andre eller ytterligere tiltak som krever oppfyllelse av rekkef\u00f8lgekravene utbyggingsavtalen gjelder, utl\u00f8ser dette som utgangspunkt behov for en ny utbyggingsavtale. Utbygger plikter i s\u00e5 fall \u00e5 informere BK om det aktuelle tiltaket. 8.1.3 Indeksregulering Anleggsbidraget justeres p\u00e5 oppgj\u00f8rstidspunktet etter Statistisk sentralbyr\u00e5s byggekostnadsindeks for \u00abVeg i dagen\u00bb, eller senere indeks som avl\u00f8ser denne, med utgangspunkt i indeksen pr. 1. kvartal 2018. 8.2 FORFALL OG OPPGJ\u00d8R 8.2.1 Forfall ved brukstillatelse Kontantbidraget forfaller til betaling ved brukstillatelse for ny utbygging. Plikten til \u00e5 betale anleggsbidraget gjelder ogs\u00e5 om infrastrukturtiltakene omfattet av utbyggingsavtalen er utf\u00f8rt p\u00e5 forfallstidspunktet for anleggsbidraget. Utbygger skal senest 3 - tre - uker f\u00f8r s\u00f8knad om nevnte brukstillatelse orientere BK om s\u00f8knaden. BK sender p\u00e5 denne bakgrunn faktura for avtalebel\u00f8pet, inkludert indeksregulering fra beregnings- til forfallstidspunktet, med umiddelbart forfall. 8.2.2 Forfall ved gjeldsforhandling og konkurs Anleggsbidraget forfaller til betaling dersom det innledes gjeldsforhandlinger eller \u00e5pnes konkurs hos Utbygger. 8.3 INNBETALING Utbygger skal innbetale anleggsbidraget n\u00e5r utbyggingsavtalen er fremforhandlet. Dersom utbyggingsavtalen ikke skulle bli godkjent av byr\u00e5det, skal bel\u00f8pet tilbakebetales 9 DE OFFENTLIGE PARTENES PLIKTER ETTER UTBYGGINGSAVTALEN 9.1 REALISERING AV TILTAK. ANSVARSFORDELJNG MELLOM PARTENE. Side 5 av 8 Ansvaret for \u00e5 realisere infrastrukturtiltakene som fremkommer i pkt. 6, tilligger de offentlige avtalepartene. Med mindre annet avtales mellom de offentlige avtalepartene, er ansvarsfordelingen i hovedsak som f\u00f8lger: - VLFKs ansvar: Samferdselsanlegg som rar fylkesvegstatus - BKs ansvar: Samferdselsanlegg som f\u00e5r kommunal vegstatus. Andre offentlige arealform\u00e5l. Misligholdsbestemmelsene i pkt. 12 f\u00f8lger og er avgrenset til nevnte ansvarsfordeling. Hvem som blir ansvarlig vegmyndighet for de aktuelle og respektive samferdselsanleggene, er ikke avklart gjennom Omr\u00e5deplanen eller andre arealplanvedtak. Sp\u00f8rsm\u00e5let avklares om n\u00f8dvendig i egne vegklassifiseringsprosesser, etter gjeldende nasjonale f\u00f8ringer p\u00e5 avklaringstidspunktet, vanligvis i forbindelse med de ulike byggetrinnene. For deler av Infrastrukturtiltakene der det ikke er klart/avklart mellom de offentlige avtalepartene hvem som har ansvaret, hefter de solidarisk overfor Utbyggeren. Infrastrukturtiltakene skal som utgangspunkt realiseres i tr\u00e5d med forutsetningene i gjeldende reguleringsplaner p\u00e5 realiseringstidspunktet, alternativt i tr\u00e5d med de krav som blir fastsatt i byggesaksvedtakene som tillater realisering av infrastrukturtiltakene. 9.2 TIDSPUNKT FOR REALISERING AV TILTAK BK og VLFK avgj\u00f8r tidspunkt og rekkef\u00f8lge for realisering av infrastrukturtiltakene som utbyggingsavtalen gjelder. Dette ut fra blant annet tiltakenes funksjon og sammenhenger samt praktiske, \u00f8konomiske og finansielle forhold. Realiseringen krever blant annet at infrastrukturtiltakene blir fullfinansiert, gjennom offentlig budsjettvedtak og anleggsbidrag. Utbygger kan ikke p\u00e5regne at et eller flere av infrastrukturtiltakene gjennomf\u00f8res f\u00f8r de andre, eller ferdigstilles samtidig med et bestemt - herunder sitt - utbyggingsprosjekt. 9.3 BEREGNING OG INNKREVING AV ANLEGGSBJDRAG BK beregner og innkrever anleggsbidraget i tr\u00e5d med utbyggingsavtalens pkt. 8. 10 UTBYGGINGSAVTALENS VARIGHET Utbyggingsavtalen gjelder frem til partenes forpliktelser etter utbyggingsavtalen er oppfylt. Siste frist for oppfyllelse er 31.12.2040. Dersom infrastrukturtiltakene omfattet av denne avtalen ikke er realisert innen utgangen av denne fristen, skal anleggsbidraget betales tilbake til Utbyggeren. Bel\u00f8pet indeksjusteres fra innbetalingstidspunktet med sist kjente indeks p\u00e5 tilbakebetalingstidspunktet iht. pkt. 8.1.4. 11 TRANSPORT AV UTBYGGJNGSAVTALEN Utbygger kan ikke videretransportere utbyggingsavtalen til annen part med mindre BK og VLFK har gitt sitt forutg\u00e5ende skriftlige samtykke. BK og VLFK kan ikke nekte samtykke Side 6 av 8 }L uten saklig grunn. 12 MISLIGHOLD 12.1 REKLAMASJON Avtalepart som vil gj\u00f8re gjeldende misligholdsvirkninger, m\u00e5 reklamere skriftlig overfor den eller de aktuelle avtalepartene innen rimelig tid etter at vedkommende part oppdaget eller burde oppdaget misligholdet. 12.2 ERSTATNING Dersom en part misligholder sine plikter etter utbyggingsavtalen, kan de andre partene kreve erstatning for direkte \u00f8konomisk tap disse p\u00e5f\u00f8res som f\u00f8lge av misligholdet. Erstatning for indirekte tap og avledet f\u00f8lgetap kan ikke kreves. Partene har plikt til \u00e5 begrense eventuelle tap. For \u00f8vrig gjelder ordin\u00e6re erstatningsrettslige regler. Utbygger m\u00e5 rette eventuelt erstatningskrav enten mot BK eller VLFK, alt etter hvem som er ansvarlig etter utbyggingsavtalen, jf. pkt. 9.1 ovenfor. 12.3 FORSINKET BETALING Ved for sen innbetaling av anleggsbidrag iht. utbyggingsavtalens punkt 7.3, betaler Utbygger rente iht. forsinkelsesrenteloven av 17.12.1976. 13 TVIST Rettstvister vedr\u00f8rende utbyggingsavtalen skal l\u00f8ses etter norsk rett for de ordin\u00e6re domstoler med Hordaland tingrett som verneting. 14 VEDTAK AV KOMPETENT MYNDIGHET Denne utbyggingsavtalen er ikke bindende for BK f\u00f8r den er godkjent av byr\u00e5det og signert av fullmaktshaver. Sak om godkjenning av utbyggingsavtalen vil bli forelagt byr\u00e5det for godkjenning etter at Utbygger og VLFK har signert avtalen og avtalen deretter har v\u00e6rt utlagt til offentlig ettersyn, jf. pbl. \u00a7 17-4 andre ledd. 15 UTBYGGINGSAVTALENS ORIGINALEKSEMPLAR Denne utbyggingsavtalen undertegnes i 1 - ett - eksemplar, som scannes og arkiveres av BK. BK sender kopi av signert versjon til Utbygger og VLFK n\u00e5r endelig avtale foreligger. 16 MEDDELELSER OG KORRESPONDANSE Meddelelser og korrespondanse i tilknytning til utbyggingsavtalen skal v\u00e6re skriftlig og sendes til partene p\u00e5 offisielt gjeldende postadresser eller e-postadresser. Side 7 av 8 17. UTBYGGERS FORBEHOLD Dersom rekkef\u00f8lgekravene omfattet av denne avtalen faller bort som f\u00f8lge av p\u00e5g\u00e5ende klageprosess eller rettslig overpr\u00f8ving eller etter klage til Sivilombudet, skal denne avtalen termineres og Utbyggers eventuelt innbetalte anleggsbidrag skal tilbakebetales. Bel\u00f8pet indeksjusteres i s\u00e5 fall p\u00e5 samme m\u00e5te som beskrevet i pkt. I 0. 18. VEDLEGG TIL AVTALEN I. Beregning av anleggsbidrag pr. kvm BRA. 18. PARTENES UNDERSKRIFTER Sted/dato Sted/dato J 1I ~ 15 cJ.3 . ~~ Bergen kommune v/ Vestland Fylkeskommune v/ Ingrid Nergaard Fjeldstad Dina Lefdal Sted/dato Kokstadvegen 3 7 AS ved J\u00f8rgen Falch-Monsen Side 8 av 8 "
}