{
  "dokument_id": "f7d4861f-cbbd-54ad-88e9-1b0ff86ebea7",
  "doc_type": "case_attachment",
  "kommune": 5501,
  "tittel": "Kreftforeningen - s\u00f8knad til Troms\u00f8 kommune formannskapet",
  "url": "https://innsyn.tromso.kommune.no/application/getMoteDokument?dokid=2001749227",
  "tekst": "Troms\u00f8 kommune, Ved ordf\u00f8rer Gunnar Wilhelmsen S\u00f8knad om tilskudd til Stafett for livet Troms\u00f8 2024 fra Formannskapets disposisjonskonto Tusen takk for ordf\u00f8rerens \u00e5pning og bred deltakelse fra de mange av Formannskapets medlemmer p\u00e5 fjor\u00e5rets stafett. Kreftforeningens Stafett for livet er en hyllest til alle som er rammet av kreft og er p\u00e5 Charlottenlund. Familie, venner, skoler, foreninger, arbeidsplasser og andre danner lag for en person de vil st\u00f8tte eller minnes. Sammen skal de g\u00e5 eller l\u00f8pe i et helt d\u00f8gn for vise at det alltid b\u00f8r v\u00e6re noen p\u00e5 banen for den som er syk. Arrangementet planlegges og gjennomf\u00f8res av frivillige i Kreftforeningen, og er gratis og \u00e5pent for alle \u00e5 delta p\u00e5. Form\u00e5let med Stafett for livet er \u00e5 skape en m\u00f8teplass med aktiviteter for alle som er rammet av kreft. Det inkluderer b\u00e5de de som selv er syk, de som er p\u00e5r\u00f8rende og alle de som \u00f8nsker \u00e5 vise sin st\u00f8tte til de som er rammet av kreft. V\u00e5rt m\u00e5l er \u00e5 skape en unik opplevelse for kreftrammede og deres familier i et d\u00f8gn. Der kreft er en del av det, men hvor samhold, omsorg og kj\u00e6rlighet st\u00e5r i sentrum. Under arrangementet h\u00e5per vi \u00e5 kunne bidra til \u00e5 styrke de n\u00e6re relasjonene til de som har kreft, enten det er familie, kollegaer eller vennegjengen. Vi \u00f8nsker \u00e5 skape det rommet hvor de som er syke og de som er etterlatte eller p\u00e5r\u00f8rende f\u00e5r kjenne p\u00e5 st\u00f8tten fra hele lokalsamfunnet, for ingen skal m\u00f8te kreft alene. I Kreftforeningens Stafett for livet kan alle opprette sitt eget lag eller bli med som lagdeltager. Lagene kan best\u00e5 av familie, venner, studievenner, skoleklassen, syklubben, foreningen/laget eller kollegaer. Mange lag har en person de vil minnes eller hylle. Andre vil vise sitt engasjement for kreftsaken. Lagene deltar i en stafett som varer i 24 timer for \u00e5 symbolisere at kreft aldri tar pause. Minst en fra hvert lag skal v\u00e6re p\u00e5 banen gjennom 24 timer. Dette er ikke en konkurranse, vi g\u00e5r eller l\u00f8per med hverandre, ikke mot hverandre. Det er gratis \u00e5 delta p\u00e5 stafett for livet og det \u00f8nsker vi det skal fortsette \u00e5 v\u00e6re. Derfor s\u00f8ker vi penger hos dere. Under stafettene har vi mange ulike aktiviteter. Vi lager et eget arrangement for de som selv har v\u00e6rt eller er kreftsyke: dette er v\u00e5re \u00e6resgjester, og vi tilbyr dem en treretters middag med faglig foredrag og underholdning. Dette kaller vi for fighterarrangement. Vi har ogs\u00e5 egne aktiviteter rettet mot barn og unge, som ansiktsmaling, kreativ workshop, eventyrstund, fotballtriksing etc. Fra scenen blir det underholdning, musikalske innslag og faglige foredrag og dialog. Vi \u00f8nsker ogs\u00e5 at dette skal v\u00e6re en arena for \u00e5 f\u00e5 informasjon om tilbud til kreftrammede. Vi s\u00f8ker med dette om 200 000 kr fra Troms\u00f8 kommune for \u00e5 dekke v\u00e5re direkte kostnader til arrangementet i tr\u00e5d med budsjettet nedenfor. Med vennlig hilsen Elisabeth Dahlberg, r\u00e5dgiver i Kreftforeningens regionskontor Nord-Norge Budsjett for 2024 Utgifter: Leie av telt 200 000 Leie av scene, lys og lyd 150 000 Underholdning 50 000 Str\u00f8m til omr\u00e5det 20 000 Markedsf\u00f8ring 100 000 Prosjektleder 150 000 TOTALT 670 00 Inntekter: Sponsorinntekter fra n\u00e6ringsliv 250 000 Samfunnsl\u00f8ftet 75 000 Troms\u00f8 kommune 200 000 Lokal fundraising 145 000 TOTALT 525 000 "
}