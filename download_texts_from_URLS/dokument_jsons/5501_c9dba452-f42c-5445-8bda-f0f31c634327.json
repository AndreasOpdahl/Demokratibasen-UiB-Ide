{
  "dokument_id": "c9dba452-f42c-5445-8bda-f0f31c634327",
  "doc_type": "case_presentation",
  "kommune": 5501,
  "tittel": "S\u00f8knad om st\u00f8tte fra formannskapets disposisjonskonto: Robertsenkompaniet, 8. marskomiteen i Troms\u00f8, Krafttak for Gaza og CISV Troms",
  "url": "https://innsyn.tromso.kommune.no/application/getMoteDokument?dokid=2001983085",
  "tekst": "Arkivsaksnr. 25/02653-1 Saksbehandler Rebekka Ringholm Saksgang M\u00f8tedato Formannskapet 04.03.2025 S\u00f8knad om st\u00f8tte fra formannskapets disposisjonskonto: Robertsenkompaniet, 8. marskomiteen i Troms\u00f8, Krafttak for Gaza og CISV Troms Kommunedirekt\u00f8rens innstilling til vedtak: 1. Robertsenkompaniet bevilges kr .... i st\u00f8tte. 2. 8. mars-komiteen i Troms\u00f8 bevilges kr .... i st\u00f8tte. 3. Krafttak for Gaza bevilges kr .... i st\u00f8tte. 4. CISV Troms bevilges kr .... i st\u00f8tte. 5. Bel\u00f8pene tas fra formannskapets disposisjonskonto Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Formannskapet behandler s\u00f8knad om st\u00f8tte fra formannskapets disposisjonskonto fra henholdsvis Robertsenkompaniet, 8. mars-komiteen i Troms\u00f8, Krafttak for Gaza og CISV Troms. Saksutredning Troms\u00f8 kommune har mottatt s\u00f8knader om \u00f8konomisk st\u00f8tte fra formannskapets disposisjonskonto fra tre ulike akt\u00f8rer: Robertsenkompaniet, 8. mars-komiteen i Troms\u00f8 og Krafttak for Gaza. S\u00f8knadene er vedlagt saksfremlegget. Robertsenkompaniet S\u00f8knadssum: 150 000 kr Robertsenkompaniet s\u00f8ker om \u00f8konomisk st\u00f8tte til forproduksjon av \u00e9n forestilling. Tilskuddet skal g\u00e5 til \u00e5 dekke kostnader i forbindelse med personkostnader som honorar, reise, lokaler, utstyr og kost for verksteddager og skrivedager, samt n\u00f8dvendige programvarer i forarbeid og annonsering. S\u00f8kerne skriver f\u00f8lgende om form\u00e5let med forestillingen: \u00abMed dette showet \u00f8nsker vi \u00e5 l\u00f8fte frem unge menneskers mentale helse, men ogs\u00e5 \u00e5 utforske og feire livet. Ikke minst vil kompaniet st\u00f8tte det viktige arbeidet som gj\u00f8res innenfor mental helse. Alt overskudd doneres til Mental Helse Troms\u00f8.\u00bb Det vises til s\u00f8knad og budsjett vedlagt saken for mer informasjon. Formannskapet behandlet s\u00f8knad om st\u00f8tte fra Robertsenkompaniet i formannskapsm\u00f8tet 11.06.2024, og vedtok \u00e5 utsette behandlingen av s\u00f8knaden. S\u00f8kerne har n\u00e5 levert en ny og oppdatert s\u00f8knad med budsjett som legges frem for behandling i formannskapet. 8. mars-komiteen i Troms\u00f8 S\u00f8knadssum: 50 000 kr 8. mars-komiteen i Troms\u00f8 s\u00f8ker om \u00f8konomisk st\u00f8tte til markering av den internasjonale kvinnedagen. Dagen markeres med tog og appeller, etterfulgt av fest og festm\u00f8te med kultur og tale for dagen. Komiteen skriver i s\u00f8knaden at de viktigste utgiftspostene er honorarer til \u00e5rets artister, leie av lydanlegg og lydteknikere, annonsering, design og trykking av plakater og program. Det vises til s\u00f8knad og budsjett vedlagt saken for mer informasjon. Krafttak for Gaza S\u00f8knadssum: 100 000 kr Krafttak for Gaza s\u00f8ker om \u00f8konomisk st\u00f8tte til proteseverkstedet ALPC \u2013 Artificial Limbs and Polio Centre i Gaza. Krafttak for Gaza har ingen utgifter. Alle innsamlede/bevilgede midler g\u00e5r uavkortet til ALPC. Det vises til s\u00f8knad vedlagt saken for mer informasjon. 2 CISV Troms S\u00f8knadssum: 100 000 CISV Troms er en internasjonal barne- og ungdomsorganisasjon som arbeider for fred og forst\u00e5else p\u00e5 tvers av land, kulturer og spr\u00e5k. CISV Troms s\u00f8ker st\u00f8tte til gjennomf\u00f8ring av en internasjonal leir i Troms\u00f8 sommeren 2025. Bel\u00f8pet skal brukes for \u00e5 dekke kostnader knyttet til mat, overnatting og andre n\u00f8dvendige utgifter i forbindelse med leiren. S\u00f8kerne skriver at dersom st\u00f8tte ikke innvilges, ber de kommunen vurdere \u00e5 l\u00e5ne ut Sommerlyst skole i leirperioden uten leiekostnad for \u00e5 redusere s\u00f8kernes utgifter. Det vises til s\u00f8knad vedlagt saken for mer informasjon. Formannskapets disposisjonskonto Det er satt av kr 1 500 000 i \u00e5rsbudsjett 2025 til formannskapets disposisjonskonto, jf. punkt 11 i handlingsprogrammet vedtatt 18.12.2025. Formannskapet har s\u00e5 langt i 2025 tildelt 30 000 kr fra disposisjonskontoen til 6.februar- komiteen. Det gjenst\u00e5r dermed kr 1 470 000 p\u00e5 formannskapets disposisjonskonto. Konklusjon Kommunedirekt\u00f8ren innstiller ikke i saken og lar det v\u00e6re opp til formannskapet selv \u00e5 vurdere om det skal gis st\u00f8tte fra formannskapets disposisjonskonto. Vedtakskompetanse Formannskapet Vedlegg S\u00f8knad fra Krafttak for Gaza S\u00f8knad og budsjett fra 8. marskomiteen i Troms\u00f8 S\u00f8knad fra Robertsenkompaniet Budsjett til s\u00f8knad fra Robertsenkompaniet S\u00f8knad fra CISV Troms 3 "
}