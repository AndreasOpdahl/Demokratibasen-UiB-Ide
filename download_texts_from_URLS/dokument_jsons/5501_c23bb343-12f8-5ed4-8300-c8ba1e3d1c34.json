{
  "dokument_id": "c23bb343-12f8-5ed4-8300-c8ba1e3d1c34",
  "doc_type": "case_attachment",
  "kommune": 5501,
  "tittel": "vedlegg 1 Tillegg s\u00f8knad arealendring lokalitet 35838 Vengs\u00f8y, Sjurelv fiskeoppdrett AS",
  "url": "https://innsyn.tromso.kommune.no/application/getMoteDokument?dokid=2001642128",
  "tekst": "Troms fylkeskommune Deres ref.: Akvakulturs\u00f8knad 35838 Vengs\u00f8y Fylkeshuset i Troms\u00f8 Deres dato: Postboks 6600 V\u00e5r ref.: Apn-65509/SDE 9296 Troms\u00f8 Kontakt: Terje Harder Hansen Tlf. 908 79 993 S\u00d8KER: E-post: terjeharderh@gmail.com Dato: Kaldfjorden, 14-02-2024 Org nr: 921 601 123 Sjurelv Fiskeoppdrett AS Fjordveien 255 9107 Kval\u00f8ya Vedlegg 1 - Tillegg til s\u00f8knad om arealendring p\u00e5 lokalitet 35838 Vengs\u00f8y, Sjurelv Fiskeoppdrett AS. Sjurelv Fiskeoppdrett AS (heretter SF) s\u00f8ker med dette Troms fylkeskommune om en arealendring p\u00e5 lokalitet 35838 Vengs\u00f8y jf. vedlagte kartvedlegg og koordinatliste i s\u00f8knaden. Lokalitet Vengs\u00f8y har 03.10.2023 f\u00e5tt oppjustert sin MTB etter s\u00f8knad til 3100 tonn. Dette med tillatelsene TF-T-5, T-T-6 og T-T-60 tilknyttet lokaliteten. S\u00f8knaden inneb\u00e6rer: \u2022 Det s\u00f8kes n\u00e5 om \u00e5 tilf\u00f8re dagens 5 burs ramme en ny rekke med fem bur utenfor dagens anlegg. Det etableres da en moderne 2x5 burs ramme. Dette vil doble anleggsarealet fra dagens 32 000 m2 til 64 000 m2. \u2022 Justering av fl\u00e5teareal og korrigering av 2 ankerliner i fl\u00e5tefort\u00f8yningen. To ankerliner p\u00e5 dagens fl\u00e5teplassering vil v\u00e6re i konflikt med innhegninger i ny ramme, line F5 og F6 m\u00e5 flyttes. Arealendring av tillatelsen: Lokaliteten Vengs\u00f8y ble godkjent etter s\u00f8knad 03.02.2016 og har siden den gang best\u00e5tt av en rammefort\u00f8yning med 5 bur med egen f\u00f4rfl\u00e5te. Hvert bur er p\u00e5 80x80 meter. SF kan over tid vise til gode resultater gjennom god fiskevelferd, \u00f8konomi og b\u00e6rekraftig produksjon ved sine anlegg over lang tid. Selskapet har f\u00e5tt flere utmerkelser og priser for sin fokuserte drift. Det er investert betydelig i milj\u00f8- og tidsriktig teknologi, deriblant elektrifisering av sine f\u00f4rfl\u00e5ter og ved innkj\u00f8p av nye arbeidsb\u00e5ter. Virksomheten har ambisjoner og planlegger langsiktig. Derfor er det i de senere \u00e5r kj\u00f8pt betydelig biomasse gjennom Fiskeridirektoratets auksjoner. Det er avgj\u00f8rende for selskapets fremtid at denne biomassen kan produseres i egne anlegg. Selskapet er i prosess med \u00e5 s\u00f8ke kj\u00f8pt biomasse tilknyttet sine anlegg. Lokalitet Vengs\u00f8y ble i 2023 gitt tillatelse til \u00f8kning tilsvarende kj\u00f8pt biomasse med en n\u00e5v\u00e6rende MTB p\u00e5 3100 tonn. Kj\u00f8p av biomasse p\u00e5 auksjon er et ledd i virksomheten sin strategi for \u00e5 \u00f8ke produksjonen og \u00e5 drive sine tillatelser best mulig i Troms\u00f8 kommune. St\u00f8rre kapasitet i anleggene gir behov for flere ansettelser, gir bedre driftsmarginer og mulighet for \u00e5 brakklegge lokaliteter over lengere tid. St\u00f8rre produksjonsvolum gir virksomheten handlingsrom, forenkler produksjonsplanleggingen og tilrettelegger for en b\u00e6rekraftig og fremtidsrettet produksjon. Selskapet har allerede utvidet med flere ansatte og ser n\u00e5 behov for \u00e5 utvide lokalitet Vengs\u00f8y fra dagens 5 burs ramme, til et moderne dobbel ramme p\u00e5 2x5 bur. Hj\u00f8rnekoordinater for nytt anlegget ved Vengs\u00f8y, vist i Figur 1: A N69-49.349 \u00d818-30.680 B N69-49.406 \u00d818-31.293 C N69-49.322 \u00d818-31.364 D N69-49.265 \u00d818-30.752 Senterpkt fl\u00e5te: N69-49.394 \u00d818-31.425 Figur 1 Lokalitet Vengs\u00f8y etter utvidelsen vist i kommunens gjeldende kystsoneplan. Dagens anlegg p\u00e5 5 bur vises som en m\u00f8rkere indre rekke, mens utvidelsen og fl\u00e5tekorrigering vises i forhold til dette anlegget. Side 2 av 4 Anlegget ligger innenfor Troms\u00f8 kommunes arealplan med form\u00e5lsavsetning til akvakultur og oppankringsomr\u00e5de som vist i Figur 1. SF deltok aktivt i kommunens planprosess og fremmet n\u00e5v\u00e6rende areal inn til Troms\u00f8 kommune. Anleggsrammen ligger n\u00e5 innenfor avsatt areal i omr\u00e5det VA 11 og VA 13. Ankerliner strekker seg ut i flerbruksomr\u00e5de \u2013 AF. S\u00f8knad f\u00f8lger dermed i henhold til \u00f8nsket og intensjonen som ble gitt fra selskapet til planarbeidet. Merdenhetene som benyttes har 160 meters omkrets og dagens MTB p\u00e5 3100 tonn medf\u00f8rer at en ikke kan benytte anleggets produksjonskapasitet fullt ut i dagens ramme. Siden selskapet bruker dype spissposer p\u00e5 ca. 55 meter i anlegget, har utredningen av nytt anlegg vist at 2 stk. av fl\u00e5tens 8 fort\u00f8yningsliner, line F5 og F6 m\u00e5 flyttes. Dette fordi disse n\u00e5 ligger ute i det omr\u00e5det hvor nye merder blir montert. P\u00e5 grunn av fare for kontakt mellom fl\u00e5tens ankerliner og spisspose, vil det v\u00e6re risiko for alvorlig. Det s\u00f8kes derfor om at disse to ankerliner til fl\u00e5te og fl\u00e5tens areal flyttes slik som oppgitt i denne s\u00f8knaden. P\u00e5 denne m\u00e5te vil risikoen for slik kontakt v\u00e6re eliminert. Oppsummert: \u2022 SF \u00f8nsker styrke sin tilstedev\u00e6relse i Troms\u00f8 kommune. \u2022 S\u00f8knaden er i henhold til innspill til kommunens kystsoneplan. \u2022 Virksomheten har behov for st\u00f8rre produksjonsareal for \u00e5 drive sine tillatelser best mulig. \u2022 Selskapet har \u00f8kt antall ansatte etter eget ambisjonsniv\u00e5 tilknyttet sin drift i Kaldfjorden og Vengs\u00f8yfjorden. \u2022 SF har behov for \u00e5 \u00f8kt spredningsareal og anlegg tilpasset produksjonen ved sine anlegg. \u2022 Selskapet har brukt betydelige summer p\u00e5 innkj\u00f8p av auksjonsbiomasse som n\u00e5 s\u00f8ke \u00e5 f\u00e5 tilknyttet sine lokaliteter. \u2022 Arealendringen vil sikre forutsigbar og b\u00e6rekraftig produksjon og derav gi lokale og trygge arbeidsplasser. \u2022 Erfaringene med lokaliteten Vengs\u00f8y har over tid vist god b\u00e6rekraft ved 1890 tonn. Etter \u00f8kning til 3100 tonn, er det \u00f8nskelig \u00e5 spre produksjonen over flere merdenheter og derav \u00f8ke spredningsareal \u2022 Gjennomf\u00f8rte milj\u00f8unders\u00f8kelser og forunders\u00f8kelser viser at en \u00f8kning av produksjonsarealet er gunstig og forsvarlig. \u2022 St\u00f8rre areal gir bedre utnyttelse av SF sin lokalitet. Side 3 av 4 Figur 3 Informasjon ift tillatelsen ved dagens lokalitet. Kilde Akvakulturregisteret. Figur 2 Tillatelsens areal (merket bl\u00e5tt). Kilde Akvakulturregisteret. Sjurelv Fiskeoppdrett AS s\u00f8ker med dette Troms fylkeskommune om en arealendring p\u00e5 lokalitet Vengs\u00f8y for \u00e5 etablere et moderne og tidsriktig anlegg iht. vedlagte s\u00f8knad og kartvedlegg. Kontaktperson hos Sjurelv Fiskeoppdrett AS er daglig leder Terje H Hansen, mobil 908 79 993 Dersom ytterligere informasjon trengs i saksgangen, ta gjerne kontakt. For Sjurelv Fiskeoppdrett AS Terje Harder Hansen (-S-) Daglig leder Side 4 av 4 "
}