{
  "dokument_id": "d33934b0-57e0-59b8-a5d5-58437e21768a",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/10607782/Klage",
  "tekst": "Bergen kommune \u2013 Seksjon for n\u00e6ring og landbruk Postboks 7700 5020 BERGEN seksjonfornaeringoglandbruk@bergen.kommune.no V\u00e5r referanse: Ansvarlig advokat: Dato: 1121828501/2882799 Olav Pedersen 4. mars 2024 KLAGE P\u00c5 VEDTAK ETTER JORDLOVEN \u2013 DERES REFERANSE 2023/252543-10 \u2013 GNR 302 BNR 14 \u2013 YTRE ARNA 1. Innledning Vi viser til vedtak datert 13.02.2024 der kommunen avsl\u00e5r s\u00f8knad om tillatelse til deling av gnr. 302 bnr. 14 etter jordloven. I tillegg til de bygninger som faktisk finnes p\u00e5 eiendommen, viser kommunen til at det er flere mindre bygninger og et samfunnshus oppf\u00f8rt p\u00e5 eiendommen. En feil i matrikkelen inneb\u00e6rer at det st\u00e5r registrert 20 bygninger p\u00e5 eiendommen. Kartet over eiendommen viser at dette ikke stemmer. Eiendommen best\u00e5r av to boliger, to naust, to garasjer, en driftsbygning og tre mindre boder. Vi forutsetter at kommunen legger til grunn de riktige faktiske forhold for eiendommen ved behandling av klagen. Som begrunnelse for avslaget viser kommunen til f\u00f8lgende: \u2022 Vern av arealressursene slik at fremtidig drift sikres. Fradeling kan medf\u00f8re fremtidige konflikter mellom naboer og landbruksdrift. Et hus nummer to p\u00e5 eiendommen er ogs\u00e5 \u00e5 regne som en ressurs i forhold til \u00e5 benytte det som k\u00e5rhus eller til et fremtidig hus til utleie med ekstrainntekt til g\u00e5rden. \u2022 Deling f\u00f8rer ikke til en driftsmessig god l\u00f8sning. Fradeling av oms\u00f8kte teiger vil forsterke utfordringene med innh\u00f8sting og eventuelt beite av dyr. Arronderingen blir d\u00e5rligere for hver teig som blir tillatt fradelt. \u2022 Fradeling vil gi drifts- og milj\u00f8messige ulemper for landbruket i omr\u00e5det. Adkomsten til dyrket jord blir vanskeligere, \u00f8kt tr\u00e5kk og slitasje p\u00e5 jordbruksareal, forstyrrelser for dyr \u00e5 biete, grinder som ikke lukkes og klager p\u00e5 st\u00f8y og eventuelt bruk av plantevernmidler. Arealet ligger i et omr\u00e5de hvor det drives aktivt landbruk og grenser til dyrket mark. Fradeling kan medf\u00f8re ulemper for resteiendommen og naboeiendommene. \u2022 Andre hensyn. Fradelingen er ikke til det beste for samfunnet eller de som har yrket sitt i landbruket. Plansituasjonen taler mot fradeling. Harris Advokatfirma AS bist\u00e5r tiltakshaverne i saken og klager p\u00e5 vedtaket. P\u00e5 vegne av tiltakshaverne gj\u00f8r vi gjeldende at vilk\u00e5rene for \u00e5 gi tillatelse til deling etter jordloven \u00a7 12 er oppfylt. Videre m\u00e5 kommunen ta hensyn til at det er gitt dispensasjon fra landbruks-, natur- og friluftsform\u00e5let i kommuneplanens arealdel, jf. plan- og bygningsloven (pbl) \u00a7 19-2. Vi anmoder Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1121828501/2882799 harris.no Side 1 av 4 kommunen om \u00e5 gj\u00f8re om eget vedtak og gi tillatelse som oms\u00f8kt, jf. forvaltningsloven (fvl) \u00a7 33 andre ledd. Klagefristen er 05.03.2024 og klagen er sendt rettidig. 2. Rettslig utgangspunkt Jordloven \u00a7 12 forutsetter at deling av landbrukseiendom krever samtykke til deling. I vurderingen av om det kan gis samtykke, skal det legges vekt p\u00e5 om \u00abom delinga legg til rette for ein tenleg og variert bruksstruktur i landbruket.\u00bb I vurderingen inng\u00e5r \u00abomsynet til vern av arealressursane, om delinga f\u00f8rer til ei driftsmessig god l\u00f8ysing, og om delinga kan f\u00f8re til drifts- eller milj\u00f8messige ulemper for landbruket i omr\u00e5det. Det kan leggjast vekt p\u00e5 andre omsyn dersom dei fell inn under form\u00e5let i jordlova.\u00bb Kommunen sin vurdering er at oms\u00f8kt deling ikke legger til rette for en tjenlig og variert bruksstruktur i landbruket. Vi er helt uenig. Oms\u00f8kt deling vil muliggj\u00f8re fremtidig drift p\u00e5 landbrukseiendommen. Eiendommen eies i dag av to br\u00f8dre. I realiteten eier hver bror hver sin bolig. Hvis eierne gjennomf\u00f8rer generasjonsskifte eller egen andel blir overf\u00f8rt ved arv, vil kretsen av sameiere utvides. Det vil v\u00e6re s\u00e6rlig kostnadskrevende for en eier \u00e5 skulle overta hjemmelen til hele eiendommen alene. I sin ytterste konsekvens vil dette medf\u00f8re at ingen er i stand til \u00e5 overta eiendommen og drifte den videre. I s\u00e5 fall m\u00e5 eiendommen selges ut av familien. Vi kan p\u00e5 ingen m\u00e5te se at dette gagner samfunnet eller fremtidig landbruksdrift i omr\u00e5det. Vi vil begrunne v\u00e5r vurdering n\u00e6rmere under. 3. Deling legger til rette for en tjenlig og variert bruksstruktur i landbruket 3.1. Vern av arealressursene Kommunen legger til grunn at fradeling kan f\u00f8re til fremtidige konflikter mellom naboer og landbruksdrift. Et hus nummer to p\u00e5 eiendommen er ogs\u00e5 \u00e5 regne som en ressurs i forhold til \u00e5 benytte det som k\u00e5rhus eller til et fremtidig hus til utleie med ekstrainntekt til g\u00e5rden. Vi er ikke enig. Ingen arealressurser g\u00e5r tapt ved oms\u00f8kt deling. Arealet som s\u00f8kes fradelt er registrert som bebygd i dag, og det er ved s\u00f8knad om tillatelse til oppf\u00f8ring av boligen tatt stilling til at arealet kunne brukes til bolig. Hovedbruket mister dermed ikke areal som er dyrket i dag, eller egnet til dyrking i fremtiden. Videre viser vi til avsnitt 5 under pkt. 3.3 hvor vi redegj\u00f8r for hvorfor fradeling vil muliggj\u00f8re fremtidig drift av landbrukseiendommen uten at inngangen til dette blir for kostnadskrevende. 3.2. Driftsmessig god l\u00f8sning Kommunen legger til grunn at fradeling av oms\u00f8kte teiger vil forsterke utfordringene med innh\u00f8sting og eventuelt beite av dyr. Arronderingen blir d\u00e5rligere for hver teig som blir tillatt fradelt. 1121828501/2882799 harris.no Side 2 av 4 Arealet som s\u00f8kes fradelt er bebygd og brukt til bolig med tilh\u00f8rende garasje og hage. I tillegg en parsell som er bebygd med naust. Oms\u00f8kt deling vil ikke inneb\u00e6re endringer som kan f\u00e5 negative konsekvenser for fremtidig drift. Som vi har vist til i s\u00f8knad datert 14.12.2023 s\u00e5 ligger oms\u00f8kt bolig langt fra tunet til landbrukseiendommen og m\u00e5 heller ikke passer tunet for tilkomst. Videre er det helt \u00e5penbart at fradeling vil utgj\u00f8re en driftsmessig god l\u00f8sning ved at det muliggj\u00f8re overtakelse av senere generasjoner. Fradeling er dermed en b\u00e6rekraftig l\u00f8sning. 3.3. Ingen drifts- eller milj\u00f8messige ulemper Kommunen legger til grunn at adkomsten til dyrket jord blir vanskeligere, at \u00f8kt tr\u00e5kk og slitasje p\u00e5 jordbruksareal, forstyrrelser for dyr \u00e5 biete, grinder som ikke lukkes og klager p\u00e5 st\u00f8y og eventuelt bruk av plantevernmidler er ulemper for fremtidig landbruksdrift. Videre at arealet ligger i et omr\u00e5de hvor det drives aktivt landbruk og grenser til dyrket mark. Fradeling kan dermed medf\u00f8re ulemper for resteiendommen og naboeiendommene. Vi er ikke enig. Delingen vil ikke f\u00f8re til drifts- eller milj\u00f8messige ulemper for landbruket i omr\u00e5det. Det vises for det f\u00f8rste til at mellom tunet til landbrukseiendommen og oms\u00f8kt areal ligger det en tidligere fradelt boligeiendom. Det er dermed god avstand mellom oms\u00f8kt areal og landbrukseiendommen sin driftsbygning. Det er heller ikke n\u00f8dvendig \u00e5 kj\u00f8re over tunet til landbrukseiendommen for tilkomst til oms\u00f8kt areal. N\u00e5r det gjelder fare for \u00f8kt tr\u00e5kk og slitasje p\u00e5 jordbruksareal slik kommunen viser til i vedtak datert 20.11.2023, s\u00e5 kan vi ikke se at dette er reelt. Fradelt eiendom vil bruke den samme stien ned til naustet som han alltid har brukt. Det vil dermed ikke skje en forandring for jordbruksarealet med tanke p\u00e5 tilkomst til naustet. Oms\u00f8kt fradeling vil s\u00f8rge for at reell eier av boligen, Lars Ytre-Arne, kan fortsette \u00e5 bo der og alene bli eier av arealet rundt boligen. Tilsvarende vil reell eier av eksisterende v\u00e5ningshus, H\u00e5kon Ytre-Arne, kunne overta resten av landbrukseiendommen. Da blir br\u00f8drene hjemmelshaver til areal tilh\u00f8rende de boligene de i dag er reelle eiere av. Dette er hensiktsmessig b\u00e5de for egen del og for senere generasjoner. Videre vises det til at landbrukseiendommen sin st\u00f8rrelse ikke tilsier at det er, eller vil bli, behov for en k\u00e5rbolig p\u00e5 eiendommen. Tvert imot vil en fradeling av denne boligen n\u00e5 v\u00e6re til fordel for eventuell fremtidig drift av neste generasjon. Eiendommen eies i dag av to br\u00f8dre, med 1\u20442 andel hver. Hver av de er reell eier av hver sin bolig p\u00e5 eiendommen. Hvis neste generasjon skal overta hele eiendommen, med to boliger, kan dette medf\u00f8re at overf\u00f8ring blir s\u00e5 krevende \u00f8konomisk sett at hele eiendommen m\u00e5 selges ut av familien. I tillegg vil det v\u00e6re krevende for neste generasjon \u00e5 overta hele eiendommen, med to boliger, og skulle vedlikeholde to boliger, to naust, garasjer og driftsbygningen samlet sett. Fordelen med oms\u00f8kt deling er at bygningsmassen p\u00e5 landbrukseiendommen reduseres i slik grad at fremtidig vedlikehold er overkommelig for neste generasjon, b\u00e5de for de som skal overta oms\u00f8kt areal med enebolig, garasje og naust, og de som skal overta landbrukseiendommen. Hvis det skal legges til rette for fremtidig, og b\u00e6rekraftig, drift av landbrukseiendommen, m\u00e5 det gis samtykke til oms\u00f8kt deling slik som oms\u00f8kt. Med grunnlag i dette vil fradeling sikre \u00abei driftsmessig god l\u00f8ysing\u00bb for fremtidig og mulig drift av landbrukseiendommen. 1121828501/2882799 harris.no Side 3 av 4 Ogs\u00e5 Utvalg for milj\u00f8 og byutvikling har tatt stilling til fremtidig drift av landbrukseiendommen ved behandling av klage p\u00e5 avslag til s\u00f8knad om dispensasjon fra LNF-form\u00e5let. De gav dispensasjon som oms\u00f8kt og skrev blant annet f\u00f8lgende som begrunnelse for sitt vedtak: \u00abDen oms\u00f8kte fradeling i nord vil heller ikke ha en negativ innvirkning ved aktiv drift av landbrukseiendommen.\u00bb Utvalget la ogs\u00e5 til grunn at hensyn bak vern av LNF-areal ikke ble tilsidesatt ved oms\u00f8kt dispensasjon. Basert p\u00e5 dette reagerer vi p\u00e5 at fagetaten n\u00e5 vurderer situasjonen annerledes og tvert i mot det politikerne har lagt til grunn som gjeldende for eiendommen. 3.4. Andre hensyn Kommunen legger til grunn at fradelingen ikke er til det beste for samfunnet eller de som har yrket sitt i landbruket, og at plansituasjonen taler mot fradeling. Vi er ikke enig i dette. Fradeling vil sikre og muliggj\u00f8re fremtidig landbruksdrift p\u00e5 eiendommen. Videre er vi av den klare oppfatning at kommunen ikke kan vektlegge plansituasjonen. Utvalg for milj\u00f8 og byutvikling har gitt dispensasjon fra gjeldende arealform\u00e5l for fradeling. Dette m\u00e5 hensyntas ogs\u00e5 ved s\u00f8knad om deling etter jordloven. 4. Avslutning Med grunnlag i det ovennevnte anmoder vi kommunen om \u00e5 omgj\u00f8re eget vedtak og gi samtykke til deling av oms\u00f8kt areal etter jordloven \u00a7 12. Med vennlig hilsen Harris Advokatfirma AS Marianne Aadland Sandvik Advokat mas@harris.no 911 17 651 1121828501/2882799 harris.no Side 4 av 4 "
}