{
  "dokument_id": "d878c6be-b4b1-5192-b607-09fa00d3ec67",
  "doc_type": "case_attachment",
  "kommune": 4601,
  "tittel": "Bymilj\u00f8etatens innspill til planinitiativ",
  "url": "https://bergen.kommune.no/politikere-utvalg/api/fil/bk360/9877205/Bymiljoetatens-innspill-til-planinitiativ",
  "tekst": "Fra: \"Neverdal, Tine Beate Myklebust\" Sendt: tirsdag 23. januar 2024 10:14:37 Til: \"Postmottak planogbygg\" <postmottak.planogbygg@bergen.kommune.no> Kopi: \"Solaas, Marita\" <Marita.Solaas@bergen.kommune.no>; \"Sandahl, Tom\" <Tom.Sandahl@bergen.kommune.no>; \"Jetmundsen, Marianne Rindedal\" <Marianne.Jetmundsen@bergen.kommune.no>; \"Skulstad, Marianne\" <Marianne.Skulstad@bergen.kommune.no> Emne: Bymilj\u00f8etatens innspill til oppstartm\u00f8te. PLAN-2023/17832. \u00c5sane 190/1 m.fl. \u00c5sane energipark Hei Her er Bymilj\u00f8etatens innspill til oppstartm\u00f8te for \u00c5sane energipark: Landskap og natur Vesta Eiendom \u00c5sane Energipark AS (VE\u00c5E) \u00f8nsker \u00e5 opprette en n\u00e6ringspark langs Salhusveien i \u00c5sane. Foresl\u00e5tt planomr\u00e5de best\u00e5r i delvis av vei, noe bebyggelse og industri, men ogs\u00e5 store arealer med ur\u00f8rt natur og skog. Fjell- og skogarealene i dette omr\u00e5det innehar store verdier for b\u00e5de naturmangfold og friluftsliv, og er en del av et st\u00f8rre, sammenhengende naturomr\u00e5de i \u00c5sane. Et eventuelt tiltak slik som foresl\u00e5tt i planforslaget vil medf\u00f8re vesentlige terrenginngrep, tap av natur og nedbygging/drenering av myr. I den nylig vedtatte Naturstrategien er hovedm\u00e5let \u00e5 sikre gode levek\u00e5r for naturmangfoldet, og samtidig sikre innbyggerne god kontakt med natur. Hovedvisjonen er \u00e5 sikre naturen plass og styrke naturen i byen, og strategien legger f\u00f8ringer for arealn\u00f8ytralitet i byutviklingen. Det er generelt stort press p\u00e5 natur som f\u00f8lge av nedbygging, og s\u00e6rlig i \u00c5sane hvor det er mye oppstykket natur og lite gr\u00f8nne sammenhenger igjen. Bymilj\u00f8etaten anser ikke foresl\u00e5tt planinitiativ til \u00e5 v\u00e6re i tr\u00e5d med vedtatt Naturstrategi, da det vil medf\u00f8re vesentlige terrenginngrep inn i et i dag st\u00f8rre, ur\u00f8rt naturomr\u00e5de med store verdier b\u00e5de for natur og friluftsliv. Arealendring og bit for bit nedbygging er hovedtrusselen for naturmangfoldet i Norge. Oppstykket natur gj\u00f8r det vanskeligere for arter \u00e5 bevege seg fra et omr\u00e5de til et annet, og gj\u00f8r at vi f\u00e5r mange sm\u00e5 bestander som er adskilt fra hverandre. Dette hindrer genetisk mangfold, gir tap av leveomr\u00e5der og varierende naturmilj\u00f8. I enkeltsaker kan det virke som en liten p\u00e5virkning, men sett sammen med all arealplanlegging og arealendring som skjer, s\u00e5 f\u00e5r denne typen utbygging store samlede konsekvenser. I denne saken vil utbyggingen som er foresl\u00e5tt ogs\u00e5 alene ha store negative konsekvenser. I Nasjonale forventninger til regional og kommunal planlegging 2023-2027 fastsl\u00e5s det at regional og kommunal planlegging er viktig b\u00e5de for \u00e5 ta vare p\u00e5 natur og for \u00e5 legge til rette for b\u00e6rekraftig verdiskaping basert p\u00e5 natur- og kulturressursene. Helhetlig og langsiktig planlegging er n\u00f8dvendig for \u00e5 unng\u00e5 negativ p\u00e5virkning p\u00e5 naturmangfoldet og friluftslivsinteresser fra bitvis nedbygging og for \u00e5 ivareta kulturmilj\u00f8et. Regjeringen forventer at fylkeskommunene og kommunene identifiserer og tar hensyn til at viktig naturmangfold, jordbruksareal, vannmilj\u00f8, friluftslivsomr\u00e5der, overordnet gr\u00f8nnstruktur, kulturmilj\u00f8 og landskap skal kartlegges og sikres i planleggingen. Samlede virkninger av eksisterende og planlagt arealbruk vektlegges (kap. 5, Klima, natur og milj\u00f8 for fremtiden). I kommuneplanenes arealdel (KPA 2018) inng\u00e5r omr\u00e5det i hovedsak som LNF og \u00f8vrig byggesone og kommunaltekniske anlegg, en mindre del av omr\u00e5det i s\u00f8r\u00f8st er vist som ytre fortettingsomr\u00e5de. Det er ikke tillatt med utbygging i LNF omr\u00e5der, og de andre arealform\u00e5lene tilsier heller ikke utbygging i det omfanget som foresl\u00e5s. I LNF-omr\u00e5der skal det tas hensyn til landbruk, natur- og kulturmilj\u00f8, friluftsliv og landskap, jf. \u00a731.2 i KPA 2018, og en eventuell endret arealbruk som ikke er i tr\u00e5d med arealform\u00e5let skal det gjennomf\u00f8res en streng forvaltningspraksis. Det er kun enkle tiltak for friluftsliv, n\u00f8dvendige transformatorer for str\u00f8m eller tiltak n\u00f8dvendig for landbruksdrift som er tillat innenfor LNF-omr\u00e5der, j. \u00a731.1 i KPA 2018. Planforslaget vil etter Bymilj\u00f8etatens vurdering gi store negative konsekvenser for biologisk mangfold og friluftsliv, og Bymilj\u00f8etaten kan ikke se at planen oppfyller forventningene til kommunal planlegging satt av regjeringen eller intensjonene i KPA 2018. Naturmangfold Planomr\u00e5det omfattes av et skogsomr\u00e5de med innslag av myr og vann. Fra et gr\u00f8ntfaglig perspektiv er det s\u00e6rlig omr\u00e5dets st\u00f8rrelse og sammenheng som gj\u00f8r det verdifullt for naturmangfold. Det er registrert naturtypen kystlynghei innenfor planomr\u00e5det (Naturbase- 2022), som er en utvalgt naturtype. Planomr\u00e5det er ogs\u00e5 innenfor influensomr\u00e5de for andre arter av s\u00e6rlig stor forvaltningsinteresse. I Naturbase og Artsdatabanken er det registrert forekomster av granmeis, gr\u00f8nnfink, sandsvale og gulspurv, alle med r\u00f8dlistekategori VU-s\u00e5rbar, jf. den Norske r\u00f8dlista for arter, 2021. Det er levert inn en innledende Naturmangfoldsrapport datert okt 2022. P\u00e5 grunn av kort tidsfrist har vi ikke f\u00e5tt vurdert rapporten, og m\u00e5 komme tilbake vurdering av innhold og konklusjon. Friluftsliv Foresl\u00e5tt planinitiativ vil ber\u00f8re kartlagte friluftslivsomr\u00e5der. Dette gjelder f\u00f8rst og fremst Byfjellene Nord- Vetenomr\u00e5det, med sv\u00e6rt viktig verdi som markaomr\u00e5de, jf. Kartlegging av friluftslivsomr\u00e5der i Bergen kommune i regi av Bymilj\u00f8etaten, 2016. Det er viktige tilkomststier for befolkningen i dette omr\u00e5det som vil bli \u00f8delagt av foresl\u00e5tt tiltak. Planomr\u00e5der ber\u00f8rer ogs\u00e5 Byfjellsgrensens brukssone for LNF. Byfjellene er inndelt i 2 forvaltningssoner; en vernesone og en brukssone. For areal som inng\u00e5r i vernesonen er det et m\u00e5l \u00e5 opprettholde det relativt ur\u00f8rte natur- og landskapspreget. Areal i brukssonen er i st\u00f8rre grad p\u00e5virket av andre inngrep eller hensyn slik som skogbruk og landbruk, herav Brukssone LNF. En del tiltak og aktiviteter som frar\u00e5des i vernesonen kan aksepteres i brukssonen, men ogs\u00e5 her skal hensyn til natur og landskap tillegges stor vekt (Forvaltningsplan for Byfjellene Nord, 2016). Veg Det er ingen kommunale vegomr\u00e5der innenfor foresl\u00e5tt planavgrensning. Basert p\u00e5 hensikten med planarbeidet, vurderer vi at interne veger i planomr\u00e5det b\u00f8r reguleres med privat/felles status, dersom forslaget blir videref\u00f8rt. Dersom det blir foresl\u00e5tt offentlig status p\u00e5 interne veger, b\u00f8r Bymilj\u00f8etaten kontaktes p\u00e5 et tidlig stadium for videre avklaringer. Statens vegvesens h\u00e5ndb\u00f8ker og kommunal vegnorm skal legges til grunn. Anbefaling Med henvisning til argumentasjonen ovenfor vil Bymilj\u00f8etaten frar\u00e5de oppstart av planarbeid i dette planomr\u00e5det. Med vennlig hilsen Tine Myklebust Neverdal Seniorr\u00e5dgiver/ Planuttale og koordinering Bymilj\u00f8etaten/Plan- og utviklingsavdelingen Bergen kommune Postboks 7700 | 5020 Bergen Telefon 408 13 103 www.bergen.kommune.no Facebook | Twitter Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. "
}