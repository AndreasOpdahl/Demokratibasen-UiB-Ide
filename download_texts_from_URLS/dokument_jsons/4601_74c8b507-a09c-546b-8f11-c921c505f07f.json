{
  "dokument_id": "74c8b507-a09c-546b-8f11-c921c505f07f",
  "doc_type": "case_attachment",
  "kommune": 4601,
  "tittel": "DELTA_Utvalg for finans kultur og n\u00e6ring",
  "url": "https://bergen.kommune.no/politikere-utvalg/api/fil/bk360/11650994/DELTA-Utvalg-for-finans-kultur-og-naering",
  "tekst": "DELTA Bergen kommune Utvalg for finans, kultur og n\u00e6ring Bergen 2. desember 2024 Vedr\u00f8rende eventuell omstilling, kutt og potensiell nedleggelse av Kulturetaten. DELTA i Bergen kommune \u00f8nsker, p\u00e5 vegne av v\u00e5re medlemmer, \u00e5 synligj\u00f8re en del bekymringer vedr\u00f8rende eventuell omstilling, kutt og mulig nedleggelse av Kulturetaten. Se ogs\u00e5 vedlegg. Vi viser til Kulturlovens form\u00e5l: Kulturlova har til f\u00f8rem\u00e5l \u00e5 fastleggja offentlege styresmakters ansvar for \u00e5 fremja og leggja til rette for eit breitt spekter av kulturverksemd, slik at alle kan f\u00e5 h\u00f8ve til \u00e5 delta i kulturaktivitetar og oppleva eit mangfald av kulturuttrykk. Med kulturverksemd meiner ein i denne lova \u00e5 skapa, produsera, ut\u00f8va, formidla og distribuera kunst- og andre kulturuttrykk, verna om, fremja innsikt i og vidaref\u00f8ra kulturarv, delta i kulturaktivitet, utvikla kulturfagleg kunnskap og kompetanse. Ein av kommunens oppg\u00e5var er blant anna \u00e5 fremja profesjonalitet og kvalitet i kulturtilbodet og leggja til rette for deltaking i kulturaktivitetar. Og til Klosterhagen-erkl\u00e6ringen: I Klosterhagen-erkl\u00e6ringen er byr\u00e5det \u00abP\u00e5 lag med Bergen\u00bb og fremhever blant annet at Bergen har fostret noen av verdens aller st\u00f8rste kunstnere og kulturpersonligheter. Byr\u00e5det vil ta tilbake posisjonen som Norges fremste kulturby. Byr\u00e5det mener at Bergens rike kulturliv er en viktig forutsetning for at Bergen skal fortsette \u00e5 v\u00e6re en levende og attraktiv by \u00e5 bo i. Byr\u00e5det \u00f8nsker ogs\u00e5 \u00e5 v\u00e6re \u00abTidlig ute\u00bb God forebygging dreier seg ogs\u00e5 om \u00e5 forebygge overgrep, ungdomskriminalitet og rusproblemer og skape best mulig rom for barn og ungdom til \u00e5 utfolde seg og leve gode liv. Under \u00abByens barn, Bergens fremtid\u00bb presiseres det at Gode oppvekstsvilk\u00e5r handler om \u00e5 bygge ut gode bomilj\u00f8 i alle bydelene der barn kan f\u00e5 utfolde seg innenfor trygge rammer. Under \u00abPsykisk helse og folkehelse presiseres: Det har v\u00e6rt en urovekkende \u00f8kning i psykisk uhelse blant ungdom. Byr\u00e5det \u00f8nsker \u00e5 ta fatt p\u00e5 denne negative utviklingen og forebygge langvarig psykisk sykdom gjennom tidlig innsats, et mangfold i tilbudene og godt samarbeid med andrelinjetjenestene. DELTA viser til at det er stor bekymring blant v\u00e5re medlemmer for at mangfold av tilbud, kompleksitet, fleksibilitet og kompetanse ikke blir ivaretatt i en eventuell ny driftsmodell og at det tilbudet kulturetaten tilbyr ulike m\u00e5lgrupper, som utfyller og supplerer kulturskolen/bibliotek - faller bort. DELTA viser i tillegg til Rapport nr. 34-2024 fra Samfunns\u00f8konomisk Analyse AS Kulturfeltets plass i samfunnsutviklingen som belyser f\u00f8lgende: Kulturfeltet har en verdi i seg selv, men f\u00f8rer ogs\u00e5 til en rekke samfunnseffekter som kan bidra til \u00e5 l\u00f8se sektorovergripende utfordringer. - Flere forskningsprosjekter tyder p\u00e5 at kulturelle aktiviteter er gode arenaer for \u00e5 treffes, bli kjent og f\u00e5 forst\u00e5else for hverandre. - Deltakelse i kulturelle aktiviteter kan f\u00f8re til mindre problemadferd blant unge, og dermed redusere risikoen for utenforskap. - Kultur tilbyr en arena for frivillighet som bidrar til glede og samhold, men ogs\u00e5 til brobygging, integrering og forhindring av utenforskap. - Kultur og frivillighet er viktig for lykkeniv\u00e5et og livskvaliteten i et samfunn, og er trolig viktige faktorer til at de nordiske landene har h\u00f8y livskvalitet. - \u00c5 delta i kulturelle aktiviteter gir \u00f8kt sannsynlighet for \u00e5 v\u00e6re frivillig, stemme ved valg, gi donasjoner og redusere hatkriminalitet. - Det \u00e5 redusere offentlige utgifter til kultur kan gi en kortsiktig besparelse, men medf\u00f8re en st\u00f8rre samfunns\u00f8konomisk kostnad p\u00e5 lengre sikt. Rapporten peker ogs\u00e5 p\u00e5 hvor viktig det er \u00e5 forankre kulturvirksomhet i overordnet planverk. Rapporten peker p\u00e5 stor bredde i samfunnseffekter som et resultat av kulturvirksomhet. Dette understreker potensialet i \u00e5 implementere kultur sterkere i arbeidet med tverrsektorielle utfordringer. Rapporten viser til at det \u00e5 etablere egne kulturplaner kan bidra til \u00e5 \u00f8ke statusen for kultursektoren, men en risikerer ogs\u00e5 en silotenking dersom ikke kultur tas inn i andre sektorplaner og andre sektorer gjenspeiles i kulturplanen. Dette underst\u00f8tter KS sitt poeng med at det viktigste stedet \u00e5 forankre kulturfeltet er i overordnet planverk hvor sektorer ses i sammenheng. Rapporten viser ogs\u00e5 til at gjennomgang av forskningen viser at deltakelse i kulturelle aktiviteter, som ut\u00f8ver eller publikum, gir positive helse- og l\u00e6ringseffekter og tilbyr en arena for sosialt samv\u00e6r med andre, dvs. virker b\u00e5de p\u00e5 individuelt niv\u00e5 og p\u00e5 gruppeniv\u00e5. P\u00e5 det individuelle niv\u00e5et tilbyr deltakelse i kulturaktiviteter mulighet for uttrykk, refleksjon og kritisk tenking (Kulturanalys Norden, 2024). Andre momenter handler om l\u00e6ring, endret atferd og attityde samt et \u00f8kt \u00f8nske om \u00e5 delta i samfunnslivet. (Kulturfeltets plass i samfunnsutviklingen. Rapport nr. 34-2024 fra Samfunns\u00f8konomisk Analyse AS) I forbindelse med eventuell omstilling, kutt og mulig nedleggelse av Kulturetaten har DELTA hatt omfattende dialog med medlemmer og mottatt en rekke henvendelser og bekymringer p\u00e5 vegne av kulturetatens driftstilbud til ulike m\u00e5lgrupper. Faglig begrunnelse for Deltas p\u00e5stander og meninger, samt ytterligere informasjon om den daglige drift kan leses mer om i vedlegg 1, 2, 3 P\u00e5 vegne av medlemmer \u00f8nsker DELTA \u00e5 synligj\u00f8re nevnte bekymringer vedr\u00f8rende eventuell omstilling, kutt og mulig nedleggelse av Kulturetaten for Utvalg for finans, kultur og n\u00e6ring. Se 4. vedlegg. Vennlig hilsen Kjersti M. Litleskare Konserntillitsvalgt Delta Bergen kommune Adresse: R\u00e5dstuplass 8, 5017 Bergen Tlf: 97625695 "
}