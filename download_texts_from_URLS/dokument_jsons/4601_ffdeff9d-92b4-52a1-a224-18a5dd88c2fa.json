{
  "dokument_id": "ffdeff9d-92b4-52a1-a224-18a5dd88c2fa",
  "doc_type": "case_attachment",
  "kommune": 4601,
  "tittel": "Hydrogeologisk_vurdering_ myr_18112020",
  "url": "https://bergen.kommune.no/politikere-utvalg/api/fil/bk360/10168169/Hydrogeologisk-vurdering-myr-18112020",
  "tekst": "Notat Oppdragsnr.: 5178255 Dokumentnr. RIM01 Til: Mona Hermansen Fra: Lars Martin F\u00e6rseth og Eivind Halvorsen Sted, dato: Bergen, 2018-11-07 Kopi til: Hydrogeologisk vurdering av myr \u2013 Frieda Fasmers minne 1 Innledning Vest for Loddefjord sentrum i Bergen kommune er det planlagt utviding av tjenestytingsomr\u00e5det i forbindelse med Frieda Fasmers minne. I forbindelse med planinitativet har Bergen Kommune kommet med innspill om at det b\u00f8r gj\u00f8res en hydrogeologisk utredning av en myr som ligger i omr\u00e5de 3 (Figur 1) som viser hvilken betydning myra har for fordr\u00f8yning av overvann og det hydrologiske kretsl\u00f8pet i omr\u00e5det. I forbindelse med utredningen \u00f8nskes det ogs\u00e5 en unders\u00f8kelse av dybden p\u00e5 myra. Figur 1. Kartutsnitt med noen av arealene i planomr\u00e5det. Myra som \u00f8nskes unders\u00f8kt ligger i omr\u00e5de 3. x:\\nor\\oppdrag\\bergen\\517\\82\\5178255\\5 arbeidsdokumenter\\58 hydrogeologi\\kontroll\\frieda fasmers 2018-11-07 | Side 1 av 6 minne_hydrogeologisk vurdering av myr_181115.docx Notat Oppdragsnr.: 5178255 Dokumentnr. RIM01 2 Omr\u00e5debeskrivelse Utsnitt fra topografisk norgeskart i Figur 2 viser avgrensning av det unders\u00f8kte omr\u00e5det. Omr\u00e5det ligger i en forsenkning i terrenget og er avgrenset av gangvei i nordvest og vest og av en rygg i terrenget mot \u00f8st og s\u00f8r\u00f8st. H\u00f8yeste punkt p\u00e5 ca. kote 48 ligger nordvest p\u00e5 omr\u00e5det herfra faller terrenget jevnt mot ca. kote 39 s\u00f8r\u00f8st p\u00e5 omr\u00e5det. Figur 2. Omr\u00e5det vist med r\u00f8d oval sirkel ligger i en forsenkning i terrenget og er avgrenset av gang-/sykkelveg i nordvest og vest og av en rygg i terrenget mot \u00f8st og s\u00f8r\u00f8st (https://www.norgeskart.no/). \u00d8verst p\u00e5 omr\u00e5det, i nord, er det fastmark med krattskog, geitrams og bringeb\u00e6r. Nedover p\u00e5 omr\u00e5det er det glissen bj\u00f8rkeskog med bunnvegetasjon av lyng med innslag av torvmose. Bj\u00f8rkeskogen er gjennomsk\u00e5ret av sv\u00e6rt fuktige omr\u00e5der der det er gresstuer med torvjord i dagen mellom tuene. De ulike delomr\u00e5dene er vist i Figur 3. x:\\nor\\oppdrag\\bergen\\517\\82\\5178255\\5 arbeidsdokumenter\\58 hydrogeologi\\kontroll\\frieda fasmers 2018-11-07 | Side 2 av 6 minne_hydrogeologisk vurdering av myr_181115.docx Notat Oppdragsnr.: 5178255 Dokumentnr. RIM01 Figur 3. Nord p\u00e5 omr\u00e5det er det fastmark med krattskog, geitrams og bringeb\u00e6r. I nederste del av omr\u00e5det er det bj\u00f8rkeskog gjennomsk\u00e5ret av sv\u00e6rt fuktige omr\u00e5der med gresstuer og torvjord i dagen (https://www.norgeibilder.no/). Tre mindre bekkedrag g\u00e5r gjennom omr\u00e5det (Figur 2 og Figur 4). Bekkefarene er ikke synlig i terrenget utenfor omr\u00e5det. Det antas at avrenning fra omkringliggende nedb\u00f8rsfelt drenerer inn mot veg og gang- /sykkelveg nordvest og vest for omr\u00e5det der vannet samles i veigr\u00f8fter og siden kommer inn p\u00e5 omr\u00e5det via kulvert under gang-/sykkelveg der bekkefarene har blitt dannet. Innenfor omr\u00e5det antas det at lokal overflateavrenning innenfor omr\u00e5det bidrar til vannf\u00f8ringen i bekkedragene. Bekkedragene samles i ett l\u00f8p nederst p\u00e5 omr\u00e5det som g\u00e5r ut av omr\u00e5det via kulvert under gang-/sykkelveg. Bekkedraget lengst \u00f8st p\u00e5 omr\u00e5det er avgrenset og har bunn av stein, sand og grus, mens bekkedragene lenger vest og s\u00f8rvest er bredere og mer diffuse med vekslende gresstuer og bunn av torvjord (Figur 4 og Figur 5). x:\\nor\\oppdrag\\bergen\\517\\82\\5178255\\5 arbeidsdokumenter\\58 hydrogeologi\\kontroll\\frieda fasmers 2018-11-07 | Side 3 av 6 minne_hydrogeologisk vurdering av myr_181115.docx Notat Oppdragsnr.: 5178255 Dokumentnr. RIM01 Figur 4. Relieffkart med hoveddreneringsveier inntegnet (https://hoydedata.no/LaserInnsyn/). Det antas avrenning fra omkringliggende omr\u00e5der samles i gr\u00f8fter lang vei og gang-/sykkelveg og kommer inn p\u00e5 omr\u00e5det via kulvert. Inne p\u00e5 omr\u00e5det er det dannet bekkedrag der vannf\u00f8ringen opprettholdes av vann som entrer omr\u00e5det via kulvert, samt lokal overflateavrenning. Bekkedragene vest p\u00e5 omr\u00e5det fremst\u00e5r som diffuse og er ikke tydelig avgrenset i terrenget. Figur 5. A) Bekkedrag med sand og steinbunn \u00f8st p\u00e5 omr\u00e5det. B) Diffust bekkedrag med gresstuer og torvbunn vest p\u00e5 omr\u00e5det. x:\\nor\\oppdrag\\bergen\\517\\82\\5178255\\5 arbeidsdokumenter\\58 hydrogeologi\\kontroll\\frieda fasmers 2018-11-07 | Side 4 av 6 minne_hydrogeologisk vurdering av myr_181115.docx Notat Oppdragsnr.: 5178255 Dokumentnr. RIM01 3 Grunnunders\u00f8kelser 3.1 Jordsmonn Jordsmonnet p\u00e5 omr\u00e5det best\u00e5r av torvjord. Torvjorda er m\u00f8rk brun til svart, uten st\u00f8rre fragmenter av plantemateriale og fremst\u00e5r som sterkt nedbrutt. Torvlaget ligger i hovedsak direkte over antatt berggrunn. Enkelte steder finnes et tynt lag med mineraljord (antatt forvitringsmateriale) under torvlaget. 3.2 Mektighet av torvjord Mektighet av torvjord over fjell eller mineraljord ble m\u00e5lt med boniteringsstang. Det ble observert mektigheter fra 0,2 til 3 meter. De st\u00f8rste dybdene ble observert \u00f8verst p\u00e5 omr\u00e5det i nordvest og vest, herfra avtar mektigheten mot s\u00f8r\u00f8st, nedover p\u00e5 omr\u00e5det. M\u00e5lt dybde av torvjorda gitt i centimeter er vist i Figur 6. Figur 6. M\u00e5lte dybder av torvjorda angitt i centimeter. Torvjorda er m\u00e5lt til \u00e5 ha mektighet fra 20cm til 300 cm. Torvjorda er tykkest i nordvest, herfra avtar tykkelsen mot s\u00f8rvest (https://www.norgeskart.no/). 3.3 Grunnvannsniv\u00e5 Grunnvannsniv\u00e5 antas \u00e5 ligge tett oppunder terrengoverflaten p\u00e5 store deler av omr\u00e5det. Rundt bekkedragene ble det ved feltarbeid observert fullstendig vannmettede masser. I omr\u00e5dene mellom bekkedragene ble det ved sondering med boniteringsstang observert vannmettet torvjord i slisse p\u00e5 boniteringsstangen fra 5-20 cm under terrengoverflaten. Det ble ogs\u00e5 observert vann i flere forsenkninger i x:\\nor\\oppdrag\\bergen\\517\\82\\5178255\\5 arbeidsdokumenter\\58 hydrogeologi\\kontroll\\frieda fasmers 2018-11-07 | Side 5 av 6 minne_hydrogeologisk vurdering av myr_181115.docx Notat Oppdragsnr.: 5178255 Dokumentnr. RIM01 terrenget som antas \u00e5 v\u00e6re grunnvann i dagen. Siste observasjon p\u00e5 omr\u00e5det ble gjort 9. november 2018 etter en periode med flere dager med oppholdsv\u00e6r (Tabell 1 viser nedb\u00f8rsdata fra Florida m\u00e5lestasjon, Bergen. Hentet fra yr.no.). Tabell 1. Utsnitt fra yr.no med nedb\u00f8rsm\u00e5linger (Florida m\u00e5lestasjon, Bergen) fra dagene frem mot siste observasjon p\u00e5 omr\u00e5det. 4 Vannmagasinering / Fordr\u00f8yning Utviklet myr vil ha en oppbygning med et \u00f8vre lag med levende vegetasjon og lite nedbrutt vegetasjon, akrotelm, og et dypere lag med omdannet torv, katotelm. I akrotelmen vil den effektive vannlagringsevnen v\u00e6re stor (med S opptil 1,0), mens den er liten i katotelmen (ca. 0,1-0,01 avhengig av omdanningsgrad mm) (Milj\u00f8direktoratet, Rapport M442-2015). Det er alts\u00e5 akrotelmen som vil ha st\u00f8rst betydning i forhold til fordr\u00f8yning av vann i myromr\u00e5der. Generelt inntrykk ved feltarbeid er at det kun er i begrensede omr\u00e5der at det finnes tydelig utviklet akrotelm. Akrotelm er i hovedsak observert i overgang mellom bj\u00f8rkeskog og omr\u00e5der med gresstuer der finnes innslag av torvmose mellom lyngen. P\u00e5 st\u00f8rsteparten av omr\u00e5det er det observert sterkt nedbrutt torvjord i overflaten eller direkte under et tynt vegetasjonsdekke. Torvjorda fremst\u00e5r som relativt lite por\u00f8s og antas \u00e5 ha lav vannlagringsevne. Ved feltarbeid ble det observert at grunnvannet i omr\u00e5det st\u00e5r tett oppunder terrengoverflaten, selv etter en periode med oppholdsv\u00e6r, dette gir et begrenset tilgjengelig jordvolum for vannmagasinering. Ut i fra at det ikke er utbredt akrotelm i omr\u00e5det, at torvjorda fremst\u00e5r som lite por\u00f8s og at grunnvannet st\u00e5r tett under terrengoverflaten antas det at en begrenset andel av nedb\u00f8ren som faller p\u00e5 omr\u00e5det vil infiltreres f\u00f8r massene er vannmettet og overflateavrenning inntrer. Overflateavrenningen vil da bidra til vannf\u00f8ringen i bekkedragene som g\u00e5r gjennom omr\u00e5det. Omr\u00e5det anses \u00e5 ha liten tilgjengelig vannmagasineringskapasitet og vil derfor i liten grad bidra til demping av flomtopper i bekkedraget nedstr\u00f8ms. Eventuell fordr\u00f8yning av vann p\u00e5 omr\u00e5det vil v\u00e6re i form av at bekkedragene vest p\u00e5 omr\u00e5det vider seg noe ut i terrenget, og at noe vann samles i dammer p\u00e5 overflaten innenfor omr\u00e5det. 5 Kilder https://www.norgeibilder.no/ https://hoydedata.no/LaserInnsyn/ https://www.norgeskart.no/ https://www.yr.no/ Milj\u00f8direktoratet, Rapport M442-2015 Forslag til hydrologisk overv\u00e5king av restaurert myr i Norge x:\\nor\\oppdrag\\bergen\\517\\82\\5178255\\5 arbeidsdokumenter\\58 hydrogeologi\\kontroll\\frieda fasmers 2018-11-07 | Side 6 av 6 minne_hydrogeologisk vurdering av myr_181115.docx "
}