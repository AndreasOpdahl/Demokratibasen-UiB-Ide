{
  "dokument_id": "946c4bc1-5d43-503a-ba1e-a4d0b1109122",
  "doc_type": "case_attachment",
  "kommune": 4601,
  "tittel": "Klage datert 02.07.2024",
  "url": "https://bergen.kommune.no/politikere-utvalg/api/fil/bk360/11030224/Klage-datert-02-07-2024",
  "tekst": "From: \"Morten Nytun\" <morten@byggprosjekt.no> Sent: Tue, 2 Jul 2024 16:02:50 +0200 To: \"Postmottak planogbygg\" <postmottak.planogbygg@bergen.kommune.no> Cc: \"Svend Inge Albertsen\" <svend@eurowind.no> Subject: Klage p\u00e5 avslag BYGG-2024/10215 Trollbakken 1. Attachments: 23-134_Klage p\u00e5 avslag_til_Bergen_kommune_216_633.pdf Categories: Gr\u00f8nn kategori Postmottak plan og bygg. Oversender med dette klage p\u00e5 avslag sak nr. BYGG2024/10215 Trollbakken 1. Dersom det er sp\u00f8rsm\u00e5l kontakt undertegnede! Med vennlig hilsen Morten Nytun Byggmester/Konsulent Mobil 922 43 855 E-post morten@byggprosjekt.no Hjemmeside, www.byggprosjekt.no \uf0de\uf0a7\uf0b9\uf0b9\uf020\uf0d0\uf0ae\uf0b1\uf0ad\uf0b6\uf0bb\uf0b5\uf0ac\uf020\uf0df\uf0cd \uf0cd\uf0b5\uf0ab\uf0ac\uf0bb\uf0aa\uf0b7\uf0b5\uf0ad\uf0be\uf0b1\uf0bc\uf0bb\uf0b2\uf0bb\uf020\uf0ee\uf0ef\uf0f4 \uf0eb\uf0f0\uf0ed\uf0eb\uf020\uf0de\uf0db\uf0ce\uf0d9\uf0db\uf0d2 E-post post@byggprosjekt.no Mobil 922 43 855/928 41 962 Bergen Kommune Bank 9524 05 08703 Plan- og Bygningsetaten Org nr NO 986 574 174 MVA Seksjon byggesak Postboks 7700 5020 BERGEN Ansvarlig prosjekterende Ansvarlig s\u00f8ker Ansvarlig utf\u00f8rende Arkitekttjenester Byggherreombud Byggteknisk r\u00e5dgiving Deling av grunneiendom Legalisering av eiendom Sakkyndig ved tvister Seksjonering av eiendom Bergen den: 02.07.2024. Vedr. Klage p\u00e5 avslag ved oppf\u00f8ring av ny enebolig. Sak nr: BYGG- 2024/10215. Gnr. 216, Bnr. 633, Trollbakken 1A, 5101 Eidsv\u00e5gneset. Tiltakshavere: Trollbakken 1A AS, v/Svend Inge Albertsen. Innledning: Viser til mottatt avslag p\u00e5 oppf\u00f8ring av ny enebolig p\u00e5 overnevnte adresse. Avslaget er datert den 14.06.2024 og mottatt via \u00abaltinn\u00bb. Klagen er dermed fremsatt rettidig. S\u00f8knaden omhandlet: S\u00f8knad om tillatelse omhandler f\u00f8lgende forhold: Ny enebolig iht. vedlagt tegning. Adkomst fra regulert privat vei. N\u00f8dvendige terrengtilpasninger. Parkeringsareal p\u00e5 tak. Tak terrasse. S\u00f8knad om dispensasjon fra gjeldende plankrav og uteoppholdsareale p\u00e5 tomt. Dispensasjon fra antall boliger i plan. Reguleringsmessige forhold: Eiendommen er regulert i plan ID: 50790000. \u00c5sane / Bergenhus gnr. 216 Eidsv\u00e5g. Ikrafttredelsesdato 27.10.1961, samt KPA 2018 2030. der eiendommen er lagt til: \u00d8vrig Byggesone (\u00d8B). Side 1 av 7 Kommunens vedtak: S\u00f8knad om tillatelse til nybygg enebolig med parkering p\u00e5 tak og tilh\u00f8rende anlegg avsl\u00e5s, jf. plan- og bygningsloven \u00a7 11-6 Rettsvirkning av kommuneplan jf. kommuneplanens arealdel \u00a7 3.1 Plankrav. S\u00f8knad om tillatelse til nybygg enebolig med parkering p\u00e5 tak og tilh\u00f8rende anlegg avsl\u00e5s, jf. plan- og bygningsloven \u00a7 11-6 Rettsvirkning av kommuneplan jf. kommuneplanens arealdel \u00a7 14 Uteoppholdsareale. S\u00f8knad om tillatelse til nybygg enebolig med parkering p\u00e5 tak og tilh\u00f8rende anlegg avsl\u00e5s, jf. plan- og bygningsloven\u00a7 29-4 Byggverkets plassering, h\u00f8yde og avstand til nabogrense. Kommunen vurderinger: Ansvarlig s\u00f8ker kommenterer kun de punktene som er fremf\u00f8rt negativt for tiltaket. Pkt.3.6, skriver kommunen. Tiltaket ligger i et omr\u00e5de med en terrenghelning som gj\u00f8r at omr\u00e5det kan v\u00e6re skredutsatt. I utbyggingsomr\u00e5der som kan v\u00e6re skredutsatt, skal det foretas en skredfarevurdering av kompetent foretak. Dersom tiltaket ikke er tilstrekkelig sikkert, m\u00e5 vurderingen ogs\u00e5 omfatte forslag til avb\u00f8tende tiltak som er realiserbare I aktuelle sak er det er ikke dokumentert at det kan oppn\u00e5s tilstrekkelig sikkerhet mot skred for tiltaket, og vi har heller ikke etterspurt dette da det er gitt avslag p\u00e5 annet grunnlag. Ansvarlig s\u00f8kers kommentar til pkt. 3,6: Omr\u00e5de der bolig er oms\u00f8kt er verken merket i Bergenskart eller aktsomhetskart til NVE. NVE sine aktsomhetskart viser flere omr\u00e5der i Eidsv\u00e5g der en har avdekket rasfare, men ikke i omr\u00e5det tiltaket er plassert. S\u00e5ledes oppfatter vi saksbehandlingen som synsing. Vi er kjent med av kartene at det lokalt er bratt. Det vil ved endelig prosjektering foreligge ansvarsretter for prosjektering av terreng bearbeiding ved s\u00f8knad om igangsetting. Pkt. 3.7 skriver kommunen. Vi bemerker at tiltaket st\u00e5r i kontrast til str\u00f8kets karakter, som best\u00e5r av lave hus med saltak og valmtak. Vi ser at boligens volum har pr\u00f8vd \u00e5 tilpasse seg det bratte terrenget med et langstrakt smalt bygg som trapper ned. Parkering og uteoppholdsareale er l\u00f8st i forbindelse med huset p\u00e5 grunn av tomtens beskaffenhet. Da tiltaket er avsl\u00e5tt p\u00e5 annet grunnlag har vi ikke tatt stilling til visuelle kvaliteter i vedtaket. Ansvarlig s\u00f8kers kommentar til pkt. 3,7: Boligen representerer sin tid, for \u00f8vrig er det mange boliger oppf\u00f8rt i omr\u00e5det Eidsv\u00e5g som har flatt tak med et formalistisk utrykk. Ansvarlig s\u00f8ker er for \u00f8vrig kritisk til at saksbehandler unnlater \u00e5 ta stilling til alle sider ved enn s\u00f8knad. Etter v\u00e5r skj\u00f8nn bidrar det kun til misbruk av ressurser dersom tiltakshaver \u00f8nsker \u00e5 fremme enn revidert s\u00f8knad. Som eksempel p\u00e5 minimalistiske boliger vedlegges bilde fra bolig lokalisert med mindre avstand en 270 m fra oms\u00f8kte prosjekt. Side 2 av 7 Bilder av nye eneboliger i str\u00f8ket utf\u00f8rt med flatt tak. Bilder av nye eneboliger i str\u00f8ket utf\u00f8rt med flatt tak og minimalistisk utrykk i harmoni med eksisterende tradisjonell bebyggelse. Side 3 av 7 Eksempler p\u00e5 hvordan uteoppholdsareale er p\u00e5 tilsvarende tomter i str\u00f8ket. Etter ansvarlig s\u00f8kes skj\u00f8nn er dette l\u00f8sninger som en burde ha forlatt i dag, med de muligheter som i dag er tilgjengelig. Etter v\u00e5rt skj\u00f8nn m\u00e5 det v\u00e6re langt bedre at tak benyttes som parkering og utearealer fremfor kunstig opparbeiding som vist p\u00e5 bilde. Pkt. 3,9 skriver kommunen avslutningsvis vedr reguleringsplan / plankrav: I denne konkrete saken ligger det oms\u00f8kte tiltaket i et omr\u00e5de hvor det er i reguleringsplankartet fra 1961 vist som et relativt \u00e5pent boligomr\u00e5de med store tomter. Det er inntegnet b\u00e5de \u00aboppf\u00f8rte\u00bb og \u00abprosjekterte\u00bb bygninger p\u00e5 kartet, men planen er uten bestemmelser, og gir ikke noe entydig styringsgrunnlag. Selv om str\u00f8ket ogs\u00e5 tidligere har v\u00e6rt gjenstand for fortetting, legger kommunen til grunn at den inntegnende og framtidige bygningsstrukturen per 1961 er ment \u00e5 v\u00e6re rettslig bindende. Det er ikke s\u00f8kt om dispensasjon fra vist bebyggelse i reguleringsplankartet, og denne har vi heller ikke etterspurt da tiltaket er avsl\u00e5tt p\u00e5 annet grunnlag. I tillegg kommer kravet om en ny, helhetlig reguleringsplan i KPA \u00a7 3.1. Utgangspunktet er alts\u00e5 at det ikke skal tillates ytterligere bebyggelse, f\u00f8r en slik plan. Det oms\u00f8kte tiltaket kan ikke unntas plankravet etter 3.3.2 da Side 4 av 7 Ansvarlig s\u00f8kers kommentar til pkt. 3,9 reguleringsplan / plankrav: Det er i dag mange flere boliger innfor planomr\u00e5det en det planen fra 1961 viser. Vanligvis s\u00e5 har kommunen i tidligere saker henvist til at reguleringsplaner uten bestemmelser var \u00e5 anse som en veiplan. At kommunen i denne saken kommer til motsatt konklusjon, overrasker. Antallet boenheter ble omtalt i redegj\u00f8relsen som fulgte s\u00f8knad om tiltak, men var falt ut i v\u00e5r s\u00f8knad om dispensasjon for antall boliger i planen. Vi vedlegger derfor s\u00f8knad om dispensasjon fra antall boliger i plan og ber om at kommunen tar stilling det det i revidert vedtak. Da antall faktiske boliger i omr\u00e5det overstiger planen fra 1961 som kommunen n\u00e5 p\u00e5beroper er gjeldende, kan vi ikke se at enn dispensasjon fra antall boliger i planen ber\u00f8rer naboens interesser i den grad at det utl\u00f8ser behov for nytt nabovarsel. P\u00e5 generelt grunnlag viser vi til at i de alle fleste eldre saker som blir oms\u00f8kt i Bergen kommune der tiltaket er avhengig av dispensasjon fra plankravet, s\u00e5 blir dispensasjon alltid oppn\u00e5dd. Det er som kjent sv\u00e6rt resurskrevende \u00e5 regulere enn enkeltst\u00e5ende tomt i omr\u00e5de som er tiln\u00e6rmet ferdig utbygget. Tiltaket som oms\u00f8kes krever ikke opparbeidelse av ny infrastruktur og for mindre tiltak i tilknytning til eksisterende bebygd omr\u00e5de vil det v\u00e6re meget ressurskrevende \u00e5 regulere b\u00e5de for tiltakshaver og kommunen. Vi anmoder om at etterf\u00f8lgende dispensasjon fra antall boliger i plan blir gitt. Pkt. 3,9 skriver kommunen vedr avstandsbestemmelsen: Tiltaket kommer i strid med plan- og bygningsloven \u00a7 29-4 andre ledd som regulerer tiltakets plassering, h\u00f8yde og avstand til nabogrense. Det s\u00f8kes om \u00e5 plassere mur 1,6 m og balkong 1,75 meter fra nabogrense mot g\u00e5rdsnummer 216, bruksnummer 1121. Hovedregelen er at et tiltak skal ha en avstand til nabogrense som tilsvarer bygningens halve h\u00f8yde, og ikke mindre enn 4m. Dispensasjon kan bare gis dersom verken hensynene bak bestemmelsen det s\u00f8kes dispensasjon fra eller hensynene i plan- og bygningslovens form\u00e5lsbestemmelse \u00a7 1-1, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Hovedhensynet bak Ansvarlig s\u00f8kers kommentar til pkt. 3,9 avstandsbestemmelsene: Forhold til lys og brannsmitte blir ikke ber\u00f8rt i dette tilfellet. Nabo som eier gnr. 216 bnr. 1121 har heller ikke fremsatt merknader til tiltaket. Av den grunn skinner det igjennom at kommune kun har avsl\u00e5tt dispensasjonen fra avstandsbestemmelsene uten \u00e5 ha vurdert det inng\u00e5ende. Agendaen for \u00e5 avsl\u00e5 favner da i andre forhold. Pkt. 3,9 skriver kommunen avslutningsvis vedr uteoppholdsareale: Bokstav b. i KPA2018 \u00a7 14.2 sier at barn og unges behov for lekeomr\u00e5der m\u00e5 ivaretas i utforming. Areal uten praktisk brukskvalitet medregnes ikke i arealkravet. Areal som er brattere enn 1:3 vil ikke kunne medregnes hvis ikke arealet har spesielle bruksverdier. Vi kan ikke se at arealene som er vist som uteoppholdsareale ivaretar denne bestemmelsen. Uteoppholdsareale skal invitere til opphold, aktivitet og samhandling, hvor barn og unges behov skal ivaretas. Vi ser det derfor som uheldig at alt uteoppholdsareale er lagt til terrasser p\u00e5 ulike niv\u00e5er i en topografi som er s\u00e5 bratt at det ikke er mulighet for opphold p\u00e5 naturlig terreng. Det er beskrevet i s\u00f8knaden at for \u00e5 oppn\u00e5 naturlig terrengkontakt m\u00e5 det oppf\u00f8res store murer i front som vil bli visuelt dominerende, det er derfor valgt l\u00f8sning med terrasser i niv\u00e5er. Dette taler for at tomten ikke egner seg til denne type bebyggelse. Tiltaket vurderes til \u00e5 vesentlig tilsidesette de hensyn bestemmelsene skal ivareta. Side 5 av 7 Ansvarlig s\u00f8kers kommentar til pkt. 3,9 uteoppholdsareale: Det er riktig at s\u00f8knad om dispensasjon viste til at det er tilstrekkelig areal jf. bestemmelsen og at deler av uteoppholdsareale er lokalisert p\u00e5 tak. Men saksbehandlers vurdering viser kun til barn og unge. Det finne mange familier der barna ikke lenger bor hjemme, der eier fortsatt \u00f8nsker \u00e5 bo i enebolig. Kommunens standpunkt vil av den grunn v\u00e6re diskriminerende. For \u00f8vrig er det politisk \u00f8nske om \u00e5 fortette eksisterende boligomr\u00e5de. Tomter i v\u00e5r n\u00e6romr\u00e5de er ofte bratt og utilgjengelig. Vedlegger her bilde av eksisterende bolig i omr\u00e5det som viser hvilke tiltak som har v\u00e6rt iverksatt for \u00e5 oppn\u00e5 tilfredsstillende uteareal som fyller kommunens kvalitetskrav. Etter v\u00e5rt skj\u00f8nn er det bedre at en tar i bruk flate tak fremfor \u00e5 bygge h\u00f8ye murer. Dispensasjon: Det s\u00f8kes om dispensasjon fra antall boliger i reguleringsplan. Jf. \u00a712-4 Rettsvirkningen av reguleringsplanen. Eiendommen er regulert i plan ID: 50790000. \u00c5sane / Bergenhus gnr. 216 Eidsv\u00e5g. Ikrafttredelsesdato 27.10.1961, antall boliger er inntegnet i plan, planen er uten bestemmelser. Dispensasjoner fra antall boliger i plan hjemles i Pbl \u00a7 19-2 Dispensasjonsvedtaket. Det fremg\u00e5r av loven at dispensasjon kan ikke gis dersom hensynene bak bestemmelsen det dispenseres fra, eller hensynene i lovens form\u00e5lsbestemmelse blir vesentlig tilsidesatt. I tillegg m\u00e5 fordelene ved \u00e5 gi dispensasjon v\u00e6re klart st\u00f8rre enn ulempene etter en samlet vurdering. S\u00f8knad om dispensasjon fra reguleringsplanens kart som viser antall boliger inntatt i planen. Form\u00e5let med krav var \u00e5 oppn\u00e5 spred bebyggelse innenfor planomr\u00e5det stikk i strid med gjeldene \u00f8nske om eplehage fortetting. Det vurderes slik at planlagte tiltak kun er delvis i strid med bestemmelsen og delvis i strid med de hensyn bestemmelsen er ment \u00e5 ivareta. Imidlertid kan vi ikke se at hensynet bak bestemmelsen, eller form\u00e5let bak bestemmelsen blir vesentlig tilsidesatt i dette tilfellet. Planlagte tiltak skjer i tilknytning til allerede bebygd omr\u00e5de som \u00f8nskes fortettet. Tiltaket krever ikke opparbeidelse av ny infrastruktur. Fordelene ved \u00e5 innvilge dispensasjon vurderes til \u00e5 v\u00e6re vesentlig st\u00f8rre enn ulempene, og vilk\u00e5rene for \u00e5 gi dispensasjon er oppfylt. Det s\u00f8kes om tillatelse til \u00e5 fravike nabovarsel av oms\u00f8kte dispensasjon da en ikke kan se at dispensasjon fra antall boliger i den totale plan p\u00e5virker naboenes interesser. Vi forbeholder oss retten til \u00e5 fremsette ytterligere merknader frem til kommunen har startet sin behandling av avslaget. Side 6 av 7 Dersom det er sp\u00f8rsm\u00e5l til saken, kan undertegnede kontaktes p\u00e5 mobil 92243855 Med vennlig hilsen Bygg Prosjekt AS Morten Nytun Byggmester / konsulent Side 7 av 7 "
}