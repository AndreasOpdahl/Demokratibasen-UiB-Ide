{
  "dokument_id": "83ad48cd-f6df-5007-a4e0-620a4c47d797",
  "doc_type": "case_attachment",
  "kommune": 4601,
  "tittel": "Fagnotat datert 29.08.2024",
  "url": "https://bergen.kommune.no/politikere-utvalg/api/fil/bk360/11068335/Fagnotat-datert-29-08-2024",
  "tekst": " Plan- og bygningsetaten Til Fagnotat BBU - Seksjon forvaltning og samhandling V\u00e5r referanse: KLAGE-2024/14582-4 (Arbeidssted) Saksbehandler: Yngve L\u00f8tvedt Dato: 29.08.2024 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 115 bnr 3. Skagevegen 93. Klage over avslag, dispensasjon arealform\u00e5l. Klager er tiltakshaver Hilde Helene Skage representert ved Advokatfirma Hvem klager? Harris AS ved brev datert 26.06.2024 og 10.07.2024. Det er i saken s\u00f8kt om dispensasjon fra kommunedelplan for BIRKELAND, LILAND, \u00c5DLAND OG ESPELAND \u00a7 29 Landbruks-, natur og friliftsform\u00e5l Tiltaket og krav til detaljregulering for nybygg enebolig med sekund\u00e6rleilighet. Det er s\u00f8kt om dispensasjon fra krav til detaljregulering, jf. kommunedelplanen \u00a7 1.2. Det er i vedtak datert 21.05.2024 gitt avslag p\u00e5 s\u00f8knad om dispensasjon fra kommunedelplan \u00a7 29 Landbruks-, natur og friliftsform\u00e5l for nybygg Vedtaket enebolig med sekund\u00e6rleilighet avsl\u00e5s, jf. KPA 2018 \u00a7 31 og pbl \u00a7 19-2 Vi har vurdert at ny bolig ikke krever dispensasjon fra krav til detaljregulering, jf. kommunedelplanen \u00a7 1.2. Eiendommen har i KOMMUNEDELPLAN BIRKELAND, LILAND, \u00c5DLAND OG ESPELAND (KDP BL\u00c5E), planID 61020000, ikraftdato 27.09.2017. Planstatus Arealform\u00e5l: Landbruks-, natur- og friluftsform\u00e5l og Hensynssone: Kulturmilj\u00f8. Bestemmelsesomr\u00e5de: Meldepliktsone Avinor Klagegrunner Klager anf\u00f8rer at vilk\u00e5rene for \u00e5 innvilge dispensasjon er oppfylt. Behov for ytterligere Det er ikke behov for ytterligere saksbehandling ved eventuell omgj\u00f8ring. saksbehandling ved eventuell omgj\u00f8ring Anbefalt vedtak Avslagsvedtak datert 21.05.2024 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Opplysninger av vesentlig betydning for behandling av klagen Ansvarlig s\u00f8ker opplyser at det er foretatt nabovarsling i samsvar med pbl \u00a7 21-3, og bekrefter at det ikke er mottatt noen merknader. Det er ikke dokumentert avkj\u00f8rsel fra offentlig vei, jf. pbl \u00a7 27-4. Tiltakshaver har opplyst at dette foreligger. Vestland Fylkeskommune ved avdeling for infrastruktur og veg har i brev datert 16.04.2024 uttalt at de ikke vil motsette seg dispensasjon fra arealform\u00e5l eller plankrav for oms\u00f8kte tiltak. Seksjon for n\u00e6ring og landbruk har den 17.04.2024 uttalt at de ut fra landbruksfaglige vurderinger frar\u00e5der at det gis tillatelse til det oms\u00f8kte tiltaket. De begrunner dette med at det er viktig \u00e5 opprettholde en buffersone mellom landbrukseiendommen og bebyggelsen/byggefeltet, ved en fremtidig drift/overholdelse av driveplikten etter jordloven \u00a7 8. Det er i dag ikke drift p\u00e5 eiendommen, noe som ogs\u00e5 tilsier at det ikke er behov for et tredje hus p\u00e5 g\u00e5rden. Andre overordnete registreringer: Karttjenesten Kilden fra NIBIO ble brukt til \u00e5 innhente informasjon om naturen i omr\u00e5det. SR 16 i Kilden viser at teig 260104080 er dekket av blandingsskog. Selve tiltaksomr\u00e5det er vist i SR 16 som furuskog, og SatSkog viser denne skogen \u00e5 v\u00e6re 45 \u00e5r gammel og av h\u00f8y bonitet. Vegforvaltningsseksjonen ved Bymilj\u00f8etaten orienterer om at et eventuelt nybygg er avhengig av tillatelse for utvidet bruk av avkj\u00f8rsel til kommunal veg. Vegen er smal og har ikke etablert fortau. Dette m\u00e5 det s\u00f8kes om separat. Natur- og milj\u00f8forvaltningsseksjonen ved bymilj\u00f8etaten viser til at teigen av eiendommen som tiltaket s\u00f8kes oppf\u00f8rt p\u00e5 er ubebygd. Gjennomf\u00f8ring av tiltaket ville f\u00f8rt til at denne delen av skogen forsvinner, og at et nytt areal med natur blir bebygd. Dette arealet har per i dag st\u00f8rst betydning for naturen og det biologiske mangfoldet knyttet til skogen. Inngrepet vil gi negative konsekvenser for natur og biologisk mangfold. Innvilgning av denne typen dispensasjoner kan f\u00f8re til bit for bit nedbygging av naturen, og det kan gi u\u00f8nskelige presedensvirkninger. Tiltaket ville ikke gitt direkte negative konsekvenser for friluftsliv ut ifra kjennskap til dagens bruk. P\u00e5 bakgrunn av ovenst\u00e5ende vurdering frar\u00e5s det at det gis dispensasjon for det oms\u00f8kte tiltaket. Byantikvaren har gitt uttalelse datert 26.04.2024. Byantikvaren motsetter seg ikke at det oppf\u00f8res ny enebolig dersom det historiske veifaret ikke blir vesentlig p\u00e5virket. Det m\u00e5 v\u00e6re en forutsetning for en rammetillatelse at veifaret holdes \u00e5pent og lesbart som et historiefortellende element. En rammes\u00f8knad m\u00e5 vise hvordan tiltaket ivaretar og sikrer kulturmilj\u00f8et. S\u00f8knaden er sendt Statens vegvesen for uttalelse. Det er ikke mottatt svar. Statsforvalteren i Vestland hadde i en periode forenklet sitt arbeid som h\u00f8ringsinstans i dispensasjonssaker etter plan- og bygningsloven kapittel 19. Oms\u00f8kte dispensasjoner ble derfor ikke sendt p\u00e5 h\u00f8ring til Statsforvalteren, Eventuell innvilgede dispensasjoner skal sendes til Statsforvalteren for vurdering om vedtaket skal p\u00e5klages. Saksnummer KLAGE-2024/14582 Side 2 av 6 2. Om klagen Klager anf\u00f8rer innledningsvis at klagefrist ikke kan anses oversittet da foresp\u00f8rsel om forlenget klagefrist innsendt f\u00f8r klagefrist utl\u00f8p ikke ble besvart. Klager anf\u00f8rer videre at kommunen kun har behandlet s\u00f8knad om dispensasjon for nybygg enebolig, ikke for fradeling. S\u00f8knad om dispensasjon gjelder for begge tiltakene som m\u00e5 ses i sammenheng. Kommunens vektlegging av at det ikke er n\u00f8dvendig med tre boliger p\u00e5 landbrukseiendommen er derfor ikke et relevant argument for avslag. Det anf\u00f8res at vilk\u00e5rene for dispensasjon er oppfylt, jf. pbl. \u00a7 19-2. Hensynet bak LNF form\u00e5let blir ikke vesentlig tilsidesatt. Klager viser til kartutsnitt i klagen. -Ferdsels- og friluftsinteresser blir ikke ber\u00f8rt av fradeling og nybygg. Det historiske veifaret vil bli holdt \u00e5pent og lesbart som et historisk element. \u00d8nskede tiltak vil ikke i vesentlig grad p\u00e5virke det historiske veifaret p\u00e5 eiendommen. Det vises til illustrasjoner i klagen. Arealet som vil bli fradelt og bebygd blir ikke benyttet til friluftform\u00e5l. Arealet har vanskelig tilkomst. -Landbruksinteresser. \u00d8nsket fradelt tomt ligger p\u00e5 et h\u00f8ydedrag, inntil et bebygd boligomr\u00e5de i utkanten av landbrukseiendommen og er ikke til hinder for framtidig drift. Arealet har ikke blitt brukt til landbruksdrift, og ved fradeling vil det fortsatt v\u00e6re omtrent 200 dekar produktiv skog igjen p\u00e5 landbrukseiendommen. Det vil ogs\u00e5 v\u00e6re tilstrekkelig buffersone mellom boligen og landbruksdriften, tilsvarende som for de omkringliggende boligeiendommene. Tiltakene medf\u00f8rer ikke til en uheldig fragmentering av landbrukseiendommen eller gr\u00f8nnstruktur. -Naturmangfold: Omr\u00e5det som skal bebygges er relativt lite sammenlignet med naturomr\u00e5dene p\u00e5 eiendommen ellers. Det finnes ingen indikasjoner p\u00e5 at det er truede arter i dette omr\u00e5det, eller at tiltaket vil medf\u00f8re vesentlige negative konsekvenser for det lokale \u00f8kosystemet. At det ikke er n\u00f8dvendig med tre eneboliger p\u00e5 landbrukseiendommen er ikke et relevant moment i vurderingen \u2013 enebolig skal oppf\u00f8res p\u00e5 tomt som \u00f8nskes fradelt. Det anf\u00f8res videre at fordelene ved \u00e5 innvilge klart st\u00f8rre enn ulempene. Som redegjort for, vil ikke fradeling og bygging av ny bolig medf\u00f8re noen restriksjoner eller ulemper for driften p\u00e5 landbrukseiendommen utover det som allerede gjelder for tilgrensede boligeiendommer for \u00f8vrig. Den \u00f8nskede fradelte parsellen ligger p\u00e5 et h\u00f8ydedrag og det er en god buffersone mot eventuell fremtidig landbruksdrift. N\u00e5r det heller ikke er noen s\u00e6rlig negative konsekvenser for naturmangfold eller friluftsliv, anses ulempene som minimale. Tiltakene vil gi mer effektiv arealutnyttelse. Arealet er bedre egnet for boligform\u00e5l enn LNF- form\u00e5l. Tiltaket har ikke blitt benyttet til landbruksdrift tidligere. Tiltaket sikrer en familiebolig i et omr\u00e5de med etablert infrastruktur. Det er kort avstand til buss, barnehage, skole og matbutikk. \u00c5 bruke \u00f8nsket fradelt areal til boligform\u00e5l vil gi mest mulig nytte og verdi for samfunnet. Oms\u00f8kte plassering er valgt for ikke \u00e5 p\u00e5virke driften. Tiltaket bidrar til \u00e5 gjennomf\u00f8re arveoppgj\u00f8r. Tiltakshaver har et sterkt \u00f8nske om \u00e5 bosette seg p\u00e5 \u00f8nsket fradelt eiendom. Det vises til klagen i sin helhet. Saksnummer KLAGE-2024/14582 Side 3 av 6 3. V\u00e5r vurdering 3.1 Dispensasjon fra arealform\u00e5let i kommunedelplan \u00a7 29 LNF Det s\u00f8kes om dispensasjon fra arealform\u00e5let i kommunedelplan for BIRKELAND, LILAND, \u00c5DLAND OG ESPELAND \u00a7 29 Landbruks-, natur- og friluftsform\u00e5l og fra kommuneplanens bestemmelse \u00a7 3.1 Plankrav. Vedr\u00f8rende plankravet s\u00e5 f\u00f8lger det av avslagsvedtaket at; \u00abVi har etter en ny vurdering konkludert med at tiltaket ikke krever dispensasjon fra krav om detaljregulering. Vi viser i den forbindelse til at kommuneplanens bestemmelser kun gjelder der kommunedelplanen viser til kommuneplanen, og at kommunedelplanens krav til detaljregulering kun gjelder i omr\u00e5der avsatt til bebyggelse og anlegg, samferdselsanlegg, gr\u00f8nnstruktur og bruk og vern av sj\u00f8 og vassdrag.\u00bb Vurderingen tiltres i klageomgang. Det f\u00f8lger av kommunedelplanens \u00a7 29 at; \u00abLandbruks-, natur- og friluftsform\u00e5l (LNF) For dette form\u00e5let gjelder bestemmelser og retningslinjer i gjeldende arealdel til kommuneplanen\u00bb Det f\u00f8lger av KPA 2018 \u00a7 31 Landbruks-, natur- og friluftsomr\u00e5der (LNF-omr\u00e5der) at; \u00ab31.1 F\u00f8lgende tiltak som oppfyller kravene etter \u00a7 31.2 er tillatt: a. Tiltak som er n\u00f8dvendig for g\u00e5rdens n\u00e6ringsvirksomhet b. Enkel tilrettelegging for friluftsliv. c. N\u00f8dvendige transformatorer i distribusjonsnettet for str\u00f8m 31.2 Ved plassering av nye tiltak skal det tas hensyn til landbruk, natur- og kulturmilj\u00f8, friluftsliv og landskap. 31.3 Sm\u00e5 tiltak p\u00e5 fradelt og bebygd boligeiendom, som ikke p\u00e5virker LNF-verdiene negativt, kan normalt behandles som s\u00f8knad om tiltak, uten reguleringsplan. 31.4 Eksisterende veger i LNF-omr\u00e5der kan driftes og utvikles i samsvar med vegens funksjon.\u00bb Det fremg\u00e5r av pbl \u00a7 19-2 at kommunen kan gi dispensasjon fra regler fastsatt i eller i medhold av plan- og bygningsloven. Fordi tiltaket er i strid med bestemmelser i og i medhold av pbl kan tiltaket bare tillates gjennom dispensasjon. Vilk\u00e5rene for \u00e5 gi dispensasjon som f\u00f8lger av pbl \u00a7 19-2 andre ledd, sier at; \u00abDispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene.\u00bb Hovedhensynet bak arealform\u00e5let i LNF-omr\u00e5de er \u00e5 sikre allmenne ferdsels- og friluftsinteresser, bevare landskaps- og jordbrukshensyn samt \u00e5 bevare sammenhengende landbruksomr\u00e5der. Uheldig omdisponering eller fragmentering av landbruksomr\u00e5der og gr\u00f8ntstruktur skal unng\u00e5s. Plan og vedtak skal if\u00f8lge form\u00e5lsbestemmelsen i plan- og bygningsloven sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd, barn og unges oppvekstmilj\u00f8 og estetisk utforming av omgivelsene. Det f\u00f8lger av avslagets vurdering at; Saksnummer KLAGE-2024/14582 Side 4 av 6 \u00abB\u00e5de seksjon for landbruk og fra bymilj\u00f8etaten stiller seg negativ at det skal gis dispensasjon fra arealform\u00e5let. Som seksjon for landbruk skriver, er det viktig \u00e5 s\u00f8rge for tilstrekkelig buffersone mellom boligbebyggelsen og landbrukseiendommen for \u00e5 ivareta mulighet for landbruksdrift p\u00e5 eiendommen. Buffersone vil lette p\u00e5 driften p\u00e5 landbrukseiendommen og minske konflikter mellom landbruk og boliger. Det er allerede bygget 2 boliger som er knyttet til landbrukseiendommen og vi kan ikke se at det er behov for ytterligere en bolig for \u00e5 ivareta hensynet til landbruksdriften. Utbygging p\u00e5 eiendommen vil f\u00f8re til at skog og natur forsvinner. Dette vil gi negative konsekvenser for natur og biologisk mangfold. Vi mener at ny bolig som vist i s\u00f8knaden, i vesentlig grad vil tilsidesette de hensyn som ligger bak arealform\u00e5let landbruks-, natur- og friluftsomr\u00e5de. Vi kan ikke se at tiltaket bidrar til langsiktig l\u00f8sning for samfunnet. En dispensasjon vil ha fordeler for tiltakshaver som f\u00e5r oppfylt \u00f8nsket sitt. Vi kan imidlertid ikke se at det er samfunnsmessige fordeler. Ulempene er nedbygging av natur og reduserte muligheter for landbruksdrift p\u00e5 eiendommen. Etter en samlet vurdering vil ulempene v\u00e6re klart st\u00f8rre enn fordelene.\u00bb Vurderingen tiltres i klageomgang. Vi oppfatter at klager i hovedsak er uenig i de vurderingene som f\u00f8lger av uttalelser i saken. Det mest sentrale temaet som seksjon for n\u00e6ring og landbruk har uttalt seg om er bortfall av buffersone i forhold til drift, videre at det heller ikke behov for et tredje hus sett i forhold til frav\u00e6r av drift. Vi viser til at uttalelsen er gitt av myndighet med spesielle fagkompetanse. Vi viser til at uttalelsen er grundig og vektlegger faktum som f\u00f8lger av saken. Vi kan ikke se at det er grunnlag for at klagers uenighet kan ha gjennomslagskraft. Tilsvarende gjelder uttalelsen temaene som Natur- og milj\u00f8forvaltningsseksjonen ved bymilj\u00f8etaten har uttalt seg om. Vi kan ikke se at klagers beskrivelse av tomten svekker de momentene som uttalelsen framhever. Tomten er kartlagt og er vurdert \u00e5 ha h\u00f8y bonitet. Videre er ogs\u00e5 et moment at innvilgning av dispensasjon kan f\u00f8re til bit for bit nedbygging av naturen. Vi viser at uttalelsen ogs\u00e5 her er grundige og vektlegger faktum som f\u00f8lger av saken. Vi kan ikke se at de er grunnlag for at klagers uenighet skal f\u00e5 gjennomslagskraft. Vi vurderer ellers at klagers anf\u00f8rsler om historisk veifar og friluftsliv ikke kan ha s\u00e6rlig betydning all tid dette har en mer beskjeden rolle i avslagsgrunnlaget. Vi fastholder at hensynet bak bestemmelsen blir vesentlig tilsidesatt. Klager har pekt p\u00e5 en del fordeler. Vi p\u00e5peker at momentene som uttalelsene p\u00e5peker ikke er svekket gjennom det som er anf\u00f8rt i klagen. Ulempene er s\u00e5ledes fortsatt tungtveiende, og vi kan ikke se at fordelene som i stor grad er av personlig art kan gis avgj\u00f8rende vekt. Vi fastholder at fordelene ikke er klart st\u00f8rre enn ulempene. 3.2 \u00d8vrige merknader Klager anf\u00f8rer at kommunen kun har behandlet s\u00f8knad om dispensasjon for nybygg enebolig, ikke for fradeling og at s\u00f8knad om dispensasjon gjelder for begge tiltakene som m\u00e5 ses i sammenheng. Klager anf\u00f8rer at kommunens vektlegging av at det ikke er n\u00f8dvendig med tre boliger p\u00e5 landbrukseiendommen er derfor ikke et relevant argument for avslag. Saksnummer KLAGE-2024/14582 Side 5 av 6 Vi kan ikke se at momentet ikke er relevant. Vi viser i denne sammenheng til driftsgrunnlaget som ogs\u00e5 er kommentert i uttalelse fra Seksjon for n\u00e6ring og landbruk. Det legges til grunn at det ikke har v\u00e6rt hensiktsmessig \u00e5 ta stilling til s\u00f8knad om dispensasjon for fradeling ut fra de vurderinger og konklusjoner som framkommer i saksbehandling av s\u00f8knaden. Vi fastsl\u00e5r likevel at kommune er pliktig til \u00e5 behandle alle s\u00f8knader kommunen mottar. Det m\u00e5 derfor avklares med tiltakshaver om delingssak \u00f8nskes behandlet og gis veiledning om den videre prosess med hensyn til dette. 3. Konklusjon Avslagsvedtak datert 21.05.2024 opprettholdes. Klage tas ikke til f\u00f8lge. Vedlegg: 1. Situasjonskart 2. Situasjonsplan 3. Flyfoto 4. Fristavbrytende klage og utfyllende begrunnelse 5. Utsetting av klagefrist 6. Kommentar fra tiltakshaver 7. Avslag p\u00e5 s\u00f8knad 8. Svar fra Bymilj\u00f8etaten 9. Uttalelse fra n\u00e6ring og landbruk 10. Uttalelse fra Vestland Fylkeskommune 11. Byantikvarens uttalelse 12. Tilleggsopplysninger 13. S\u00f8knad 14. Snitt-Fasade-3Dbilder Saksnummer KLAGE-2024/14582 Side 6 av 6 "
}