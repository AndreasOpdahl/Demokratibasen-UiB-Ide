{
  "dokument_id": "bae33890-0387-5ab9-92b0-2e525b4c17f7",
  "doc_type": "case_attachment",
  "kommune": 4601,
  "tittel": "Fagnotat datert 06.11.2023",
  "url": "https://bergen.kommune.no/politikere-utvalg/api/fil/bk360/9379918/Fagnotat-datert-06-11-2023",
  "tekst": " Plan- og bygningsetaten Til Fagnotat BKMB - Seksjon forvaltning og samhandling V\u00e5r referanse: KLAGE-2023/16134-3 (Arbeidssted) Saksbehandler: Yngve L\u00f8tvedt Dato: 06.11.2023 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: Gnr 43 bnr 150. Midtunvegen 122. Avslag p\u00e5 s\u00f8knad. Deling Hvem klager? Klager er tiltakshaver Randi Elisabeth Dalhaug ved brev datert 25.09.2023. Det er i saken s\u00f8kt om fradeling av 1 parsell til boligform\u00e5l fra gnr. 43 bnr. Tiltaket 150. Tiltaket krever dispensasjon fra reguleringsplanen med hensyn til regulerte tomtegrenser. Det er s\u00f8kt om en slik dispensasjon. Avslag datert 31.08.2023 jf. pbl \u00a7 12-4 \u00abRettsvirkning av reguleringsplan\u00bb, pbl \u00a7 26-1 \u00abOpprettelse og endring av eiendom\u00bb, pbl \u00a7 28-1 \u00abByggegrunn, Vedtaket milj\u00f8forhold mm\u00bb og KPA 2018 \u00a7 8.2.9 \u00abArkitektur og byform\u00bb. S\u00f8knad om dispensasjon fra reguleringsplan nr. 4601 5730000, Fana. del av gnr. 43, Midtun om regulerte tomtegrenser avsl\u00e5s, jf. pbl \u00a7 19-2. Eiendommen omfattes av reguleringsplan nr. 4601 5730000, Fana. del av gnr. 43, Midtun, vedtatt 17.09.1984 og er regulert til eksisterende Planstatus boligomr\u00e5de. KPA 2018 viser eiendommen som sentrumsform\u00e5l, byfortettingssone. Klager anf\u00f8rer at vilk\u00e5rene for fradeling er oppfylt. Omr\u00e5det er ikke for bratt Klagegrunner og er heller ikke rasutsatt. Behov for ytterligere Det m\u00e5 innhentes skredfarevurdering for vurdering av omgj\u00f8ring. saksbehandling ved eventuell omgj\u00f8ring Anbefalt vedtak Avslagsvedtak datert 31.08.2023 opprettholdes. Klage tas ikke til f\u00f8lge. Med hilsen Plan- og bygningsetaten Tarje Wanvik Etatsdirekt\u00f8r Ulf S\u00e6terdal Avdelingsleder Dette dokumentet er godkjent elektronisk. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken 1.1. Historikk Plankartet for omr\u00e5det, reguleringsplan nr. 4601 5730000, viser kun gnr. 43 bnr. 989. I forbindelse med en reguleringsendring i 1999 ble gnr. 43 bnr.150 fradelt fra gnr. 43 bnr. 989. Gnr. 43 bnr. 150 og bnr. 989. Plankartet ble ikke oppdatert i forhold til denne endringen. S\u00f8knaden som n\u00e5 er avsl\u00e5tt gjelder fradeling av en boligparsell fra gnr. 43 bnr. 150. Tidligere fradelt boligparsell fra gnr. 43 Oms\u00f8kt boligparsell; bnr. 150 ved reguleringsendring i 1999; 1.2. Opplysninger av vesentlig betydning for behandling av klagen S\u00f8ker opplyser at det er foretatt nabovarsling i samsvar med pbl \u00a7 21-3, og det er mottatt merknad fra eier av gnr. 43 bnr. 989, Lene Stavseng som gjelder privat VA-anlegg som g\u00e5r over dagens gnr. 43 bnr. 150. Rettighet til vann og avl\u00f8p er en kritisk infrastruktur som m\u00e5 videref\u00f8res og tinglyses p\u00e5 en eventuell ny utskilt eiendom. Tiltaket m\u00e5 ikke medf\u00f8rer tekniske, materielle, driftsmessige eller \u00f8konomiske konsekvenser gnr. 43 bnr. 989. Merknadshaver har i tilleggsmerknad p\u00e5pekt forhold som anses \u00e5 vanskeliggj\u00f8re endret avl\u00f8pstrase. Merknad fra eier av gnr. 43 bnr. 168, Hanne og Fredrik Dahl Anundsen opplyser at de har planer om \u00e5 skille ut tomt fra sin eiendom og at fremtidig hus p\u00e5 tomten ikke m\u00e5 ta utsikt. Bymilj\u00f8etaten har gitt uttalelse til \u00f8kt/endret bruk av avkj\u00f8rsel for 1 ny boligparsell i sak 2022/192490 datert 10.01.2023. S\u00f8ker har dokumentert at det foreligger erkl\u00e6ringer som kan tinglyses sikrer lovlig atkomst, jf. pbl \u00a7 27-4. Bergen Vann har gitt uttalelse til fradeling av 1 parsell i sak 2022/152545 datert 27.10.2023, jf. pbl \u00a7\u00a7 27-1 og 27-2. Vedtaket har lagt til grunn at tiltaket ligger i et omr\u00e5de med en terrenghelning som gj\u00f8r at omr\u00e5det kan v\u00e6re skredutsatt. I f\u00f8lge pbl \u00a7 28-1 kan grunn bare bebygges n\u00e5r det er tilstrekkelig sikkerhet mot skred. En skredfarevurdering fra et ansvarlig foretak med kompetanse innen fagomr\u00e5det m\u00e5 vise eventuelle behov for sikringstiltak. Det er ikke etterspurt rapport om skredfarevurdering. Saksnummer KLAGE-2023/16134 Side 2 av 6 2. Om klagen Klager anf\u00f8rer \u00e5 ha sendt inn all dokumentasjon som er etterspurt. Det anf\u00f8res at fokus p\u00e5 skredfare er overdrevet. Det har aldri v\u00e6rt ras i omr\u00e5det. Klager mener at beskrivelsen av omr\u00e5det som sv\u00e6rt bratt ikke er korrekt og riktig beskrivelse er lett skr\u00e5ning. Eiendommen inng\u00e5r i reguleringsplan og hele Midtunvegen er blitt et fortettningsomr\u00e5de med diverse boliger og flere er bygget p\u00e5 tomter i skr\u00e5tt terreng. Klager anmoder om befaring. Klager anf\u00f8rer at p\u00e5 naboeiendom nr. 116 er det bygget to hus i hagen p\u00e5 eksisterende tomt. Begge disse har skr\u00e5nende tomter og har f\u00e5tt tillatelse. Klager anf\u00f8rer forskjellsbehandling. Klager er kjent med at tidligere eier ogs\u00e5 s\u00f8kte om \u00e5 f\u00e5 bygge p\u00e5 samme omr\u00e5de, men fikk avslag blant annet p\u00e5 grunn av utilgjengelighet. Men igjen har Plan og Bygningsetaten gitt sin \u00abvelsignelse\u00bb Klager anf\u00f8rer at byggmester har uttalt at det absolutt er mulig \u00e5 bygge et hus der. Klager sp\u00f8r ogs\u00e5 hva punkt 3.7 i vedtaket betyr \u00abProblemstillinger i forhold til tomtens terrenghelning som byggetomt m\u00e5 avklares i et konkret byggetiltak\u00bb Det vises til klagen i sin helhet. 3. Vurdering av klagen 3.1 Pbl \u00a7 26-1 herunder pbl \u00a7 28 og KPA 2018 \u00a7 8.2.9 Det f\u00f8lger av pbl \u00a7 26-1, opprettelse og endring av eiendom, at; \u00abOpprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 \u00e5r, jf. matrikkellova, eller endring av eksisterende eiendomsgrenser, m\u00e5 ikke gj\u00f8res p\u00e5 en slik m\u00e5te at det oppst\u00e5r forhold som strider mot denne lov, forskrift eller plan. Opprettelse eller endring som nevnt i f\u00f8rste punktum, m\u00e5 heller ikke gj\u00f8res slik at det dannes tomter som er uegnet til bebyggelse p\u00e5 grunn av sin st\u00f8rrelse, form eller plassering etter reglene i denne lov.\u00bb Det f\u00f8lger av pbl \u00a7 28-1 \u00abByggegrunn, milj\u00f8forhold mm\u00bb at; \u00abGrunn kan bare bebygges, eller eiendom opprettes eller endres, dersom det er tilstrekkelig sikkerhet mot fare eller vesentlig ulempe som f\u00f8lge av natur- eller milj\u00f8forhold. Det samme gjelder for grunn som utsettes for fare eller vesentlig ulempe som f\u00f8lge av tiltak. For grunn som ikke er tilstrekkelig sikker, skal kommunen om n\u00f8dvendig nedlegge forbud mot opprettelse eller endring av eiendom eller oppf\u00f8ring av byggverk, eller stille s\u00e6rlige krav til byggegrunn, bebyggelse og uteareal.\u00bb Det f\u00f8lger av KPA 2018 \u00a7 8.2.9 \u00abArkitektur og byform, at; \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer.\u00bb Avslagsvedtaket har videre lagt til grunn at tiltaket er i strid med i strid med reguleringsplanen med hensyn til regulerte tomtegrenser. Dette kommenteres nedenfor under punkt 3.2. Det f\u00f8lger av avslagsvedtaket at hovedgrunnlaget for \u00e5 avsl\u00e5 er at for store deler av tomten er for bratt og derfor vurderes \u00e5 ikke kunne bebygges. Vi viser til situasjonsplan/kart p\u00e5 neste side av parsellen som er s\u00f8kt utskilt. Bilde til h\u00f8yre viser rasfareomr\u00e5dene. Saksnummer KLAGE-2023/16134 Side 3 av 6 Det f\u00f8lger av avslagsvedtakets begrunnelse at; \u00abTiltaket ligger i et omr\u00e5de som er sv\u00e6rt bratt. Det er ikke s\u00f8kt om eller gitt byggetillatelse til oppf\u00f8ring av nytt boligbygg p\u00e5 oms\u00f8kte parsell og ved s\u00f8knad om deling m\u00e5 det derfor gj\u00f8res en vurdering om parsellen oppfyller krav om egnethet.\u00bb \u00abS\u00f8ker har i forprosjekt vist et eventuelt fremtidig byggetiltak. Innsendt illustrasjon viser plassering av boligbygg i det bratte partiet. Det fremg\u00e5r av v\u00e5rt naturrisikokart at deler av parsellen hvor bygget er planlagt har en terrenghelning p\u00e5 over 45 grader.\u00bb Vi tiltrer vurderingene i klageomgang. Bl\u00e5 strek i h\u00f8yre bilde nedenfor er tomtens dybde som er totalt 16 meter. Nedre del av eiendommen er p\u00e5 kote 44 m.o.h. \u00d8vre del av eiendommen ligger p\u00e5 kote 52 m.o.h. til 53 m.o.h. Mer enn halve eiendommen har en skr\u00e5ning som g\u00e5r fra kote 52 til 44. Dette er en h\u00f8ydeforskjell p\u00e5 8 meter p\u00e5 et 8 meters strekk derav helning p\u00e5 over 45 grader. Vi fastholder at dette er sv\u00e6rt bratt. Deler av \u00f8vre del av tomten som er flatere utgj\u00f8r da resterende 8 meter. Legger man til at byggegrensen mot eiendom i bakkant er 4 meter s\u00e5 m\u00e5 n\u00f8dvendigvis en bygning bygges nedover i skr\u00e5ningen. Saksnummer KLAGE-2023/16134 Side 4 av 6 Det er i s\u00f8knaden mottatt illustrasjon over fremtidig bygg p\u00e5 tomten slik; Vi fastholder videre avslagsvedtakets vurderinger p\u00e5 bakgrunn tomtens topografiske forhold at illustrasjonen ikke tilstrekkelig forsvarer en tillatelse til deling. Vi viser i denne sammenheng til avslagsvedtakets punkt 3.7 konklusjon. Det f\u00f8lger der at; \u00abProblemstillinger i forhold til tomtens terrenghelning som byggetomt m\u00e5 avklares i et konkret byggetiltak. Fagetatens anbefaling er derfor at det s\u00f8kes om oppf\u00f8ring av bolig p\u00e5 parsellen f\u00f8r det s\u00f8kes om fradeling. Fagetaten gir ikke tillatelse som oms\u00f8kt.\u00bb Vi finner p\u00e5 bakgrunn av de topografiske forhold at dette er en tjenlig l\u00f8sning og framgangsm\u00e5te med tanke p\u00e5 \u00e5 f\u00e5 avklart mulighetene for \u00e5 bebygge tomten. At byggesak vurderes f\u00f8rst betyr at delingssaken kan tas i etterkant. En byggesak vil vise om det er mulig \u00e5 bebygge omr\u00e5det uten at det kommer i strid med bestemmelser. Vi fastholdes i klageomgang at tiltaket kommer i strid med pbl \u00a7 26-1 videre pbl \u00a7 28-1. Tiltaket er ogs\u00e5 i strid med KPA 2018 punkt 8.2.9. Det bemerkes at denne bestemmelsen ikke er en selvstendig avslagshjemmel. 3.2 Forskjellsbehandling Klager anf\u00f8rer at p\u00e5 naboeiendom nr. 116 er det bygget to hus i hagen p\u00e5 eksisterende tomt. Begge disse har skr\u00e5nende tomter og har f\u00e5tt tillatelse. Klager anf\u00f8rer forskjellsbehandling. For at en anf\u00f8rsel om usaklig forskjellsbehandling skal f\u00f8re frem, er det en forutsetning at det dreier seg om like saker b\u00e5de i faktisk og rettslig henseende. Det skal forholdsvis mye til for \u00e5 konstatere ugyldighet som f\u00f8lge av forskjellsbehandling n\u00e5r det enkelte vedtak isolert sett fremst\u00e5r som gyldig, da usaklig forskjellsbehandling som ugyldighetsgrunn regnes som en del av l\u00e6ren om myndighetsmisbruk. Kommunen m\u00e5 dessuten ha en vid adgang til \u00e5 endre sin praksis i s\u00e5 vel liberal som restriktiv retning Saksnummer KLAGE-2023/16134 Side 5 av 6 Hus nr. 116 har gnr 43 bnr 1122. Kartene over viser situasjonsplan fra byggesaken. Kartet til h\u00f8yre viser kotene p\u00e5 tomten. Gnr 43 bnr 1122 er 746 m2. Til sammenligning er oms\u00f8kte tomt som \u00f8nskes fradelt er 417 m2. Som kartet til h\u00f8yre viser s\u00e5 er kotenes avstand mellom hverandre lengre enn i klagesaken her. Dette betyr at 116 ikke er s\u00e5 bratt som klagers tomt. Videre er det st\u00f8rre flate partier i bakkant som gir gode uteoppholdsarealer. Vi vurdere derfor at det ikke faktisk likhet og at det ikke foreligger usaklig forskjellsbehandling. 3.3 Dispensasjon fra reguleringsplanen med hensyn til regulerte tomtegrenser. Vi viser til at avslagsvedtaket har behandlet s\u00f8knad om dispensasjon fra regulerte tomtegrenser. Vi viser til at det avgj\u00f8rende momentet i dispensasjonsvurderingen for \u00e5 avsl\u00e5 denne er overnevnte forhold. Vi ser ikke grunnlag for \u00e5 g\u00e5 n\u00e6rmere inn p\u00e5 vurderingene. Vi viser i sin helhet til begrunnelsen og konklusjon for hvorfor dispensasjonene er avsl\u00e5tt som tiltres i klageomgang. Vi bemerker at konklusjonen i begrunnelse ved en inkurie har f\u00e5tt en feilskrift. Det skal st\u00e5 at tiltaket vurderes til \u00e5 vesentlig tilsidesette de hensyn bestemmelsene skal ivareta, videre etter en samlet vurdering vil fordelene ved \u00e5 gi dispensasjon ikke v\u00e6re klart st\u00f8rre enn ulempene. Vurderingene og konklusjonen ellers i vedtaket er i samsvar med dette. 4. Konklusjon Avslagsvedtak datert 31.08.2023 opprettholdes. Klage tas ikke til f\u00f8lge. Vedlegg: 1. Situasjonskart 2. D-1 Situasjonsplan 3. Flyfoto 4. Klage over avslag 5. Avslag p\u00e5 s\u00f8knad om opprettelse og endring av eiendom 6. Uttalelse fra Bergen Vann 7. Uttalelse fra Bymilj\u00f8etaten 8. S\u00f8knad om deling 9. Nabomerknader Saksnummer KLAGE-2023/16134 Side 6 av 6 "
}