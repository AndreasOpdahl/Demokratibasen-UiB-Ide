{
  "dokument_id": "f2ef0272-762a-5c82-b9c4-3d57032138c1",
  "doc_type": "case_attachment",
  "kommune": 4601,
  "tittel": "Uttale fr\u00e5 kontrollutvalet til \u00e5rsrekneskap og \u00e5rsmelding for Bergen kommune 2023",
  "url": "https://bergen.kommune.no/politikere-utvalg/api/fil/bk360/10337689/Uttale-fra-kontrollutvalet-til-arsrekneskap-og-arsmelding-for-Bergen-kommune-2023",
  "tekst": " Sekretariat for kontrollutvalget Til Intern korrespondanse Bystyrets kontor V\u00e5r referanse: 2024/63251-8 Saksbehandler: Lillian Kristin Bolstad Fra Dato: 26. april 2024 Sekretariat for kontrollutvalget Uttale fr\u00e5 kontrollutvalet til \u00e5rsrekneskap og \u00e5rsmelding for Bergen kommune 2023 Kontrollutvalet skal gi uttale om \u00e5rsrekneskapen og \u00e5rsmeldinga f\u00f8r byr\u00e5det innstiller til vedtak i bystyret, jf. kommunelova \u00a7 14-3 tredje ledd. Uttalen skal sendast til bystyret med kopi til byr\u00e5det. Sj\u00e5 vedlagt saksframlegg, for meir informasjon om bakgrunn for saka. Uttale fr\u00e5 kontrollutvalet til \u00e5rsrekneskap og \u00e5rsmelding for Bergen kommune 2023 blei behandla i kontrollutvalsm\u00f8te 23.04.2024 sak 31/24 og det blei gitt f\u00f8lgande uttale: Til bystyret i Bergen Uttale fr\u00e5 kontrollutvalet til \u00e5rsregnskap og \u00e5rsmelding for Bergen kommune 2023 Kontrollutvalet har i m\u00f8te 23. april 2024 behandla \u00e5rsregnskap og \u00e5rsmelding for Bergen kommune 2023. Grunnlaget for behandlinga er en gjennomgang av f\u00f8lgande dokumenter: \u2022 Uavhengig beretning fr\u00e5 revisor 2023 (vedlegg) \u2022 \u00c5rsmelding 2023 \u2022 \u00c5rsrekneskap 2023: \u2022 Revisjonsrapport for rekneskaps\u00e5ret 2023 \u2013 nummerert brev nr. 4 Kontrollutvalet har ikkje kommentarar til \u00e5rsrekneskapen og \u00e5rsmeldinga for Bergen kommune 2023 ut over det som g\u00e5r fram av \u00e5rsrekneskapen, \u00e5rsmeldinga og revisjonsberetninga fr\u00e5 Deloitte AS. Kontrollutvalet merkar seg likevel spesielt at for 2023 er netto driftsresultat p\u00e5 0,6 % av driftsinntektene, medan vedteke m\u00e5ltal er 1,7 %. Dette medf\u00f8rer at overf\u00f8ring til eigenfinansiering av investeringar blir betydeleg redusert samanlikna med 2022. Samtidig ser vi ein auke i investeringar p\u00e5 300 millionar fr\u00e5 \u00e5ret f\u00f8r, men dette skuldast f\u00f8rst og fremst stor auke i avgiftsfinansierte investeringar, medan ikkje-avgiftsfinansierte investeringar har ein svak nedgang. Dei andre bystyrevedtekne m\u00e5ltala blir n\u00e5dd, med eit disposisjonsfond p\u00e5 over 10 prosent av driftsinntektene og ein gjeldsgrad p\u00e5 under 70 prosent. Det er avgjerande at ein ser desse m\u00e5ltala i samanheng. Eit m\u00e5ltal p\u00e5 driftsinntekter p\u00e5 1,7 er ikkje eit sj\u00f8lvstendig m\u00e5l, men m\u00e5 forst\u00e5ast som eit verkemiddel for ein berekraftig \u00f8konomi saman med dei andre m\u00e5ltala. Det er difor bekymringsverdig at ein ikkje n\u00e5r m\u00e5ltalet p\u00e5 1,7 samtidig som gjeldsgraden aukar fr\u00e5 58 prosent til 60 prosent og disposisjonsfondet for f\u00f8rste gang sidan 2016 blir redusert. Bystyret b\u00f8r n\u00f8ye vurdere dei \u00f8konomiske konsekvensane av sine politiske vedtak for Bergen kommune, sett b\u00e5de mot driftsresultat og gjeldsgrad. Den \u00f8konomiske situasjonen er framleis i endring i negativ retning, med auka konfliktniv\u00e5 globalt og framleis h\u00f8g inflasjon og h\u00f8gt renteniv\u00e5 nasjonalt. Kontrollutvalet anbefaler kommunen \u00e5 ta h\u00f8gde for dette i si langsiktige \u00f8konomiske planlegging, i tr\u00e5d med krava til kommunal \u00f8konomisk berekraft. Kontrollutvalet er ikkje kjent med andre forhold, som kunne hatt betydning for uttalen. Kontrollutvalet anbefaler at bystyret godkjenner \u00e5rsrekneskapen og \u00e5rsberetninga. Med helsing Sekretariat for kontrollutvalet Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Kopi: Byr\u00e5dsleders avdeling stab (Arbeidssted) "
}