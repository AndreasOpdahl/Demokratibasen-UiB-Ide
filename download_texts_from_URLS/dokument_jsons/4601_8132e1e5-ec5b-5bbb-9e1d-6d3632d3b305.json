{
  "dokument_id": "8132e1e5-ec5b-5bbb-9e1d-6d3632d3b305",
  "doc_type": "case_attachment",
  "kommune": 4601,
  "tittel": "Revidert budsjettoppsett.msg",
  "url": "https://bergen.kommune.no/politikere-utvalg/api/fil/bk360/8774842/Revidert-budsjettoppsett-msg",
  "tekst": "Fra: \"Knut Smedsvig\" <knut.smedsvig@backe.no> Sendt: mandag 31. juli 2023 13:24:51 Til: \"Misje, Geir Ove\" <GeirOve.Misje@bergen.kommune.no> Kopi: \"Hans Dankertsen Fana IL\" <dagligleder@fanail.no>; \"Styreleder Fana IL\" <styreleder@fanail.no> Emne: Revidert budsjettoppsett Vedlegg: Sl\u00e5tthaug Arena - Driftsbudsjett ett selskap.pdf, Sl\u00e5tthaug Arena - Investeringsbudsjett ett selskap.pdf Hei igjen Geir Ove Vedlagt finner du samlet investeringsbudsjett (som for \u00f8vrig ogs\u00e5 ble sendt i starten av juli) og driftsbudsjett for et samlet selskap. To kommentarer: Driftsfond Vi gjentar kommentaren v\u00e5r hva ang\u00e5r driftsfond: Grunnet store ekstrakostnader med mellomfinansiering av spillemidler og mva-kompensasjon de f\u00f8rste drifts\u00e5rene vil Fana IL det neste halv\u00e5ret arbeide frem et driftsfond for etableringen. En investering i denne st\u00f8rrelsesorden b\u00f8r ha et driftsfond p\u00e5 minst 10 millioner kroner for \u00e5 trygge driften i oppstarts\u00e5rene. Dette er et bel\u00f8p som er realistisk \u00e5 oppn\u00e5. En kjent lokal sparebankstiftelse har nylig gitt 15 millioner kroner til tre forskjellige, betydelig mindre, idrettshallprosjekter. I tillegg har Fana IL etablert god dialog med Vestland fylke som i v\u00e5res ga en liten treningshall for sk\u00f8yter p\u00e5 Stord 15 millioner kroner i etableringstilskudd. Det er s\u00e5ledes realistisk at idrettslaget allerede rundt byggestart vil v\u00e6re i m\u00e5l med \u00e5 etablere driftsfondet. Driftstilskudd \u2013 offentlig driftsst\u00f8tte I budsjettoppsettet er det valgt betegnelser som kommunal driftsst\u00f8tte og kommunalt s\u00e6rtilskudd. Dette er noe upresist. Spesielt tydelig fremst\u00e5r dette for det kommunale s\u00e6rtilskuddet til ishallen. Dette s\u00e6rtilskuddet ytes ikke uten en motytelse. Motytelsen er en tjenesteproduksjon som tilbys grupper kommunen \u00f8nsker skal ha adgang til hallen. Et estimert bes\u00f8k av 100 000 barn fra barnehager og skoler f\u00e5r gratis inngang grunnet dette tjenestekj\u00f8pet. Likeledes f\u00e5r \u00f8vrige bes\u00f8kende til ishallen subsidiert billettpris, da kommunen har som m\u00e5l \u00e5 holde billettprisene nede for \u00e5 sikre at \u00aballe\u00bb har r\u00e5d til \u00e5 nytte godt av tilbudet. Da samlede offentlig overf\u00f8ringer til drift uansett er lavere enn 50% foresl\u00e5r vi at vi ikke utreder n\u00e6rmere hvor stor andel som utgj\u00f8r st\u00f8tte og hvor stor andel som kan defineres som et tjenestekj\u00f8p. Ta kontakt dersom noe fremst\u00e5r uklart. Vennlig hilsen Knut T. Smedsvig Backe Idrettsbygg AS Fra: Misje, Geir Ove <GeirOve.Misje@bergen.kommune.no> Sendt: mandag 31. juli 2023 10:04 Til: Knut Smedsvig <knut.smedsvig@backe.no> Emne: SV: Sak avgitt? Takk skal du ha. Det er nyttig at budsjettene er satt opp i to seksjoner. Som tilleggsinformasjon er det ogs\u00e5 nyttig \u00e5 f\u00e5 inn samlet budsjett for selskapet. Mvh Geir Ove Fra: Knut Smedsvig <knut.smedsvig@backe.no> Sendt: mandag 31. juli 2023 09:23 Til: Misje, Geir Ove <GeirOve.Misje@bergen.kommune.no> Kopi: T\u00f8ssebro, Henriette Nilsson <Henriette.Tossebro@bergen.kommune.no>; Hans Dankertsen Fana IL <dagligleder@fanail.no> Emne: SV: Sak avgitt? Takk for raskt svar. Flott med bekreftelsen p\u00e5 at det er Bystyrem\u00f8tet i september som er m\u00e5let. \u00c5rsaken til at prosjektet ble satt opp med to seksjoner var at det var tydelige signaler fra politisk ledelse p\u00e5 at det kunne v\u00e6re aktuelt, etter at prosjektet var kommet i gang, \u00e5 vurdere kommunalt eierskap til ishall \u2013 delen av prosjektet. For Fana IL er det selvsagt enklest \u00e5 etablere Sl\u00e5tthaug Arena AS som en samlet seksjon. Vi vil derfor, som du ber om, sette opp; Ett samlet investeringsbudsjett Ett samlet driftsbudsjett Vi kan ogs\u00e5 oppsummere endringene med \u00e5 formulere nye forslag til Bystyrevedtak Sl\u00e5tthaug Arena vil ha behov for hva ang\u00e5r tilskudd og st\u00f8rrelse p\u00e5 l\u00e5negarantier. N\u00e5r det gjelder brevet fra KMD s\u00e5 er det noe tvetydig (bevisst eller ikke) p\u00e5 hva som skal regnes som n\u00e6ringsinntekt. Sl\u00e5tthaug Arena skal ikke ha et treningssenter som dem som melder seg inn i klubben kan benytte. P\u00e5 Sl\u00e5tthaug vil det bli et treningsrom som ut\u00f8verne som er medlem av klubben vil kunne benytte som del av sin treningshverdag. Du m\u00e5 alts\u00e5 delta i organisert idrettsaktivitet for \u00e5 f\u00e5 tilgang til treningsrommet. Vi regner derfor med at akkurat den delen er \u00absafe\u00bb. N\u00e5r KMD derimot skriver at det m\u00e5 vurderes om utleie av arealer til idrettslaget selv er n\u00e6ringsinntekt, beveger KMD seg inn p\u00e5 et omr\u00e5de der praksis tydelig er at s\u00e5 ikke vurderes som tilfelle. Det finnes sikkert mer enn 50 godkjente l\u00e5negarantier til diverse form\u00e5l de siste \u00e5rene der alle har leieavtaler som ved en streng tolkning medf\u00f8rer over 33,3% n\u00e6ringsinntekt. Men skulle en slik streng fortolkning blitt lagt til grunn ville instituttet \u00abkommunale l\u00e5negarantier\u00bb i prinsippet m\u00e5ttet opph\u00f8re og med det samtidig utradere Offentlig Frivillig Samarbeid innen mange sektorer. Dette siste er garantert ikke en politisk \u00f8nsket utvikling av noen av landets st\u00f8rste politiske partier. Gi beskjed om v\u00e5r fortolkning av hva vi skal levere ikke skulle v\u00e6re presis. Vennlig hilsen Knut T. Smedsvig Fra: Misje, Geir Ove <GeirOve.Misje@bergen.kommune.no> Sendt: mandag 31. juli 2023 08:54 Til: Knut Smedsvig <knut.smedsvig@backe.no> Kopi: T\u00f8ssebro, Henriette Nilsson <Henriette.Tossebro@bergen.kommune.no> Emne: SV: Sak avgitt? Hei Det er fortsatt bystyrem\u00f8tet i september som er m\u00e5let. Etter samtale med kommuneadvokaten vil jeg i tillegg be om en litt annen oppstilling av driftsbudsjettene. Jeg \u00f8nsker \u00e5 se et driftsbudsjett for Sl\u00e5tthaug Arena AS. N\u00e5r det gjelder hva som regnes som n\u00e6ringsinntekter vises det til brev fra KDD til Statsforvalteren i Vestland 9.12.21, ref 21/5843-2. Mvh Geir Ove. PS Jeg har gjort ferdig saksutkast for Bjarg Arena. Det skal n\u00e5 kvalitetssikres internt. Det er en del likhetspunkter mellom sakene om Bjarg og Sl\u00e5tthaug. Fra: Knut Smedsvig <knut.smedsvig@backe.no> Sendt: mandag 31. juli 2023 08:33 Til: Misje, Geir Ove <GeirOve.Misje@bergen.kommune.no> Emne: Sak avgitt? Hei Geir Ove Da er ogs\u00e5 jeg ferdig med min ferie. Var en bra ferie i heimlandet. Kan du antyde om sak er avgitt eller om den blir det i l\u00f8pet av kort tid? Vennlig hilsen Knut T. Smedsvig "
}