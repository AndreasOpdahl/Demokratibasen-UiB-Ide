{
  "dokument_id": "5fc05848-1f75-5762-a8b0-d34732b82364",
  "doc_type": "case_attachment",
  "kommune": 4601,
  "tittel": "~ PLAN-2024_12233-20 Vedlegg 1 Anmodning om politisk prinsippvedtak 1384001_1_1",
  "url": "https://bergen.kommune.no/politikere-utvalg/api/fil/bk360/10699523/-PLAN-2024-12233-20-Vedlegg-1-Anmodning-om-politisk-prinsippvedtak-1384001-1-1",
  "tekst": "Dato 21.06.2024 VEDLEGG 1: ANMODNING OM POLITISK PRINSIPPVEDTAK Saken gjelder oppstart av reguleringsplan for Lilletvedt g\u00e5rd i Bergen Kommune, saksnr. PLAN 2024/12233 Tiltakshaver mottok e-post den 04.06.2024 om at Plan- og bygningsetaten (PBE) besluttet at planinitiativet for Fana gnr. 47 bnr. 148 mfl. Lilletvedt g\u00e5rd stoppes. Begrunnelsen er at tiltaket vurderes \u00e5 v\u00e6re i strid med overordnede planer, statlige og regionale rammer og m\u00e5l, samt kommunale f\u00f8ringer for arealplanlegging. Tiltakshaver er h\u00f8yst uenig i overnevnte beslutning. I det videre synliggj\u00f8res hvorfor planinitiativet b\u00f8r kunne anbefales og oppstartsm\u00f8te samt formell oppstart av plan tilr\u00e5des. Notatet tar for seg: 1. Politisk avklaring 2. Historikk 3. PBE sine begrunnelser for avslag med tiltakshavers kommentarer 4. Konklusjon Politisk avklaring Planinitiativets hovedform\u00e5l, bolig, er avklart gjennom politisk vedtak av KPA 2018 hvor omr\u00e5det er avsatt som \u00f8vrig byggesone. I \u00f8vrig byggesone kan det tillates eneboliger eller tomannsboliger forutsatt at \u00f8vrige krav er oppfylt. Det er god sosial infrastruktur i omr\u00e5det, inkludert barnehager, skoler, idrettsarenaer og dagligvarebutikker, samt god kollektivdekning. Dette legger til rette for begrenset bilbruk og tilrettelegging for myke trafikanter. Innledende analyser viser at tomtens naturgitte forutsetninger lar seg l\u00f8se i kombinasjon med en beskjeden utbygging av maks 10-14 boliger. Tomtens st\u00f8rrelse og beskaffenhet tillater flere mulige plasseringer av tilkomstvei og bygg. Mobilitet og friluft i omr\u00e5det kan styrkes gjennom utbedring av eksisterende turvei og bevaring av myr og en gr\u00f8nn korridor gjennom omr\u00e5det. H\u00e5ndtering av jord av h\u00f8y bonitet/matjord vil v\u00e6re en viktig del av prosjektet. Vi ber om at det politisk tas stilling til: 1. Om planinitiativet skal godkjennes slik at detaljreguleringsplan kan starte opp. 2. Om det i dette omr\u00e5det kan \u00e5pnes opp for en nedskalert boligutbygging med ene- og/eller tomannsboliger i tr\u00e5d med \u00f8vrig byggesone i KPA 2018. Tomten ligger i et omr\u00e5de med godt utbygd sosial infrastruktur med de fleste daglige m\u00e5lpunkt i gang- og sykkelavstand. 3. Om det kan vurderes lavere parkeringsdekning enn gjeldende parkeringsnorm i KPA \u00e5pner for i \u00f8vrig byggesone (minimum 1 plass per boenhet). 4. Om det er andre viktige forhold som komiteen mener m\u00e5 belyses spesielt i en videre planprosess. Historikk Det er avholdt tre veiledningsm\u00f8ter i saken hvor tilbakemeldinger har medf\u00f8rt justeringer i konseptet fra tiltakshavers side. I tillegg er det foretatt befaringer og fremstilt dokumentasjon av biolog og jordkvalitet for \u00e5 innhente stedsspesifikk informasjon til \u00e5 balansere de offentlige generelle kartleggingene. \u2022 2008: Planomr\u00e5det ble regulert til blokkbebyggelse (planID 4601_16650000) \u2022 2012: Mindre endring av detaljplan for blokkbebyggelse (planID 4601_16650001) \u2022 2020: Midlertidig forbud mot tiltak grunnet vesentlig strid med KPA \u2022 2021: Veiledningsm\u00f8te for mulig ny detaljplan. Forslagsstiller \u00f8nsket \u00e5 diskutere 43 enheter fordelt p\u00e5 rekkehus, kjedet enebolig og enebolig (saksnr. 202118688) \u2022 2022: Nytt veiledningsm\u00f8te for planomr\u00e5det (saksnr. PLAN-2022/27623) \u2022 2022: Detaljplan for blokkbebyggelse og tilh\u00f8rende infrastruktur ble opphevet \u2022 2023: Nytt veiledningsm\u00f8te (saksnr. PLAN-2023/17176) PBE sine begrunnelser for avslag Her oppsummeres PBE sine avvisningspunkter og hvorfor tiltakshaver mener avvisningen ikke er tilstrekkelig faglig begrunnet. Overordnede f\u00f8ringer \u00abPlaninitiativet foresl\u00e5r utbygging i et omr\u00e5de som er avsatt til \u00f8vrig byggesone i kommuneplanens arealdel. I \u00f8vrig byggesone tillates ikke vesentlig nybygging. Planinitiativet legger opp 10-14 nye boenheter som er \u00e5 anse som vesentlig nybygging. Det kan tillates eneboliger eller tomannsboliger, forutsatt at \u00f8vrige krav er oppfylt.\u00bb Tiltakshavers kommentar: Planens form\u00e5l bolig er i tr\u00e5d med vedtatt KPA 2018 der omr\u00e5det er avsatt til byggeform\u00e5l i \u00f8vrig byggesone. I \u00f8vrig byggesone kan det tillates eneboliger eller tomannsboliger forutsatt at \u00f8vrige krav er oppfylt. Gjennom arbeidet med KPA ble det foretatt en siling der uegnede byggeomr\u00e5der ble tatt ut med bakgrunn i egnethet, mobilitet og sosial infrastruktur mv. Omr\u00e5det planomr\u00e5det inng\u00e5r er ikke tatt ut av KPA trolig grunnet at sosial infrastruktur er godt utbygd i omr\u00e5det med viktige m\u00e5lpunkt som barnehager, skoler, dagligvare, idrett og kollektiv i gang- og sykkelavstand. En utbygging her vil sees som en supplering til eksisterende bebyggelse. Ved \u00e5 etablere flere familieboliger kan etablerte familier bli v\u00e6rende i omr\u00e5det. I planinitiativet skisseres 10-14 enheter, men tomtens potensiale og begrensinger med vurdering av omfang/utbyggelse vil vurderes gjennom en reguleringsplanprosess. Historikk \u00abPlan- og bygningsetaten har vektlagt at det ikke er \u00f8nskelig med vesentlig nybygging p\u00e5 denne eiendommen med hensyn til bystyresak 110/20 og 1223/22. Dette er ikke et omr\u00e5de som er prioritert for utbygging i KPA. Det er sannsynlig at prosjektet vil bli bilbasert, og initiativet er vurdert til \u00e5 ha negative konsekvenser for viktige hensyn. Plan- 2 og bygningsetaten vurderer at planinitiativet er i strid med b\u00e5de overordnede f\u00f8ringer og grunnlag for oppheving av tidligere vedtatt plan for omr\u00e5det.\u00bb Tiltakshavers kommentar: Planomr\u00e5det var tidligere regulert til blokkbebyggelse med 90 enheter i reguleringsplan som ble opphevet i 2022 (planID 16650000/1) grunnet strid med ny KPA (sak 110/20). I begrunnelsen til avslag vises det til at blokkbebyggelse avviker fra \u00f8vrig byggesone i KPA. Eksisterende bebyggelsesstruktur og en \u00f8nsket videref\u00f8ring av eksisterende typologi i omr\u00e5det med eneboliger, tomannsboliger og eneboliger i rekke var \u00f8nskelig. Det har siden v\u00e6rt diskutert en nedskalert utbygging med rekkehus, kjedet enebolig og eneboliger fordelt p\u00e5 43 enheter. Dette er det g\u00e5tt vekk fra og det foresl\u00e5s n\u00e5 en vesentlig nedskalert utbygging med et mindre antall boliger. I planinitiativet foresl\u00e5s en utbygging p\u00e5 5-7 tomannsboliger (10-14 enheter), men at omfang m\u00e5 avklares gjennom en planprosess. Planomr\u00e5det ligger i et omr\u00e5de med god sosial infrastruktur med daglige gj\u00f8rem\u00e5l som barnehage, skoler, idrett og dagligvare innenfor gangavstand, slik at hverdagskj\u00f8ring kan begrenses. Det kan videre gj\u00f8res grep som tilrettelegger for en differensiert mobilitet med fokus p\u00e5 mikromobilitet. Parkeringsnorm i KPA (\u00a7 17) setter krav til minimum en parkeringsplass per boenhet i \u00f8vrig byggesone. P\u00e5 bakgrunn av god sosial infrastruktur vil det her v\u00e6re aktuelt \u00e5 vurdere lavere parkeringsdekning og heller satse p\u00e5 en differensiert mobilitet med gode l\u00f8sninger for g\u00e5ende, syklende og annen mikromobilitet. En slik satsing er i tr\u00e5d med G\u00e5strategi for Bergen 2020-30 der et satsingspunkt er \u00e5 f\u00e5 ned bilbruk p\u00e5 hverdagsgj\u00f8rem\u00e5l, ogs\u00e5 i bydelene. Terrenginngrep \u00abNye byggetiltak skal ha god terrengtilpasning med minst mulig bruk av store skj\u00e6ringer, fyllinger og murer (KPA 2018 \u00a7 8.2.9). Store h\u00f8ydeforskjeller som er tilfelle i denne konkrete saken, kan f\u00f8re til behov for st\u00f8rre terrenginngrep og h\u00f8ye skj\u00e6ringer og murer. Ved tiltak i og ved brattere terreng enn 27 grader skal det redegj\u00f8res for sikkerhet mot ras (se ogs\u00e5 hensynssone \u00a7 33.7) (KPA 2018 \u00a7 19.6).\u00bb Tiltakshavers kommentar: Rasvurdering vil v\u00e6re en del av en planprosess og omr\u00e5dets egnethet for utbygging og sikker plassering av bebyggelse og funksjoner vil vurderes og sikres gjennom planen. Det er flere muligheter for \u00e5 etablere tilkomstveg uten store terrenginngrep. Prinsipp for plassering av bebyggelsen vil v\u00e6re bygg tilpasset terrenget uten bruk av synlige skj\u00e6ringer og murer. Plassering og terrengtilpassing m\u00e5 sees videre p\u00e5 med utgangspunkt i \u00e5 minimere terrenginngrep ifbm etablering av tilkomstveg og bebyggelse. Naturmangfold og jordvern \u00abPlan- og bygningsetaten slutter seg til Bymilj\u00f8etaten og seksjon for n\u00e6ring og landbruk sine vurderinger og p\u00e5peker at bit-for-bit-nedbygging og arealendring er den st\u00f8rste trusselen mot naturmangfold. I dette aktuelle omr\u00e5det vekter plan- og bygningsetaten hensynet til verdiene eiendommen har for jordvern, friluftsliv og tilknytningen til et st\u00f8rre 3 sammenhengende naturomr\u00e5de p\u00e5 eiendommen tyngre enn hensynet for utbygging av det aktuelle arealet. Eiendommene har viktige verdier, som totalt sett kan f\u00e5r vesentlige negative konsekvenser ved utbygging.\u00bb Tiltakshavers kommentar: Det foresl\u00e5s n\u00e5 en vesentlig nedskalert utbygging i tr\u00e5d med stedets karakter og \u00f8vrig byggesone i KPA. Det er gjennomf\u00f8rt innledende kartlegging av verdier knyttet til naturmangfold. Stedsanalysen viser at det er omr\u00e5der med v\u00e5tmark, myr og bekk/elv i omr\u00e5det. Naturmangfold og viktige verdier knyttet til natur og klima skal v\u00e6re f\u00f8rende for plassering og utforming av prosjektet. Tiltak kan legges utenfor omr\u00e5der med v\u00e5tmark/myr og hjortetrekk slik at disse ikke ber\u00f8res. Vann kan aktiviseres og brukes i utforming og rekreasjon. Det er \u00f8nskelig \u00e5 kunne videref\u00f8re \u00e5pne vassdrag og forsterke/poengtere etablerte kvaliteter i v\u00e5tmarken. Planinitiativet viser en noe mer spredt bebyggelse p\u00e5 tomten. Ved \u00e5 samle bebyggelsen mer i s\u00f8r vil prosjektet hensynta v\u00e5tmark/myr, registrert hjortetrekk og \u00f8kologisk korridor som passerer gjennom planomr\u00e5det i nord. P\u00e5 den m\u00e5ten kan nordlige deler der trekk, v\u00e5tmark og korridor bevares til gr\u00f8ntform\u00e5l og funksjoner opprettholdes. Store deler av planomr\u00e5det er registrert som overflatedyrket jord (Nibio). H\u00e5ndtering av jord av h\u00f8y bonitet/matjord og strategi for gjenbruk av jorden vil v\u00e6re en viktig del av prosjektet med plan for flytting og bruk. Muligheter vil unders\u00f8kes gjennom planprosessen. Friluftsomr\u00e5de \u00abOmr\u00e5der som er viktige for rekreasjon og friluftsliv skal i st\u00f8rst mulig grad ivaretas i plan- og byggesaksbehandling (KPA 2018 \u00a7 11.1). Vi viser ogs\u00e5 til \u00a7 8.2.2 som sier at sammenhengende bl\u00e5gr\u00f8nne strukturer skal v\u00e6re en av de overordnede prinsippene for bystrukturen. Det kan ikke anbefales at det gj\u00f8res tiltak som reduserer verdien av det viktige friluftsomr\u00e5det.\u00bb Tiltakshavers kommentar: Omr\u00e5det er kartlagt som et viktig friluftsomr\u00e5de og er et popul\u00e6rt omr\u00e5de for turg\u00e5ing. Dette gjelder i hovedsak turvegen som strekker seg p\u00e5 langs av eiendom gnr./bnr. 47/148. Turvegen b\u00e6rer preg av mangelfullt vedlikehold og til tider d\u00e5rlig fremkommelighet. En eventuell oppgradering kan sikres gjennom reguleringsplanen slik at lesbarhet som historisk vegfar og fremkommelighet i omr\u00e5det og for turg\u00e5ere bedres. En nedskalert utbygging p\u00e5 rundt 10 enheter vil ber\u00f8re omtrent 15% av tomten som tilsier at st\u00f8rsteparten av gr\u00f8nnstruktur kan forbli uber\u00f8rt. Ved \u00e5 samle nye bygg p\u00e5 s\u00f8rlige deler av tomten kan det opprettholdes et gr\u00f8nt belte gjennom omr\u00e5det med kobling mot gr\u00f8nnstruktur og Myrdalsvatnet og unng\u00e5 p\u00e5virkning p\u00e5 v\u00e5tmarken. Slik vil mobilitet for g\u00e5ende bedres og den gr\u00f8nne korridoren mot blant annet Myrdalsvatnet og v\u00e5tmark opprettholdes. 4 Aktsomhetsomr\u00e5de for flom \u00abInnsendte skisser viser at bebyggelsen har tatt hensyn til 20 meter byggegrense mot vassdraget. Derimot er adkomstvegen alternativ 1 i konflikt med flomsonen. En utbygging her kan f\u00f8re til at adkomstveien fra tid til annen blir \u00f8delagt av flom. Adkomstveien kan ogs\u00e5 p\u00e5virke vannf\u00f8ringen videre mot Nesttunvassdraget som er flomutsatt. Nye tiltak skal oppf\u00f8res og plasseres med n\u00f8dvendig sikkerhet mot flom jf. KPA 2018 \u00a7 33.8.1.\u00bb Tiltakshavers kommentar: Flomsone g\u00e5r gjennom nedre deler av planomr\u00e5det mot v\u00e5tmark og myr. En utbygging i omr\u00e5det kan realiseres uten at flomsone og myr p\u00e5virkes. Det er flere m\u00e5ter \u00e5 l\u00f8se adkomsten p\u00e5 som ikke n\u00f8dvendigvis g\u00e5r gjennom flomsonen. Det er skissert to alternativ for tilkomstveg i planinitiativet, der alternativ 2 ligger utenfor flomsonen. En utbygging skal ikke medf\u00f8re \u00f8kt flomfare i eller utenfor planomr\u00e5det. En vesentlig nedskalert utbygging representerer en sk\u00e5nsom utbygging som dekker under 15% av eiendommen. Resterende ivaretas som naturtomt, turvei, overvannsh\u00e5ndtering og rekreasjon mv. Det vil tilrettelegge for \u00e5pne bl\u00e5gr\u00f8nne overvannsl\u00f8sninger og overvann- og flomh\u00e5ndtering skal forholde seg til gjeldende normer og l\u00f8ses internt p\u00e5 tomten. Tiltaket skal ikke p\u00e5virke avrenning mot Nesttunvassdraget, i anleggs- eller driftsfase. Konklusjon vedr\u00f8rende stoppet planinitiativ Kommunen har gjennom plan- og bygningsloven adgang til \u00e5 stoppe planinitiativ jf. PBL \u00a7 12-8 2. ledd. Vilk\u00e5ret for \u00e5 stanse en plan er at kommunen finner at planinitiativet ikke b\u00f8r f\u00f8re frem basert p\u00e5 et forsvarlig planfaglig og planpolitisk skj\u00f8nn med utgangspunkt i statlige, regionale og kommunale rammer og m\u00e5l. Departementets utgangspunkt er at det bare er urealistiske planforslag kommunen kan stanse, og at det i dette skal ligge en sterk formodning om at planinitiativet selv med noen vesentlige justeringer ikke vil lede frem til en endelig vedtatt detaljregulering. Dette fremg\u00e5r av Proposisjon 149 L (2015\u2013 2016). Ut ifra intensjonen i PBL \u00a7 12-8 2. ledd er det vanskelig \u00e5 se at en nedskalert utbygging med bolig innenfor \u00f8vrig byggeomr\u00e5de i Bergen kommunes KPA i et omr\u00e5de med godt utbygd sosial infrastruktur og rimelig avstand til kollektiv og Nesttun sentrum ikke skal tillates startet opp. Vi ber om at det \u00e5pnes opp for en planprosess slik at planens omfang og gjennomf\u00f8rbarhet kan vurderes opp mot lokale hensyn som p\u00e5pekes over. Avvisningens utfordringspunkter kan adresseres og l\u00f8ses i en reguleringsprosess. Vi ber om at oppstart av detaljregulering tillates. OPPSTART AV DETALJREGULERINGSPLAN FOR LILLETVEDT G\u00c5RD Bergen kommune Fana gnr./bnr. 47/148 og 47/165 mfl. Dato: 21.06.24 5 "
}