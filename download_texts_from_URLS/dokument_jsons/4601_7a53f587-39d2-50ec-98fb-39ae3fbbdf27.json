{
  "dokument_id": "7a53f587-39d2-50ec-98fb-39ae3fbbdf27",
  "doc_type": "case_presentation",
  "kommune": 4601,
  "tittel": "Oppf\u00f8lging av forvaltningsrevisjon av klimarisiko \u2013 \nforebygging og beredskap",
  "url": "https://bergen.kommune.no/politikere-utvalg/api/fil/bk360/9637176/Framstilling-Oppfolging-av-forvaltningsrevisjon-av-klimarisiko-forebygging-og-beredskap",
  "tekst": " Kontrollutvalget Saksframstilling V\u00e5r referanse: 2022/27785-57 Saksbehandler: Lillian Kristin Bolstad Oppf\u00f8lging - forvaltningsrevisjon for klimarisiko \u2013 forebygging og beredskap Hva saka gjeld: Bergen bystyre gjorde slikt vedtak i m\u00f8te 31.05.2023, sak 162/23 \u00abForvaltningsrevisjon for klimarisiko \u2013 forebygging og beredskap\u00bb: 1. \u00abBystyret tar Deloittes forvaltningsrevisjonsrapport \u00abKlimarisiko \u2013 forebygging og beredskap\u00bb til orientering. 2. Bystyret ber byr\u00e5det f\u00f8lge opp anbefalingene til tiltak som framg\u00e5r av forvaltningsrevisjonsrapporten. 3. Bystyret ber byr\u00e5det rapportere til kontrollutvalget om hvordan revisors anbefalinger er fulgt opp innen utgangen av november 2023.\u00bb Etter sp\u00f8rsm\u00e5l fr\u00e5 byr\u00e5dsavdelinga, utsette vi fristen til utgangen av desember. Vedlagde tilbakemelding til kontrollutvalet vart motteken i brev datert 28. desember 2023. Brevet er signert av byr\u00e5d for byutvikling Christine Kahrs. Ansvaret for ulike tema og anbefalte tiltak i revisjonsrapporten er fordelt p\u00e5 fleire byr\u00e5dsavdelingar. Svar er utarbeidd av byr\u00e5dsavdeling for byutvikling (BBU), byr\u00e5dsleiars avdeling (BLED) og byr\u00e5dsavdeling for finans (BFIN). BBU har henta innspel fr\u00e5 dei andre byr\u00e5dsavdelingane, som er attgjeve i sin heilskap i vedlagde tilbakerapportering. Innleiingsvis viser byr\u00e5d for byutvikling til at mange av tiltaka skildra i forvaltningsrevisjonsrapporten er samanfallande/dekka av tiltak i \u00abHandlingsplan til Gr\u00f8nn strategi\u00bb (vedtatt av bystyret 21.06.2023 i sak 231/23) og \u00abGr\u00f8nn virksomhet\u00bb (vedtatt av bystyret 21.06.2023 i sak 232/23 og 27.09.2023 i sak 307/23). Byr\u00e5den er opptatt av at kommunen jobbar systematisk med klimarisiko. For tiltak som ogs\u00e5 finst i handlingsplanane vil det vere riktig \u00e5 f\u00f8lgje prosessen det er lagt opp til for gjennomf\u00f8ring av desse. Dette medf\u00f8rer at nokre tiltak ikkje er sett i gang enno, og at det kan vere behov for vurdering av tiltak i samband med komande handlings- og \u00f8konomiplanprosessar. BBU g\u00e5r deretter over til \u00e5 presentere korleis Deloitte sine 16 anbefalingar i rapporten, fordelt p\u00e5 5 hovudtema, er f\u00f8lgde opp1. Det g\u00e5r tydeleg fram i tilbakerapporteringa kva andre byr\u00e5dsavdelingar BBU har f\u00e5tt innspel fr\u00e5 ved tilbakerapportering p\u00e5 dei ulike anbefalingane. I tilbakerapporteringa st\u00e5r det om oppf\u00f8lging av dei 16 anbefalte tiltaka: \u00abKartlegging av klimarisiko 1 Sj\u00e5 side 125 i forvaltningsrevisjonen \u00abKlimarisiko \u2013 forebygging og beredskap\u00bb for ein samla oversikt over anbefalte tiltak, fordelt p\u00e5 5 hovudtema. 1 1. Vurderer behov for en helhetlig kartlegging av Bergen kommunes klimarisiko som grunnlag for kommunens planlegging Handlingsplan til Gr\u00f8nn strategi inneholder f\u00f8lgende aktuelle tiltak: \u2022 Utrede behov for ny og/eller oppdatert stedfestet informasjon om fysiske klimarisikoer i Bergen. (2023-2024) \u2022 Kj\u00f8pe tjenester for \u00e5 gjennomf\u00f8re systematisk ROS-analyse for fysiske klimarisikoer i Bergen med tidsperspektiv frem mot 2090 og utviklingsbane SSP3-7,0. (2024-2025) Byr\u00e5den vurderer at det i tr\u00e5d med forvaltningsrevisjonens anbefaling er behov for en helhetlig kartlegging av Bergen kommunes klimarisiko som grunnlag for kommunens planlegging. Dette m\u00e5 ses i sammenheng med nevnte tiltak fra handlingsplanen. Byr\u00e5den ser det som fornuftig \u00e5 utvide den nevnte ROS-analysen til \u00e5 omfavne klimarisiko fra et helhetlig perspektiv, inkludert overgangsrisiko, ansvarsrisiko, sammenfallende risiko og grenseoverskridende risiko. Et slikt arbeid vil v\u00e6re omfattende, og kreve innsats og forankring fra relevante etater. Det kan v\u00e6re behov for \u00f8konomiske ressurser utover gjeldende budsjett. Det vises ogs\u00e5 til innspill fra BLED i punkt 6. 2. Sikrer koordinering av arbeidet som gj\u00f8res med \u00e5 kartlegge kommunens klimarisiko i ulike deler av kommunen. Det vises igjen til tiltak i Handlingsplan for Gr\u00f8nn strategi: \u2022 Kj\u00f8pe tjenester for \u00e5 gjennomf\u00f8re systematisk ROS-analyse for fysiske klimarisikoer i Bergen med tidsperspektiv frem mot 2090 og utviklingsbane SSP3-7,0. (2024-2025) Plan- og bygningsetaten har, gjennom forvaltning av kommunens kartverkt\u00f8y en naturlig rolle innenfor samling av kartfestet fysisk klimarisiko. Det er i dag ingen automatikk i hvordan nye kartlag innarbeides i l\u00f8sningene n\u00e5r andre etater utf\u00f8rer kartlegginger. Byr\u00e5den vil se til at dette settes i system. Byr\u00e5den vurderer at tiltaket ogs\u00e5 vil bli ivaretatt gjennom en bred involvering i forarbeidet til en systematisk ROS-analyse for klimarisiko. I tillegg vises det til kommunens tverrfaglige interne nettverk for fysisk klimarisiko. Klimarisiko i samfunns- og arealplanlegging 3. Sikrer en tydelig fordeling av roller og oppgaver for \u00e5 f\u00f8lge opp m\u00e5l og strategier knyttet til klimarisiko definert i Gr\u00f8nn strategi \u2013 klimastrategi for Bergen 2022- 2030. M\u00e5l og strategier knyttet til Gr\u00f8nn strategi \u2013 Klimastrategi for Bergen 2022 \u2013 2030 f\u00f8lges opp gjennom Handlingsplan til Gr\u00f8nn strategi og Gr\u00f8nn virksomhet. Slik det fremg\u00e5r av bystyrets andre vedtakspunkt i begge de nevnte sakene, vil byr\u00e5det fordele ansvaret for \u00e5 f\u00f8lge opp tiltakene i planene. Videre forankring m\u00e5 gj\u00f8res i kommunens styringssystemer og i linjestyringen i de enkelte byr\u00e5dsavdelinger. 4. Tydeliggj\u00f8r i kommunens overordnede samfunnsplaner hvordan klimaendringer kan p\u00e5virke samfunnssikkerhet, kritisk infrastruktur, natur- og kulturmilj\u00f8 og befolkningens helse, og sikrer en systematisk oppf\u00f8lging av avdekket klimarisiko gjennom tiltak. Innspill fra BLED: 2 Anbefalingen fra forvaltningsrevisjonen ivaretas gjennom den kommende kommuneplanprosessen i kombinasjon med utarbeidelse og oppf\u00f8lging av helhetlig ROS. 5. Sikrer at det tydeliggj\u00f8res i interne og eksterne f\u00f8ringer og retningslinjer at fremtidige klimaendringer som p\u00e5virker utbyggingsomr\u00e5der skal vurderes i forbindelse med plansaker. I kommuneplanens arealdel (KPA 2018) er det innarbeidet krav om at det skal utarbeides ROS-analyser i all arealplanlegging og ved s\u00f8knad om tiltak (jf. plan- og bygningsloven). Analysen skal vise risikoforhold som har betydning for om arealet er egnet til form\u00e5let, og eventuelle endringer i slike forhold som f\u00f8lge av form\u00e5let. Aktsomhetsomr\u00e5der for skred, fareomr\u00e5der for skred og omr\u00e5der for flomfare er innarbeidet som hensynssoner, sikringssoner og faresoner i plankartet. Videre er det opprettet en naturfaregruppe internt i Plan- og bygningsetaten. Gruppen har blant annet ansvar for \u00e5 lage prosedyrer for oppf\u00f8lging av naturfare i plan-, bygge- og tilsynssaker. Fysisk klimarisiko/klimatilpasning blir h\u00e5ndtert gjennom en intern prosedyre i Plan- og bygningsetaten. Videre opplyses det om at det er et lovfestet krav at klimap\u00e5slag skal v\u00e6re inkludert i alle naturfarekartlegginger. Klimarisiko i kommunens arbeid med risiko og s\u00e5rbarhet 6. Sikrer at kommunen har et helhetlig kunnskapsgrunnlag for \u00e5 vurdere hvordan klimaendringene p\u00e5virker kommunens risiko og s\u00e5rbarhet i forbindelse med revisjon av helhetlig ROS. Innspill fra BLED: Fagmilj\u00f8ene innen klima, klimaforskning og natur har v\u00e6rt aktive bidragsytere i forbindelse med BergenROS 2023, p\u00e5 lik linje med andre fagomr\u00e5der. Merk at ulike risikoomr\u00e5der blir omhandlet p\u00e5 lik m\u00e5te i helhetlig ROS, hvor det gj\u00f8res metodiske vurderinger innenfor hvert risikoomr\u00e5de \u2013 ogs\u00e5 innen klima og natur. Metoden er forankret i Direktoratet for Samfunnssikkerhet og beredskap sin veileder helhetlig ROS og forskrift om kommunal beredskapsplikt, samt koordinert med Statsforvalteren i Vestland som tilsynsmyndighet. BergenROS 2023 gj\u00f8r overordnet Risiko- og s\u00e5rbarhetsanalyse b\u00e5de for klima, ekstremv\u00e6r og naturhendelser, og tar hensyn til klimarisiko i \u00f8vrige analyser. Helhetlig ROS gjentas hvert 4. \u00e5r og ser p\u00e5 risikoen her og n\u00e5, og p\u00e5 forholdsvis kort sikt (4-10\u00e5rs perspektiv). Det er derfor behov for at det gj\u00f8res en egen Klima ROS for Bergen som har et langsiktig perspektiv, hvor blant annet fremtidige scenarioer for havniv\u00e5stigning kan belyses. Vi kommer til \u00e5 legge dette inn som forslag til tiltak i Bergen ROS 2023. 7. Sikrer en systematisk oppf\u00f8lging av risiko og s\u00e5rbarhet knyttet til klimaendringer som identifiseres i helhetlig ROS. Det b\u00f8r gj\u00f8res en vurdering av behovet for videre detaljanalyser, eller forebyggende og skadebegrensende tiltak. Innspill fra BLED: Ved vedtak av BergenROS 2023, vil det v\u00e6re naturlig at fagetaten Samfunnssikkerhetens hus (SSH) gir en anbefaling om at det utarbeides en handlingsplan/oppf\u00f8lgingsplan som ogs\u00e5 b\u00f8r omhandle behovet for ytterligere detaljanalyser og oppf\u00f8lgingsplaner. Det vil da anbefales at slike analyser og planer tillegges riktig fagetat. 8. Vurderer behovet for hyppigere oppdatering av helhetlig ROS og \u00f8vrige ROS- analyser p\u00e5 bakgrunn av ny kunnskap om klimaendringer, samt ved inntrufne klimarelaterte hendelser. 3 Innspill fra BLED: Det henvises til forskrift om kommunal beredskapsplikt \u00a7 2 Helhetlig risiko- og s\u00e5rbarhetsanalyse (se under), og DSBs veileder til samme forskriftsparagraf Minimumskrav til helhetlig ROS. Helhetlig ROS i Bergen revideres n\u00e5r kunnskapsomr\u00e5det innenfor ett eller flere risikoomr\u00e5der endrer seg eller tilsier det. Dette var et hovedargument ved bestilling av BergenROS 2023. Dette isolerer seg ikke n\u00f8dvendigvis til kunnskap om klimaendringer, hvor veileder beskriver dette som et eksempel. 9. Skaffer seg oversikt over status for risiko og s\u00e5rbarhet for helheten av kommunes bygningsmasse og infrastruktur som f\u00f8lge av klimaendringer. Gr\u00f8nn virksomhet inneholder f\u00f8lgende aktuelle tiltak: \u2022 S\u00f8rge for at fysisk klimarisiko er kartlagt og risikoreduserende tiltak er iverksatt for Bergen kommunes bygg, anlegg, arealer og infrastruktur. Byr\u00e5den vil opplyse om at Bymilj\u00f8etaten har ansvar for en stor andel av den kommunale infrastrukturen (ikke bygg). Bymilj\u00f8etaten vil gjennomf\u00f8re en klimas\u00e5rbarhetsanalyse for \u00e5 identifisere fysisk klimarisiko for den delen av den kommunale infrastrukturen etaten har ansvar for. Gjennom arbeidet skal det unders\u00f8kes hvordan fremtidige klimaendringer p\u00e5virker risikobildet for etatens ansvarsomr\u00e5der. Analysen vil blant annet danne grunnlag for utarbeidelse av konkrete tiltak. Bymilj\u00f8etaten vil ogs\u00e5 innarbeide klimarisiko/-s\u00e5rbarhet i etatens bestillinger av diverse tilstandsvurderinger av konstruksjoner og annen infrastruktur etaten har ansvar for. Bergen Vann har ansvar for en stor andel teknisk infrastruktur og bygningsmasse tilknyttet vann- og avl\u00f8psh\u00e5ndtering. Tiltaket ivaretas gjennom etatens ordin\u00e6re drift. Det opplyses videre om at det er gjennomf\u00f8rt flomsoneanalyser for en rekke vassdrag i kommunen, og satt i gang vurdering av tiltak for \u00e5 ivareta lavtliggende bygg og infrastruktur ved \u00f8kt havniv\u00e5. Innspill fra BFIN: Med utgangspunkt i skredsikringsrapport fra NVE er det utarbeidet en oversikt over de eiendommer hvor det er avdekket st\u00f8rst risiko for skred. Det er etablert et Fysisk klimarisiko-nettverk p\u00e5 tvers av byr\u00e5dsavdelinger og etater hvor det arbeides med risiko, finne l\u00f8sninger p\u00e5 enkelte utfordringer samt \u00e5 definere m\u00e5leparametere for \u00e5 kunne f\u00f8lge opp utvikling av risiko og virkning av tiltak over tid. Det p\u00e5g\u00e5r arbeid med \u00e5 revidere tilstandsrapporter for alle prim\u00e6rbygg om Etat for bygg og eiendom (EBE) forvalter, her vil kjente risikoaspekter for eiendommene v\u00e6re inkludert. Klimarisiko i investeringer i bygg og infrastruktur 10. Sikrer tilstrekkelige system og rutiner for prioritering av tiltak for \u00e5 sikre kommunens eksisterende bygningsmasse og infrastruktur mot fremtidige klimap\u00e5kjenninger. Det vises igjen til f\u00f8lgende relevante tiltak fra Gr\u00f8nn virksomhet: \u2022 S\u00f8rge for at fysisk klimarisiko er kartlagt og risikoreduserende tiltak er iverksatt for Bergen kommunes bygg, anlegg, arealer og infrastruktur. 4 Byr\u00e5den vil opplyse om at Bymilj\u00f8etaten jobber med tiltaket internt for den delen av kommunal infrastruktur etaten har ansvar for. Arbeidet omfatter blant annet \u00e5 f\u00e5 p\u00e5 plass en oversikt over hvilke direkte eller indirekte klimatilpasningstiltak som allerede er iverksatt av Bymilj\u00f8etaten, \u00e5 f\u00e5 p\u00e5 plass et \u00abAsset management\u00bb-system for \u00e5 f\u00e5 bedre oversikt over Bymilj\u00f8etatens objekter og informasjon knyttet til disse (for eksempel skadehistorikk og relaterte erstatningssaker), prioritere forebyggende tiltak basert p\u00e5 klimas\u00e5rbarhetsanalyse nevnt i punkt 9, mm. Bergen Vann har ansvar for en stor andel teknisk infrastruktur og bygningsmasse tilknyttet vann- og avl\u00f8psh\u00e5ndtering. Tiltaket ivaretas gjennom etatens ordin\u00e6re drift. Det opplyses videre om at det er gjennom flomsoneanalyser for en rekke vassdrag i kommunen, og satt i gang vurdering av tiltak for \u00e5 ivareta lavtliggende bygg og infrastruktur ved \u00f8kt havniv\u00e5. Innspill fra BFIN: I prosessen med rullering av plan for vedlikehold og utvikling av eiendommer har EBE innf\u00f8rt metodikk med kategorisering av innmeldt behov i 8 ulike kategorier. Her er fare for liv og helse gitt h\u00f8yest prioritet. Kjent status for risiko og s\u00e5rbarhet vil kategorisert i henhold til dette. Denne metodikken skal utvikles og spisses ytterligere n\u00e5r ny plan for vedlikehold og utvikling av eiendommer skal lages v\u00e5ren 2024. 11. Sikrer at Bergen Havn involveres i kartlegging og vurdering av sikringsbehovet ved kommunens kai- og havneanlegg som grunnlag for prioritering av sikringstiltak. Innspill fra BFIN: Bergen Havn blir av Etat for bygg og eiendom (EBE) involvert i kartlegging og vurdering av sikringsbehovet ved kommunens kai- og havneanlegg. EBE har i tillegg eget personell med h\u00f8y kompetanse og erfaring fra Bergen Havn som arbeider med dette fagomr\u00e5det. Disse opplysningene ble ogs\u00e5 spilt inn da revisor sendte rapportutkast p\u00e5 h\u00f8ring v\u00e5ren 2023. 12. Vurderer behov for \u00e5 kartlegge hva det vil koste \u00e5 sikre kommunens bygg og infrastruktur mot klimaendringer som grunnlag for kommunens langsiktige \u00f8konomiplanlegging. Det vises igjen til f\u00f8lgende relevante tiltak fra Gr\u00f8nn virksomhet: \u2022 S\u00f8rge for at fysisk klimarisiko er kartlagt og risikoreduserende tiltak er iverksatt for Bergen kommunes bygg, anlegg, arealer og infrastruktur. Byr\u00e5den vurderer at en kartlegging av hva det vil koste \u00e5 tilpasse seg endringer i klima, samt hensynta kostnadene i kommunens langsiktige \u00f8konomiplanlegging, kan skape store fremtidige besparelser. Kartleggingen m\u00e5 hensynta b\u00e5de fysisk klimarisiko for kommunen, men ogs\u00e5 kommunens ansvarsrisiko. Bymilj\u00f8etaten har satt i gang arbeid for \u00e5 f\u00f8lge opp tiltaket innenfor sitt ansvarsomr\u00e5de. Arbeidet omhandler blant annet \u00e5 benytte resultater fra nevnte kartlegging i tiltak 9 til \u00e5 identifisere de viktigste investeringene som gj\u00f8r Bergen kommune i stand til \u00e5 m\u00f8te klimaendringene. Videre m\u00e5 kostnader forbundet med behov for utbedring av eksisterende infrastruktur som Bymilj\u00f8etaten er ansvarlig for kartlegges, blant annet ved \u00e5 lage et system for \u00e5 samle tematiske kostnadsestimater, for p\u00e5 sikt \u00e5 etablere et helhetlig kostnadsbilde for etatens ansvarsomr\u00e5der. Videre vil etaten vurdere og gjennomf\u00f8re risikoreduserende tiltak. 5 Bergen Vann vurderer at tiltaket f\u00f8lges opp gjennom deres ordin\u00e6re drift, aktuelle planer (herunder KDP overvann og Hovedplan avl\u00f8p og vannmilj\u00f8). Tiltak for \u00e5 redusere risiko for skader som f\u00f8lge av nedb\u00f8r blir gjennomf\u00f8rt ved kontinuerlig oppgradering og fornying av spillvanns- og overvanns-systemet. Kostnader for tiltak blir innarbeid i \u00e5rsbudsjett og gjennom Handlings- og \u00f8konomiplanprosesser. Innspill fra BFIN: Det p\u00e5g\u00e5r et arbeid med \u00e5 kartlegge de \u00f8konomiske konsekvensene for \u00e5 sikre kommunens bygg og infrastruktur. Etter det EBE erfarer tar det imidlertid lang tid \u00e5 kartlegge de \u00f8konomiske konsekvensene fullt ut. Hoved\u00e5rsaken til dette er at det enn\u00e5 er for lite kunnskap om den samlede risikoen. Beredskap og kriseh\u00e5ndtering knyttet til klimarelaterte hendelser 13. Sikre tilstrekkelige beredskapsplaner for hvordan kommunen skal begrense skade p\u00e5 veitransportinfrastruktur ved klimarelaterte hendelser, eksempelvis ved flomvarsel og flom. Bymilj\u00f8etaten er ansvarlig for kommunal veiinfrastruktur. Bymilj\u00f8etaten er av den oppfatning av revisjonsrapporten gir en riktig beskrivelse av dagens situasjon n\u00e5r det gjelder beredskap og klimarelaterte hendelser. Bymilj\u00f8etaten f\u00f8lger opp tiltaket gjennom blant annet: \u2022 oppdatering av sin Klimas\u00e5rbarhetsanalyse (jf. punkt 9), samt inkludere aksjonskort vedr\u00f8rende klimarisiko/ekstremv\u00e6r fra Bergen Havn og Bergen kommune sin overordnede beredskapsplan. \u2022 tydeliggj\u00f8re i etatens beredskapsplan hvordan etaten skal jobbe for \u00e5 begrense skade p\u00e5 kommunal infrastruktur. \u2022 ta initiativ overfor Bergen Vann med sikte p\u00e5 \u00e5 avklare grensesnitt mellom etatene n\u00e5r det gjelder ansvar for ekstremv\u00e6rhendelser. 14. Sikrer tilstrekkelig involvering av Bergen Havn ved varsel om ekstremv\u00e6r. Innspill fra BLED: Bergen Havn st\u00e5r p\u00e5 varslingslisten som brukes ved flere typer hendelser, inkludert ekstremv\u00e6r. SSH har et tett samarbeid med maritim leder i Bergen Havn ang\u00e5ende dette, samt at de er mottakere av slike varsler fra varsom.no p\u00e5 lik linje med Bergen kommune. 15. Etablerer system for oppl\u00e6ring som sikrer at alle som er tiltenkt en rolle i kommunens kriseh\u00e5ndtering har tilstrekkelig kunnskap n\u00e5r det gjelder risiko for klimarelaterte hendelser. Innspill fra BLED: Dette er forankret i overordnet beredskapsplan, administrativ del som er virksomhetsovergripende i Bergen kommune. Revidert planverk inneholder en kompetansematrise for alle som er tiltenkt en rolle i kommunal kriseh\u00e5ndtering. Merk at kommunal krisestab/kriseledelse har \u00f8vd/trent totalt 10 ganger i 2023, inkludert scenario for langvarig og omfattende str\u00f8mutfall som kan v\u00e6re en f\u00f8lgekonsekvens av klimahendelser. 16. Sikrer system og rutiner for \u00e5 oppdatere beredskapsplaner systematisk p\u00e5 bakgrunn av \u00f8velser og hendelser, herunder klimarelaterte hendelser. Innspill fra BLED: 6 Dette er en del av fagetatens oppdrag. Beredskapsplaner revideres minimum \u00e5rlig, og \u00f8velser og hendelser evalueres i tr\u00e5d med rammeverk for virksomhetsstyring. Eventuelle avvik/observasjoner fanges opp og vurderes for revidering av planverk.\u00bb Sekretariatets vurdering: Byr\u00e5d for byutvikling si rapportering til kontrollutvalet er god og poengtert, og svarar p\u00e5 alle anbefalingane. Sekretariatet vurderar det som viktig at kommunen arbeider vidare med \u00e5 f\u00f8lge opp revisjonen sine anbefalingar. Det er positivt at av byr\u00e5dsavdeling for byutvikling har samarbeidd med byr\u00e5dsleiars avdeling og byr\u00e5dsavdeling for finans i arbeidet med tilbakemeldinga. Det ser ut til at det er eit godt samarbeid mot felles m\u00e5l. Forslag til vedtak: 1. Kontrollutvalet tek tilbakerapportering fr\u00e5 byr\u00e5d for byutvikling, om oppf\u00f8lgjing av forvaltningsrevisjonsrapporten \u00abKlimarisiko \u2013 forebygging og beredskap,\u00bb til orientering. 2. Kontrollutvalet sender saka til bystyret til orientering. Forslag til innstilling: Bystyret tek tilbakerapportering fr\u00e5 byr\u00e5d for byutvikling, om oppf\u00f8lging av forvaltningsrevisjonsrapporten \u00abKlimarisiko \u2013 forebygging og beredskap,\u00bb til orientering. Dato: 16. januar 2024 Eli M. Velle - leiar Lillian K. Bolstad - r\u00e5dgjevar Dokumentet er godkjent elektronisk. Vedlegg: Oppf\u00f8lging av forvaltningsrevisjon klimarisiko - forebygging og beredskap, byr\u00e5dets rapportering til kontrollutvalget 7 "
}