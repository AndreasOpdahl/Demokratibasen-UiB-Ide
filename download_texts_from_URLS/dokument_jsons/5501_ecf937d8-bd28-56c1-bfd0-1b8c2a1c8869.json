{
  "dokument_id": "ecf937d8-bd28-56c1-bfd0-1b8c2a1c8869",
  "doc_type": "case_presentation",
  "kommune": 5501,
  "tittel": "H\u00f8ringsuttalelse NOU 2024: 7 Norge og E\u00d8S: Utvikling og erfaringer",
  "url": "https://innsyn.tromso.kommune.no/application/getMoteDokument?dokid=2001814900",
  "tekst": "Arkivsaksnr. 24/14690-1 Saksbehandler Jonas Torgersen Saksgang M\u00f8tedato Formannskapet 03.09.2024 H\u00f8ringsuttalelse NOU 2024: 7 Norge og E\u00d8S: Utvikling og erfaringer Kommunedirekt\u00f8rens innstilling til vedtak: H\u00f8ringsuttalelsen fra Troms\u00f8 kommune om NOU 2024: 7 \u00abNorge og E\u00d8S: Utvikling og erfaringer\u00bb vedtas og oversendes Regjeringen v/Utenriksdepartementet. Stig Tore Johnsen Mari Enoksen Hult Kommunedirekt\u00f8r Direkt\u00f8r stab for organisasjon 1 Hva saken gjelder Utenriksdepartementet har sendt NOU 2024: 7 \u00abNorge og E\u00d8S: Utvikling og erfaringer\u00bb p\u00e5 h\u00f8ring, med h\u00f8ringsfrist 31. august 2024. Sammen med landets \u00f8vrige kommuner er Troms\u00f8 kommune blant h\u00f8ringsinstansene. Kommunedirekt\u00f8ren har fors\u00f8kt \u00e5 f\u00e5 utvidet h\u00f8ringsfristen til etter Formannskapets m\u00f8te, men her ikke lykkes med \u00e5 f\u00e5 tilbakemelding fra departementet p\u00e5 dette til tross for flere purringer. Uttalelsen slik den fremlegges er derfor oversendt departementet innen fristen, med forbehold om politisk behandling, godkjenning og eventuelle ettersendelser etter Formannskapets behandling av saken. I denne saken har Troms\u00f8 kommune og Bod\u00f8 kommune felles interesse, slik at administrasjonen i begge kommuner har samarbeidet om utarbeidelse av dette forslaget til h\u00f8ringsuttalelse, slik at den kan sendes p\u00e5 vegne av begge kommunene til UD. Likelydende saksframlegg og forslag til uttalelse fremmes for formannskapet i Bod\u00f8 kommune 5. september. Saksutredning Innledning E\u00d8S-utvalget ble oppnevnt ved kongelig resolusjon 6. mai 2022. Overordnet var utvalgets mandat \u00e5 utrede og vurdere erfaringene med E\u00d8S-avtalen og andre relevante avtaler med EU de siste ti \u00e5r. I tillegg fikk utvalget i oppdrag \u00e5 utrede enkelte tema spesielt. Et av disse var \u00e5 gjennomg\u00e5 \u00abhvordan E\u00d8S p\u00e5virker norsk distriktspolitikk og lokaldemokrati (prim\u00e6r- og fylkeskommuner), inkludert muligheten for \u00e5 videreutvikle ordningen med differensiert arbeidsgiveravgift\u00bb. E\u00d8S-utvalgets utredning ble avgitt 6. mai 2024 til Utenriksdepartementet, og utgitt som NOU 2024: 7 \u00abNorge og E\u00d8S: Utvikling og erfaringer\u00bb. Kommunedirekt\u00f8ren anser det som sv\u00e6rt relevant og viktig for Troms\u00f8 kommune \u00e5 gi uttrykk for sine synspunkter n\u00e5r det kommer til ordningen med differensiert arbeidsgiveravgift, som utvalget alts\u00e5 har vurdert. Nedenfor gis det en oversikt over ordningen med differensiert arbeidsgiveravgift, herunder hvordan den har utviklet seg siden innf\u00f8ringen. Deretter f\u00f8lger forslag til h\u00f8ringsuttalelse, der det redegj\u00f8res kort for hvilket rettslig handlingsrom Norge har for \u00e5 justere ordningen med differensiert arbeidsgiveravgift og hvordan kommunedirekt\u00f8ren mener Norge b\u00f8r utnytte dette handlingsrommet. Ettersom Troms\u00f8 og Bod\u00f8 kommune har sammenfallende interesser, legges det opp til at det inngis en felles h\u00f8ringsuttalelse p\u00e5 vegne av begge kommunene. Historikk Arbeidsgiveravgiften ble innf\u00f8rt i 1967. I 1975 ble den regionalt gradert ut fra arbeidstakers bosted. Da E\u00d8S-avtalen tr\u00e5dte i kraft 1. januar 1994 var landet delt i fem soner, der satsene varierte fra 0 i Nord-Troms og Finnmark (\u00abtiltakssonen\u00bb) til 14,1 % i det sentrale \u00f8stlandsomr\u00e5det. Ved E\u00d8S-avtalens ikrafttredelse inntok norske myndigheter det standpunkt at den differensierte arbeidsgiveravgiften ikke utgjorde noen form for offentlig st\u00f8tte (\u00abstatsst\u00f8tte\u00bb) og var dermed heller ikke noe som m\u00e5tte meldes inn til EFTAs overv\u00e5kningsorgan (ESA). 1 Historikken er i hovedsak hentet fra NOU 2012: 2 s. 522 flg. 2 2 Med offentlig st\u00f8tte menes i E\u00d8S-avtalens forstand (noe forenklet) at et foretak som ut\u00f8ver en \u00f8konomisk aktivitet mottar en \u00f8konomisk fordel i form av offentlige midler, enten direkte eller indirekte, at st\u00f8tten er selektiv (i motsetning til generell) og at den kan virke konkurransevridende og p\u00e5virke samhandelen mellom E\u00d8S-landene. ESA hadde et annet syn p\u00e5 dette, og \u00e5pnet formell granskning av ordningen i august 1995. ESA mente ordningen utgjorde offentlig st\u00f8tte, og traff vedtak om dette i 1997. Konsekvensen av et slikt vedtak var at ordningen m\u00e5tte opph\u00f8re, og at norske myndigheter m\u00e5tte notifisere (dvs. s\u00f8ke) ESA for \u00e5 opprettholde den. Norske myndigheter bestred ESAs standpunkt, og mente blant annet at differensieringen var skatte- og avgiftspolitikk som ikke var omfattet av E\u00d8S-avtalen. ESAs vedtak ble derfor bragt inn for EFTA-domstolen. EFTA-domstolen avsa dom i mai 1999, der de sa seg enige med ESA i at arbeidsgiveravgiften var omfattet av E\u00d8S-avtalen. EFTA-domstolen kom videre frem til at ordningen med differensiering kunne opprettholdes, men at den m\u00e5tte endres i tr\u00e5d med ESAs vedtak. Etter dommen fulgte norske myndigheter opp med \u00e5 justere ordningen, for s\u00e5 \u00e5 notifisere den til ESA. ESA godkjente ordningen i september 1999, med ikrafttredelse 1. januar 2000 og med varighet i fire \u00e5r. I 2001 nektet EU-kommisjonen \u00e5 godkjenne en distriktspolitisk st\u00f8tteordning med reduserte sosiale avgifter i Sverige. Sverige reiste da sp\u00f8rsm\u00e5l om den norske ordningen var i tr\u00e5d med E\u00d8S-avtalen, hvorp\u00e5 EU-kommisjonen la press p\u00e5 ESA for \u00e5 endre den norske ordningen f\u00f8r den egentlig skulle utl\u00f8pe i 2003. ESA ba derfor norske myndigheter komme med forslag til endringer i ordningen, noe regjeringen i mai 2002 besvarte med at ordningen var et treffsikkert og kostnadseffektivt virkemiddel som Norge \u00f8nsket \u00e5 videref\u00f8re. ESA aksepterte ikke dette, og krevde at nye regler m\u00e5tte foreligge innen mars 2003. Norske myndigheter fors\u00f8kte deretter forgjeves \u00e5 g\u00e5 i dialog med ESA og EU-kommisjonen. Det ble foresl\u00e5tt justeringer som ESA ikke ville godkjenne, s\u00e5 i 2003 fikk regjeringen Island og Liechtenstein med p\u00e5 \u00e5 bruke muligheten i ODA-protokollen for \u00e5 tilsidesette ESAs vedtak, slik at i alle fall nullsatsen i tiltakssonen kunne videref\u00f8res. ESA godkjente s\u00e5 en ordning med at det for to av sonene i en overgangsperiode skulle skje en opptrapping fra redusert til full arbeidsgiveravgift. For \u00f8vrig skulle ordningen avvikles, med unntak av nullsatsen i tiltakssonen. I forbindelse med at EU vedtok et nytt regelverk om regionalst\u00f8tte, ble ordningen med differensiert arbeidsgiveravgift gjeninnf\u00f8rt i 2007. Troms\u00f8 og Bod\u00f8 m\u00e5tte da tas ut av sone 4 (Nordland og Midt- Troms), der den reduserte satsen var 5,1 %, og inn i en nyopprettet sone (4a) med en sats p\u00e5 7,9 %, for at ESA skulle godkjenne ordningen. Denne ordningen har blitt videref\u00f8rt siden, med noen endringer for enkelte sektorer. Dagens situasjon Ordningen med differensiert arbeidsgiveravgift har blitt godkjent for tidsavgrensede perioder av ESA, med krav om evaluering av ordningen ved hver godkjenning. Det n\u00e5v\u00e6rende godkjenningsvedtaket gjelder for perioden 2022-2027. Kommunedirekt\u00f8ren har innhentet en juridisk vurdering fra advokat Stig Eidissen i KS i forbindelse med denne saken.1 Eidissen skriver f\u00f8lgende om den forel\u00f8pig siste evalueringen, som fant sted i 2018: \u00abHovedkonklusjonen i evalueringen var positiv. Evalueringen ga derfor en \u00abklar anbefaling\u00bb om videref\u00f8ring av ordningen. 3 Eidissen har skrevet sin PhD-avhandling om den differensierte arbeidsgiveravgiften, og var for \u00f8vrig medlem av E\u00d8S-utvalget. Hans vurdering f\u00f8lger vedlagt dette saksfremlegget. 3 Evalueringen har ogs\u00e5 to viktige funn som begrunner at ordningen er s\u00e6rlig effektiv i en kommune som Troms\u00f8. For det f\u00f8rste peker evalueringer p\u00e5 s\u00e5kalte \u00abmultiplikatorvirkninger\u00bb av en st\u00f8tteordning, gjennom at \u00f8kt sysselsetting f\u00f8rer til annen \u00f8konomisk aktivitet. Evalueringen peker p\u00e5 at slike virkninger generelt sett er st\u00f8rst i byer, og peker blant annet p\u00e5 at Bod\u00f8 antakelig drar fordel av slike virkninger. Troms\u00f8 m\u00e5 antas \u00e5 v\u00e6re i en tilsvarende stilling. For det andre viser evalueringen generelt at ordningen har spesielt merkbare virkninger p\u00e5 sysselsettingen i tjenestesektoren. St\u00f8rre byer \u2013 som Troms\u00f8 \u2013 har generelt en h\u00f8yere andel foretak og sysselsatte innenfor tjenestesektoren enn st\u00f8tteomr\u00e5det ellers. Dette inneb\u00e6rer at n\u00e5r evalueringen m\u00e5ler sterkere virkninger for tjenestesektoren, peker det ogs\u00e5 antakelig mot at ordningen har s\u00e6rlig god virkning i kommuner som Troms\u00f8.\u00bb Denne forst\u00e5elsen av evalueringen st\u00f8ttes ogs\u00e5 av E\u00d8S-utvalget. Alts\u00e5 fremst\u00e5r det som noks\u00e5 klart at dagens differensierte arbeidsgiveravgift har god effekt, og at en ytterligere reduksjon av avgiften i Troms\u00f8 og Bod\u00f8 vil ha spesielt god effekt. If\u00f8lge Eidissen kan en slik ytterligere reduksjon v\u00e6re mulig p\u00e5 to rettslige grunnlag. Det f\u00f8rste grunnlaget, og som er utgangspunktet for hvordan man gir lovlig offentlig st\u00f8tte, er gjennom at man notifiserer ESA og f\u00e5r godkjent endringen i ordningen. Det andre grunnlaget er den s\u00e5kalte gruppeunntaksforordningen (GBER), som er p\u00e5 forh\u00e5nd fastsatte rammer for tillatte st\u00f8ttetiltak. Dersom st\u00f8tten faller inn under gruppeunntaksforordningen, beh\u00f8ver den ikke godkjennes av ESA, men m\u00e5 notifiseres p\u00e5 et p\u00e5 forh\u00e5nd fastsatt skjema. E\u00d8S-avtalen \u00e5pner f\u00f8lgelig for at Troms\u00f8 og Bod\u00f8 igjen kan bli en del av sone 4, slik at arbeidsgiveravgiften reduseres fra 7,9 % til 5,1 %. Forutsetningen for en slik gjeninnf\u00f8ring vil i s\u00e5 fall v\u00e6re at den blir vedtatt av Stortinget. Det er et viktig poeng \u00e5 f\u00e5 frem at ordningen slik den fremst\u00e5r i dag ble ikke etablert som f\u00f8lge av et \u00f8nske fra Norge om en slik innretning av virkemidlene, eller ut ifra \u00f8konomiske hensyn (omfordeling av penger). Tvert imot \u00f8nsket Norge \u00e5 ha en ordning hvor Troms\u00f8 og Bod\u00f8 har samme arbeidsgiveravgift som resten av Nord-Norge utenfor tiltakssonen, og mente p\u00e5 det tidspunktet det var gode grunner til dette. \u00d8nskede effekter av en slik endring Som evalueringene viser, og ogs\u00e5 NOU-en p\u00e5peker, s\u00e5 vil det \u00e5 gjeninnf\u00f8re dette i Troms\u00f8 og Bod\u00f8 kunne ha s\u00e6rdeles positive virkninger for b\u00e5de begge byene, men ogs\u00e5 utviklingen av landsdelen generelt. Nord-Norge st\u00e5r overfor noen s\u00e6rskilte utfordringer spesielt knyttet til demografi og mangel p\u00e5 arbeidskraft i tiden fremover. Bod\u00f8 og Troms\u00f8 er i s\u00e6rstilling de to st\u00f8rste vekstsentra i Nord-Norge, og med sine utdannings- og forskningsinstitusjoner og strategisk viktige beliggenhet, er det i sterk nasjonal interesse at disse byene beholder og forsterker sin posisjon b\u00e5de regionalt, nasjonalt og internasjonalt. Uten sterke byer i Nord-Norge med sterke institusjoner og n\u00e6ringsliv, s\u00e5 vil landsdelen fortsatt tape innbyggere og veksten vil stagnere. En slik endring vil skape \u00f8konomiske besparelser for b\u00e5de n\u00e6ringsliv og offentlige virksomheter i begge byene, og vil med det skape nytt handlingsrom for \u00e5 skape vekst og utvikling, spesielt blant sm\u00e5 og mellomstore bedrifter, samt nystartede grunder-virksomheter. 4 Nordomr\u00e5dene er l\u00f8ftet frem som en av regjeringens viktigste strategiske satsninger, og dette er en god mulighet for \u00e5 fylle en slik strategisk satsning med viktig innhold som er b\u00e5de m\u00e5lrettet og vil gi god virkning. Forslag til h\u00f8ringsuttalelse Troms\u00f8 og Bod\u00f8 kommune inngir med dette felles h\u00f8ringsuttalelse til NOU 2024: 7 \u00abNorge og E\u00d8S: Utvikling og erfaringer\u00bb. Nordomr\u00e5dene er Norges viktigste strategiske satsningsomr\u00e5de. Bosetting og aktivitet i hele landet er avgj\u00f8rende for v\u00e5rt felles totalforsvar, og sivil og milit\u00e6r beredskap. Det vises til den tydelige og ambisi\u00f8se m\u00e5lsettingen i Hurdalsplattformen om at \u00abDen nye nordomr\u00e5depolitikken har som m\u00e5l \u00e5 snu den negative befolkningsutviklingen, utnytte de lokale verdiene til \u00e5 skape vekst, gj\u00f8re nordomr\u00e5dene til sentrum for gr\u00f8nn omstilling\u00bb. N\u00e6ringsvirksomhet i Nord-Norge medf\u00f8rer h\u00f8yere kostnader, blant annet til transport p\u00e5 grunn av store avstander og underdimensjonert eller manglende infrastruktur. Troms\u00f8 og Bod\u00f8 er de st\u00f8rste motorene for utvikling i nord, og er virkelig moderne suksesshistorier. \u00d8kt konkurransekraft for n\u00e6ringslivet her vil komme hele landsdelen og landet til gode, og v\u00e6re et effektfullt virkemiddel i norsk nordomr\u00e5depolitikk. Det er flere deler av utredningen som har relevans for v\u00e5re kommuner. Vi anser samtidig utredningen punkt 11.4.5 om den regionalt differensierte arbeidsgiveravgiften (RDA) som spesielt viktig. Etter v\u00e5rt syn kan og b\u00f8r Troms\u00f8 og Bod\u00f8 kommune igjen bli en del av RDA- ordningens sone 4, slik de var frem til 2002. Nedenfor vil det kort redegj\u00f8res for den n\u00e6ringspolitiske betydningen av Troms\u00f8 og Bod\u00f8, samt nordomr\u00e5denes betydning for Norges nasjonale sikkerhet og beredskap. Deretter vil vi redegj\u00f8re for hvorfor det er rettslig grunnlag for \u00e5 gjeninnf\u00f8re Troms\u00f8 og Bod\u00f8 i RDA-ordningens sone 4, og til sist hvorfor vi mener regjeringen b\u00f8r arbeide for en slik gjeninnf\u00f8ring. Den n\u00e6ringspolitiske betydningen av Troms\u00f8 og Bod\u00f8 Troms\u00f8 og Bod\u00f8 fungerer som sentrale vekstsentra i Nord-Norge og har avgj\u00f8rende betydning for b\u00e5de regional utvikling og Norges nasjonale interesser i nordomr\u00e5dene. Byenes strategiske plassering, kombinert med deres rolle som knutepunkter for utdanning, forskning, innovasjon og n\u00e6ringsutvikling, gj\u00f8r dem til hj\u00f8rnesteiner i den regionale \u00f8konomien. Videre spiller de en n\u00f8kkelrolle i \u00e5 opprettholde befolkningsniv\u00e5et og tiltrekke arbeidskraft til en region som ellers st\u00e5r overfor betydelige demografiske utfordringer. \u00d8kt konkurransekraft for n\u00e6ringslivet i Troms\u00f8 og Bod\u00f8 vil ikke bare komme de to byene til gode, men vil ogs\u00e5 ha positive ringvirkninger for hele landsdelen og for Norge som helhet. En redusert arbeidsgiveravgift vil gi n\u00e6ringslivet i disse byene et n\u00f8dvendig \u00f8konomisk handlingsrom for \u00e5 skape vekst og nye arbeidsplasser, spesielt innen sm\u00e5 og mellomstore bedrifter og gr\u00fcnder-virksomheter. Dette er viktig for \u00e5 sikre en b\u00e6rekraftig utvikling i nordomr\u00e5dene, som igjen styrker Norges posisjon internasjonalt. Det rettslige handlingsrommet for at Troms\u00f8 og Bod\u00f8 kommune igjen kan bli en del av RDA-ordningen sone 4 Etter v\u00e5rt syn kan Troms\u00f8 og Bod\u00f8 kommune igjen bli en del av sone 4 i RDA-ordningen p\u00e5 to grunnlag. Det f\u00f8rste grunnlaget er gjennom en ordin\u00e6r notifikasjon til ESA, basert p\u00e5 ESAs retningslinjer for regionalst\u00f8tte, senest fastsatt 1. desember 2021 (RAG). Det relevante sp\u00f8rsm\u00e5let i den forbindelse er 5 om proporsjonalitetsvilk\u00e5ret er oppfylt (RAG punkt 5.5), alts\u00e5 at st\u00f8tten skal v\u00e6re begrenset til det n\u00f8dvendige minimum. Vi viser i den forbindelse til at befolkningsutviklingen i Nord-Norge som helhet over tid er negativ. Selv om RDA-ordningen fungerer godt, er den likevel ikke effektiv nok i sin n\u00e5v\u00e6rende form for \u00e5 unng\u00e5, eller i det minste redusere, en slik befolkningsnedgang. For det andre, og i forlengelsen av dette, s\u00e5 er den mest kostnadseffektive m\u00e5ten \u00e5 oppn\u00e5 m\u00e5lene med RDA-ordningen nettopp \u00e5 senke arbeidsgiveravgiften i Troms\u00f8 og Bod\u00f8 kommune. Det vises til funnene gjort i forbindelse med evalueringen av ordningen i 2018, som viser en \u00f8kt effekt av ordningen i byer som Troms\u00f8 og Bod\u00f8. Det andre grunnlaget er gjennom gruppeunntaksforordningen (GBER) artikkel 15 om regional driftsst\u00f8tte. Troms\u00f8 og Bod\u00f8 kommune (og resten av Nord-Norge) oppfyller vilk\u00e5ret om \u00e5 v\u00e6re et omr\u00e5de med sv\u00e6rt lav befolkningstetthet, jf. GBER artikkel 2 f\u00f8rste ledd nr. 48 a. Etter v\u00e5rt syn vil en reduksjon av arbeidsgiveravgiften i Troms\u00f8 og Bod\u00f8 kommune klart ikke overstige den maksimalt tillatte driftsst\u00f8tten p\u00e5 20 % av arbeidskostnadene. N\u00e5r det gjelder det tredje vilk\u00e5ret om at st\u00f8ttemottakerne har sin \u00f8konomiske aktivitet i st\u00f8tteomr\u00e5det, s\u00e5 mener vi at GBER kan forst\u00e5s p\u00e5 samme m\u00e5te som ESA har lagt til grunn i godkjenningen av den gjeldende RDA-ordningen, alts\u00e5 at kravet praktiseres gjennom reglene om foretaksregistrering.2 Ogs\u00e5 driftsst\u00f8tte til ambulerende virksomhet (midlertidig, uten registrering i Foretaksregisteret) b\u00f8r kunne gi grunnlag for driftsst\u00f8tte, slik ogs\u00e5 ESA la til grunn i det nevnte godkjenningsvedtaket. Hvorfor Troms\u00f8 og Bod\u00f8 b\u00f8r plasseres i RDA-ordningen sone 4 Som nevnt over, viste evalueringen av RDA-ordningen i 2018 at den hadde en \u00f8kt effekt i byer som Troms\u00f8 og Bod\u00f8. For det f\u00f8rste f\u00f8rer \u00f8kt sysselsetting til annen \u00f8konomisk aktivitet, spesielt i st\u00f8rre byer. For det andre viser evalueringen at ordningen har spesielt merkbare virkninger p\u00e5 sysselsettingen i tjenestesektoren.3 St\u00f8rre byer, slik som Troms\u00f8 og Bod\u00f8, har generelt en h\u00f8yere andel foretak og sysselsatte innenfor tjenestesektoren enn st\u00f8tteomr\u00e5det ellers. N\u00e5r evalueringen m\u00e5ler sterkere virkninger for tjenestesektoren, inneb\u00e6rer dette antakeligvis at ordningen har en s\u00e6rlig god virkning i kommuner som Troms\u00f8 og Bod\u00f8. Foruten at plassering av Troms\u00f8 og Bod\u00f8 i RDA-ordningen kapittel 4 vil v\u00e6re en effektiv bruk av statens midler, mener vi en slik plassering vil bidra til \u00e5 styrke Norge som nordomr\u00e5destat. Et slikt grep vil v\u00e6re et treffsikkert grep for at regjeringen nettopp skal lykkes med \u00e5 snu den negative befolkningsutviklingen i nordomr\u00e5dene. Troms\u00f8 kommune og Bod\u00f8 kommune anmoder om at regjeringen snarest mulig endrer slik at Bod\u00f8 og Troms\u00f8 igjen plasseres i RDA-ordningens sone 4. 4 Stig Eidissen, Den regionalt differensierte arbeidsgiveravgiften og E\u00d8S-avtalens regler om statsst\u00f8tte, 2020 s. 228 5 Se blant annet side 39 og 51 i rapporten. 6 Vedtakskompetanse Formannskapet Vedlegg 7 "
}