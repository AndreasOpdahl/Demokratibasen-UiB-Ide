{
  "dokument_id": "ced6a39c-e440-5888-8acc-9c81fdd58562",
  "doc_type": "case_presentation",
  "kommune": 5501,
  "tittel": "Nyvalg til Milj\u00f8-, idrett-, kultur- og samfunnsutviklingsutvalget etter endelig uttreden for Roger Haugen (INP)",
  "url": "https://innsyn.tromso.kommune.no/application/getMoteDokument?dokid=2001804493",
  "tekst": "Arkivsaksnr. 24/13959-1 Saksbehandler Rebekka Ringholm Saksgang M\u00f8tedato Formannskapet 03.09.2024 Kommunestyret 11.09.2024 Nyvalg til Milj\u00f8-, idrett-, kultur- og samfunnsutviklingsutvalget etter endelig uttreden for Roger Haugen (INP) Kommunedirekt\u00f8rens innstilling til vedtak: Som nytt varamedlem for Industri- og N\u00e6ringspartiet i Milj\u00f8-, idrett, kultur- og samferdselsutvalget velges: Stig Tore Johnsen Mari Enoksen Hult Kommunedirekt\u00f8r Direkt\u00f8r, stab for organisasjon 1 Hva saken gjelder Roger Haugen (Industri- og N\u00e6ringspartiet) ble innvilget fritak fra alle sine verv som folkevalgt med varighet ut kommunestyrets valgperiode i formannskapets sak 60/24 23.04.2024. Hvis et medlem eller varamedlem av et annet folkevalgt organ enn kommunestyret trer endelig ut, skal det velges et nytt medlem eller varamedlem, jamf\u00f8r kommunelovens \u00a7 7-10 (3). Saksutredning Roger Haugen (Industri- og N\u00e6ringspartiet) ble av formannskapet 23.04.2024 innvilget fritak fra alle sine verv som folkevalgt i Troms\u00f8 kommune med varighet ut kommunestyrets valgperiode. Haugen hadde f\u00f8lgende verv: \u2022 Varamedlem i kommunestyret \u2022 Varamedlem i Milj\u00f8-, idrett-, kultur- og samfunnsutviklingsutvalget (MIKS) Hvis et medlem eller varamedlem av et annet folkevalgt organ enn kommunestyre, fylkesting, kommunestyrekomit\u00e9, fylkestingskomit\u00e9 eller direkte valgt kommunedelsutvalg trer endelig ut, skal det velges et nytt medlem eller varamedlem (Kommuneloven \u00a7 7-10 (3)). Det skal derfor velges et nytt varamedlem til Milj\u00f8-, idrett-, kultur- og samfunnsutviklingsutvalget for resten av valgperioden. Det nye medlemmet skal velges fra den samme gruppen som det uttredende medlemmet tilh\u00f8rte. Hvis dette vil f\u00f8re til at ett kj\u00f8nn vil bli representert med mindre enn 40 prosent av medlemmene i organet, skal det, hvis det er mulig, velges et nytt medlem fra det underrepresenterte kj\u00f8nnet (Kommuneloven \u00a7 7-10 (3)). Videre f\u00f8lger det av kommuneloven \u00a7 7-10 (6) at gruppen selv kan foresl\u00e5 hvem som skal velges. Gruppen skal deretter informere kommunestyret, formannskapet, fylkestinget eller fylkesutvalget, som skal velge den foresl\u00e5tte kandidaten hvis de lovbestemte vilk\u00e5rene er oppfylt. Ved nyvalg etter tredje ledd rykker det nye medlemmet eller varamedlemmet inn p\u00e5 den ledige plassen. Industri- og N\u00e6ringspartiet kan alts\u00e5 selv foresl\u00e5 hvem som skal velges som nytt varamedlem til MIKS-utvalget, s\u00e5 lenge vilk\u00e5rene for \u00e5 v\u00e6re valgbar er oppfylt. If\u00f8lge Kommuneloven \u00a7 7-2 er en person valgbar og plikter \u00e5 ta imot valg hvis f\u00f8lgende vilk\u00e5r er oppfylt: a) Han eller hun har stemmerett ved kommunestyre- og fylkestingsvalg. b) Han eller hun er innf\u00f8rt i folkeregisteret som bosatt i kommunen eller i en av kommunene i fylket p\u00e5 tidspunktet for det aktuelle valget. c) Han eller hun har skriftlig samtykket til \u00e5 stille til valg. Konklusjon Kommunedirekt\u00f8ren anbefaler at kommunestyret velger nytt varamedlem for Industri- og N\u00e6ringspartiet til MIKS-utvalget etter Roger Haugens innvilgede fritak. Til vervet skal kommunestyret velge kandidaten Industri- og N\u00e6ringspartiet foresl\u00e5r, s\u00e5 fremt vilk\u00e5r om valgbarhet er oppfylt. Vedtakskompetanse Kommunestyret 2 Vedlegg Saksprotokoll FSK sak 60_24, S\u00f8knad om fritak fra verv som folkevalgt - Roger Haugen, 23.04.2024 3 "
}