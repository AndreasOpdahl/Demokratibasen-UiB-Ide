{
  "dokument_id": "52b6416a-bdd9-50ad-a77c-568741cd735a",
  "doc_type": "case_attachment",
  "kommune": 5501,
  "tittel": "S\u00f8knad om akvakultur for laks, \u00f8rret og regnbue\u00f8rret p\u00e5 lokalitet 30877 Sess\u00f8ya i Troms\u00f8 kommune - Oversendelse av s\u00f8knad for offentlig ettersyn og kommunal behandling",
  "url": "https://innsyn.tromso.kommune.no/application/getMoteDokument?dokid=2001947683",
  "tekst": " N\u00e6ring TROMS\u00d8 KOMMUNE Dato: 10.01.2025 Postboks 6900 Stakkevollan Dok.nr: 24/20524-2 9299 TROMS\u00d8 Deres ref: Saksbehandler: Jarle Magnar Bratbak- Pedersen Ler\u00f8y Aurora Sj\u00f8 AS 930155179 - S\u00f8knad om akvakultur for laks, \u00f8rret og regnbue\u00f8rret p\u00e5 lokalitet 30877 Sess\u00f8ya i Troms\u00f8 kommune - Oversendelse av s\u00f8knad for offentlig ettersyn og kommunal behandling Det vises til vedlagte s\u00f8knad fra Ler\u00f8y Aurora Sj\u00f8 AS datert 27.11.24, mottatt 04.12.24 om arealendring av akvakulturtillatelse for matfisk av laks, \u00f8rret og regnbue\u00f8rret p\u00e5 lokalitet 30877 Sess\u00f8ya i Troms\u00f8 kommune. S\u00f8knaden inneb\u00e6rer arealendring gjennom endring i utforming og plassering av eksisterende anlegg p\u00e5 lokaliteten 30877 Sess\u00f8ya. Lokaliteten ligger vest av Sess\u00f8ya i Troms\u00f8 kommune og ble sist endret 28.01.22. Lokaliteten er klarert for en maksimalt tillatt biomasse (MTB) p\u00e5 7200 tonn MTB. Biomassen s\u00f8kes ikke endret. Arealendringen begrunnes med at dagens plassering ligger innenfor nytt aktsomhetsomr\u00e5de for sn\u00f8skred. S\u00f8ker har vedlagt vurdering om skredfare foretatt av Multiconsult av 19.04.24. S\u00f8ker har i eget \u00abVedlegg 2 begrunnelse s\u00f8knad mv..\u00bb beskrevet behovet for s\u00f8knaden. S\u00f8ker beskriver at anlegges s\u00f8kes flyttet 190m fra land i \u00f8stlig retning og oms\u00f8kes med 2x7 bur \u00e0 90x90m. Overflatearealet p\u00e5 rammen vil m\u00e5le 180x630m. F\u00f2rfl\u00e5ten s\u00f8kes ogs\u00e5 flyttet 400m i s\u00f8r\u00f8stlig retning av anlegget, men vil fortsatt ligge mot land. I tillegg kommer endringer og forflytninger av fort\u00f8yninger. S\u00f8knaden gjelder arealendring p\u00e5 f\u00f8lgende lokalitet: Lokalitetsnr. Navn Kommune MTB PO 30877 Sess\u00f8ya Troms\u00f8 7200 11 Lokaliteten oms\u00f8kes p\u00e5 areal avsatt til akvakultur i Interkommunal kystsoneplan for Troms\u00f8regionen med ikrafttredelsesdato 23.11.2022 (arealplaner.no). Lokaliteten s\u00f8kes i omr\u00e5de satt av til akvakultur - n\u00e5v\u00e6rende VA18. Postadresse: Kontakt: Nettside: Troms fylkeskommune E-post: postmottak@tromsfylke.no tromsfylke.no Postboks 6600, 9296 Troms\u00f8 Telefon: 77 78 80 00 Behandling Det vises videre til Forskrift om tillatelse for akvakultur av laks, \u00f8rret og regnbue\u00f8rret (laksetildelingsforskriften) fastsatt av N\u00e6rings- og fiskeridepartementet 07.11.22. Denne forskrifts \u00a7 8-2 omhandler s\u00f8knadsbehandling, og her heter det bl.a. skal s\u00f8ker etter anvisning fra kommunen s\u00f8rge for at s\u00f8knaden gj\u00f8res offentlig, og at dette kunngj\u00f8res i Norsk Lysningsblad og i to aviser som er vanlig lest p\u00e5 stedet. S\u00f8knaden er n\u00e5 kvalitetssikret og oversendes med dette til kommunal behandling. Vi ber om at Troms\u00f8 kommune, i samarbeid med s\u00f8ker, s\u00f8rger for at s\u00f8knaden legges ut til offentlig ettersyn i 4 uker og at dette kunngj\u00f8res. S\u00f8knaden skal deretter behandles av kommunale organer. Uttalelse fra kommunen oversendes Troms fylkeskommune og m\u00e5 inneholde: \u2022 kommunens behandling og vurdering av s\u00f8knaden og merknader, herunder om tiltaket er i henhold til kommunes arealplan, \u2022 tidsperiode for offentlig ettersyn, \u2022 hvor s\u00f8knaden ble kunngjort (krav; to aviser og norsk lysningsblad), \u2022 kopi av innkomne merknader 2 Troms fylkeskommune vil sende kommunens uttale med vedlegg til aktuelle sektormyndigheter for videre behandling etter deres s\u00e6rlovverk. For denne s\u00f8knaden gjelder dette Fiskeridirektoratet, Kystverket og Statsforvalteren. Troms fylkeskommune vil foreta endelig sluttbehandling n\u00e5r statlige sektormyndigheter har svart. Dersom det er aktuelt for kommunen \u00e5 nedlegge midlertidig forbud i samsvar med plan- og bygningsloven \u00a7 13-1, bes dette vurdert og avgjort s\u00e5 snart som mulig og innen fristen for uttalelse. Orientering om tidsfrister: S\u00f8knaden skal behandles iht. krav gitt i forskrift om samordning og tidsfrister i behandlingen av akvakulturs\u00f8knader som tr\u00e5dte i kraft 01.09.2010. I henhold til denne forskrift \u00a7 4 andre ledd skal uttalelse fra kommunen, herunder merknader fra offentlig utlegging, v\u00e6re fylkeskommunen i hende senest 12 uker etter at kommunen mottok s\u00f8knaden. Fristoversittelse av uttalelsene fra kommuner etter \u00a7 4 andre ledd medf\u00f8rer at saken kan behandles uten uttalelse. Den aktuelle forskriften er \u00e5 finne p\u00e5 Fiskeridirektoratet sine hjemmesider: https://www.fiskeridir.no/Akvakultur/Akvakulturloven-og-forskrifter Forskrift om konsekvensutredning og mulig krav om supplerende utredninger Tiltaket skal vurderes etter forskrift om konsekvensutredninger (FOR 2017-06-21-854, KU- forskriften). Akvakultur faller inn under vedlegg II om tiltak etter annet lovverk, og skal behandles etter \u00a7 10 jfr. \u00a7 8. Fylkeskommunen er her ansvarlig myndighet for planer og tiltak for akvakultur. Beslutninger som gj\u00f8res etter KU-forskriften er ikke enkeltvedtak etter forvaltningsloven jfr. forskriftens \u00a7 3 annet ledd. Troms fylkeskommune sender s\u00f8knaden til antatt ber\u00f8rte myndigheter. Andre ber\u00f8rte parter eller interesseorganisasjoner vil ha anledning til \u00e5 uttale seg under offentlig ettersyn av s\u00f8knaden. Dersom h\u00f8ringsparten mener at tiltaket kan f\u00e5 vesentlige virkninger for milj\u00f8 eller samfunn i henhold til kriteriene i \u00a7 10, og disse virkningene ikke allerede er tilfredsstillende gjort rede for i s\u00f8knaden, m\u00e5 dette meldes i svaret til fylkeskommunen. H\u00f8ringsparten skal da konkretisere hvilke forhold som b\u00f8r belyses n\u00e6rmere. Dersom fylkeskommunen, p\u00e5 bakgrunn av h\u00f8ringen og egne vurderinger, finner at tiltaket antas \u00e5 kunne f\u00e5 vesentlige virkninger for milj\u00f8 eller samfunn, og virkningene ikke er tilstrekkelig belyst i s\u00f8knaden, skal det kreves tilleggsutredninger etter forskriftens \u00a7 27. Eventuelle kostnader forbundet med konsekvensutredningen skal dekkes av s\u00f8ker. Det er til orientering utarbeidet en egen veileder til forskriftens \u00a7 10: Kriterier for vurdering av vesentlige virkninger av vedlegg II-tiltak, som kan benyttes. 3 Dersom det er sp\u00f8rsm\u00e5l kan saksbehandler kontaktes. Med hilsen Jarle M. Bratbak- Pedersen Spesialr\u00e5dgiver Dokumentet er elektronisk godkjent og har ingen signatur Vedlegg: SP-2024-001674_SESS\u00d8YA Vedlegg 14_Gebyr Akvakulturs\u00f8knad, 30877 Sess\u00f8ya_26.11.24 Vedlegg 13_Behovsvurdering KU_Sess\u00f8ya_Troms\u00f8_LA_26.11.24 Vedlegg 12 Skredvurdering_Sess\u00f8ya_Troms\u00f8_LA_26.11.24 Vedlegg 11_Beredskapsplaner_Sess\u00f8ya_Troms\u00f8_LA_26.11.24 Vedlegg 10b_Risikoanalyser biosikkerhet_Sess\u00f8ya_Troms\u00f8_LA_26.11.24 Vedlegg 10a_Biosikkerhetsplan_Sess\u00f8ya_Troms\u00f8_LA_26.11.24 Vedlegg 9_IK system_Sess\u00f8ya_Troms\u00f8_LA_26.11.24 Vedlegg 8 _Prioriterte og V.stoffer_Sess\u00f8ya_Troms\u00f8_LA_26.11.24 Vedlegg 7_C unders\u00f8kelse_Sess\u00f8ya_Troms\u00f8_LA_26.11.24 Vedlegg 6_B-unders\u00f8kelse_Sess\u00f8ya_Troms\u00f8_LA_26.11.24 Vedlegg 5_Str\u00f8munders\u00f8kelser_Sess\u00f8ya_Troms\u00f8_LA_26.11.24 Vedlegg 4b Kartdokumentasjon til forunders\u00f8kelsen 26.11.24 Vedlegg 4a_Forunders\u00f8kelse_Sess\u00f8ya_Troms\u00f8_LA_26.11.2024 Layout 105 AIS Layout 102 Kystsoneplan Layout 104 anleggsskisse Vedlegg 3_Kartpakke lokalitet_Sess\u00f8ya_Troms\u00f8_LA_26.11.24 Vedlegg 2_Begrunnelse s\u00f8knad_Sess\u00f8ya_Troms\u00f8_LA_26.11.24 Vedlegg 1_Samtykkeerkl\u00e6ring APN_Sess\u00f8ya_Troms\u00f8_LA_26.11.24 Mottakere: TROMS\u00d8 KOMMUNE Kopi til: LER\u00d8Y AURORA SJ\u00d8 AS 4 "
}