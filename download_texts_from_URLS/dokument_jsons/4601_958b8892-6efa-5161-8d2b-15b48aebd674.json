{
  "dokument_id": "958b8892-6efa-5161-8d2b-15b48aebd674",
  "doc_type": "case_attachment",
  "kommune": 4601,
  "tittel": "H\u00f8ringsbrev - Forslag til endringer i helseforskningsloven og tilh\u00f8rende regelverk",
  "url": "https://bergen.kommune.no/politikere-utvalg/api/fil/bk360/11315612/Horingsbrev-Forslag-til-endringer-i-helseforskningsloven-og-tilhorende-regelverk",
  "tekst": "Deres ref V\u00e5r ref Dato 24/3641- .11 oktober 2024 Forslag til endringer i helseforskningsloven og tilh\u00f8rende regelverk Helse- og omsorgsdepartementet sender p\u00e5 h\u00f8ring forslag til endringer i helseforskningsloven, helseregisterloven og helsepersonelloven med h\u00f8ringsfrist 6. januar 2025. Form\u00e5let med forslaget til lovendringer er \u00e5 legge til rette for mer og bedre forskning, styrke forskningsdeltakeres rettsvern og sikkerhet, og forenkle formelle prosesser knyttet til forskning. For \u00e5 fremme mer forskning foresl\u00e5r blant annet departementet \u00e5 gj\u00f8re det enklere \u00e5 forske p\u00e5 helseopplysninger fra helseregistre ved \u00e5 klargj\u00f8re at helseregisteropplysninger alltid kan brukes til forskning eller statistikk. Det samme gjelder bruk og utvikling av beslutningsst\u00f8tteverkt\u00f8y. For \u00e5 styrke forskningsdeltakeres rettsvern og sikkerhet i forskning foresl\u00e5r departementet for det f\u00f8rste \u00e5 tydeliggj\u00f8re samtykkereglene til deltakelse i forskning for personer uten samtykkekompetanse. Videre foresl\u00e5s flere bestemmelser om klinisk behandlingsforskning som skal sikre forsvarlig organisering og gjennomf\u00f8ring av forskningsprosjekter i helsetjenesten. For \u00e5 forenkle prosessene med gjennomf\u00f8ring av forskning, foresl\u00e5r departementet at de forskningsetiske komiteene skal rendyrke sin rolle som et organ som gj\u00f8r de gode forskningsetiske vurderingene, men at det er forskningsinstitusjonen selv som er ansvarlig for at prosjektet som s\u00e5dan oppfyller alle lovens krav. Videre foresl\u00e5r departementet at det skal bli enklere \u00e5 gj\u00f8re registerstudier, ved at registerstudier foresl\u00e5s unntatt fra REK- godkjenning. Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Helserettsavdelingen Kari Steig 0030 Oslo Org.nr. 22 24 86 92 postmottak@hod.dep.no www.hod.dep.no 983 887 406 H\u00f8ringer er \u00e5pne, og alle kan sende innspill til oss. H\u00f8ringsinstansene bes om \u00e5 vurdere om h\u00f8ringsnotatet b\u00f8r sendes til underliggende etater eller virksomheter, tilknyttede virksomheter, medlemmer e.l. Merk at uttalelser er offentlige etter offentleglova og blir publisert sammen med \u00f8vrige h\u00f8ringsuttalelser. Vi ber om at h\u00f8ringssvar sendes inn digitalt ved \u00e5 bruke skjemaet for h\u00f8ringssvar p\u00e5 regjeringen.no. Med hilsen Elisabeth Salvesen (e.f.) ekspedisjonssjef Kari Steig seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}