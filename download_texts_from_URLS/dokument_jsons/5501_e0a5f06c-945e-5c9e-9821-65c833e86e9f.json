{
  "dokument_id": "e0a5f06c-945e-5c9e-9821-65c833e86e9f",
  "doc_type": "case_attachment",
  "kommune": 5501,
  "tittel": "Saksfremlegg Troms\u00f8bolig KF- Innf\u00f8ring av gjengs leie ved utleie av kommunalbolig",
  "url": "https://innsyn.tromso.kommune.no/application/getMoteDokument?dokid=2001875923",
  "tekst": "Innf\u00f8ring av gjengs leie ved utleie av kommunal bolig- Troms\u00f8bolig KF Innstilling fra foretaksstyret til kommunestyret Saken tas til orientering. Hva saken gjelder? Innf\u00f8ring av \u201cgjengs leie\u201d som grunnlag for beregning av husleie for kommunale boliger til vanskeligstilte. Gjengs leie vil erstatte dagens standardprising for husleie til vanskeligstilte slik den fremg\u00e5r av kommunestyresak 199/17. Saken redegj\u00f8r for de ulike formene for husleiefastsetting, herunder gjengs leie, og ogs\u00e5 for sammenhengen mellom gjengs leie og bost\u00f8tte. Innf\u00f8ring av gjengs leie er vedtatt av styret i Troms\u00f8bolig KF (styresak 37/22), dette i henhold til kommunestyrets forutsetninger ved opprettelsen av foretaket. Foretaket foresl\u00e5r at iverksettelse av gjengs leie settes til 1. januar 2025. Saken er avgrenset til \u00e5 gjelde fastsetting av husleie for utleie av kommunale boliger til vanskeligstilte. Prinsipper for utleie av arealer til tjeneste eller andre enheter i Troms\u00f8 kommune behandles ikke her. Det forutsettes likevel at det skal innf\u00f8res leie for alle forvaltede arealer. Saken beskriver prinsippet bak innf\u00f8ringen av gjengs leie, og gir en redegj\u00f8relse for foretakets vurderinger og anbefalinger av leieprisfastsettelsen og implementering. Bakgrunn Kommunestyret i Troms\u00f8 vedtok i 2022 (k-sak 1/22 og K-sak 97/22) at det skulle opprettes et kommunalt boligforetak som skulle eie, forvalte, utvikle og bygge utleieboliger for kommunen. En av hovedhensiktene med opprettelsen av foretaket var \u00e5 sette kommunen i stand til \u00e5 ivareta den kommunale boligmassen p\u00e5 en bedre m\u00e5te, gjennom \u00e5 profesjonalisere boligforvaltningen. Over ti\u00e5r har boligene til Troms\u00f8 kommune f\u00e5tt forfalle i verdi, og tilbudet kommunen har gitt til vanskeligstilte p\u00e5 boligmarkedet har v\u00e6rt betydelig d\u00e5rligere enn det kommunestyret har \u00f8nsket \u00e5 tilby. Styret i foretaket oppfatter at foretakets oppdrag blant annet er \u00e5 ivareta kommunens eksisterende boligmasse p\u00e5 en bedre m\u00e5te; forhindre verdiforringelse, sikre at boligmassen er utleid (minst mulig vakanse), utarbeide rutiner og systemer som bygger opp om hovedm\u00e5let og s\u00f8rge for at leieinntektene g\u00e5r tilbake til forvaltning av boligene. Et av hovedgrepene med \u00e5 legge boligmassen i et KF er at leieinntektene, som tidligere i stor grad ble overf\u00f8rt tilbake til kommunekassa til andre typer tjenester, n\u00e5 skal g\u00e5 til forvaltning av boligene. I sentrale dokumenter tilknyttet politisk sak om boligorganisering og opprettelse av kommunalt foretak, herunder rapport fra BDO fra 12.12.21og vedlagt rapport til kommunestyresak 97/22 datert 15.06.22, er det konkludert at dagens husleieniv\u00e5 i kommunale boliger i Troms\u00f8 er satt for lavt for \u00e5 kunne dekke n\u00f8dvendige kostnader tilknyttet boligforvaltningen. Det er dermed lagt som et premiss i saksutredningen at husleieprisene m\u00e5 \u00f8kes. Etter at boligportef\u00f8ljen med tilh\u00f8rende gjeld er overf\u00f8rt til foretaket, viser totaloversikten at dagens inntekter m\u00e5 \u00f8kes mellom 30 og 40 % for \u00e5 dekke de totale kostnader knyttet til forvaltning av boligene. Da er inntekter knyttet til dagens overf\u00f8ringer fra kommunen tatt med. Opprettelsen av foretaket er et grep for \u00e5 en bedre boligforvaltning og en mer oversiktlig, og p\u00e5 sikt, sunnere bolig\u00f8konomi i kommunen. God bolig- og eiendomsforvaltning krever forutsigbarhet i inntektene som sikrer samsvar mellom kostnader og inntekter, og at leietakernes innbetalinger rutes til forvaltningen av boligen de leier. Dette inneb\u00e6rer en dreining fra \u00e5 subsidiere selve boligen, til \u00e5 st\u00f8tte leietaker til \u00e5 ivareta sine \u00f8konomiske forpliktelser. Troms\u00f8bolig anbefaler derfor at gjengs leie innf\u00f8res parallelt med bost\u00f8tte. Mens gjengs leie gir foretaket mulighet til \u00e5 ivareta boligene, gir bost\u00f8tte bistand til de som av ulike grunner ikke evner \u00e5 betale husleie. Gjengs leie er derfor et av flere tiltak som m\u00e5 innf\u00f8res for \u00e5 sikre inntekter til forsvarlig boligforvaltning, herunder l\u00f8pende drift og vedlikehold av boligportef\u00f8ljen. Det vil i tillegg v\u00e6re viktig \u00e5 sette inn tiltak for \u00e5 h\u00e5ndtere de store kostnadsfaktorene som er 1) merforbruk p\u00e5 l\u00f8pende vedlikehold grunnet vedlikeholdsetterslep, og 2) utfordringer knyttet til overf\u00f8ring av form\u00e5lsbygg som er belastet med stor gjeld og som pr i dag ikke innbringer inntekter utover en overf\u00f8ring fra kommunen. Gjeldende prisstruktur Grunnlaget for fastsetting av dagens husleie i kommunale boliger f\u00f8lger av Kommunestyresak 199/17. Kommunestyret vedtok da \u00e5 g\u00e5 bort fra kostnadsdekkende husleie og innf\u00f8rte nytt prinsipp om \u00e5 fordele kommunens samlede husleieinntekter etter nye metode for beregning. Denne metoden er f\u00f8lgende: Husleie = (Grunnpris + (kvm-pris x kvm) + (antall rom x rompris) x korr. Bydel x korr.for standard bolig x korr.for spesielle forhold). Grunnprisen er uavhengig av boligens st\u00f8rrelse, beskaffenhet og plassering. I tillegg f\u00f8lger fastsatt priselement for rom og kvm pris. Disse faste priselementene endres med indeks \u00e5rlig. I tillegg ble det lagt inn tre justeringsfaktorer knyttet til beliggenhet, standard og s\u00e6rlige forhold, som g\u00e5r fra 0,85 til 1,05. Grunnprisene er pr dags dato: Basispris boenhet; kr 5 019,-. Arealtillegg pr kvm kr 60,-. Romtillegg pr rom kr 759,-. Boligportef\u00f8lje og inntekter Troms\u00f8bolig KF har gjennomg\u00e5tt boligportef\u00f8ljen som er overf\u00f8rt fra kommunen og har kartlagt at det pr dags dato er 1 000 1aktive utleieenheter. Gjennomgangen har visst en relativt stor forskjell i antall utleieobjekter, sammenlignet med det som er lagt til grunn i kommunestyresak 199/17. Ut fra dagens husleiestruktur er det angitt i tabell 1 hva gjennomsnittlig pris utgj\u00f8r ut fra beskaffenhet og st\u00f8rrelse. Det er ogs\u00e5 angitt hva gjennomsnittlig kvm pris utgj\u00f8r. Tabell.1. Data tatt ut fra Facilit 20.8.24. Med dagens prisstruktur vil utleie av hele boligportef\u00f8ljen potensielt kunne gi foretaket kr 123 829 212 i leieinntekter i \u00e5ret. Det m\u00e5 imidlertid legges til grunn noe vakanse p\u00e5 boligene. Foretaket har lagt til grunn et langsiktig m\u00e5l om maks 5 % vakanse. Dagens totale vakanse er p\u00e5 11 % 2 (boliger til drift, klar for tildeling og klar for kontrakt), som i \u00e5ret tilsvarer et tap p\u00e5 1 Tallet henviser til antall aktive seksjoner som kan leies ut. Foruten dette er det registrert 13 midlertidig bolig, en bod? og 10 parkeringsplasser. Dersom vi inkluderer deaktiverte seksjoner er det totale antallet 1059 enheter. De enheter som er deaktivert er Tindveien(revet), Snarvegen (revet), M.urdalsveg 45 (ikke utleibar), Roald Amundsens gt 8 (Bukta hybelhus som er revet) og enheter fra Kaldfjordvegen (omgjort fra 6 hybler til 4 leiligheter som er aktive), tilsammen utgj\u00f8r deaktiverte 36 enheter. 2 5,7 % vakanse p\u00e5 boliger hos Drift, 2,3 % klar for kontrakt og 3 % klar for tildeling. Vakansetid p\u00e5 boliger til Drift har \u00f8kt og forventer \u00e5 \u00f8ke ytterligere grunnet \u00f8konomi. kr 13 621 213. Dette gir en faktisk potensiell leieinntekt per dags dato p\u00e5 kr 110 207 999 i \u00e5ret. Redegj\u00f8relse for metode og beregning av gjengs leie i Troms\u00f8bolig KF Det juridisk grunnlag for husleieberegning Fastsetting av husleie for nye leieforhold begrenses i hovedsak kun av det alminnelige leieprisvernet som angitt i husleieloven \u00a7 4-1. Bestemmelsen viser til at det ikke kan avtales en leie som er urimelig i forhold til det som vanligvis oppn\u00e5s p\u00e5 avtaletidspunktet ved ny utleie av liknende husrom p\u00e5 liknende vilk\u00e5r, det vil si dagens markedsleie. Dersom utleier derimot vil \u00f8ke husleiepris i et l\u00f8pende leieforhold, er det satt begrensninger i n\u00e5r det kan innf\u00f8res og hvor mye prisen kan \u00f8kes, begrenset til gjengs leie. Gjengs leie er et \u201cgjennomsnitt av leien i alle l\u00f8pende leieforhold av lignende husrom p\u00e5 lignende vilk\u00e5r\u201d jfr. Husleieloven \u00a7 4-3. Begrepet gjengs leie er forskjellig fra markedsleien selv om det i begge tilfeller er tale om \u00e5 finne frem til hva som betales i markedet. Mens markedsleien reflekterer hva som kan oppn\u00e5s ved ny utleie i dag, er gjengs leie et gjennomsnitt av leien i alle l\u00f8pende leieforhold av lignende husrom p\u00e5 lignende vilk\u00e5r. Gjengs leie kan derfor ikke kun baseres p\u00e5 markedspris for husrom for eksempel p\u00e5 finn.no p\u00e5 et gitt tidspunkt, men m\u00e5 ta utgangspunkt i priser over tid. Videre skal det tas hensyn til at sammenligningsgrunnlaget m\u00e5 v\u00e6re utleie p\u00e5 lignende vilk\u00e5r. Ettersom leiekontraktene i kommunal bolig i Troms\u00f8 kommune er tre \u00e5r, jf. dagens retningslinje for tildeling, kunne markedsleie i prinsippet v\u00e6rt innf\u00f8rt forl\u00f8pende i nye kontrakter. Begrensningene som gjengs leie medf\u00f8rer, gjelder for endring p\u00e5 husleie i l\u00f8pende kontrakter. Vi har derimot unntak fra 3-\u00e5rige kontrakter, der bl.a. omsorgsboliger tildeles p\u00e5 ubestemt tid. Utviklingen i boligsosialt arbeid i kommunen og i nasjonalt lovutvalg til ny Husleielov, tilsier at det vil komme endringer n\u00e5r det gjelder minstetid i kontrakter. \u00c5 innf\u00f8re to ulike strukturer for fastsetting av husleie vil ikke v\u00e6re hensiktsmessig. Gjengs leie innf\u00f8res derfor som prisstruktur b\u00e5de for nye kontrakter og l\u00f8pende kontrakter. Gjengs leie som prinsipp for leiefastsettelse er innf\u00f8rt i flere kommuner som har tatt aktivt grep om sin boligportef\u00f8lje, som Bergen, Trondheim, Stavanger og Oslo. Metode for fastsetting av gjengs leie Grunnlaget for fastsettelsen av ny husleiepris er viktig for etterpr\u00f8vbarhet og legitimitet. Metoden m\u00e5 ogs\u00e5 v\u00e6re h\u00e5ndterbar og ikke for kompleks for \u00e5 kunne ivaretas i daglig drift. Ut fra dette legger Troms\u00f8bolig KF f\u00f8lgende metode til grunn for \u00e5 komme frem til gjengs leie. Grunnlaget for fastsetting av gjengs leie vil baseres p\u00e5: 1. Markedsunders\u00f8kelse av leieniv\u00e5 for hva lignende boliger etter type og st\u00f8rrelse har v\u00e6rt priset for en periode p\u00e5 tre \u00e5r. Elementene for grunnpris i dagens modell reguleres opp prosentvis til \u00e5 tilsvare gjengs leie. 2. Kvaliteten med den enkelte bolig som justeringsfaktor. Med kvalitet anvendes justeringsfaktorer knyttet til beliggenhet og standard. Her beholdes justeringsfaktorer som anvendes i dagens husleieberegning, med et spenn p\u00e5 + 5 % til \u2013 15 %. Markedsunders\u00f8kelse: Det gis lite veiledning i lov og lovforarbeid hvordan man skal komme frem til hva som er \u201cgjengs leie\u201d i et bestemt marked, men det fremkommer at det b\u00f8r baseres p\u00e5 en form for markedsunders\u00f8kelse over tid. Markedet i Troms\u00f8 har de siste \u00e5rene v\u00e6rt preget av h\u00f8ye priser grunnet turisme og utleie p\u00e5 Air bnb. Dette er leieforhold med andre betingelser enn alminnelig utleie for en 3-\u00e5rsperiode som m\u00e5 tas med i vurderingen ved innhenting av datamaterialet. Videre kan data hentet fra unders\u00f8kelser inkludere tillegg som parkering, internett, str\u00f8m etc. Dette m\u00e5 ogs\u00e5 hensyntas. Troms\u00f8bolig KF har vurdert f\u00f8lgende kilder som relevant for markedsunders\u00f8kelse for fastsetting av gjengs leie for kommunale boliger i Troms\u00f8: SSBs markedsunders\u00f8kelse Statistisk Sentralbyr\u00e5 utf\u00f8rer \u00e5rlige leiemarked unders\u00f8kelser som kan anvendes som en relevant kilde ved vurdering av gjengs leie. Data er basert p\u00e5 leiekontrakter med profesjonelle utleieselskaper og privatpersoner som ikke leier ut til familie og venner. Utgifter til str\u00f8m og/eller oppvarming er ikke lagt til, heller ikke tillegg for garasje, balkong/terrasse og m\u00f8blement. Vi har valgt \u00e5 se p\u00e5 unders\u00f8kelser for Troms\u00f8 fra 2021-2023. Tabell hentet fra SSB leiemarkedunders\u00f8kelse. Finn.no Som grunnlag for fastsetting av gjengs leie har vi tilgjengelig data fra finn.no med datagrunnlag fra mars 2021 i kommunestyresak i 2022 samt en markedsunders\u00f8kelse utf\u00f8rt av Sne eiendom i 2023 der det er innhentet kvartalsvise tall fra finn.no i perioden juli -22 til april-23. Med sammenstilling av unders\u00f8kelsene i perioden mars-21 tilapril-23 foreligger f\u00f8lgende resultater: Tabell 2 utarbeidet p\u00e5 grunnlag av markedsrapport fra SNE og kommunestyrevedtak, viser gjennomsnittlig m\u00e5nedlig leie fra finn.no. Svakheten med innhentet data fra finn.no er at oversikten ikke tar h\u00f8yde for ulike tilleggstjenester som er inkludert/ikke inkludert som str\u00f8m, internett, oppvarming og parkering. Statistikken viser heller ikke faktisk inng\u00e5tte leiepriser. Det kan ha v\u00e6rt individuelle forhandlinger som ikke er mulig \u00e5 fange opp. Det kan ogs\u00e5 v\u00e6re store variasjoner p\u00e5 standard som ikke fremkommer i denne statistikken. Tallene er basert p\u00e5 gjennomsnittpriser pr kvadratmeter. Vekting av datagrunnlag Tabellen under viser den prosentvise forskjellen p\u00e5 innhentet tallgrunnlag fra SSB og finn.no i perioden 2021-2023 sammenlignet med dagens husleiepriser i kommunal bolig. Her er regnet gjennomsnittlig husleie hos SSB og finn.no for perioden som grunnlag for beregning. For 1- til 2-roms skiller ikke prisene seg nevneverdig mellom SSB og finn.no. Forskjellen ligger mellom 1,2 og 5,6 %. Fra 3-roms og oppover ser vi derimot en markant h\u00f8yere pris p\u00e5 finn.no enn hos SSB, fra 11,2 til 36,7 %. Dette kan forklares med at leieobjektene av denne st\u00f8rrelsen ofte kommer med parkering, balkong og andre tillegg som gir utslag i leiepris. I tillegg vil utleie p\u00e5 Air bnb p\u00e5virke prisene. Ved usikkerhet rundt tallgrunnlag b\u00f8r gjengs leie ikke legges for h\u00f8yt. Siden vi mangler gode verkt\u00f8y for \u00e5 gj\u00f8re filtreringer i datagrunnlaget fra finn.no, ser vi ikke at vi kan benytte oss av dette grunnlaget. Med bakgrunn i metodikken vi beregner husleie p\u00e5 i dag (justeringer for st\u00f8rrelse, beliggenhet og standard) vil SSB leiemarked unders\u00f8kelsen v\u00e6re et bedre utgangspunkt for \u00e5 beregne gjengs leie siden den ikke inneholder tilleggstjenester. Troms\u00f8bolig KF vil derfor inntil videre benytter SSB leiemarked unders\u00f8kelse som grunnlag for beregning av gjengs leie. Justering for kvalitet Ved innf\u00f8ring av gjengs leie, skal det fastsettes justeringsfaktorer knyttet til kvalitet. Det foreligger allerede i dag en justeringsfaktor p\u00e5 enhetene i forhold til beliggenhet. Denne vurderer vi \u00e5 beholde inntil videre. Justering p\u00e5 pris i forhold til boligstandard er derimot en faktor som m\u00e5 sikres et godt grunnlag. Her er det viktig \u00e5 definere klare kriterier for hva som utgj\u00f8r lav, middels og h\u00f8y standard. Dette m\u00e5 baseres p\u00e5 ulike faktorer som boligens tilstand og tilgjengelige fasiliteter. Her er noen kvalifikasjoner som vi vil vurdere i forhold til boligstandard: Kriterier Lav Standard Middels Standard H\u00f8y Standard Bygningens Eldre bygninger med Bygninger i god stand med Nyere eller nylig Tilstand betydelige mindre vedlikeholdsbehov, renoverte bygninger vedlikeholdsbehov, noe slitte overflater, med moderne slitte overflater, generelt funksjonelle materialer, ingen mangel p\u00e5 vedlikeholdsbehov og modernisering h\u00f8y kvalitet Planl\u00f8sning D\u00e5rlig planl\u00f8sning, Tilstrekkelig plass, God planl\u00f8sning, begrenset funksjonell planl\u00f8sning og rikelig med oppbevaringsplass tilstrekkelig oppbevaringsplass, oppbevaringsplass ekstra rom Sanit\u00e6r og Eldre fasiliteter, Funksjonelle fasiliteter, Moderne fasiliteter, Kj\u00f8kken behov for tilstrekkelig antall bad, flere bad, h\u00f8ykvalitets oppgradering, moderne men ikke kj\u00f8kkenutstyr, begrenset antall bad, luksuri\u00f8se spesialfunksjoner som enklere kj\u00f8kkenl\u00f8sninger gulvvarme kj\u00f8kkenl\u00f8sninger Tekniske Eldre eller Oppdaterte og funksjonelle Moderne, Installasjoner manglende installasjoner, elektrisk energieffektive installasjoner, anlegg med tilstrekkelig installasjoner, elektrisk anlegg med stikkontakter etter dagens elektrisk anlegg med f\u00e5 stikkontakter, behov, moderne rikelig antall enkel oppvarming, oppvarming, ventilasjon, stikkontakter og smart enkel ventilasjon og VVS-systemer, men ikke teknologi, avansert grunnleggende VVS- n\u00f8dvendigvis de nyeste oppvarming og systemer kj\u00f8lesystemer, avanserte VVS- systemer Fellesomr\u00e5der og Begrensede eller Godt vedlikeholdte H\u00f8ykvalitets Utend\u00f8rsomr\u00e5der d\u00e5rlige fellesomr\u00e5der, n\u00f8dvendige fellesomr\u00e5der, ekstra fellesomr\u00e5der, slitte fasiliteter som heis, fasiliteter som trapper, heis og sykkelparkering og treningsrom, velholdte utearealer utearealer hager og sv\u00f8mmebasseng Sikkerhet og Milj\u00f8 Begrensede Tilfredsstillende Omfattende sikkerhetstiltak, lite sikkerhetstiltak som sikkerhetstiltak som fokus p\u00e5 r\u00f8ykvarslere og sikkerhetskameraer milj\u00f8aspekter, enkle l\u00e5ssystemer, noen og alarmsystemer, l\u00e5ser og r\u00f8ykvarslere milj\u00f8vennlige tiltak som sterke milj\u00f8vennlige resirkuleringsmuligheter tiltak som solcellepaneler og energieffektive l\u00f8sninger, avanserte l\u00e5ssystemer Tilgjengelighet Begrenset Tilgjengelighet for personer Full tilgjengelighet for tilgjengelighet, trange med nedsatt personer med nedsatt d\u00f8rer, trapper uten funksjonsevne, heis, brede funksjonsevne, heis d\u00f8rer, men uten spesialtilpassede spesialtilpassede l\u00f8sninger l\u00f8sninger som automatisk d\u00f8r\u00e5pner, rullestolvennlige bad og kj\u00f8kken Overflater Enkle og eldre Standard overflater, parkett H\u00f8ykvalitets overflater, linoleum eller laminatgulv, vinyl med overflater, parkett eller vinylgulv, malte oppbrett, malte vegger, eller fliser av h\u00f8y vegger, eldre fliser nyere fliser kvalitet, vegger med moderne maling eller tapet, eksklusive fliser N\u00e5r man skal vurderer boligstandard, er det viktig \u00e5 se p\u00e5 en helhetlig kombinasjon av disse faktorene. Hver faktor b\u00f8r vurderes individuelt og samlet for \u00e5 f\u00e5 en n\u00f8yaktig vurdering av boligens totale standard. Dette vil sikre en rettferdig og transparent overgang til gjengsleie. I dag anvendes justeringsfaktor for lav \u2013 15 % og h\u00f8y standard + 5 %. Troms\u00f8bolig KF ser behov for en gjennomgang av standard i boligportef\u00f8ljen. Dagens standardvurdering anses \u00e5 v\u00e6re utdatert og mangler god dokumentasjon. Kartleggingen som er n\u00f8dvendig m\u00e5 gjennomf\u00f8res i den enkelte utleiebolig f\u00f8r innflytting, ved forlengelse eller etter varsel om befaring i l\u00f8pende kontrakter ved innf\u00f8ring av gjengs leie. Troms\u00f8bolig KF vil vurdere om kvalitetsvurderingen skal utf\u00f8res av takstmann for \u00e5 sikre objektiv vurdering, eller om foretaket selv skal utf\u00f8rer kartleggingen og evnt gj\u00f8r justeringer dersom det p\u00e5klages i de enkelte tilfeller. Resultat etter sammenstilling av datagrunnlag - markedsunders\u00f8kelse og justering for kvalitet Ut fra foreliggende markedsunders\u00f8kelser antas det at dagens husleie i kommunale boliger i gjennomsnittlig ligger ca 15 % under gjengs leie. Det er foretatt testing med ny beregning i Facilit,3 for \u00e5 sikre at \u00f8kningen tilsvarer cirka prisene i SSB leiemarked unders\u00f8kelse. Resultat fra testen f\u00f8lger i tabell under. 3 Facilit er FDV systemet som anvendes i Troms\u00f8bolig KF for Forvaltning, drift og vedlikehold av dagens boligmasse. Denne inneholder bl.a. en utleiemodul, hvor kontrakter opprettes og standardprising beregnes. Facilit produserer husleiegrunnlaget for fakturering. \u201cDagens pris\u201d og \u201cGjengs leie\u201d er innhentet fra Facilit f\u00f8r og etter regulering. Tall fra SSB er hentet ut med variablene rom og kvm. Videre viser tabellen potensielt h\u00f8yest og lavest pris med justeringsfaktorene beliggenhet og standard. Priselementene grunnpris, kvm pris og pris pr soverom justeres dermed opp med 15 % ved f\u00f8rste gangs regulering til gjengs leie. Etter dette vil gjengs leie \u00e5rlig reguleres til ny pris p\u00e5 utleieobjekt etter metoden som beskrevet over. Justeringer grunnet standard vil vurderes fortl\u00f8pende ved inng\u00e5else av nye kontrakter eller ved evnt tvistesaker. Nye grunnpriser er pr dags dato f\u00f8lgende: Basispris boenhet; kr 5 770-. Arealtillegg pr kvm kr 70,-. Romtillegg pr rom kr 870,-. Justeringsfaktorene \u201cBeliggenhet\u201d og \u201cstandard\u201d beholdes med f\u00f8lgende justeringsfaktor: Bydel Tromsdalen, Tomasjord og Troms\u00f8ya minus Hamna 1,0 Hamna, Kroken, Lunheim og Kval\u00f8ya (Eidkjosen-Finnvikdalen) 0,95 Kommunen for \u00f8vrig 0,85 Standard H\u00f8y 1,05 Middels 1,0 Lav 0,85 Implementering og forventet inntekts\u00f8kning Implementering av nye priser vil skje gradvis ved inng\u00e5else av nye husleiekontrakter og forlengelser. Omkring 70 % av dagens husleiekontrakter er tre\u00e5rige. For resterende kontrakter, herunder tidsubestemt leiekontrakter, kan man justere husleien utover indeksen tidligst 2,5 \u00e5r etter sist endring. Endringen skal varsles minst seks m\u00e5neder i forveien. Foretaket vil da justere alle tidsubestemte leieforhold med gjengs leie hvert tredje \u00e5r. Full implementering av nytt husleiesystem vil derfor ta inntil tre \u00e5r. Ved \u00f8kning av husleie til gjengs leie ansl\u00e5s det at husleieinntektene \u00f8ker med ca kr 17 millioner kroner i l\u00f8pet av en tre\u00e5rs periode med utgangspunkt i dagens justeringsfakorer, herunder bl.a. standardvurdering. Dette tallet er fratrukket en forventet \u00e5rlig vakanse p\u00e5 5 % (tomgangsleie grunnet vedlikehold og kontraktsadministrasjon). \u00c5rlig kan det estimeres ca 1/3, som vil si inntekts\u00f8kning p\u00e5 minimum kr 5,6 millioner kroner. Det er viktig \u00e5 p\u00e5peke at tilstandsgraden p\u00e5 dagens boligmasse ikke er tilstrekkelig kartlagt eller oppdatert i dagens husleiestruktur. Denne usikkerhetsfaktoren kan medf\u00f8re endel fratrekk i gjengs leie. Ved fornyelse av kontrakter eller inng\u00e5else av nye kontrakter vil det gjennomf\u00f8res standardvurdering som gir faktisk grunnlag for justering av pris. I tillegg vil gjengs leie vurderes \u00e5rlig. Dersom \u00e5rlig indeks er lavere enn gjengs pris, vil objektprisen endres til gjengs leie etter samme vurdering som over. Dette vil si at nye kontrakter fortl\u00f8pende vil ha oppdaterte gjengs leiepris. Systemendring Innf\u00f8ring av gjengs leie medf\u00f8rer ikke noen st\u00f8rre systemendring i Facilit da vi i stor grad beholder samme struktur som dagens. I Facilit er det pr dags dato ikke mulig \u00e5 skille innleide boligene fra resten av boligportef\u00f8ljen i prismodulen. Om innleide boliger skal omfattes av endringen n\u00e5 eller n\u00e5r de evntuelt overf\u00f8res KF i l\u00f8pet av 2025 er ikke avklart. Det er heller ikke avklart om det skal regnes kostnadsdekkende husleie for disse. Det tas forbehold som at det kan medf\u00f8re en kostnad for KFet dersom systemeier m\u00e5 gj\u00f8re endringer i prismodulen. Rapportering til styret For \u00e5 sikre etterpr\u00f8vbarhet av ordningen skal det \u00e5rlige tas ut rapporter som viser sammenligning med marked for regulering til gjengs leie. I tillegg skal det vurderes om justeringsfaktorer skal endres, dvs grunnlaget for \u00e5 vurdere beliggenhet og standard. Dette skal \u00e5rlig rapporteres til styret. Konsekvenser for leietakerne ved innf\u00f8ring av gjengs leie Prinsippet om gjengs leie vil medf\u00f8re at subsidier til vanskeligstilte gjennom lavere husleie enn markedspris, faller bort. Det er her viktig \u00e5 skille mellom hva som er ivaretakelse av bolig og hva som er ivaretakelse av leietaker. Troms\u00f8bolig KF sitt ansvar knyttes til i sikre l\u00f8pende drift og vedlikehold av boligmassen. Ansvaret for ivaretakelse av leietaker gjennom \u00f8konomisk bistand ligger til Troms\u00f8 kommune. \u00c5 innf\u00f8re gjengs leie vil tydeliggj\u00f8re dette skillet og sikre at Troms\u00f8bolig KF kan sette av midler til l\u00f8pende vedlikehold. Erfaringer fra Oslo tilsier at innf\u00f8ring av gjengs leie gj\u00f8r \u201cinnl\u00e5sningseffekten\u201d mindre. Det vil siat det er gunstig med tanke p\u00e5 at kommunal bolig skal v\u00e6re \u201cmidlertidig\u201d og vil gj\u00f8re flere kommunale leietakere i stand til \u00e5 senere \u00e5 leie p\u00e5 det private markedet, evt betjene et startl\u00e5n. Innf\u00f8ring av gjengs leie vil sannsynlig ha den konsekvens at flere leietakere vil ha behov for \u00f8konomisk bistand fra kommunen for \u00e5 dekke sine bokostnader. Pr i dag kan alle med h\u00f8ye husleiekostnader og lave inntekter s\u00f8ke om statlig bost\u00f8tte til Husbanken. Denne st\u00f8tten er derimot begrenset. I Oslo kommune er det innf\u00f8rt to ulike ordninger for kommunal bost\u00f8tte. En Oslost\u00f8tte som beregnes flatt med 11 % fratrekk p\u00e5 husleien for alle kommunale boliger med gjengs leie. Den andre bost\u00f8tten er behovspr\u00f8vd og kommer i tillegg til Oslost\u00f8tten. I tillegg legger det en f\u00f8ring om at leietaker skal s\u00f8ke statlig bost\u00f8tte. Troms\u00f8 kommune m\u00e5 vurdere om kommunen skal finansiere en egen kommunal bost\u00f8tte for leietakere samtidig med innf\u00f8ring av gjengs leie. I kommunestyresak 97/22, ble det lagt til grunn 10 % kommunal bost\u00f8tte i kombinasjon med gjengs leie. F\u00f8r implementering av ny struktur for husleiefastsetting i kommunale boliger, er det viktig at ber\u00f8rte enheter i kommunen gis informasjon. Dette er i hovedsak Boligkontoret og forvaltningskontorene som tildeler samt NAV som yter \u00f8konomisk bistand og sosialhjelp til vanskeligste p\u00e5 boligmarkedet i dag. I tillegg b\u00f8r det sikres at endringen kommuniseres ut til media og p\u00e5 Troms\u00f8 kommunes hjemmeside. Oppsummering Gjengs leie vil bidra til en mer \u00f8konomisk b\u00e6rekraftig bolig\u00f8konomi. Samtidig kan det bidra til \u00e5 gj\u00f8re prissettingen p\u00e5 kommunens boliger mer rettferdig og i tr\u00e5d med lokale markedsforhold. Flere andre byer har gode erfaringer med metodikken, blant annet at \u00abinnl\u00e5nsningseffekten\u00bb blir mindre med bedre rotasjon p\u00e5 boligene, og dermed kan man frigj\u00f8re flere kommunale boliger for dem som til enhver tid har st\u00f8rst behov. Gjengs leie m\u00e5 sees i sammenheng med kommunal bost\u00f8tte. Ved innf\u00f8ring av gjengs leie leverer boligforetaket p\u00e5 et viktig premiss i kommunestyrets vedtak om opprettelsen av et eget boligforetak. "
}