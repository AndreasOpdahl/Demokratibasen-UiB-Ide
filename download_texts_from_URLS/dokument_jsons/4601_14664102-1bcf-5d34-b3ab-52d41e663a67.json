{
  "dokument_id": "14664102-1bcf-5d34-b3ab-52d41e663a67",
  "doc_type": "case_attachment",
  "kommune": 4601,
  "tittel": "Statsforvalteren stadfester. Hamrevegen 250. gnr 96 bnr 743 klagesak, Ombruksentral, dispensasjon fra arealform\u00e5l",
  "url": "https://bergen.kommune.no/politikere-utvalg/api/fil/bk360/11588559/Statsforvalteren-stadfester-Hamrevegen-250-gnr-96-bnr-743-klagesak-Ombruksentral-dispensasjon-fra-arealformal",
  "tekst": " V\u00e5r dato: V\u00e5r ref: 14.10.2024 2024/10780 Deres dato: Deres ref: 07.02.2024 514405-601- 12429653.1 ADVOKATFIRMAET SCHJ\u00d8DT AS AVD BERGEN Saksbehandler, innvalgstelefon Postboks 2022 Nordnes Hilde \u00d8ye, 5557 2130 5817 BERGEN Bergen kommune gbnr. 96/743, Hamrevegen 250. Klage p\u00e5 avslag p\u00e5 s\u00f8knad om oppf\u00f8ring av ombrukssentral. Vi viser til Bergen kommunes oversendelse av klagesaken i brev datert 11.07.2024. Vedtak Statsforvalteren stadfester Bergen kommunes vedtak datert 18.01.2024, sak 21/24. Sakens bakgrunn I vedtak den 18.01.2024 avslo Bergen kommune s\u00f8knad fra Hamrevegen 250 AS om midlertidig oppf\u00f8ring av ombrukssentral for byggevarer og kontorbrakkerigg i tilknytning til virksomheten p\u00e5 eiendom med gbnr. 96/743. Det skal etableres tre rubbhaller p\u00e5 henholdsvis 740 m2, 1800 m2 og 1125 m2. Kontorbrakkeriggen er p\u00e5 72 m2. Det skal videre etableres 12 parkeringsplasser og 8 sykkelparkeringer. Tiltaket krever dispensasjon fra arealform\u00e5let i gjeldende reguleringsplan, KPA 2018 \u00a7 6.2.2 om byggegrense mot vassdrag og fra rekkef\u00f8lgekrav i reguleringsplan \u00a7 1.2. Slike dispensasjoner er oms\u00f8kt med en varighet p\u00e5 fire \u00e5r. Kommunen er av den oppfatning at vilk\u00e5rene for dispensasjon i plan- og bygningsloven (pbl.) \u00a7 19-2 ikke er oppfylt. Saken har en lang historikk og omfattende dokumentasjon. Vi forutsetter at b\u00e5de sakshistorikken og dokumentasjonen er kjent for partene. Vi vil derfor kun g\u00e5 gjennom hovedpunktene i det f\u00f8lgende. S\u00f8knaden ble f\u00f8rst avsl\u00e5tt i vedtak datert 12.07.2023. Avslaget ble p\u00e5klaget av tiltakshaver Hamrevegen 250 AS den 02.08.2023. Byr\u00e5den omgjorde avslaget i fullmaktvedtak den 04.09.2023, og ga midlertidig dispensasjon til tiltaket for 4 \u00e5r. Byr\u00e5den sitt vedtak ble igjen p\u00e5klaget av naboer H\u00e5kon T. Nilssen, Trond Aage Losvik mfl. og Anders Nygaard i klager henholdsvis 19.09.2023, 21.09.2023 og 24.10.2023. Utvalg for milj\u00f8 og byutvikling behandlet saken i m\u00f8te den 18.01.2024, sak 21/24. Utvalget opphevde byr\u00e5dens vedtak og ga avslag p\u00e5 s\u00f8knad om dispensasjon. Dere har, p\u00e5 vegne av tiltakshaver, p\u00e5klaget vedtaket av 18.01.2024 i brev datert 07.02.2024. Det er i hovedsak gjort gjeldende at vedtaket bygger p\u00e5 uriktig faktisk avgj\u00f8relsesgrunnlag og uriktig rettsanvendelse. Videre at avslaget er mangelfullt begrunnet og har ytterligere saksbehandlingsfeil. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Feilene inneb\u00e6rer hver for seg, og samlet, at vedtaket m\u00e5 kjennes ugyldig. Tiltakshaveren mener at vilk\u00e5rene for dispensasjon er oppfylt. Vi viser til klagen i sin helhet. Utvalg for milj\u00f8 og byutvikling behandlet klagen i m\u00f8te den 25.06.2024, sak 222/24. Klagen ble ikke tatt til f\u00f8lge. Vedtaket ble fattet med 15 mot 2 stemmer. Saken er derfor sendt til Statsforvalteren for endelig klagebehandling. Den 05.08.2024 sendte Bergen Ombrukssentral AS inn merknader til Statsforvalteren. I merknadene gis det en redegj\u00f8relse for bakgrunnen for klagen. Foretaket viser ogs\u00e5 til forhold som anses som fordeler ved tiltaket. Det gis uttrykk for at tiltaket bidrar til \u00e5 tilfredsstille et stort sirkul\u00e6rt behov for byggebransjen, at Bergen kan f\u00e5 p\u00e5 plass en ombrukssentral n\u00e5, at tomten er arealn\u00f8ytral og bygningsmassen fleksibel, \u00f8konomiske b\u00e6rekraftige sirkul\u00e6re forretningsmodeller, n\u00e6rhet til andre sirkul\u00e6re akt\u00f8rer og Bergen by, og at kommunen er positive til dispensasjon for byggegrense langs vassdrag og rekkef\u00f8lgekrav i reguleringsplanen. P\u00e5 den andre siden mener Bergen Ombrukssentral AS at ulempene ved tiltaket er at eiendommen er regulert til et annet form\u00e5l. Det vises til at trafikken som tiltaket vil medf\u00f8re ikke kan defineres som \u00abbetydelig tungtrafikk\u00bb slik som UMBY skriver i sitt vedtak og at UMBY ogs\u00e5 tar feil n\u00e5r de mener at ombrukssentralen medf\u00f8rer \u00abbetydelig st\u00f8y\u00bb. Visere viser erfaringsnotat fra Sirkul\u00e6r Ressursentral at det ikke foreligger utfordringer med st\u00f8v i forbindelse med deres drift. Bergen Ombrukssentral AS mener ogs\u00e5 at en ombrukssentral vil v\u00e6re forenlig med kulturform\u00e5let. Endelig trekkes viktigheten av at kommunen og Statsforvalteren f\u00f8lger opp og legger til rette for at klimam\u00e5lene skal n\u00e5s frem. Flyfoto over omr\u00e5det Regelverk Statsforvalteren er delegert myndighet til \u00e5 avgj\u00f8re klagesaker etter plan- og bygningsloven, se pbl. \u00a7 1-9 femte avsnitt og rundskriv T-2/09. Statsforvalteren kan \u00abpr\u00f8ve alle sider av saken og herunder ta hensyn til nye omstendigheter\u00bb. Vi \u00abskal vurdere de synspunkter som klageren kommer med, og kan ogs\u00e5 ta opp forhold som ikke er ber\u00f8rt av ham\u00bb, jf. fvl. \u00a7 34 andre avsnitt. Statsforvalteren kan stadfeste kommunens vedtak, omgj\u00f8re vedtaket eller oppheve det og sende saken tilbake til kommunen for helt eller delvis ny behandling, jf. fvl. \u00a7 34 fjerde avsnitt. Side: 3/7 Plansituasjon Eiendommen ligger i et omr\u00e5de som i kommuneplanens arealdel for Bergen kommune, vedtatt av Bystyret den 19.06.2019, er avsatt til arealform\u00e5let idrettsanlegg. Deler av eiendommen ligger ogs\u00e5 innenfor hensynssone H220_3 (vei st\u00f8y \u2013 gul sone). Eiendommen er detaljregulert i reguleringsplan FANA. GNR 96 DEL AV BNR 1, FANA PRESTEG\u00c5RD, FANA RIDESENTER, ikrafttredelsesdato 19.11.2007. Her er eiendommen avsatt til arealform\u00e5let idrettsanlegg - ridesenter. Det f\u00f8lger av \u00a7 3.1 i reguleringsplanen at det i omr\u00e5de for idrett \u2013 ridesenter kan anlegges \u00abstallbygg, ridehall og andre tilh\u00f8rende bygg med inntil 5000m2 grunnflate (BYA) og inntil 12 m m\u00f8neh\u00f8yde\u00bb, \u00abveger og plasser, herunder parkeringsplasser, for anlegget\u00bb og \u00abtreningsbaner og ridestier\u00bb. Det f\u00f8lger av KPA \u00a7 2.4 at \u00ab[v]ed motstrid gjelder kommuneplanens arealdel foran eldre reguleringsplaner vedtatt f\u00f8r 1.1.2013\u00bb. Vilk\u00e5r for dispensasjon Pbl. \u00a7 19-2 f\u00f8rste avsnitt sl\u00e5r fast at \u00abkommunen kan gi varig eller midlertidig dispensasjon fra bestemmelser fastsatt i eller i medhold av\u00bb plan- og bygningsloven. Kommunens adgang til \u00e5 gi dispensasjon er likevel begrenset. Det f\u00f8lger av pbl. \u00a7 19-2 andre avsnitt at dispensasjon ikke kan gis \u00abdersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt\u00bb. Videre skal \u00abfordelene ved \u00e5 gi dispensasjon [...] v\u00e6re klart st\u00f8rre enn ulempene\u00bb, jf. \u00a7 19-2 andre avsnitt. De to vurderingene er selvstendige vilk\u00e5r, som begge m\u00e5 v\u00e6re oppfylt for at kommunen kan gi dispensasjon. Vilk\u00e5rene er rettslige vurderingstema, ikke et kommunalt skj\u00f8nn, og kan derfor overpr\u00f8ves fullt ut.1 Dersom begge vilk\u00e5rene er oppfylt, m\u00e5 kommunen gj\u00f8re en vurdering av om det skal innvilges dispensasjon, jf. ordet \u00abkan\u00bb i \u00a7 19-2 f\u00f8rste avsnitt. Det er f\u00f8lgelig ingen som har krav p\u00e5 \u00e5 f\u00e5 dispensasjon.2 Statsforvalterens vurdering Innledende kommentarer Vi vurderer saken som godt nok opplyst, det er klaget til rett tid, og vilk\u00e5rene for \u00e5 behandle klagen er oppfylt. Det oms\u00f8kte tiltaket krever dispensasjon fra gjeldende arealform\u00e5l, KPA 2018 \u00a7 6.2.2 om byggegrense mot vassdrag og rekkef\u00f8lgekrav i reguleringsplanen \u00a7 1.2 for \u00e5 kunne realiseres. Det avgj\u00f8rende i det f\u00f8lgende er derfor om vilk\u00e5rene for dispensasjon er oppfylt. Det er videre flere anf\u00f8rsler om saksbehandlingsfeil i tilknytning til kommunens vurdering, som vil tas stilling til underveis i vurderingen. Dispensasjon fra gjeldende arealform\u00e5l Det foreligger uenighet om hvilket arealform\u00e5l som er riktig \u00e5 legge til grunn i vurderingen. I klagen vises det til at UMBY i vedtaket av 18.01.2024 legger til grunn at dispensasjonsvurderingen skal ta utgangspunkt i arealform\u00e5let i kommuneplanen, og ikke i reguleringsplanen. Det vises til at dette gir uttrykk for en uriktig rettsanvendelse og at det ikke finnes legitimt grunnlag for \u00e5 ta utgangspunkt i kommuneplanens arealform\u00e5l \u00abidrettsanlegg\u00bb istedenfor det mer spissede arealform\u00e5let \u00abidrett- ridesenter\u00bb i reguleringsplanen. 1 Ot.prp. nr. 32 (2007-2008) s. 242. 2 Se Prop. 169 L (2020-2021) s. 25. Side: 4/7 Byr\u00e5det har tatt stilling til anf\u00f8rselen i sin behandling den 16.04.2024. Byr\u00e5det mener arealform\u00e5let \u00abidrett \u2013 ridesenter\u00bb m\u00e5 regnes som et mer detaljert underform\u00e5l til samme arealkategori som kommuneplanens arealform\u00e5l idrettsanlegg. Byr\u00e5det er derfor enig i at det ikke foreligger motstrid, og at det er arealform\u00e5let \u00abidrett \u2013 ridesenter\u00bb som skulle v\u00e6rt lagt til grunn i utvalgets vurderinger. UMBY har i m\u00f8te den 25.06.2024 p\u00e5 sin side vist til at n\u00e5r \u00abny kommuneplan er i motstrid med, eller har et videre arealform\u00e5lsdefinisjon enn eldre reguleringsplan \u2013 s\u00e5 m\u00e5 reguleringsplanens innhold anses justert i lys av dette\u00bb. Ved motstrid vil kommuneplanens arealdel gjelde foran den aktuelle reguleringsplanen, jf. KPA \u00a7 2.4. I KPA er den aktuelle eiendommen avsatt til arealform\u00e5let idrettsanlegg, som er et underform\u00e5l til arealform\u00e5let bebyggelse og anlegg, se pbl. \u00a7 11-7 nr. 1. Hvilken type idrettsanlegg eiendommen er avsatt til, er n\u00e6rmere regulert i den aktuelle reguleringsplanen p\u00e5 eiendommen. Her er det bestemt at eiendommen er avsatt til reguleringsform\u00e5let idrettsanlegg \u2013 ridesenter, jf. plan- og bygningsloven av 1985 \u00a7 25 f\u00f8rste ledd nr. 6. Dette er et mer spesifisert form\u00e5l under det mer generelle arealform\u00e5let idrettsanlegg. Vi kan derfor ikke se at det er motstrid mellom disse arealform\u00e5lene, og legger til grunn at det riktige utgangspunktet for vurderingen er arealform\u00e5let \u00abidrettsanlegg \u2013 ridesenter\u00bb. At UMBY i sin behandling den 18.01.2024 tok utgangspunkt i det mer generelle arealform\u00e5let idrettsanlegg, utgj\u00f8r dermed en feil. Byr\u00e5det har vurdert at feilen ikke har virket bestemmende p\u00e5 vedtakets innhold, jf. fvl. \u00a7 41. Dette begrunnes med at vurderingene som utvalget har foretatt \u00abutelukker ikke ridesenter p\u00e5 eiendommen, og en m\u00e5 legge til grunn at samme momenter i utvalgets vurdering ville lagt til grunn for rett arealform\u00e5l. Utvalget har i tillegg eksplisitt tiltr\u00e5dt Plan- og bygningsetatens opprinnelige avslagsvedtak og fagnotat som har behandlet dispensasjon fra rett arealform\u00e5l\u00bb. Vi har ikke vesentlige merknader til Byr\u00e5dets vurdering p\u00e5 dette punktet. Vi er enige i at dette ikke utgj\u00f8r en feil som har virket bestemmende p\u00e5 vedtakets innhold, jf. fvl. \u00a7 41. Vi legger s\u00e6rlig vekt p\u00e5 at utvalget eksplisitt har tiltr\u00e5dt plan- og bygningsetatens opprinnelige avslagsvedtak og fagnotatet der dispensasjon er behandlet med riktig utgangspunkt. I den f\u00f8lgende vurderingen tar vi derfor utgangspunkt i reguleringsplanens arealform\u00e5l idrett-ridesenter. Det er ikke omtvistet at tiltaket som s\u00f8kes etablert, en ombrukssentral, klart ikke er i tr\u00e5d med arealform\u00e5let idrettsanlegg \u2013 ridesenter. Tiltaket krever f\u00f8lgelig dispensasjon for \u00e5 kunne realiseres. F\u00f8rste sp\u00f8rsm\u00e5l er om en dispensasjon vil f\u00f8re til at hensynene bak reguleringsform\u00e5let \u00abidrett \u2013 ridesenter\u00bb blir \u00abvesentlig tilsidesatt\u00bb, jf. pbl. \u00a7 19-2 andre avsnitt. Hensynene bak reguleringsform\u00e5let idrettsanlegg \u2013 ridesenter er \u00e5 opprette et ridesenter med tilh\u00f8rende fasiliteter. Reguleringsplanen skal videre ikke bare ivareta hensynet til utviklingen av det konkrete byggeomr\u00e5det, men ogs\u00e5 forutberegnelighet for alle ber\u00f8rte. Innbyggerne skal kunne innrette seg i tiltro til det som framg\u00e5r av planen, og at endringer av mer generell betydning, skjer etter framgangsm\u00e5tene i plan- og bygningsloven kapittel 11 og 12, om endring av planer. Etablering av en ombrukssentral for byggevarer og kontorbrakkerigg i tilknytning til virksomheten, er klart nok ikke et tiltak i tr\u00e5d med reguleringsform\u00e5let. Dette taler for at en dispensasjon vil medf\u00f8re at hensynene bak reguleringsform\u00e5let blir tilsidesatt. Tiltakshaver argumenterer imidlertid for at reguleringsform\u00e5let ikke vil bli \u00abvesentlig\u00bb satt til side. Dette begrunnes i stor grad med at hensynene bak arealform\u00e5let ikke gj\u00f8r seg gjeldende med nevneverdig tyngde i dag, sammenlignet med det som var tilfellet da reguleringsplanen ble vedtatt for over 16 \u00e5r siden. Nedleggingen av Fana Side: 5/7 Rytterklubb og styrking av ridetilbudet andre steder har redusert behovet for tilsvarende aktivitet p\u00e5 eiendommen. Tiltakshaver mener det ovennevnte s\u00e6rlig m\u00e5 gjelde n\u00e5r det kun er tale om en tidsbegrenset dispensasjon. Midlertidig dispensasjon og drift av ombrukssentral i tr\u00e5d med det oms\u00f8kte vil ikke forringe eiendommen eller redusere dens verdi som fremtidig areal til bruk for ridesenter eller annet idrettsanlegg. Det vises ogs\u00e5 til at tomten allerede er opparbeidet, og at det ikke skal gj\u00f8res ytterligere terrenginngrep i forbindelse med tiltakene. Ut ifra sakens opplysninger, ser vi at behovet for et ridesenter ikke gj\u00f8r seg gjeldende med samme styrke som da reguleringsplanen ble vedtatt. Videre har den aktuelle eiendommen i byggeperioden for E39 v\u00e6rt benyttet til riggomr\u00e5de. Dette inneb\u00e6rer at omr\u00e5det allerede er planert ut og opparbeidet, og at det er noen eksisterende rubbhaller og brakkerigger der i dag. Selv om omr\u00e5det i dag er opparbeidet og planert ut, er det ikke noe som tilsier at den aktuelle eiendommen ikke kan benyttes for \u00e5 anlegge ridesenter. Etter v\u00e5r vurdering er det fortsatt mulig i dag \u00e5 ivareta hensynene bak reguleringen. Dere har ogs\u00e5 vist til at tiltaket er oms\u00f8kt for en periode p\u00e5 fire \u00e5r, og at det i mellomtiden er tenkt \u00e5 starte opp en reguleringsplanprosess for \u00e5 legge til rette for en ombrukssentral med tilh\u00f8rende fasiliteter. Selv om det er tale om et tiltak av begrenset varighet, vil ikke det gj\u00f8re at hensynene bak arealform\u00e5let tilsidesettes i mindre grad, i den perioden tiltaket varer. Slik vi oppfatter kommunen er det, av hensyn til forutberegnelighet og mulig p\u00e5virkning for n\u00e6romr\u00e5det, heller ikke \u00f8nskelig med en midlertidig fravikelse. Det er riktig at dette momentet er generelt slik tiltakshaver anf\u00f8rer, men slike overordnede planhensyn m\u00e5 etter omstendighetene kunne veie tyngre enn mer konkrete og stedlige argumenter som taler for \u00e5 dispensere, jf. Rt. 2007 s. 257 avsn. 50-52. Etter v\u00e5rt syn m\u00e5 dette s\u00e6rlig gjelde ved det faglig- og arealpolitiske skj\u00f8nnet om hvorvidt ein dispensasjon skal gis, jf. \u00a7 19-2 f\u00f8rste ledd, men ogs\u00e5 ved bed\u00f8mmelsen av de rettslige vilk\u00e5rene i andre ledd. I lovens forarbeider fremg\u00e5r det at \u00ab[f]or mindre tiltak vil det kunne fremst\u00e5 som un\u00f8dvendig ressurskrevende \u00e5 gjennomf\u00f8re en planprosess med den mer omfattende saksbehandling som kreves for dette, s\u00e6rlig der avviket fra plan i seg selv ikke er omstridt eller kontroversielt\u00bb.3 Uttalelsen gir n\u00e6rmere retningslinjer for i hvilke tilfeller det er n\u00e6rliggende med dispensasjon. Vi mener beskrivelsen i forarbeidet ikke treffer for det oms\u00f8kte tiltaket, s\u00e6rlig i lys av at tiltaket som oms\u00f8kes i stor grad skiller seg fra det arealform\u00e5let reguleringsplanen legger opp til. Vi mener at et tiltak som det oms\u00f8kte, i s\u00e5 fall m\u00e5 gjennomg\u00e5 en planprosess, for \u00e5 sikre at alle ber\u00f8rte parter blir h\u00f8rt og at mulige konsekvenser ved tiltaket i st\u00f8rre grad blir klarlagt. En slik prosess vil ogs\u00e5 v\u00e6re egnet til \u00e5 avklare arealbruken p\u00e5 lengre sikt enn den oms\u00f8kte perioden, noe kommunen ogs\u00e5 m\u00e5 kunne vektlegge. Avslutningsvis vil vi ogs\u00e5 trekke frem at Milj\u00f8verndepartementet i uttalelse UMD-2010-2535 gir uttrykk for at \u00abfylkesmannen p\u00e5 generelt grunnlag skal v\u00e6re sv\u00e6rt tilbakeholden med \u00e5 omgj\u00f8re en kommunes avslag p\u00e5 s\u00f8knad om dispensasjon fra plan. Dette gjelder uavhengig av om planen ivaretar viktige nasjonale eller regionale interesser/hensyn, eller om planen i hovedsak er et resultat av ulike lokale avveininger\u00bb. P\u00e5 denne bakgrunn har vi kommet til at vilk\u00e5rene for \u00e5 dispensere fra reguleringsplanen ikke er oppfylt, jf. pbl. \u00a7 19-2 andre avsnitt. Vi har derfor ikke tatt klagen til f\u00f8lge. Etter dette er det ikke 3 Se Prop. 169 L (2020-2021) s. 22. Side: 6/7 n\u00f8dvendig \u00e5 g\u00e5 n\u00e6rmere inn p\u00e5 mulige fordeler og ulemper ved \u00e5 dispensere, som utgj\u00f8r en stor del av argumentasjonen i saken. Dette som f\u00f8lge av at det uansett ikke har betydning for utfallet av saken. Av samme grunn vil vi heller ikke g\u00e5 n\u00e6rmere inn p\u00e5 en vurdering av dispensasjon fra rekkef\u00f8lgekravet i \u00a7 1.2 reguleringsplanen og KPA2018 \u00a7 6.2.2 om byggegrense langs vassdrag. I klagens pkt. 4.3 anf\u00f8res at en \u00abvurdering tilsvarende den UMBY har foretatt, tuftet p\u00e5 verdipregede og generelle betraktninger, tilfredsstiller ikke forvaltningslovens krav til begrunnelse i \u00a7 25 annet ledd\u00bb. Dette underbygges med redegj\u00f8relsen i klagens pkt. 4.1, med tiltakshavers anf\u00f8rsler for hvorfor vedtaket bygger p\u00e5 uriktig faktisk grunnlag. Forvaltningsloven \u00a7 25 stiller krav til begrunnelsens innhold, herunder at \u00abde faktiske forhold som vedtaket bygger p\u00e5\u00bb skal nevnes. Forholdene som p\u00e5pekes i punkt 4.1 i klagen er i hovedsak at kommunen ikke har forklart hva som menes med betydelig tungtrafikk, og at det ikke er riktig at tiltaket er forbundet med betydelig tungtrafikk. I tillegg har ikke kommunen n\u00e6rmere redegjort for hvilke \u00abn\u00e6rmilj\u00f8ulemper\u00bb tiltaket vil medf\u00f8re. Slik vi leser vedtaket fra UMBY den 18.01.2024, sammen med begrunnelsen i avslaget den 12.07.2023 og fagnotatet datert 30.08.2023 som eksplisitt er henvist til, er det avgj\u00f8rende for vurderingen at tiltaket vil medf\u00f8re en bruk av omr\u00e5det som ikke samsvarer med det gjeldende arealform\u00e5let. Dette kan i seg selv utgj\u00f8re en \u00abvesentlig tilsidesettelse\u00bb av hensynene bak arealform\u00e5let. Det legges ogs\u00e5 vekt p\u00e5 forutsigbarhet rundt fremtidig arealbruk. Denne vurderingen gjelder uavhengig av hvor stor p\u00e5virkning tiltaket har for omgivelsene rundt, som er av betydning under vurderingen av tiltakets fordeler og ulemper. Vi mener begrunnelsen her er tilstrekkelig. Vi finner etter dette at kommunen i tilstrekkelig grad har begrunnet sitt vedtak, jf. fvl. \u00a7 25. Det vises i klagen ogs\u00e5 til at vedtaket er i strid med utredningsplikten i forvaltningsloven \u00a7 17. Det vises til at de alvorlige feilene i vedtakets faktiske avgj\u00f8relsesgrunnlag viser at UMBY ikke har p\u00e5sett at \u00absaken er s\u00e5 godt opplyst som mulig\u00bb f\u00f8r vedtaket ble fattet. Tiltakshaver oppfatter saksbehandlingen som uryddig med henvisning til dialogm\u00f8te med naboer og uttalelser i media om votering f\u00f8r utvalgets vedtak. Byr\u00e5det har i m\u00f8te den 16.04.2024 vurdert at \u00abdisse forhold ikke kan regnes som forh\u00e5ndstilsagn, og at det rettslig sett er ingenting til hinder for at utvalget tar i betraktning nye momenter frem til vedtaket blir fattet\u00bb. Vi er her enige med Byr\u00e5det, og vi er heller ikke av den oppfatning at det foreligger andre forhold som tilsier at utredningsplikten i forvaltningsloven ikke er overholdt. N\u00e5r det gjelder uenighetene omkring ulempene som tiltaket vil medf\u00f8re, er dette etter v\u00e5r vurdering ikke avgj\u00f8rende for dispensasjonssaken. Dette er ogs\u00e5 forhold som taler for at et tiltak som det oms\u00f8kte burde inng\u00e5 i en reguleringsprosess, for \u00e5 sikre at tiltakets ulemper klarlegges. Oppsummering Klagen har ikke f\u00f8rt frem. Statsforvalteren stadfester kommunens vedtak datert 18.01.2024. V\u00e5rt vedtak er endelig og kan ikke p\u00e5klages, jf. forvaltningsloven \u00a7 28 tredje avsnitt. Med hilsen Stine Ross Ids\u00f8 Hilde \u00d8ye seniorr\u00e5dgiver r\u00e5dgiver Side: 7/7 Dokumentet er elektronisk godkjent Kopi til: HAMREVEGEN 250 AS Conrad Mohrs veg 23A 5072 BERGEN BERGEN KOMMUNE Postboks 7700 5020 BERGEN Trond \u00c5ge Losvik Nordheimsvegen 37 5243 Fana H\u00e5kon Tryti Nilssen Nordheimsvegen 12 N 5243 Fana Anders Nygaard Nordheimsvegen 31 B 5243 Fana "
}