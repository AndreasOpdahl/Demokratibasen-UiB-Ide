{
  "dokument_id": "d23c2367-31fd-5c3f-aaca-95400c7a3b3c",
  "doc_type": "case_attachment",
  "kommune": 4601,
  "tittel": "Fagnotat datert 25.02.2025",
  "url": "https://bergen.kommune.no/politikere-utvalg/api/fil/bk360/12206886/Fagnotat-datert-25-02-2025",
  "tekst": " Plan- og bygningsetaten Til Fagnotat BBU - Seksjon forvaltning og mobilitet V\u00e5r referanse: KLAGE-2024/18184-12 (Arbeidssted) Saksbehandler: Stine Stephansen Dato: 25.02.2025 Fra PBE Juss og tilsyn - Juridisk (Arbeidssted) KLAGE P\u00c5 VEDTAK: 8/79/0/0 Sanddalsbotn 24. Klage p\u00e5 tillatelse. Nybygg enebolig med garasje, utomhusanlegg Naboene Irene Eeg Tveit, Raymond Eeg Tveit (8/257), Birger R\u00f8s\u00e6ther, Hvem klager? Monica R\u00f8s\u00e6ther (8/258), Anne Kristin Ramstad og Jone Engelsvold (8/259) ved felles brev datert 02.12.2024. Nybygg enebolig med garasje. Boligen har bruksareal p\u00e5 168 m2 og garasjen har bruksareal p\u00e5 22 m2. Utomhusanlegg med uteoppholdsareal, Tiltaket parkering, forst\u00f8tningsmur og private stikkledninger. Muren har en lengde p\u00e5 2,4 + 7,3 m og en h\u00f8yde opp til 2,7 m. Tillatelse til tiltak med ansvarsrett datert 13.11.2024. Det er gitt Vedtaket dispensasjon fra reguleringsplanen som viser plassering av nye eneboliger og byggegrense langs offentlig vei. Kommuneplanens arealdel 2018, planID 65270000, i kraft 19.06.2019. Arealform\u00e5l: Bebyggelse og anlegg \u2013 \u00f8vrig byggesone, Landbruks-, natur- Planstatus og friluftsform\u00e5l (vann- og avl\u00f8psledning). Reguleringsplan FANA. SANDAL/S\u00c6DAL/NATTLAND, PLANOMR\u00c5DE 2, planID 6350000, i kraft 04.03.1985. Arealform\u00e5l: Byggeomr\u00e5de \u2013 bolig (felt c). Dispensasjon fra reguleringsplanen er gitt p\u00e5 uriktig grunnlag. S\u00f8knaden skulle v\u00e6rt avsl\u00e5tt med henvisning til at videre fortetting i omr\u00e5det m\u00e5 Klagegrunner vurderes i en st\u00f8rre sammenheng. Subsidi\u00e6rt klages det p\u00e5 forhold knyttet til saksbehandlingen samt plasseringen av det oms\u00f8kte tiltaket i terreng og n\u00e6rhet til naboeiendommer. Behov for ytterligere Det er ikke behov for ytterligere saksbehandling ved en eventuell saksbehandling ved omgj\u00f8ring. eventuell omgj\u00f8ring Tillatelse til tiltak med ansvarsrett datert 13.11.2024 opprettholdes. Klagen Anbefalt vedtak tas ikke til f\u00f8lge. Med hilsen Plan- og bygningsetaten Ulf S\u00e6terdal avdelingsleder Tarje Wanvik Dette dokumentet er godkjent elektronisk. etatsdirekt\u00f8r Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 1. Om saken S\u00f8knaden gjelder: \u2022 Nybygg enebolig med garasje. Boligen har et bruksareal p\u00e5 168 m2 og garasjen har et bruksareal p\u00e5 22 m2. Samlet har tiltaket er bruksareal p\u00e5 190 m2. \u2022 Utomhusanlegg med uteoppholdsareal, parkering, forst\u00f8tningsmur og private stikkledninger. Muren har en lengde p\u00e5 2,4 + 7,3 meter og h\u00f8yde opp til 2,7 meter. Tiltaket krever dispensasjon fra reguleringsplanen som viser plassering av nye eneboliger og byggegrense langs offentlig vei. Det er s\u00f8kt om nevnte dispensasjoner. Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven (pbl.) \u00a7 21-3, og det er mottatt merknad fra eierne av gnr 8 bnr 39 og 259 ved Jone Engelsvold, gnr 8 bnr 39 og 258 ved Monica Hansen R\u00f8s\u00e6ther og Birger R\u00f8s\u00e6ther og gnr 8 bnr 39 og 257 ved Raymond Eeg Folles\u00f8 og Irene Eeg Tvedt. Merknadene g\u00e5r i hovedsak p\u00e5 f\u00f8lgende: - Dispensasjon fra reguleringsplan gj\u00f8r at reguleringsplanen svekkes som styringsdokument. - Tiltaket strider mot reguleringsplanens \u00f8nske om \u00e5 beholde gr\u00f8nn struktur og eksisterende boligtetthet. - Sandalsbotn 24 er en del av et nabolag som er preget av eneboliger midt i den gr\u00f8nne aksen fra Skjold, Nesttunvatn, Sanddalen, S\u00e6dal og til Byfjellene. Mellom boliger er det \u00e5pne gr\u00f8nne lunger som gir planomr\u00e5det sitt s\u00e6rlige preg av landlighet innenfor en urban ramme. - Tiltaket b\u00f8r avsl\u00e5s inntil det foreligger en ny reguleringsplan som vurderer omr\u00e5det som helhet. - Tilkomstveien er smal der boligen \u00f8nskes oppf\u00f8rt. Veien burde v\u00e6rt utvidet slik at det er mulig for to biler \u00e5 passere. Spesielt om vinteren n\u00e5r det er glatt, er det problemer fordi akkurat p\u00e5 dette strekket blir bilene st\u00e5ende fast. - Det er lang avstand til buss og bane i alle retninger, med mer enn 1500 meter eller mer. - Den nye boligen kommer tett p\u00e5 nabo i vest og vil forringe bokvalitet for naboer. Den nye boligen vil redusere lys og morgensol for naboer og gi betydelig innsyn til b\u00e5de soverom og uteomr\u00e5de. - Den nye boligen blir sjenerende h\u00f8y og b\u00f8r trekkes lenger bort fra nabogrense. For \u00e5 redusere ulemper for naboer. S\u00f8ker har kommentert merknadene: - Som nevnt i dispensasjonss\u00f8knaden er det allerede bebyggelse n\u00e6rmere vei enn hva reguleringsplanen tillater, slik at veien uansett ikke kan utvides i det omfang planen forutsetter. Likevel vil det v\u00e6re mulig \u00e5 gj\u00f8re forbedringstiltak p\u00e5 veien selv med \u00f8nsket plassering av boligen. Det legges ogs\u00e5 til grunn at forholdene knyttet til vei ble vurdert ved reguleringsplanen for FANA. GNR 8 BNR 39, SANDDALSBOTN og at det ikke var behov for \u00e5 utvide veien ytterligere ved fortetting p\u00e5 eiendommen ettersom bebyggelsen ogs\u00e5 her er plassert n\u00e6r vei. Det er veimyndigheten av den kommunale veien som bestemmer hvorvidt en vei skal utvides og utbedres. - Vi vil vise til at oms\u00f8kt tiltak best\u00e5r i oppf\u00f8ring av \u00e9n enebolig. Dette er i tr\u00e5d med str\u00f8kskarakteren i omr\u00e5det. Selv om det etableres en ny boenhet p\u00e5 eiendommen, vil omr\u00e5det fortsatt opprettholde sine gode kvaliteter. Oms\u00f8kt tiltak viser at boligene f\u00e5r gode Saksnummer KLAGE-2024/18184 Side 2 av 9 uteoppholdsarealer og gr\u00f8ntarealer som ikke er egnet til uteoppholdsareal. Det er ogs\u00e5 gr\u00f8ntomr\u00e5der i omr\u00e5det som ivaretar behovet for tilgang p\u00e5 gr\u00f8ntarealer. - Videre mener naboene at infrastrukturen ikke har betydning for dispensasjonss\u00f8knaden, og at fortetting har lite relevans i saken. Til dette vil vi vise til at infrastruktur absolutt er relevant for oms\u00f8kt tiltak og \u00f8vrig forhold. At infrastrukturen er ivaretatt viser at omr\u00e5det t\u00e5ler ytterligere belastning. Vi vil ogs\u00e5 vise til at eiendommen ligger relativet tett opp til et omr\u00e5de forforettingssone. Fortetting p\u00e5 en eiendom som har egenskaper til det, vil v\u00e6re positivt. I tillatelsen er nabomerknadene og kommentar til merknadene vurdert og det er lagt til grunn at: \u00abGjeldende reguleringsplan er vedtatt etter Bygningsloven av 1965. Planen er i dag mindre egnet som styringsverkt\u00f8y for ny utbygging og for \u00e5 sikre oppdatert og egnet styringsverkt\u00f8y, kreves det derfor etter kommuneplanens bestemmelse \u00a7 3.1, at tiltak skal inng\u00e5 i reguleringsplan vedtatt etter plan- og bygningsloven av 1985 eller nyere lov. Planprosesser er omfattende, og det er derfor gjort unntak fra krav til ny reguleringsplan for tiltak som ligger i \u00f8vrig byggesone og som er i tr\u00e5d med kommuneplanen. \u00d8vrig byggesone er omringet av gr\u00f8ntomr\u00e5der og LNF-omr\u00e5der og viktige friomr\u00e5de i reguleringsplanen er videref\u00f8rt i kommuneplanen. Det er dermed tatt stilling i kommuneplanen til hvilke omr\u00e5der som skal inng\u00e5 i gr\u00f8nnstruktur. \u00d8vrig byggesone er ikke i en fortettingssone, men forutsatt at vilk\u00e5rene for unntak fra plankravet er oppfylt, kan det tillates eneboliger eller tomannsboliger. Et av kriteriene for \u00e5 unntak fra plankravet er at tiltaket ikke bidrar til en vesentlig forverring av trafikksituasjonen. Det et stykke vei til offentlig kommunikasjonsmidler og skole (600 \u2013 700 meter etter v\u00e5re m\u00e5linger), og det m\u00e5 derfor kunne p\u00e5regnes noe bilbruk med den nye boligen. Vi mener likevel at boligen ikke bidrar til vesentlig forverring av trafikksituasjonen. N\u00e5r det gjelde dispensasjon fra byggegrense langs vei, viser vi til at veimyndighet har vurdert at plasseringen av tiltaket ikke vil komme i konflikt med hensynene som ligger bak byggegrensen. Vi deler ikke nabo sitt syn p\u00e5 at boligen er h\u00f8y. Vi kan heller ikke se at boligen f\u00f8rer til mer ulemper med lys, sol og innsyn enn det som m\u00e5 regnes som p\u00e5regnelig i et eneboligomr\u00e5de.\u00bb 2. Om klagen og tilsvar til klagen Klagen Det anf\u00f8res i klagen at dispensasjon fra reguleringsplanen er gitt p\u00e5 uriktig grunnlag. S\u00f8knaden skulle v\u00e6rt avsl\u00e5tt med henvisning til at videre fortetting i omr\u00e5det m\u00e5 vurderes i en st\u00f8rre sammenheng \u2013 slik at konsekvensene ved nybygget kunne bli vurdert i en ny reguleringsplan. Subsidi\u00e6rt klages det p\u00e5 forhold knyttet til saksbehandlingen samt plasseringen av det oms\u00f8kte tiltaket i terreng og n\u00e6rhet til naboeiendommer. Det er anmodet om utsatt iverksettelse av tiltaket inntil klagen er behandlet og endelig avgjort. Klager mener at administrasjonen i Bergen kommune ikke i tilstrekkelig grad erkjenner reguleringsplanen for omr\u00e5det som styringsdokument og at grunnlaget for dispensasjon er Saksnummer KLAGE-2024/18184 Side 3 av 9 gitt p\u00e5 for svakt grunnlag. At planen er gammel er i seg selv ikke et argument for at det kan bli gitt dispensasjon, hvert tilfelle m\u00e5 vurderes for seg. Administrasjonen argumentere med at \u00e5 lage reguleringsplan er omfattende og tidkrevende, utbygger b\u00f8r derfor slippe. Klager anf\u00f8rer at dette er et argument som i prinsippet vil sl\u00e5 bein under enhver reguleringsplan i Bergen og m\u00e5 ikke aksepteres. Klager understreker at den aktuelle eiendommen ikke er i en fortettingssone (slik tillatelsen ogs\u00e5 viser til) og at en derfor slik klager forst\u00e5r kommuneplanen skal v\u00e6re tilbakeholden med \u00e5 gi tillatelse til nybygg som ikke er i tr\u00e5d med gjeldende reguleringsplan for omr\u00e5det. Klagers bekymring knyttet til dispensasjon fra reguleringsplanen er redegjort for i nabomerknader, og klager gjentar sine merknader. Klager mener at ulempene ved \u00e5 gi dispensasjon fra reguleringsplanen er vesentlig st\u00f8rre enn fordelene. Klager anf\u00f8rer at det m\u00e5 lages en ny reguleringsplan for omr\u00e5det hvor tiltaket kan inng\u00e5 i en st\u00f8rre helhetlig vurdering. Klager viser til at det i tillatelsen er lagt til grunn at kommunen ikke \u00abkan se at boligen f\u00f8rer til mer ulemper med lys, sol og innsyn enn det som regnes som p\u00e5regnelig i et eneboligomr\u00e5de.\u00bb Det anf\u00f8res at dette er en skj\u00f8nnsmessig vurdering som ikke er belagt med faglige eller konkrete vurderinger hverken av innsynslinjer, lysforhold f\u00f8r/etter tiltak eller hvorvidt bygget vil skjerme for sol inn mot klagernes eiendommer. Klager vurderer manglende faktagrunnlag i grunnlaget for denne vurderingen som en saksbehandlingsfeil. Videre hevdes det i tillatelsen at det er 600 meter til offentlig kommunikasjonsmidler og 700 meter til skole. Klager antar at Bergen kommune som har m\u00e5lt dette tenker p\u00e5 nedlagt busstopp p\u00e5 Tveiter\u00e5s og en spesialskole i samme omr\u00e5de. Klager anf\u00f8rer at dette ikke er relevante parameter og representerer feilinformasjon. Subsidi\u00e6rt klages det p\u00e5 plasseringen av boligen. Boligen er tegnet med en stor garasje i \u00f8vre del av eiendommen. Med en annen l\u00f8sning ville boligen kunne trekkes flere meter lenger bort fra klagernes boliger (flyttes lenger opp i bakken) og dermed gitt mer lys og gr\u00f8nt mellom byggene. L\u00f8sning med garasje m\u00e5 kunne legges p\u00e5 en av sidene til boligen, ikke bak den. Eventuelt b\u00f8r det vurderes om det er plass til en slik garasje p\u00e5 oms\u00f8kt eiendom. Avslutningsvis anf\u00f8res det i klagen at konsekvensen av tiltaket er for d\u00e5rlig belyst. Klager mener at Bergen kommune m\u00e5 arrangere befaring, og alle involverte parter m\u00e5 bli invitert til \u00e5 bidra med sine synspunkt. Tilsvar til klagen Arkoconsult AS v/Mia Dullum Konglestad har i brev datert 20.12.2024 kommet med kommentarer til klagen. Det kommenteres at kommuneplanens arealdel har egne bestemmelser om unntak fra plankrav for bebyggelse i \u00f8vrig byggesone. Unntak forutsetter at tiltaket er i tr\u00e5d med kommuneplanens arealdel for \u00f8vrig, jf. KPA \u00a7 3.3.2. Kommuneplanens arealdel er den \u00f8verste juridiske planen for arealdisponering i kommunen. I dette tilfellet er den ogs\u00e5 den nyeste planen som er gjeldende for eiendommen. Saksnummer KLAGE-2024/18184 Side 4 av 9 At det i overordnet plan er besluttet at tiltak i \u00f8vrig byggesone kan unntas fra plankrav s\u00e5 lenge tiltaket er i tr\u00e5d med KPA for \u00f8vrig, sikrer kommunen en balansert tiln\u00e6rming til byutvikling. Unntaket gir fleksibilitet i m\u00f8te med samfunnsbehov og s\u00f8rger for at tiltaket ikke un\u00f8dig forsinkes. Dersom et tiltak er i tr\u00e5d med kommuneplanens arealdel, som er tilfellet i denne saken, anses tiltaket \u00e5 v\u00e6re i tr\u00e5d med langsiktig og \u00f8nsket utvikling. En reguleringsplan vil i slike tilfeller v\u00e6re un\u00f8dvendig bruk av ressurser for slik at man sikrer balanse mellom regelverk og utviklingsbehov innad i kommunen. Arkoconsult er uenig med naboene, og mener at planens alder absolutt er et moment i vurderingen av om dispensasjon kan gis. Gamle planer er ofte ikke i tr\u00e5d med dagens \u00f8nsker og behov for utvikling. Gamle planer kan hindre utvikling som er i tr\u00e5d med dagens politikk og prioritering. Av den grunn har b\u00e5de plan- og bygningsloven og kommuneplanens arealdel i Bergen kommunen egne bestemmelser knyttet til virkninger av planer. P\u00e5 generelt grunnlag skal nye planer g\u00e5 foran eldre planer ved motstrid med mindre annet er fastsatt i den nye planen, jf. pbl. \u00a7 1-5. Bergen kommune har i sin kommuneplan vedtatt at kommuneplanens arealdel skal ved motstrid g\u00e5 foran planer vedtatt f\u00f8r 01.01.2013, jf. KPA \u00a7 2.4. Ved \u00e5 vedta at nye planer skal g\u00e5 foran eldre planer ved motstrid, sikrer man hensiktsmessig og n\u00f8dvendig utvikling i tr\u00e5d med dagens behov og prioriteringer. Dette er tilfellet ved oms\u00f8kt tiltak, og dette er en av grunnene til at kommunen har gitt dispensasjon fra den eldre reguleringsplanen. Det er ogs\u00e5 viktig \u00e5 fremheve at kommuneplanens arealdel tillater ene- og tomannsboliger innenfor arealform\u00e5let bebyggelse og anlegg - \u00f8vrig byggesone. At eiendommen ligger i en byggesone, gir indikasjon p\u00e5 omr\u00e5det er eget for utvikling. I \u00f8vrig byggesone er det noe mindre press p\u00e5 fortetting, men det er likevel fortsatt behov for boligutvikling. Kommuneplanens arealdel, som den overordnede planen, \u00f8nsker dermed en konservativ fortetting. I dette tilfellet er det s\u00f8kt om \u00e5 f\u00e5 oppf\u00f8re \u00e9n enebolig i tr\u00e5d med kommuneplanens arealdel. Eiendommen ligger ogs\u00e5 i n\u00e6rheten av ytre fortettingssone. Grensene m\u00e5 anses dynamisk og det er dermed naturlig og hensiktsmessig at det skjer en fortetting tett opp til soner der st\u00f8rre fortettinger er \u00f8nskelig. I dag er det boligmangel i kommunen og en fortetting p\u00e5 tomten er dermed fornuftig sett i sammenheng med \u00f8vrig bebyggelse og kommunens behov og \u00f8nsker om utvikling. Klagerne har gjentatt kort hvilke bekymringer de har til at det er gitt dispensasjon fra reguleringsplanen, og disse kommenteres kort og det vises ellers til tidligere kommentarer til nabomerknadene. Klagerne mener at det foreligger saksbehandlingsfeil ved at det er manglende faktagrunnlag og at det henvises til nedlagt busstopp og en spesialskole. Arkoconsult kommenterer at b\u00e5de Tveiter\u00e5s skole og Kringlebotn skole ligger i n\u00e6rheten av eiendommen. Eiendommen ligger ogs\u00e5 relativt tett opp til Midtun, Nesttun og Paradis som har veldige gode kollektivmuligheter. Som kommunen skriver m\u00e5 det kunne p\u00e5regnes noe bilbruk da det er et stykke til offentlig kommunikasjonsmidler og skole, men tiltaket vil likevel ikke bidra til vesentlig forverring av trafikksituasjonen. Subsidi\u00e6rt mener naboene at boligen m\u00e5 flyttes lenger fra deres eiendom opp mot den private veien som ligger p\u00e5 den oms\u00f8kte eiendommen. Som tidligere nevnt vil Arkoconsult vise til at boligen vil ligge lavere i terreng med n\u00e5v\u00e6rende plassering sammenlignet med om Saksnummer KLAGE-2024/18184 Side 5 av 9 boligen skal plasseres lenger vekk fra naboeiendommene. Igjen presiseres det at tiltaket er i tr\u00e5d med firemetersregelen mot naboene, jf. pbl. \u00a7 29-4. Boligen m\u00e5 v\u00e6re sikret tilstrekkelig parkering. Det er mest hensiktsmessig at parkering og garasje er i tr\u00e5d med situasjonsplanen som vist, slik at parkering unng\u00e5s i frisiktsonen til avkj\u00f8rselen. Til slutt mener naboene at det m\u00e5 gjennomf\u00f8res en befaring og at involverte parter blir invitert til \u00e5 bidra med sine synspunkter. Arkoconsult mener det ikke er behov for \u00e5 gjennomf\u00f8re en befaring for oms\u00f8kt tiltak. Saken er ikke kompleks da det kun er snakk om oppf\u00f8ring av en enebolig med tilh\u00f8rende tiltak. Byggesaken er godt nok informert, og naboenes rettigheter er ivaretatt i s\u00f8knaden, herunder gjennom nabomerknader og klage. Ettersom tiltaket er i tr\u00e5d med kommuneplanens arealdel, som er et juridisk bindende og overordnet styringsdokument, og eiendommen er regulert av en eldre reguleringsplan som ikke er i tr\u00e5d med dagens utvikling og behov, er det ikke grunnlag for at naboenes klage skal tas til f\u00f8lge. Reguleringsplanen er utdatert og gjenspeiler ikke dagens utvikling og behov. Eiendommen ligger dessuten ca. 200 meter fra arealform\u00e5let ytre fortettingssone, noe som tyder p\u00e5 at det er et omr\u00e5de som er godt egnet for fortetting. Kommunen har et ansvar for \u00e5 legge til rette for en dynamisk og fleksibel arealbruk som er tilpasset dagens behov og krav. Dette er ivaretatt i vedtaket og dispensasjonene som er gitt. Det vises til tidligere kommentarer til nabomerknader og dispensasjonss\u00f8knadene i sin helhet for n\u00e6rmere begrunnelse og informasjon i saken. 3. Vurdering av klagen 3.1 Ikke utsatt iverksetting Det er i klagen anmodet om utsatt iverksettelse av tiltaket inntil klagen er behandlet og endelig avgjort. I brev datert 18.12.2024 besluttet vi at det ikke gis utsatt iverksetting, jf. fvl. \u00a7 42. Klager ba 19.12.2024 Statsforvalteren i Vestland om utsatt iverksetting. Statsforvalteren har i brev av 07.02.2025 besluttet \u00e5 ikke gi utsatt iverksetting av Bergen kommunes vedtak og dispensasjon og tillatelse av 13.11.2024. 3.2 Unntak fra plankrav N\u00e5r det gjelder klagers anf\u00f8rsler om at s\u00f8knaden skulle v\u00e6rt avsl\u00e5tt med henvisning til at videre fortetting i omr\u00e5det m\u00e5 vurderes i en st\u00f8rre sammenheng slik at konsekvensene ved nybygget kunne bli vurdert i en ny reguleringsplan, viser vi til at tiltaket er unntatt fra plankravet etter KPA 2018 \u00a7 3.3.2. Tiltaket er vurdert til \u00e5 ikke medf\u00f8re vesentlig nybygging og at det er \u00e5 tr\u00e5d med kommuneplanens bestemmelser. 3.3 Dispensasjoner Det er i tillatelsen lagt til grunn at vilk\u00e5rene for dispensasjon fra reguleringsplanen som viser plassering av nye eneboliger og byggegrense langs offentlig vei er oppfylt, jf. pbl. \u00a7 19-2. Saksnummer KLAGE-2024/18184 Side 6 av 9 Dispensasjon fra reguleringsplanen som viser plassering av nye eneboliger Klager anf\u00f8rer at dispensasjon fra reguleringsplanen er gitt p\u00e5 uriktig grunnlag. Klager mener at administrasjonen i Bergen kommune ikke i tilstrekkelig grad erkjenner reguleringsplanen for omr\u00e5det som styringsdokument og at grunnlaget for dispensasjon er gitt p\u00e5 for svakt grunnlag. At planen er gammel er i seg selv ikke et argument for at det kan bli gitt dispensasjon, hvert tilfelle m\u00e5 vurderes for seg. Administrasjonen argumentere med at \u00e5 lage reguleringsplan er omfattende og tidkrevende, utbygger b\u00f8r derfor slippe. Klager anf\u00f8rer at dette er et argument som i prinsipper vil sl\u00e5 bein under enhver reguleringsplan i Bergen og m\u00e5 ikke aksepteres. Klager understreker at den aktuelle eiendommen ikke er i en fortettingssone (slik tillatelsen ogs\u00e5 viser til) og at en derfor slik klager forst\u00e5r kommuneplanen skal v\u00e6re tilbakeholden med \u00e5 gi tillatelse til nybygg som ikke er i tr\u00e5d med gjeldende reguleringsplan for omr\u00e5det. Klagers bekymring knyttet til dispensasjon fra reguleringsplanen er redegjort for i nabomerknader, og klager gjentar sine merknader. Klager mener at ulempene ved \u00e5 gi dispensasjon fra reguleringsplanen er vesentlig st\u00f8rre enn fordelene. N\u00e5r det gjelder dispensasjon fra reguleringsplanens viste plassering av nye eneboliger viser vi til s\u00f8kers dispensasjonss\u00f8knad og dispensasjonsvurderingen som er gjort i vedtaket, og bemerker at det i denne konkrete saken er lagt vekt p\u00e5 at reguleringsplanen er forholdsvis gammel og mindre egnet som styringsverkt\u00f8y. Det er videre lagt vekt p\u00e5 at tiltaket er i tr\u00e5d med kommuneplanens arealdel og ikke krever ny infrastruktur. Bergen Vann har i forh\u00e5ndsuttalelse innvilget tiltak som oms\u00f8kt p\u00e5 vilk\u00e5r, og Bymilj\u00f8etaten har uttalt seg positivt til utvidet bruk av avkj\u00f8rsel for oms\u00f8kt tiltak. Dette indikerer at infrastrukturen i omr\u00e5det er dimensjonert til \u00e5 t\u00e5le en ny enebolig p\u00e5 eiendommen. Klager anf\u00f8rer at det hevdes i tillatelsen at det er 600 meter til offentlig kommunikasjonsmidler og 700 meter til skole. Klager antar at Bergen kommune som har m\u00e5lt dette tenker p\u00e5 nedlagt busstopp p\u00e5 Tveiter\u00e5s og en spesialskole i samme omr\u00e5de. Klager anf\u00f8rer at dette ikke er relevante parameter og representerer feilinformasjon. Vi viser til at Kringlebotn skole ligger ca. 650 meter i gangavstand fra oms\u00f8kt eiendom, og at eiendommen ogs\u00e5 ligger relativt tett opp til busstopp p\u00e5 Kringlebotn, samt Midtun, Nesttun og Paradis som har gode kollektivmuligheter. Det m\u00e5 kunne p\u00e5regnes noe bilbruk, men tiltaket vil uansett ikke bidra til vesentlig forverring av trafikksituasjonen. I n\u00e6rheten av eiendommen er det store gr\u00f8ntarealer som kan benyttes til lek og rekreasjon utover uteoppholdsarealet p\u00e5 egen tomt. Eiendommen ligger i \u00f8vrig byggesone hvor det kan tillates eneboliger og tomannsboliger, jf. KPA 2018 \u00a7 26.5.1. En samfunnsmessig fordel ved oms\u00f8kt tiltak er at arealdisponerings- og ressurshensyn ivaretas ved at det bygges en bolig p\u00e5 en allerede bebygd stor boligtomt, og det er \u00f8nskelig med flere boliger og boligutvikling. Klager har anf\u00f8rt naboulemper som at boligen er plassert for n\u00e6rt naboboliger og at den vil forringe str\u00f8kets karakter med gode lunger og gr\u00f8ntomr\u00e5de mellom husene og oppfattes negativt. Etter en helhetsvurdering mener vi at hensynet bak reguleringsplanen med vist plassering av nye eneboliger ikke blir vesentlig tilsidesatt ved at det gis dispensasjon, og at den Saksnummer KLAGE-2024/18184 Side 7 av 9 samfunnsmessige fordelen i dette tilfellet er klart st\u00f8rre enn eventuelle naboulemper, jf. pbl. \u00a7 19-2. Dispensasjon fra reguleringsplanen for byggegrense til offentlig vei Vi viser til dispensasjonss\u00f8knaden og vurderingen som er gjort i vedtaket. Byggegrensen skal ivareta hensynet til trafikksikkerhet, drift og vedlikehold av veien, arealbehov ved framtidig utbedring, og milj\u00f8et p\u00e5 eiendommene langs veien. I dette tilfellet har veimyndighet vurdert at den nye boligen ikke vil vanskeliggj\u00f8re drift og vedlikehold av veien og at boligen ikke vil komme i konflikt med trafikksikkerhet og eventuelt areal for veiutvidelse eller milj\u00f8et langs veien. I likhet med Bymilj\u00f8etaten vurderer vi tiltaket til ikke \u00e5 vesentlig tilsidesette de hensyn byggegrensen skal ivareta. Fordelene ved \u00e5 dispensere er arealdisponerings- og ressurshensyn ved at det etableres en ny bolig p\u00e5 en eksisterende boligeiendom, og omr\u00e5det er utbygd med ferdig infrastruktur. Ulemper vil v\u00e6re avvik fra planomr\u00e5dets bebyggelsesstruktur. Vi er av den oppfatning av fordelene ved \u00e5 gi dispensasjon er klart st\u00f8rre enn ulempene, jf. pbl. \u00a7 19-2. 3.4 Byggverkets plassering Klager viser til at det i tillatelsen er lagt til grunn at kommunen ikke \u00abkan se at boligen f\u00f8rer til mer ulemper med lys, sol og innsyn enn det som regnes som p\u00e5regnelig i et eneboligomr\u00e5de.\u00bb Klager anf\u00f8rer at dette er en skj\u00f8nnsmessig vurdering som ikke er belagt med faglige eller konkrete vurderinger hverken av innsynslinjer, lysforhold f\u00f8r/etter tiltak eller hvorvidt bygget vil skjerme for sol inn mot klagernes eiendommer. Klager vurderer manglende faktagrunnlag i grunnlaget for denne vurderingen som en saksbehandlingsfeil. Subsidi\u00e6rt p\u00e5klages plasseringen av boligen, og at denne m\u00e5 flyttes lenger opp i bakken p\u00e5 eiendommen. Med en annen l\u00f8sning av garasjeplassering ville boligen kunne trekkes flere meter lenger bort fra naboers boliger og gitt mer lys og gr\u00f8nt mellom boligene. Etter pbl. \u00a7 29-4 f\u00f8rste avsnitt skal \u00ab[b]yggverkets plassering, herunder h\u00f8ydeplassering, og byggverkets h\u00f8yde [...] godkjennes av kommunen\u00bb. Bestemmelsen inneb\u00e6rer at kommunen m\u00e5 foreta en konkret vurdering av tiltakets plassering, h\u00f8ydeplassering og h\u00f8yde ut fra forholdene p\u00e5 stedet. I denne vurderingen skal ulike hensyn inng\u00e5, herunder \u00e5 hindre brannspredning til andre byggverk og ivareta behovet for luft, lys, utsikt samt hindre innsyn. Bestemmelsen skal ivareta hensynet til naboer og omkringliggende milj\u00f8. I rundskriv fra Kommunal- og moderniseringsdepartementet H-8/15 side 8 fremg\u00e5r f\u00f8lgende om hvordan bestemmelsen skal forst\u00e5s: \u00abPlan- og bygningsloven \u00a7 29-4 forutsettes praktisert slik at tiltakshavers \u00f8nske im\u00f8tekommes der ikke avgj\u00f8rende grunner taler imot dette. Med avgj\u00f8rende grunner sikter en s\u00e6rlig til plassering og h\u00f8yde som medf\u00f8rer betydelig ulempe for f.eks. naboeiendommer og/eller omkringliggende milj\u00f8. Det er kun i tilfeller der det objektivt sett kan konstateres betydelig ulempe for naboeiendommer eller omkringliggende milj\u00f8 at kommunen kan ut\u00f8ve \"kan\"- skj\u00f8nnet etter plan- og bygningsloven \u00a7 29-4 f\u00f8rste ledd (fritt skj\u00f8nn). I praksis skal det mye til for at naboer i tettbygd str\u00f8k blir h\u00f8rt med protest eller klage over tap av utsikt eller reduksjon i solforhold. Dette er forhold som vil v\u00e6re p\u00e5regnelig i boligfelt, og s\u00e6rlig i forbindelse med kommunal fortettingspolitikk.\u00bb Saksnummer KLAGE-2024/18184 Side 8 av 9 Sivilombudet har lagt til grunn at naboulempene m\u00e5 v\u00e6re kvalifiserte f\u00f8r bygningsmyndighetene kan gripe inn mot tiltakshavers \u00f8nske, jf. \u00e5rsmelding 1987 s. 172. Vurderingstemaet etter pbl. \u00a7 29-4 blir om de naboulempene som gj\u00f8res gjeldende g\u00e5r ut over det som m\u00e5 t\u00e5les i det aktuelle omr\u00e5det. Vi har forst\u00e5else for at naboer blir noe p\u00e5virket av tiltaket i form av ulemper som p\u00e5virkning for utsyn, noe mer innsyn og at det blir tettere mellom husene. Etter en samlet vurdering mener vi imidlertid at ulempene ligger innenfor det som m\u00e5 t\u00e5les i et boligomr\u00e5de. Tiltaket er heller ikke i strid med h\u00f8ydekrav eller avstandskravet i pbl. \u00a7 29-4. Etter dette er vi av den oppfatning at tiltaket kan godkjennes etter pbl. \u00a7 29-4. 3.5 \u00d8vrig Klager anf\u00f8rer at Bergen kommune m\u00e5 arrangere befaring, og at alle involverte parter m\u00e5 bli invitert til \u00e5 bidra med sine synspunkt. Vi bemerker at man ikke har et rettskrav p\u00e5 at det avholdes befaring. I dette tilfellet har vi vurdert at saken er tilstrekkelig opplyst, jf. fvl. \u00a7 17. 4. Konklusjon Tillatelse til tiltak med ansvarsrett datert 13.11.2024 opprettholdes. Klagen tas ikke til f\u00f8lge. Vedlegg: 1. Situasjonskart 2. Ortofoto 3. Flyfoto 4. Situasjonsplan 5. Tegninger 6. Beslutning om ikke utsatt iverksetting datert 07.02.2025 7. Tilsvar til klage, datert 20.12.2024 8. Bekreftelse p\u00e5 mottatt klage \u2013 ikke utsatt iverksetting datert 18.12.2024 9. Klage datert 02.12.2024 10. Tillatelse til tiltak med ansvarsrett datert 13.11.2024 11. Uttalelse fra Bymilj\u00f8etaten datert 29.10.2024 12. Forh\u00e5ndsuttalelse fra Bergen Vann datert 02.01.2024 13. S\u00f8knad om dispensasjon datert 15.08.2024 og 24.05.2024 14. S\u00f8knad datert 07.02.2024 15. Nabomerknader og kommentarer til nabomerknader 16. Uttalelse fra Bymilj\u00f8etaten datert 20.12.2022 Saksnummer KLAGE-2024/18184 Side 9 av 9 "
}