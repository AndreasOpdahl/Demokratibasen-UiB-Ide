{
  "dokument_id": "684f8aeb-f3c9-5bdf-b892-4dad085cf2e1",
  "doc_type": "case_presentation",
  "kommune": 4601,
  "tittel": "Oppf\u00f8lging av bystyrevedtak 08.05.2024, sak 144/24 -Handlingsplan for trafikksikkerhet 2024-2025, kommunale veier",
  "url": "https://bergen.kommune.no/politikere-utvalg/api/fil/bk360/10731235/Framstilling-Oppfolging-av-bystyrevedtak-08-05-2024-sak-144-24-Handlingsplan-for-trafikksikkerhet-2024-2025-kommunale-veier",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2022/192842-96 Oppf\u00f8lging av bystyrevedtak 08.05.2024, sak 144/24 - Handlingsplan for trafikksikkerhet 2024-2025, kommunale veier Hva saken gjelder: Bergen bystyre behandlet Handlingsplan for trafikksikkerhet 2024 \u2013 2025, kommunale veier i m\u00f8tet 08.05.2024 sak 144/24 og fattet f\u00f8lgende vedtak: Planen vedtas med f\u00f8lgende endringer: Prosjekter som ikke allerede er fysisk igangsatt omarbeides slik at ikke antall parkeringsplasser reduseres. Merknad 1: Bystyret ber byr\u00e5det ved rullering av trafikksikringsplanene omarbeide prosjekter slik at ikke antall parkeringsplasser reduseres og avslutte prosjektet \u201cBilfrie soner i bydelene\u201d Merknad 2: Bystyret ber byr\u00e5det sikre reelle h\u00f8ringsprosesser og at flere skoler enn i dag blir aktivt involvert i h\u00f8ringsprosessen Merknad 3: Bystyret \u00f8nsker \u00e5 sikre trygge skoleveier, og mener et viktig tiltak er \u00e5 tilrettelegge for flere droppsoner med m\u00e5l om \u00e5 legge til rette for av-og p\u00e5stigning i umiddelbar n\u00e6rhet til skolen. Merknad 4: Bystyret peker p\u00e5 den manglende balansen mellom administrativ tids- og ressursbruk og fysiske trafikksikkerhetstiltak. Bystyret ber byr\u00e5det i fremtidige planer prioritere \u00e5 f\u00e5 utf\u00f8rt fysiske trafikksikkerhetstiltak. Merknad 5: Hjertesoner etablert rundt bergensskolene nevnes som viktig tiltak, men p\u00e5 noen skoler har likevel hjertesoner ikke gitt faktisk eller praktisk betydning for trafikksikkerheten. En slik skole er Christi Krybbe skole, der elevene daglig benytter et smalt langsg\u00e5ende fortau i \u00d8vregaten som skolevei og krysser gaten flere ganger daglig til og fra kropps\u00f8vingstimene i Vikinghallen. Bystyret mener denne trafikksituasjonen oppleves som farlig, uavhengig av hjertesone-skiltingen. Byr\u00e5det vil gjennomf\u00f8re tiltakene i handlingsplanen i tr\u00e5d med bystyrets vedtak. Hvordan vedtaket f\u00f8lges opp i det enkelte prosjekt vil samtidig v\u00e6re avhengig av tolkningen av vedtaksteksten. Dersom ordlyden i vedtaket om at antall parkeringsplasser ikke skal reduseres tolkes strengt, vil det inneb\u00e6re at flere prosjekter i den vedtatte handlingsplanen ikke kan gjennomf\u00f8res slik de er planlagt. 1 For at handlingsplanen skal kunne gjennomf\u00f8res som forutsatt i bystyrets behandling, m\u00e5 det fastsettes en tolkning av vedtaket som skal ligge til grunn i videre planlegging og gjennomf\u00f8ring av tiltakene i handlingsplanen. Byr\u00e5det legger derfor fram sitt forslag til gjennomf\u00f8ring av vedtaket for bystyret. \u00d8konomiske konsekvenser: De \u00f8konomiske konsekvensene som f\u00f8lger av vedtaket av handlingsplanen, er gjort rede for i bystyresak 144/24. De fysiske trafikksikkerhetstiltakene langs kommunal vei finansieres i all hovedsak over Bergen kommunes investeringsbudsjett. Det er satt av til sammen 74,7 millioner til trafikksikring i Handlings- og \u00f8konomiplan 2024-2027 som fordeles p\u00e5 tiltak i Handlingsplan for trafikksikkerhet. Byr\u00e5dets vurdering og anbefaling/konklusjon: Byr\u00e5det har gjennomg\u00e5tt de fysiske trafikksikkerhetsprosjektene i handlingsplanen og kartlagt hvilke konsekvenser de kan f\u00e5 for parkeringstilbudet. Vurderingene er basert p\u00e5 observasjoner av parkeringssituasjonen og digitale kartverkt\u00f8y. Hvor mange parkeringsmuligheter som finnes langs en veistrekning, vil v\u00e6re dynamisk og varierer etter hvordan folk faktisk parkerer. Den reelle parkeringskapasiteten er derfor noe lavere enn en \u00abteoretisk\u00bb kapasitet. Hva som kan anses som en \u00abparkeringsplass\u00bb vil ogs\u00e5 v\u00e6re avhengig av lokale forhold og den faktiske bruken. For eksempel parkeres biler flere steder i veiskuldre og gr\u00f8ftekanter der det er tilstrekkelig bredde. I hvilken grad de ulike tiltakene ber\u00f8rer parkeringsmuligheter er oppsummert i tabellene under. For n\u00e6rmere omtale av tiltakene vises det til vedtatt Handlingsplan for trafikksikkerhet 2024-2025 (vedlegg 1). Planlagte og Konsekvenser p\u00e5g\u00e5ende tiltak Type tiltak for parkering? Kommentar Gateparkering ber\u00f8res. Strekningen er noe brukt S\u00f8ndre \u00d8yjorden Fortau til parkering i dag. Klart til utlysning og bygging i 2024 Omprosjektering vurderes etter kost- Korsnesvegen Fortau Uavklart nytte vurdering. P\u00e5virker 2-3 parkeringsplasser utenfor Kloppedalsveien Regulering p\u00e5g\u00e5r i regi av Statens Kloppedalsvegen Fortau 2 vegvesen Strekningen er lite brukt Tiltaket er ferdig regulert, og prioritert til parkering. Det er i Milj\u00f8l\u00f8ftets handlingsprogram 2025- parkering i sidegatene, 2028. I regulert l\u00f8sning vil det v\u00e6re Johan Berentsens og mange boliger har plass til gateparkering de fleste vei Fortau parkering p\u00e5 egen tomt. steder langs gaten. Lyngb\u00f8veien Flere tiltak - Tiltaket er fysisk igangsatt Ber\u00f8rer noe Fors\u00f8k p\u00e5 grunnerverv har ikke f\u00f8rt kantparkering, ca. 5-10 fram, omdisponering av veiareal er mulige plasser i n\u00f8dvendig for \u00e5 kunne gjennomf\u00f8re Geithusvegen Fortau veiskulder tiltaket. 2 Det kan finnes enkelte parkeringsmuligheter i Fortau og veiskulder, men i praksis Grendatunvegen opprusting lite brukt til parkering Stort sett for smalt til parkering i dag, ber\u00f8rer L\u00f8sningen vil avklares i p\u00e5g\u00e5ende Fredlundveien Fortau 2-3 parkeringsmuligheter reguleringsplanarbeid for Minde skole Antallet ansattparkeringsplasser Fortau Fjerner 2 reduseres fra 9 i dag til 7 i prosjektert og avstigni ansattparkeringsplasser l\u00f8sning for \u00e5 legge til rette for Vikaveien ngslomme ved skolen \u00abdropplomme\u00bb Konsekvenser for Nye tiltak Type tiltak parkering? Kommentar Bystyret har vedtatt Ber\u00f8rer enkelte utvidet fortau og gateparkeringsplas etablering av gatetre Uren/heien Fortau/kryss ser 30.02.2022, i sak 52/22. \u00d8vre Sandviksveien/Absalon Beyers gate/ Gjeble Pederss\u00f8ns Fortau/mulighets- Mulig \u00e5 beholde gate studie Begrenset parkeringsplasser Ber\u00f8rer ikke Merkurveien Fortau/kryss parkering Ber\u00f8rer ikke Apeltunveien Fortau parkering Indre S\u00e6dal/S\u00e6dal sko Ber\u00f8rer ikke Reguleringsplanarbeid le Ikke avklart parkering p\u00e5g\u00e5r Trafikksikkerhets- Trafikksikkerhetsvurderin Hops\u00e5sen/Ven\u00e5sen vurdering Uklart g skal gjennomf\u00f8res Ber\u00f8rer ikke Bj\u00f8rndalsskogen Fortau parkering Fortau og Lyderhornslien/S\u00f8ndre tilrettelagt krysningspu Ber\u00f8rer ikke Lyderhornslien nkt parkering Ber\u00f8rer ca. 8 parkeringsplasser som brukes av Elvetun Fortau ansatte ved skolen. Siktforhold og tilrettelagt krysnings- Ber\u00f8rer ikke Fossane punkt parkering 3 Byr\u00e5det har vurdert ulike tiln\u00e6rminger til hvordan bystyrets vedtak best kan f\u00f8lges opp. Vedtaket sl\u00e5r fast at prosjekter som ikke allerede er fysisk igangsatt omarbeides slik at ikke antall parkeringsplasser reduseres. Mange av kommunens trafikksikkerhetstiltak gjennomf\u00f8res gjennom \u00e5 omdisponere areal innenfor dagens gatesnitt for \u00e5 gj\u00f8re plass til eksempelvis fortau og trygge krysningspunkt. Ved \u00e5 omdisponere eksisterende veiareal i stedet for \u00e5 utvide gatene blir infrastrukturprosjektene billigere, reguleringsplanprosessene f\u00e6rre og behovet for erverv mindre. Eventuelle endringer i prosjektene som avviker fra dagens praksis vil bli dyrere, og ta lengre tid \u00e5 planlegge og gjennomf\u00f8re, dersom gateareal ikke kan omdisponeres der det brukes til parkering. Ordlyden i bystyrets vedtak kan tolkes absolutt eller pragmatisk, eller som en mellomting mellom disse: \u2022 En \u00ababsolutt\u00bb tolkning inneb\u00e6rer at prosjekter hvor parkering ber\u00f8res og ikke kan reetableres innenfor prosjektavgrensningen m\u00e5 stoppes. \u2022 En \u00abpragmatisk\u00bb tiln\u00e6rming til bystyrets vedtak kan v\u00e6re at prosjekter kan gjennomf\u00f8res dersom parkeringsmuligheter kan erstattes i omr\u00e5det rundt, eller den totale parkeringsdekningen i et omr\u00e5de ikke reduseres. Bystyrets vedtak peker p\u00e5 at prosjektene som er i konflikt med parkeringsareal ikke skal stoppes, men omarbeides. En absolutt tolkning av vedtaksteksten vil i praksis f\u00f8re til at flere viktige trafikksikkerhetsprosjekter stoppes. Dersom prosjektene m\u00e5 omarbeides slik at veiarealet m\u00e5 utvides vil dette f\u00e5 uakseptable konsekvenser for tidsbruk og kostnader knyttet til reguleringsprosesser, erverv og mer komplisert anleggsgjennomf\u00f8ring. \u00c5 stoppe trafikksikringsprosjektene vil samtidig v\u00e6re i strid med bystyrets vedtak av handlingsplanen, som sl\u00e5r fast hvilke tiltak kommunen skal prioritere i perioden. En absolutt tolkning av vedtaksteksten vil derfor f\u00f8re til at den vedtatte handlingsplanen ikke kan gjennomf\u00f8res i tr\u00e5d med bystyrets vedtak av handlingsplanen. Ved en pragmatisk tiln\u00e6rming vil prosjektene kunne gjennomf\u00f8res som vedtatt, dersom parkeringsplasser kan erstattes i omr\u00e5det rundt prosjektomr\u00e5det. I tilfelle vil man unng\u00e5 st\u00f8rre endringer i prosjektene, krav om reguleringsplan, og \u00f8kte investeringskostnader knyttet til erverv og anleggsgjennomf\u00f8ring. Samtidig vil en slik tiln\u00e6rming f\u00f8re til reduserte parkeringsmuligheter i enkelte gater. Selv om alternative parkeringsmuligheter etableres i omr\u00e5det er det ikke sikkert at disse oppleves som hensiktsmessige \u00e5 bruke for beboere og bes\u00f8kende i de ulike gatene. Noen steder kan det bli lengre gangavstand til parkeringsmuligheter for eksempel for eldre eller personer med nedsatt mobilitet. Byr\u00e5det vurderer at en delvis pragmatisk tiln\u00e6rming vil v\u00e6re n\u00f8dvendig for \u00e5 kunne f\u00f8lge opp bystyrets vedtak av handlingsplanen innenfor gjeldende budsjettrammer og en rimelig tidshorisont. Byr\u00e5det er sv\u00e6rt opptatt av \u00e5 komme i gang med den fysiske gjennomf\u00f8ringen av trafikksikkerhetstiltak ved skolene. Mange av tiltakene er spilt inn fra skoler og FAU i forbindelse med hjertesoneprosjektet, og er avgj\u00f8rende for at flere barn skal kunne g\u00e5 og sykle trygt til skolen. Ved \u00e5 innta en delvis pragmatisk tiln\u00e6rming i oppf\u00f8lgingen av handlingsplanen vurderer byr\u00e5det at tiltakene i planen kan gjennomf\u00f8res som vedtatt. Byr\u00e5det mener at bystyrets vedtak kan innfris best dersom parkeringsmuligheter som g\u00e5r tapt som en f\u00f8lge av trafikksikkerhetstiltak kan erstattes i tilgrensende gater til de kommunale veiene som 4 ber\u00f8res. Byr\u00e5det understreker samtidig at parkeringsmuligheter m\u00e5 s\u00f8kes erstattet i umiddelbar n\u00e6rhet til parkering som g\u00e5r tapt. I prosjekter som er under planlegging skal parkeringsmuligheter beholdes der de er s\u00e5 langt det er mulig. Dette m\u00e5 s\u00e6rlig gjelde i omr\u00e5der hvor parkeringsdekningen er lav, og presset p\u00e5 parkeringsplassene stort. I mindre sentrale omr\u00e5der der de fleste beboere har privat parkering mener byr\u00e5det at trafikksikkerhetstiltak likevel b\u00f8r prioriteres dersom de kun ber\u00f8rer et f\u00e5tall plasser. For eksempel finnes det parkeringsmuligheter i veiskulderen langs Geithusvegen og Grendatunvegen ved Hjellestad. Det har ikke lykkes \u00e5 erverve grunn for \u00e5 utvide veiarealet, og etablering av fortau vil dermed gj\u00f8re det for smalt til \u00e5 parkere her. Parkeringsdekningen i omr\u00e5det er likevel god, og byr\u00e5det mener et fortau vil bedre sikkerheten betydelig uten at det vil f\u00e5 nevneverdige konsekvenser for det samlede parkeringstilbudet til beboere og bes\u00f8kende. Byr\u00e5det vurderer at prosjekter som er avklart gjennom egne bystyrevedtak, m\u00e5 gjennomf\u00f8res slik de er vedtatt. Eksempelvis er l\u00f8sningene for Johan Berentsens vei fastsatt i en juridisk bindende reguleringsplan. L\u00f8sningen m\u00e5 derfor anses som avklart. Prosjektet er ogs\u00e5 prioritert i Milj\u00f8l\u00f8ftets handlingsprogram 2025-2028 som bystyret sluttet seg til 19.06.2024, i sak 212/24. Krav om fri bredde for utrykningskj\u00f8ret\u00f8y og renovasjon gj\u00f8r at mange kommunale veier er for smale for lovlig kantparkering. Likevel er det en utfordring at det mange steder har etablert seg en praksis for \u00e5 parkere i gater hvor kravene til fri bredde ikke innfris. Byr\u00e5det understreker at hensyn til beredskap og framkommelighet for utrykningskj\u00f8ret\u00f8y m\u00e5 ivaretas og at kravet ikke kan fravikes. Parkering som skjer langs gater som er for smale til kantparkering kan derfor ikke tas hensyn til i trafikksikkerhetsarbeidet. Begrunnelse for framleggelse til bystyret: If\u00f8lge reglement for bystyret og utvalgene 2023-2027, punkt 5.8.2 bokstav a, behandler bystyret enkeltsaker som inneb\u00e6rer prinsipielle avveininger som er av politisk interesse. Byr\u00e5det innstiller til bystyret \u00e5 fatte f\u00f8lgende vedtak: Bystyret slutter seg til byr\u00e5dets oppf\u00f8lging av vedtak i sak 144/24 Handlingsplan for trafikksikkerhet 2024-2025, kommunale veier. Dato: 3. september 2024 Christine B. Meyer Christine Kahrs Byr\u00e5dsleder Byr\u00e5d for byutvikling Dokumentet er godkjent elektronisk. Vedlegg: Handlingsplan for trafikksikkerhet 2024-2025, kommunale veier \u2013 revidert utkast etter offentlig h\u00f8ring, oppdatert 5.3.2024 5 "
}