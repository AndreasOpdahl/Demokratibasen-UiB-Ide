{
  "dokument_id": "e367d0db-65ea-5150-8761-84c1831a7334",
  "doc_type": "case_attachment",
  "kommune": 4601,
  "tittel": "Bestemmelser datert 11.03.2025",
  "url": "https://bergen.kommune.no/politikere-utvalg/api/fil/bk360/12708068/Bestemmelser-datert-11-03-2025",
  "tekst": " Reguleringsplan, detaljregulering for: jf. plan- og bygningsloven (pbl) kap. 12 \u00c5rstad, gnr. 17, bnr. 157 mfl. Delfeltene S1 og S2 Mindemyren Nasjonal arealplan-ID 4601_66110000 Saksnummer PLAN-2022/20509 Vedtatt av bystyret dd.mm.\u00e5\u00e5\u00e5\u00e5 Siste revisjonsdato bestemmelser 11.03.2025 (vedtatt av bystyret) Det bekreftes at bestemmelsene er i samsvar med bystyrets vedtak. ______________________________ avdelingsleder Side 1 av 14 Reguleringsbestemmelser Arealplan-ID 4601_66110000 REGULERINGSBESTEMMELSER (pbl \u00a7 12-7) 1. Planens hensikt Planens hensikt er \u00e5 transformere planomr\u00e5det, best\u00e5ende av delomr\u00e5dene S1 og S2 (fra planID 6114000), til et bymessig omr\u00e5de best\u00e5ende av bolig, barnehage, servicetilbud, arbeidsplasser, attraktive byrom og uteoppholdsarealer. Planomr\u00e5det skal koble friomr\u00e5dene i s\u00f8r mot Mindemyren i nord, og v\u00e6re s\u00e6rlig godt tilrettelagt for myke trafikanter. Omr\u00e5det skal defineres av bekken og gr\u00f8ntdraget som etableres som et rekreasjonsomr\u00e5de med offentlig preg, sentralt i omr\u00e5det. For utfyllende opplysninger, se planbeskrivelsen. 2. Fellesbestemmelser for hele planomr\u00e5det Illustrasjonsplan 2.1. Illustrasjonsplanen er retningsgivende for disponering av planomr\u00e5det. Enkelte elementer er gjort juridisk bindende gjennom disse bestemmelsene. Estetisk utforming 2.2. Alle bygg og utomhusanlegg skal ha h\u00f8y kvalitet i formgiving og materialbruk. Formingsveilederen skal v\u00e6re retningsgivende for l\u00f8sningsvalg samt farge- og materialbruk ved byggesaksbehandling innenfor planomr\u00e5det. Deler av formingsveilederen er gjort juridisk bindende i bestemmelsene. 2.3. Offentlige og felles uterom skal sikres en helhetlig utforming. Materialbruk i bygulv, m\u00f8bleringselementer og faste installasjoner skal ha god estetisk kvalitet og bestandighet jf. formingsveileder. Vegetasjon 2.4. Nyplanting skal best\u00e5 av stedegne arter eller arter som ikke utgj\u00f8r en \u00f8kologisk risiko. 2.5. Det skal plantes nye store tr\u00e6r der dette er vist i illustrasjonsplanen. Plassering kan avvike dersom den er i konflikt med infrastruktur i grunnen. Store tr\u00e6r defineres som tr\u00e6r som i fullvoksen alder vil kunne bli minimum 15 meter h\u00f8ye. Det skal velges tr\u00e6r som er av norsk fr\u00f8kilde. 2.6. Vegetasjon skal ikke plasseres i konflikt med infrastruktur i grunnen. Vannb\u00e5ren varme og fjernvarme 2.7. Alle bygg innenfor planomr\u00e5det skal tilknyttes fjernvarmeanlegget. Dersom det kan dokumenteres at byggverket har energil\u00f8sninger som er bedre ut fra et milj\u00f8messig, energimessig eller samfunns\u00f8konomisk synspunkt, kan det gis unntak fra tilknytningsplikten. Renovasjon 2.8. Det legges til grunn at omr\u00e5det kobles p\u00e5 framtidig bossnett for Mindemyren og avfall fra planomr\u00e5det som er egnet for bossnettet skal h\u00e5ndteres via dette. Nedkastene skal ha universell tilkomst, og som hovedregel innpasses i bygningsmassen. Avfall fra n\u00e6ringsbygget som ikke er egnet for bossnettet, h\u00e5ndteres med egen innvendig renovasjonsl\u00f8sning. 2.9. Evt. midlertidig l\u00f8sning i p\u00e5vente av bossnettet tillates og avklares i samr\u00e5d med BIR. Side 2 av 14 Reguleringsbestemmelser Arealplan-ID 4601_66110000 Varelevering, utrykning 2.10. Varelevering skal skje innenfor #4 og #5. 2.11. Fremkommelighet for utrykningskj\u00f8ret\u00f8y, drift og vedlikehold skal ivaretas. Oppstillingsplass for brannbil skal sikres for hvert byggefelt. VA-rammeplan og overvannsh\u00e5ndtering 2.12. VA-rammeplan datert 27.05.2024 er retningsgivende for planlegging og utbygging innenfor planomr\u00e5det, inklusiv byggesaksbehandling. Verneverdier naturmangfold 2.13. Tiltak anbefalt i vedlagt naturmangfoldsrapport skal f\u00f8lges i bygge- og anleggsfasen for \u00e5 hindre spredning av fremmede arter. Evt. funn av fremmede arter skal h\u00e5ndteres iht. enhver tid gjeldende forskrifter. St\u00f8y 2.14. Alle boenheter skal ha minst \u00e9n stille side hvor st\u00f8yniv\u00e5et er mindre eller lik nedre grense for gul st\u00f8ysone. Minimum halvparten av oppholdsrom, hvorav minst ett soverom, skal ha minst ett vindu som kan \u00e5pnes mot stille side. Barnehage skal ha alle oppholdsrom p\u00e5 stille side. 2.15. Lydniv\u00e5 p\u00e5 st\u00f8yutsatt side skal ikke overstige nedre grenseverdi for r\u00f8d st\u00f8ysone. Bygge- og anleggsperioden 2.16. For \u00e5 oppn\u00e5 tilfredsstillende milj\u00f8forhold i bygge- og anleggsfasen skal grenser i enhver tids gjeldende retningslinjer for behandling av luftkvalitet og st\u00f8y i arealplanleggingen tilfredsstilles. 2.17. Avrenning i bygge- og anleggsperioden til Kristianborgvannet og framtidig bekke\u00e5pning skal unng\u00e5s. Dersom avrenning ikke kan unng\u00e5s skal det utf\u00f8res tiltak som hindrer tilf\u00f8rsel av fine partikler til vannet. Avb\u00f8tende tiltak skal dokumenteres og godkjennes av kommunen f\u00f8r igangsetting av tiltaket. 2.18. I perioden april til juli skal det av hensyn til hekkende fugler ikke forekomme sprengningsarbeider. Dokumentasjonskrav 2.19. F\u00f8r rivning av bygg innenfor planomr\u00e5det skal bygget unders\u00f8kes for eventuelle milj\u00f8- og eller helseskadelige materialer, gjennom en milj\u00f8kartlegging. Evt. funn skal h\u00e5ndteres av fagkyndige og leveres til godkjent deponi. 2.20. F\u00f8r rammetillatelse for tiltak innenfor planomr\u00e5det skal det legges ved en plan som viser plassering av store tr\u00e6r og infrastruktur i grunn for det aktuelle feltet, jf. bestemmelse 2.5 og 2.6. 2.21. Ved s\u00f8knad om rammetillatelse for BB1-3, o_BH, B/T og K/T skal det legges ved utomhusplan for \u00e5 vise hvordan plankart og bestemmelsene er oppfylt. Utomhusplan skal v\u00e6re i hensiktsmessig m\u00e5lestokk. F\u00f8lgende skal vises i utomhusplan, for det felt det er aktuelt: - Plassering av bygg. - Parkering for bil og sykkel, herunder utforming og plassering av HC-plasser, gjesteparkeringsplasser og plasser for bildeling i samsvar med bestemmelse 3.1.1.d-m. - Atkomstveg og gangveger i samsvar med bestemmelse 3.2.2-5. - Uteareal i samsvar med bestemmelse 3.1.4.f-j. - Overvannsl\u00f8sninger i samsvar med bestemmelse 3.1.7.d. Side 3 av 14 Reguleringsbestemmelser Arealplan-ID 4601_66110000 - Murer, skj\u00e6ringer og fyllinger. - Renovasjonsl\u00f8sning i samsvar med bestemmelse 2.8 eller midlertidig l\u00f8sning etter avtale med BIR i samsvar med bestemmelse 2.9. - Bevaring av eksisterende vegetasjon i samsvar med bestemmelse 3.4.1.a. - Beplantning av ny vegetasjon i samsvar med bestemmelse 2.5, 3.1.3.a, 3.1.9.e, 3.3.3.b, 3.3.3.d og 5.7.2-3. 2.22. F\u00f8r igangsettingstillatelse BB1-3, o_BH, B/T og K/T blir gitt skal det foreligge plan for beskyttelse av omgivelsene for ulemper i bygge- og anleggsfasen. Planen skal inneholde: Redegj\u00f8relse for trafikkavvikling, massetransport, driftstider, trafikksikkerhet for g\u00e5ende og syklende, rystelser og vibrasjoner, universell utforming, renhold og st\u00f8vdemping og st\u00f8yforhold. 2.23. F\u00f8r igangsettingstillatelse for BB1-3, o_BH, B/T og K/T blir gitt skal eventuell forurensing i grunnen v\u00e6re dokumentert og det skal foreligge en tiltaksplan for h\u00e5ndtering av massene. Tiltaksplanen skal v\u00e6re godkjent av kommunen. 2.24. F\u00f8r igangsettingstillatelse for BB1-3, o_BH, B/T og K/T blir gitt skal tiltaksplan for deponering av overskuddsmasser og/eller tilkj\u00f8ring av masser skal v\u00e6re utarbeidet og godkjent av kommunen. 2.25. F\u00f8r igangsettingstillatelse for BB1-3, o_BH, B/T og K/T blir gitt skal det utarbeides tekniske detaljplaner for evt. offentlige vegomr\u00e5der innenfor planomr\u00e5det iht. gjeldende vegnormer. Planen skal v\u00e6re godkjent av aktuell vegmyndighet f\u00f8r det kan gis igangsettingstillatelse. 2.26. F\u00f8r igangsettingstillatelse for BB1-3, o_BH, B/T og K/T blir gitt skal det dokumenteres tilfredsstillende st\u00f8ykrav for det aktuelle feltet. 2.27. Ved s\u00f8knad om rammetillatelse for BB1-3 og B/T skal det foreligge en renovasjonsteknisk plan for tiltaket. Det m\u00e5 innhentes uttalelse til planen fra BIR og ber\u00f8rt vegmyndighet som skal vedlegges. 2.28. For tiltak knyttet til sykkeltilkomst fra K/T til o_SA innenfor #7 skal det utarbeides tekniske tegninger. Tekniske tegninger skal godkjennes av offentlige myndigheter f\u00f8r igangsettingstillatelse blir gitt. 3. Bestemmelser til arealform\u00e5l 3.1. Bebyggelse og anlegg (\u00a7 12-5 nr. 1) 3.1.1. Fellesbestemmelser for bebyggelse og anlegg (felt BB1-3, o_BH, B/T, K/T) (\u00a7 12-5 nr. 1) Grad av utnytting 3.1.1.a. Parkeringsareal under bakken inng\u00e5r ikke i maksimalt tillatt bruksareal. Leskur, pergolaer og andre strukturer som inng\u00e5r som del av uteoppholdsarealene skal ikke regnes med i utnyttelsesgraden. Byggegrenser 3.1.1.b. Der byggegrensen ikke er synlig p\u00e5 plankartet sammenfaller den med form\u00e5lsgrensen. 3.1.1.c. Det tillates nettstasjon, r\u00f8mningstrapper, takutstikk, murer, treplatting ol. utenfor byggegrensen. Parkering og sykkelparkering 3.1.1.d. All bilparkering for BB1-3, B/T og K/T skal v\u00e6re i parkeringskjeller innenfor K/T. Det avsettes ikke parkeringsplasser for o_BH. Side 4 av 14 Reguleringsbestemmelser Arealplan-ID 4601_66110000 3.1.1.e. Det skal etableres maksimum 95 bilparkeringsplasser. 3.1.1.f. Minimum 10% av parkeringsplassene innenfor planomr\u00e5det skal v\u00e6re utformet og reservert for forflytningshemmede. 3.1.1.g. Minimum 10% av parkeringsplassene innenfor planomr\u00e5det skal avsettes til gjesteparkering. 3.1.1.h. Minimum 15% av parkeringsplassene innenfor planomr\u00e5det skal v\u00e6re avsatt til bildeleordning. 3.1.1.i. Alle bilparkeringsplasser skal tilrettelegges for elbil-lading. 3.1.1.j. F\u00f8lgende dekning skal legges til grunn for sykkelparkering: Form\u00e5l Enhet Parkeringsplasser (minimum) Bolig 100 m2 BRA 2,5 Forretning/handel/service 1000 m2 BRA 12 Tjenesteyting 1000 m2 BRA 12 Kontor 1000 m2 BRA 12 Bevertning 1000 m2 BRA 6 Barnehage 10 barn 1 3.1.1.k. Sykkelparkering skal v\u00e6re lett tilgjengelig og plasseres innenfor BB1-3, o_BH, B/T og K/T. 3.1.1.l. Minimum 25% av sykkelparkeringsplassene skal dimensjoneres for sykkelvogner/lastesykler. 3.1.1.m. Det skal avsettes tilstrekkelig areal for vask og reparasjon av sykler. 3.1.2. Fellesbestemmelser for bebyggelse og anlegg (felt BB1-3, B/T, K/T) (\u00a7 12-5 nr. 1) Kantsoner 3.1.2.a. Kantsoner defineres som koblingen mellom byrommets flate, bygningens fasade og funksjonen i f\u00f8rsteetasje. Kantsoner skal opparbeides som vist p\u00e5 side 12 i formingsveileder datert 03.07.2024. Andre krav om utforming 3.1.2.b. 1. etasje skal etableres med aktive fasader der det er vist p\u00e5 side 13 i formingsveileder datert 03.07.2024. Aktive fasader er fasader som gir god kontakt mellom innsiden og utsiden av bygget. Bygg med aktive fasader skal ha tydelig inngangsparti direkte fra gaten. 3.1.2.c. Eventuell variasjon i fasadematerialer skal f\u00f8lge voluminndeling, som vist p\u00e5 side 14 i formingsveileder datert 03.07.2024. 3.1.3. Fellesbestemmelser for felt BB1-3, o_BH, B/T 3.1.3.a. Takflatene tillates benyttet til overvannsl\u00f8sninger, solenergil\u00f8sninger, takterrasser og vegetasjon. Minimum 40% av takflatene skal beplantes med vegetasjon som bidrar til biologisk mangfold og fordr\u00f8yning av overvann. Juridiske h\u00f8yder 3.1.3.b. Tekniske installasjoner tillates etablert inntil 2,2 meter over angitt juridisk h\u00f8yde og skal plasseres minimum 1,5 meter fra gesims. Tekniske installasjoner skal gis en arkitektonisk utforming slik at de utgj\u00f8r en helhetlig del av byggets takform. Side 5 av 14 Reguleringsbestemmelser Arealplan-ID 4601_66110000 3.1.3.c. Tekniske installasjoner begrenses til maksimalt 15% av takflaten. Solenergil\u00f8sninger jf. 3.1.3.a inng\u00e5r ikke i denne begrensningen. 3.1.3.d. Pergola, st\u00f8yskjerm, rekkverk og lignende tiltak knyttet til opparbeidelse av uteoppholdsareal p\u00e5 tak tillates etablert inntil 2,6 meter over angitt juridisk h\u00f8yde. 3.1.4. Fellesbestemmelser for felt BB1-3 og B/T Type bebyggelse 3.1.4.a. Det tillates inntil 200 boenheter totalt innenfor BB1-3 og B/T. Innenfor form\u00e5lene tillates ogs\u00e5 fellesarealer til forsamling/gjesteleilighet/treningsrom/verksted o.l. Fellesarealene skal ikke v\u00e6re til sjenanse for omgivelsene. 3.1.4.b. Nye boenheter skal ikke v\u00e6re mindre enn 35 m2 BRA + bodareal. 3.1.4.c. Inntil 20% av boenhetene kan ha bruksareal under 50 m2 BRA. 3.1.4.d. Minimum 20 % av boenhetene skal ha bruksareal over 80 m2 BRA. 3.1.4.e. Familieleiligheter skal ha f\u00f8lgende kvaliteter: - Inngang direkte fra gate eller g\u00e5rdsrom - Direkte tilgang til gode og trygge utearealer p\u00e5 terreng eller med terrengkontakt - Tilstrekkelig og lett tilgjengelige bodarealer - Parkering for sykler og barnevogner (i tillegg til bodareal) - Minimum 2 soverom - Trafikksikkert n\u00e6rmilj\u00f8 Uteoppholdsareal 3.1.4.f. Det skal etableres minimum 15 m2 felles uteoppholdsareal per boenhet. Minimum 50% av uteoppholdsarealene skal l\u00f8ses innenfor f_UTE, B/T og BB1-3. Inntil 50 % av uteoppholdsarealene kan v\u00e6re offentlige m\u00f8teplasser, lekeplasser, gangareal/g\u00e5gate, park eller annet gr\u00f8ntareal innenfor en gangavstand p\u00e5 200 meter. 3.1.4.g. Utbygging av planomr\u00e5det kan skje etappevis. Krav til areal til uteopphold skal v\u00e6re tilfredsstilt i alle faser. I riggperioder kan det tillates at uteoppholdsarealer f\u00e5r redusert st\u00f8rrelse og kvalitet. Dette vurderes konkret i byggesaken. 3.1.4.h. Felles uteoppholdsareal som inng\u00e5r i krav til minste uteoppholdsareal skal ha f\u00f8lgende kvaliteter: - Hele arealkravet skal dekkes p\u00e5 bakkeplan eller naturterreng. - Alt areal skal n\u00e5s via sikker og universelt utformet gangtras\u00e9. - Areal med maksimal helning 1:3. - Areal med praktisk brukskvalitet. - Skjermet mot forurensning, herunder st\u00f8yniv\u00e5 over 55dB. Inntil 15% av offentlig uteoppholdsareal innenfor #1 kan ha st\u00f8yniv\u00e5 opp til og med 58 dB. - Halve uteoppholdsarealet skal ha sol i minimum 4 timer ved v\u00e5rjevnd\u00f8gn. - Skjermes for vind. - Gjennom utforming skal det skapes varierte fellesarealer som inviterer til samhandling og opphold for alle aldersgrupper. Utformingen skal ha god kvalitet i formgivning og materialbruk. Det skal etableres faste sittem\u00f8bler og soner for opphold. 3.1.4.i. Takterrasser kan medregnes for \u00e5 oppfylle krav om sol gitt i bestemmelse 3.1.4.h, men skal ikke inng\u00e5 i beregning av felles uteoppholdsareal. Takterrasser skal v\u00e6re felles for beboere i bygget. Side 6 av 14 Reguleringsbestemmelser Arealplan-ID 4601_66110000 F\u00f8lgende kvalitetskrav gjelder for takterrasser: - Alt areal skal tilfredsstille nedre grense for gul st\u00f8ysone. - Arealene skal i st\u00f8rst mulig grad skjermes for vind. - Arealene skal ha tilfredsstillende solforhold. - Arealene skal utformes for bruk av ulike brukergrupper, m\u00f8bleres og gis en attraktiv utforming. Deler av takterrasser skal ha plantekasser eller jorddybde som er tilstrekkelig til \u00e5 plante busker, blomster eller annen vegetasjon. 3.1.4.j. Minimum 50 % av boenhetene skal ha private uteoppholdsarealer, herunder alle familieleilighetene. Arealene skal ha f\u00f8lgende kvaliteter: - Alt areal skal tilfredsstille nedre grense for gul st\u00f8ysone - Arealene skal ha tilfredsstillende solforhold - Skjermet mot sjenerende innsyn Innglassing av balkong, for \u00e5 kunne tilfredsstille st\u00f8ykravet for privat uteareal, kan vurderes som en del av det arkitektoniske grepet. Andre krav om utforming 3.1.4.k. F\u00f8rste etasje av bebyggelsen innenfor BB1-3 og B/T kan heves mellom 70-150 cm fra bakkeplan, for \u00e5 skape skjerming mellom offentlig og privat areal. 3.1.4.l. Mot g\u00e5rdsrom og o_GG3 tillates utenp\u00e5liggende og delvis inntrukne balkonger. Det skal sikres 5 meter fri h\u00f8yde under balkongene. Utenp\u00e5liggende balkonger skal utf\u00f8res som utkragede eller opphengt med skr\u00e5stag. Mot o_GG1-2, f_FO3-4 og o_FO5 tillates inntrukne og franske balkonger. 3.1.4.m. Hovedinnganger for BB1-3 og B/T skal v\u00e6re tydelig markert og plassert mot o_FO5, o_GG1 og o_GG2. Hovedinnganger mot offentlig byrom skal l\u00f8ses uten utvendig rampe. 3.1.4.n. Det skal innf\u00f8res vertikale brudd p\u00e5 fasader over 18 meters lengde. 3.1.4.o. Bygningsvolumene skal utformes slik at helheten oppleves som variert b\u00e5de i h\u00f8yde og uttrykk, med felles trapper og plassdannelser inne i omr\u00e5dene. 3.1.4.p. Byggene skal ha likhetstrekk i form og materialvalg slik at bebyggelsen i planomr\u00e5det fremst\u00e5r som helhetlig og rolig. 3.1.5. Boligbebyggelse \u2013 blokkbebyggelse (felt BB1-3) 3.1.5.a. Det tillates for- og bakhager og utkragede balkonger utenfor byggegrensen, innenfor form\u00e5lsgrensen. 3.1.5.b. Boligbygg skal ha dybde opp til 15 meter, m\u00e5lt fra innsiden av byggets yttervegger. 3.1.5.c. Tak skal etableres med tilbaketrukket \u00f8verste etasje eller skr\u00e5 vegg i de to \u00f8verste etasjene, slik det er vist i s. 20 i formingsveileder datert 03.07.2024. 3.1.5.d. Utend\u00f8rs sykkelparkering tillates innenfor BB1-3. 3.1.5.e. Ved beregning av dagslys innend\u00f8rs for boenheter innenfor BB1-3, skal skygge som f\u00f8lge av tuntr\u00e6r innenfor f_UTE ikke medregnes. Side 7 av 14 Reguleringsbestemmelser Arealplan-ID 4601_66110000 3.1.6. Barnehage (felt o_BH) 3.1.6.a. Det tillates trafostasjon, st\u00f8yskjerm, gjerde, opparbeiding av uteoppholdsarealer og ulike tiltak knyttet til dette utenfor byggegrensen til o_BH. 3.1.6.b. Det skal etableres st\u00f8yskjermingstiltak som sikrer at uteoppholdsareal innenfor o_BH ikke f\u00e5r st\u00f8ybelastning over 55 dB, jf. St\u00f8ykartlegging av Kristianborg barnehage datert 10.02.16. 3.1.6.c. Det skal plantes en vegetasjonsskjerm innenfor o_BH mot o_GG3. 3.1.6.d. Snarvei til barnehagen skal sikres ved \u00e5 etablere en port mellom den nordlige delen av o_GG3 og o_BH. 3.1.7. Uteoppholdsareal (felt f_UTE) 3.1.7.a. f_UTE skal v\u00e6re uteoppholdsareal for beboerne i BB1-3 og B/T. Arealet skal opparbeides som et sammenhengende g\u00e5rdsrom med helhetlig utforming og materialitet. 3.1.7.b. G\u00e5rdsrommet skal tilrettelegges med variert m\u00f8blering som oppleves attraktiv for ulike aldersgrupper og som oppfordrer til en variasjon i aktiviteter. 3.1.7.c. Minimum 400 m2 av g\u00e5rdsrommet skal opparbeides som lekeplass eller lekbart areal med betydelige innslag av gr\u00f8nt. Innenfor dette arealet skal terrenget ha varierende h\u00f8yder, slik at det kan benyttes til aking og lignende. 3.1.7.d. \u00c5pne overvannsl\u00f8sninger skal benyttes som et estetisk element for infiltrering, fordr\u00f8yning og bortleding av overflatevann, og skal inng\u00e5 som del av leke- og oppholdsarealet. 3.1.7.e. Innenfor f_UTE skal det sikres tilkomst for utrykningskj\u00f8ret\u00f8y. Permeable dekker skal benyttes for \u00e5 minimere andel harde flater. 3.1.8. Bolig/tjenesteyting (felt B/T) 3.1.8.a. I f\u00f8rste etasje skal det etableres sykkelparkering. I f\u00f8rste etasje tillates ogs\u00e5 bolig og publikumsrettede funksjoner med utadrettede fasader. \u00d8vrige etasjer skal inneholde bolig. 3.1.9. Kontor/tjenesteyting (felt K/T) 3.1.9.a. Innenfor K/T tillates etablering av kontor, privat og offentlig tjenesteyting. 3.1.9.b. Parkeringsanlegg under bakken innenfor felt K/T tillates etablert utenfor byggegrensen. 3.1.9.c. Det skal etableres garderobe i tilknytning til sykkelparkering innenfor K/T. 3.1.9.d. Bygget skal utformes som en hovedakse parallelt mellom Fj\u00f8sangerveien og parkdraget. Det skal innf\u00f8res vertikale brudd p\u00e5 fasader over 30 meters lengde. 3.1.9.e. Inntil 70% av takflatene skal benyttes til solenergianlegg eller tilsvarende energiproduksjon. Resterende takflater benyttes til vegetasjon som bidrar til biologisk mangfold og fordr\u00f8yning av overvann eller takterrasser. 3.1.9.f. Tekniske installasjoner skal integreres i bygningskroppen. Solceller eller annen tilsvarende energiproduksjon tillates etablert inntil 1 meter over angitt juridisk h\u00f8yde. Anleggene skal trekkes minimum 1,5 m inn fra gesims. 3.1.9.g. Ved trinnvis utbygging av K/T tillates oppf\u00f8ring av midlertidig st\u00f8yskjerm innenfor feltet, for st\u00f8yskjerming av felt BB1-3 og B/T. 3.2. Samferdselsanlegg og teknisk infrastruktur (\u00a7 12-5 nr. 2) 3.2.1. Fellesbestemmelser for samferdselsanlegg og teknisk infrastruktur 3.2.1.a. Areal med avrenning til framtidig bekke\u00e5pning og Kristianborgvannet skal ha vintervedlikehold uten bruk av salt. Side 8 av 14 Reguleringsbestemmelser Arealplan-ID 4601_66110000 3.2.2. Kj\u00f8reveg (felt f_KV1, o_KV2-4) 3.2.2.a. f_KV1 skal v\u00e6re felles for BB1-3, B/T og K/T. 3.2.3. Fortau (felt o_FO1-2, f_FO3-4, o_FO5-9) 3.2.3.a. f_FO3-4 skal v\u00e6re felles for BB1-3, B/T og K/T. 3.2.4. Gangveg/gangareal/g\u00e5gate (felt o_GG1-6) 3.2.4.a. o_GG1-2 skal opparbeides med kj\u00f8resterkt dekke og med minimum 3 meter bredde. Asfalt er ikke tillatt. o_GG1-2 skal ha lik materialkvalitet og fremst\u00e5 som en helhet. 3.2.4.b. o_GG3-6 skal opparbeides med asfalt. 3.2.4.c. o_GG3 skal v\u00e6re kj\u00f8rbar for vedlikeholdskj\u00f8ret\u00f8y knyttet til VA-pumpehus i #11. 3.2.5. Kombinerte form\u00e5l for samferdselsanlegg og/eller teknisk infrastrukturtraseer (felt o_SK1-2, SK3) 3.2.5.a. Fortau innenfor o_SK1-2 og SK3 skal v\u00e6re gjennomg\u00e5ende. Kj\u00f8ring skjer over nedsenket kantstein. 3.2.5.b. Gangtras\u00e9en fra o_GG1 og videre langs o_GG2 skal ha tydelig prioritering innenfor o_SK1. Dette kan oppn\u00e5s ved hjelp av h\u00f8ydeforskjeller, materialitet i dekket ol. 3.3. Gr\u00f8nnstruktur (\u00a7 12-5 nr. 3) 3.3.1. Naturomr\u00e5de (felt o_GN1-5) 3.3.1.a. Innenfor o_GN1 tillates det mindre tiltak for \u00e5 sikre naturlige overganger til parkdraget i o_GAA. 3.3.1.b. o_GN2-5 er eksisterende gr\u00f8ntomr\u00e5der som inng\u00e5r i v\u00e5tmarkssonen rundt Kristianborgvannet. Det skal i utgangspunktet ikke utf\u00f8res tiltak innenfor arealene, bortsett fra tekniske installasjoner for belysning samt drift og vedlikehold av eksisterende tiltak. 3.3.2. Park (felt o_PA) 3.3.2.a. Innenfor o_PA skal det etableres en naturbasert aktivitetspark som tilrettelegger for kreativ lek og samspill. Materialbruk skal i hovedsak best\u00e5 av naturlige materialer. Bruk av gummi er ikke tillatt. 3.3.3. Angitt gr\u00f8nnstruktur kombinert med andre angitte hovedform\u00e5l (Park 3050, Naturomr\u00e5de i sj\u00f8 og vassdrag med tilh\u00f8rende strandsone 6620) (felt o_GAA) 3.3.3.a. o_GAA angir omr\u00e5det hvor det tidligere bekkel\u00f8pet mellom Solheimsvatnet og Kristianborgvannet skal \u00e5pnes opp, samt tilliggende landomr\u00e5der. o_GAA inng\u00e5r i #1. 3.3.3.b. Bekken innenfor o_GAA skal fungere som flomvei (Q200). Innl\u00f8p er fra kulvert innenfor omr\u00e5deplanens delomr\u00e5de s3/s4 i nord og utl\u00f8p er i Kristianborgvannet i s\u00f8r. Bekken skal utformes og opparbeides ihht. vedlagt VA-rammeplan, slik at det legges til rette for at fisk kan beite, skjule seg og gyte samt for fiskevandring opp mot Solheimsvatnet. Fagperson med kunnskap om tilrettelegging for fisk skal involveres i prosjektering av bekken og vannkantsonene innenfor o_GAA. Vegetasjon langs bekken skal v\u00e6re stedegen, bidra til biologisk mangfold og ikke medf\u00f8re \u00f8kologisk risiko for bekken. 3.3.3.c. Innenfor o_GAA skal det etableres gangtras\u00e9er, brokonstruksjoner, tiltak knyttet til lek i og opphold ved vann. Det skal tilrettelegges for tilkomst til bekken. 3.3.3.d. Nord i o_GAA, langs o_AVT1, skal det etableres en rekke av minimum \u00e5tte tr\u00e6r. Tr\u00e6rnes funksjon skal v\u00e6re \u00e5 skjerme planomr\u00e5det fra Kanalveien. Det skal sikres tilstrekkelig vekstvilk\u00e5r for tr\u00e6r. 3.3.3.e. Rekkverk som etableres innenfor o_GAA skal ha en helhetlig utforming og materialbruk. Side 9 av 14 Reguleringsbestemmelser Arealplan-ID 4601_66110000 3.3.3.f. Brokonstruksjoner innenfor o_GAA skal ha en utforming som gj\u00f8r at de fremst\u00e5r som lette konstruksjoner som underordner seg parkdraget. Brokonstruksjoner skal utformes uten kulverter. 3.4. Bruk og vern av sj\u00f8 og vassdrag, med tilh\u00f8rende strandsone (\u00a7 12-5 nr. 6) 3.4.1. Naturomr\u00e5de i sj\u00f8 og vassdrag, med tilh\u00f8rende strandsone (felt o_NSVS1-2) (\u00a7 12-5 nr. 6) 3.4.1.a. For o_NSVS1 tillates ikke utfyllinger som reduserer vannflatens areal. Eksisterende vannkantvegetasjon skal ivaretas og rydding av denne skal unng\u00e5s. 4. Hensynssoner (\u00a7\u00a7 12-6, 12-7 og 11-8) 4.1. Sikrings-, st\u00f8y- og faresoner (\u00a7 11-8 a) (sone H140, H320) 4.1.1. Innenfor H140 skal det v\u00e6re fritt for sikthindringer h\u00f8yere enn 0,5 m over tilst\u00f8tende vegers niv\u00e5. Enkeltst\u00e5ende tr\u00e6r, stolper eller lignende kan tillates. Tr\u00e6r innenfor siktsonen skal stammes opp til minimum 2.5 meter. 4.1.2. H320 markerer areal som kan v\u00e6re flomutsatt ved 200-\u00e5rs gjentaksintervall med 40 % klimap\u00e5slag. 4.2. S\u00e6rlige krav til infrastruktur (\u00a7 11-8 b) (sone H410) 4.2.1. F\u00f8r det gis igangsettingstillatelse til tiltak innenfor H410 skal det foreligge plan om flytting av eksisterende fjernvarmeledning innenfor H410. Ny plassering av ledning fastsettes i samr\u00e5d med BKK/Eviny. 5. Bestemmelsesomr\u00e5der 5.1. Bestemmelsesomr\u00e5de #1 Parkdraget 5.1.1. Areal innenfor #1 skal utformes som et helhetlig, offentlig og identitetsskapende rekreasjonsomr\u00e5de. Arealet omfatter form\u00e5lene o_GG1-2, o_GG4, o_SK1 og o_GAA samt bestemmelsesomr\u00e5dene #2, #6 og #10. 5.1.2. Det skal tilrettelegges for en tydelig gangforbindelse fra Kanalveien i nord til Kristianborgvannet i s\u00f8r. Gangforbindelsen omfatter o_GG1-2, o_GG4 og o_SK1. Forbindelsen skal opparbeides med minimum 3 meter bredde. Langs gangvegen skal det opparbeides soner for opphold. 5.2. Bestemmelsesomr\u00e5de #2 Kj\u00f8rebro 5.2.1. Innenfor bestemmelsesomr\u00e5de #2 skal det etableres en brokonstruksjon som skal sikre tilkomst for myke trafikanter og kj\u00f8rende fra o_SK1 til K/T. 5.2.2. Kj\u00f8re- og gangsoner p\u00e5 broen innenfor #2 og #3 skal ha lik materialkvalitet. 5.3. Bestemmelsesomr\u00e5de #3 Ferdselsomr\u00e5de 5.3.1. Omr\u00e5det innenfor #3 skal utformes som et helhetlig ferdselsomr\u00e5de. Fortau og kj\u00f8reveg skal ha ulikt dekke og separeres med en kantstein p\u00e5 maksimum 2 cm. 5.4. Bestemmelsesomr\u00e5de #4 Man\u00f8vreringsareal 5.4.1. #4 angir man\u00f8vreringsareal for varebiler, renovasjonsbil og utrykningskj\u00f8ret\u00f8y. Deler av arealet skal anlegges med gressarmering jf. illustrasjonsplan. Side 10 av 14 Reguleringsbestemmelser Arealplan-ID 4601_66110000 5.5. Bestemmelsesomr\u00e5de #5 Overbygget man\u00f8vreringsareal 5.5.1. Innenfor #5 skal det avsettes areal p\u00e5 bakkeplan i bebyggelsen som sikrer snuing for varebil, renovasjonsbil og utrykningskj\u00f8ret\u00f8y. Arealet skal plasseres innenfor bygningsmassen til K/T og ha en maksimal bredde p\u00e5 9,0 meter. 5.6. Bestemmelsesomr\u00e5de #6 Gangbro 5.6.1. Innenfor #6 skal det etableres en brokonstruksjon som sikrer tilkomst for myke trafikanter mellom \u00f8stre og vestre side av bekken. 5.6.2. Det tillates etablert oppholdssone/sittesone p\u00e5 broen. 5.7. Bestemmelsesomr\u00e5de #7 Sykkeltilkomst 5.7.1. Innenfor #7 kan det etableres tiltak som tilrettelegger for en sykkeltilkomst mellom K/T og o_SA over GG7 og o_AVT1. 5.8. Bestemmelsesomr\u00e5de #8 Bekk under sykkelstamveg 5.8.1. #8 angir areal for eksisterende bekk som renner fra L\u00f8vstakken. 5.9. Bestemmelsesomr\u00e5de #9 Bekk under gangveg 5.9.1. #9 angir areal for eksisterende bekk som renner fra L\u00f8vstakken. 5.10. Bestemmelsesomr\u00e5de #10 Gangbro over parkdrag 5.10.1. Innenfor #10 skal det etableres en gangbrokonstruksjon over framtidig bekke\u00e5pning. 5.11. Bestemmelsesomr\u00e5de #11 VA-pumpehus 5.11.1. Innenfor #11 tillates det etablert VA-pumpehus. Det skal maksimalt avsettes 65 m2 til pumpehuset. Plassering avklares i byggesak. 5.12. Bestemmelsesomr\u00e5de #12 Snarveg 5.12.1. Innenfor #12 skal det etableres en overbygget gangforbindelse mellom f_UTE og o_GG3. Fri h\u00f8yde m\u00e5lt fra planert terreng skal v\u00e6re maksimalt 4 meter. Bredde p\u00e5 snarvegen skal v\u00e6re minimum 5 meter og maksimalt 5,5 meter. Arealet skal lyssettes. Det tillates etablering av tyverisikker sykkelparkering innenfor #12. 5.13. Bestemmelsesomr\u00e5de #13 Siktsone 5.13.1. Innenfor bestemmelsesomr\u00e5de #13 tillates oppf\u00f8ring av brurekkverk. 5.13.2. Innenfor bestemmelsesomr\u00e5de #13, under form\u00e5l o_GG1 og o_AVG8, skal det sikres areal til framtidig bekke\u00e5pning fra kulvert innenfor omr\u00e5deplanens delomr\u00e5de s3/s4 i nord. 5.13.3. Areal for n\u00f8dvendig siktsone knyttet til mulig framtidig gangfelt over Conrad Mohrs vei, skal v\u00e6re fritt for sikthindringer h\u00f8yere enn 0,5 m over tilst\u00f8tende vegers niv\u00e5. Enkeltst\u00e5ende tr\u00e6r, stolper eller lignende kan tillates. 5.14. Bestemmelsesomr\u00e5de #14 Gangveg 5.14.1. Innenfor bestemmelsesomr\u00e5de #14 tillates gangveg i kulvert under Kanalvegen. 5.15. Bestemmelsesomr\u00e5de #15 Sykkelveg 5.15.1. Innenfor bestemmelsesomr\u00e5de #15 tillates sykkelveg i kulvert under Kanalvegen. Side 11 av 14 Reguleringsbestemmelser Arealplan-ID 4601_66110000 6. Rekkef\u00f8lgebestemmelser (\u00a7 12-7 nr. 10) 6.1. F\u00f8r igangsettingstillatelse, felt BB1-3, o_BH, B/T, K/T 6.1.1. Areal regulert til f\u00f8lgende form\u00e5l i omr\u00e5deplanen for Mindemyren, arealplan-ID 61140000, inng\u00e5r i felles infrastruktur og m\u00e5 v\u00e6re sikret opparbeidet, eller opparbeidet, f\u00f8r det kan gis igangsettingstillatelse for tiltak etter plan- og bygningslovens \u00a7 20-1, 1. ledd, a, b, d og j: - Veg (2010) - Kj\u00f8reveg (2011) - Fortau (2012) - Torg (2013) - Gatetun (2014) - Gang -/ sykkelveg (2015) - Gangveg/gangareal/g\u00e5gate (2016) - Sykkelveg/-felt (2017) - Annen veggrunn -tekniske anlegg (2018) - Annen veggrunn - Gr\u00f8ntareal (2019) - Holdeplass/Plattform (2025) - Kollektivnett (2060) - Kollektivholdeplass (2073) - Friomr\u00e5de (3040) - Park (3050) - Naturomr\u00e5de i sj\u00f8 og vassdrag (6610) (NS2-NS13 kanal) - Gangbro (bestemmelsesomr\u00e5de 8.2.5 og 8.2.8) - Kombinerte form\u00e5l for samferdsel eller tekniske infrastrukturtraseer (2800) 6.1.2. N\u00f8dvendig omlegging av kabel- og ledningsnett under det som p\u00e5 plankartet er vist som hensynssone infrastruktur, jf. punkt 4.2, m\u00e5 v\u00e6re sikret opparbeidet, eller opparbeidet, f\u00f8r det kan gis igangsettingstillatelse for tiltak etter plan- og bygningslovens \u00a7 20-1, 1. ledd, a, b, d og j. Unntatt fra bestemmelsen er flytting av kabler og ledninger hvor kabel-/ledningseier selv m\u00e5 bes\u00f8rge flytting. 6.1.3. o_GAA skal v\u00e6re opparbeidet eller sikret opparbeidet f\u00f8r det kan gis igangsettingstillatelse for tiltak innenfor BB1-3, o_BH, B/T og K/T. 6.1.4. Rekkef\u00f8lgekrav der tiltaket alternativt kan v\u00e6re \u00absikret opparbeidet\u00bb, anses oppfylt dersom tiltakshaver/grunneier har inng\u00e5tt utbyggingsavtale med Bergen kommune og oppfylt sine forpliktelser i henhold til avtalen, jf. plan- og bygningslovens kap. 17, og i tillegg har inng\u00e5tt forpliktende avtale med Statens vegvesen og/eller Vestland fylkeskommune der slik avtale er aktuell. 6.1.5. F\u00f8r igangsettingstillatelse blir gitt skal aktuelle str\u00f8m- og teleoperat\u00f8rer som er knyttet til kabler og r\u00f8r innenfor planomr\u00e5det kontaktes. 6.2. F\u00f8r bebyggelse tas i bruk, felt BB1-3, o_BH, B/T, K/T 6.2.1. F\u00f8lgende tiltak m\u00e5 v\u00e6re opparbeidet f\u00f8r bebyggelsen innenfor BB1-3, B/T, o_BH og K/T tas i bruk: \u2022 Vann og avl\u00f8psnett innenfor det enkelte felt, i samsvar med godkjent VA-rammeplan. \u2022 Tilkomst for utrykningskj\u00f8ret\u00f8y innenfor det enkelte felt jf. bestemmelse 2.11. 6.3. F\u00f8r n\u00e6ringsbebyggelsen tas i bruk, felt K/T 6.3.1. F\u00f8lgende tiltak skal v\u00e6re opparbeidet f\u00f8r bebyggelsen innenfor K/T tas i bruk: \u2022 f_KV1, o_KV2, o_KV5 \u2022 o_FO2, f_FO3-4 Side 12 av 14 Reguleringsbestemmelser Arealplan-ID 4601_66110000 \u2022 o_SK1-2 \u2022 o_GG1 \u2022 GG7 \u2022 Parkering i samsvar med 3.1.1.d-m. \u2022 Renovasjon i samsvar med bestemmelse 2.8 og 2.28 eller midlertidig l\u00f8sning etter avtale med BIR i samsvar med bestemmelse 2.9. Renovasjonsanlegget skal v\u00e6re satt i drift. \u2022 Hovedinnganger 6.3.2. F\u00f8lgende tiltak skal v\u00e6re opparbeidet eller sikret opparbeidet f\u00f8r bebyggelsen innenfor K/T tas i bruk: \u2022 Kj\u00f8rebro, bestemmelsesomr\u00e5de #2 6.4. F\u00f8r felt BB1-3 og B/T tas i bruk 6.4.1. F\u00f8lgende tiltak skal v\u00e6re opparbeidet f\u00f8r bebyggelsen innenfor BB1-3 og B/T tas i bruk: \u2022 N\u00e6ringsbebyggelsen i felt K/T, for \u00e5 tilfredsstille st\u00f8ykrav i samsvar med bestemmelse 2.15. Ved trinnvis utbygging av felt K/T tillates etablert midlertidig st\u00f8yskjerm i samsvar med bestemmelse 3.1.9.g. \u2022 Uteoppholdsareal innenfor BB1-3, B/T og f_UTE i henhold til bestemmelse 3.1.4.f-j og 3.1.7. \u2022 Hovedinnganger jf. bestemmelse 3.1.2.b og 3.1.4.m samt god tilkomst fra offentlige gangveger/fortau. \u2022 Renovasjonsl\u00f8sning jf. bestemmelse 2.8 eller midlertidig l\u00f8sning etter avtale med BIR jf. bestemmelse 2.9. Renovasjonsanlegget skal v\u00e6re satt i drift. \u2022 Parkering for bil og sykkel jf. bestemmelse 3.1.1.d-m. Det tillates midlertidig parkeringsl\u00f8sning i ubygde felt innenfor planomr\u00e5det, dersom parkeringskjeller ikke er ferdigstilt. 6.5. F\u00f8r felt BB1-3 tas i bruk 6.5.1. F\u00f8lgende tiltak skal v\u00e6re opparbeidet f\u00f8r bebyggelsen innenfor BB1-3 tas i bruk: \u2022 o_KV3 \u2022 o_FO5-6 \u2022 o_GG2-4 6.6. F\u00f8r felt B/T tas i bruk 6.6.1. F\u00f8lgende tiltak skal v\u00e6re opparbeidet f\u00f8r bebyggelsen innenfor B/T tas i bruk: \u2022 N\u00e6ringsbebyggelsen (deler av felt KBA) i reguleringsplanen for \u00c5rstad, gnr.17, bnr.15 mfl., delfeltene S3 og S4 Mindemyren, arealplan-ID 66220000, for \u00e5 tilfredsstille st\u00f8ykrav i samsvar med bestemmelse 2.15. Alternativ skal det v\u00e6re etablert midlertidig st\u00f8yskjerming. \u2022 o_FO1 6.7. F\u00f8r felt o_BH tas i bruk 6.7.1. F\u00f8lgende tiltak skal v\u00e6re ferdigstilt f\u00f8r bebyggelse innenfor felt o_BH tas i bruk: \u2022 N\u00f8dvendige st\u00f8yskjermingstiltak jf. bestemmelse 3.1.6.b \u2022 o_GG3-4 \u2022 Vegetasjonsbelte jf. bestemmelse 3.1.6.c \u2022 Port jf. bestemmelse 3.1.6.d \u2022 o_KV4 \u2022 o_FO7-9 Side 13 av 14 Reguleringsbestemmelser Arealplan-ID 4601_66110000 Dokumenter som gis juridisk virkning gjennom henvisning i bestemmelsene Bindende \u2022 Plankart, datert 11.03.2025 Retningsgivende \u2022 VA-rammeplan, datert 27.05.2024 \u2022 Illustrasjonsplan, datert 11.03.2025 \u2022 Formingsveileder, datert 07.03.2025 \u2022 St\u00f8yvurdering, datert 13.06.2024 \u2022 Naturmangfoldsrapport, datert 01.06.2024 Side 14 av 14 Reguleringsbestemmelser Arealplan-ID 4601_66110000 "
}