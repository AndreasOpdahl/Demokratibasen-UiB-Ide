{
  "dokument_id": "9b0b8c62-cd90-5475-96ed-e71577436ae2",
  "doc_type": "case_attachment",
  "kommune": 4601,
  "tittel": "Klimaetatens uttalelse til h\u00f8ring av forslag til endringer i energilovforskriften",
  "url": "https://bergen.kommune.no/politikere-utvalg/api/fil/bk360/10930926/Klimaetatens-uttalelse-til-horing-av-forslag-til-endringer-i-energilovforskriften",
  "tekst": " Klimaetaten BBU - Seksjon klima, milj\u00f8 og samfunn V\u00e5r referanse: 2024/106124-3 (Arbeidssted) Saksbehandler: Jim Andr\u00e9 Kokkin Postboks 7700 Dato: 12. august 2024 5020 BERGEN Deres ref.: Klimaetatens uttalelse til h\u00f8ring av forslag til endringer i energilovforskriften Hva saken gjelder Energidepartementet foresl\u00e5r et nytt tredje avsnitt i energilovforskriften \u00a7 3-1. Forslaget inneb\u00e6rer i hovedsak at \u00ab[s]olkraftanlegg p\u00e5 land er ikke konsesjonspliktig n\u00e5r den installerte effekten i anlegget er inntil 5 MW\u00bb. Forslaget inneholder ogs\u00e5 andre mindre elementer, men disse er av mindre betydning for Bergen kommune. Klimaetaten er positive til \u00e5 innf\u00f8re en konsesjonspliktgrense for solkraftanlegg. Klimaetatens prim\u00e6re anbefalinger er \u00e5 differensiere konsesjonspliktgrensen med 5 MW og 10 MW for s\u00e5kalte \u00abgr\u00e5 arealer\u00bb, og at det innf\u00f8res en legaldefinisjon av begrepet med tilknytning til arealform\u00e5lene i plan- og bygningsloven \u00a7 12-7 nr. 1 og 2. Bakgrunn Gr\u00f8nn strategi og solkraftutviklingen i Bergen Etter Gr\u00f8nn strategi skal den stasjon\u00e6re energien v\u00e6re fornybar, og energisystemet skal v\u00e6re fleksibelt med lokal, sm\u00e5skala produksjon. Det er ogs\u00e5 satt som m\u00e5lsetting at solenergiproduksjonen i Bergen skal v\u00e6re p\u00e5 65 MW innen 2030. Bergen har hatt en \u00f8kning i installert solkraft de siste \u00e5rene, med totalt installert p\u00e5 19,89 MW i 2023. Klimaetaten erfarer imidlertid at det er krevende \u00e5 holde p\u00e5 utbyggingsniv\u00e5et. Klimaetaten viser til at forslaget om en konsesjonspliktgrense for solkraftanlegg har potensialet til \u00e5 \u00f8ke utbyggingstakten, og kan dermed gi Bergen bedre forutsetninger for \u00e5 n\u00e5 m\u00e5let om 65 MW installert solkraftproduksjon innen 2030. Regelverket i m\u00f8te med EUs energiomstilling Energikommisjonen viser til at klimapolitikken er \u00abden st\u00f8rste driveren for den storstilte omstillingen som kraftsektoren m\u00e5 gjennom, og elektrifisering er det r\u00e5dende klimatiltaket\u00bb, og at \u00abstore deler av den fossile kraftproduksjonen avvikles\u00bb og erstattes av fornybarenergi i Europa.1 For \u00e5 holde tritt, kreves det ogs\u00e5 tilpasninger i Norges energiregelverk. 1 NOU 2023: 3 Mer av alt \u2013 raskere \u2014 Energikommisjonens rapport, s. 56: https://www.regjeringen.no/no/dokumenter/nou-2023-3/id2961311/. Postadresse: Telefon: Postboks 7700, 5020 BERGEN E-post: Klimaetaten@bergen.kommune.no Kontoradresse: Internett: www.bergen.kommune.no Kaigaten 4 Klimaetaten vurderer at forslaget om \u00e5 legge mindre solkraftverk til kommunenes planlegging etter plan- og bygningsloven, gitt at det medf\u00f8rer en effektivisering i behandlingen og raskere utbyggingstakt, er godt egnet til \u00e5 im\u00f8tekomme den forespeilede utviklingen. Klimaetatens vurderinger Kommunenes ansvar for energiplanlegging Endringsforslaget aktualiserer sp\u00f8rsm\u00e5let om kommunenes ansvar for energiplanlegging. Klimaetaten er positive til at kommunene f\u00e5r mer eierskap til solkraftutbyggingen, men viser ogs\u00e5 til visse risikomomenter. Klimautvalget 2050 legger til grunn at omstillingen \u00abfra fossilt til fornybart er en forutsetning for lavutslippssamfunnet\u00bb, og at det m\u00e5 \u00abskje s\u00e5 raskt som mulig\u00bb.2 Kommunene ligger i f\u00f8rstelinjen for klimaomstillingen, og vil uunng\u00e5elig ha en avgj\u00f8rende rolle. Det forutsettes ogs\u00e5 av forslaget til statlige planretningslinjer for klima og energi, som bl.a. fastsetter at kommunene \u00abb\u00f8r legge til rette for mer fornybar energiproduksjon og avklare behovet for areal til vindkraft og solkraft\u00bb, jf. pkt. 4.3, bokstav h.3 Kommunenes arbeid med energiplanlegging avhenger av samspillet mellom plan- og bygningsloven og energiloven. Energiloven ble i sin tid ble utformet med hensyn til store, sentraliserte produksjonsanlegg. Overgangen til fornybar energi medf\u00f8rer p\u00e5 sin side desentralisering ved f.eks. solkraft, hvor hvert hustak gjerne har egen tilh\u00f8rende energiproduksjon. Klimaetaten opplever at lovgivningen i mindre grad holder f\u00f8lge, og vurderer at det vil v\u00e6re behov for tilpasninger fremover, hvor s\u00e6rlig helhet og sammenheng i lovgivningen prioriteres. Klimaetaten viser i den sammenheng til behovet for bedre verkt\u00f8y til \u00e5 h\u00e5ndtere energiplanlegging i b\u00e5de kommuneplan og reguleringsplan. Det er i dag stort sett begrenset til \u00e5 fastsette tilknytningsplikt til fjernvarme, jf. plan- og bygningsloven (pbl.) \u00a7 11-9, nr. 3.4 Klimaetaten ettersp\u00f8r muligheten til \u00e5 p\u00e5legge lokal fornybarproduksjon og felles energil\u00f8sninger, gjennom planbestemmelser, og at energiproduksjon etableres som eget arealform\u00e5l, sett i sammenheng med konsesjonspliktgrensene for vind- og solkraft. Det er ogs\u00e5 behov for \u00e5 kunne bestemme bruk av overskuddsvarme. Klimaetaten vurderer at forslaget om endring i energilovforskriften kan f\u00f8re til en h\u00f8yere utbyggingstakt av solkraftproduksjon. Det er ogs\u00e5 positivt av energiproduksjon blir tettere integrert kommunenes mer helhetlige areal- og samfunnsplanlegging, og ikke minst f\u00e5r en st\u00f8rre grad av lokaldemokratisk forankring. Klimaetaten p\u00e5peker imidlertid at mer kommunalt ansvar, gj\u00f8r ogs\u00e5 solkraftutbyggingen mer uforutsigbart gjennom potensielt skiftende lokalpolitiske prioriteringer. Det vil v\u00e6re behov for mekanismer i arealplanleggingen som sikrer langsiktighet. M\u00e5lkonflikt mellom natur og energiproduksjon Klimaetaten vurderer at endringsforslaget vil senke barrieren for \u00e5 bygge ut solkraft. Det kreves imidlertid ogs\u00e5 en erkjennelse av de medf\u00f8lgende konsekvensene. Klimaomstillingens energibehov, og utbygging av kraftproduksjon, vil potensielt inneb\u00e6re 2 NOU 2023: 25 Omstilling til lavutslipp \u2014 Veivalg for klimapolitikken mot 2050, s. 83: https://www.regjeringen.no/no/dokumenter/nou-2023-25/id3006059/. 3 Milj\u00f8direktoratet, h\u00f8ring av forslag til reviderte statlige planretningslinjer for klima og energi: https://www.miljodirektoratet.no/hoeringer/2024/mars-2024/horing-av-forslag-til-reviderte-statlige- planretningslinjer-for-klima-og-energi/. 4 Lov 27.06.2008 nr. 71 om planlegging og byggesaksbehandling (plan- og bygningsloven): https://lovdata.no/lov/2008-06-27-71. Side 2 av 3 mer nedbygging av natur, s\u00e5kalt bit-for-bit-nedbygging. Det gir en forh\u00f8yet omstillingsrisiko, ved at forutsetningene for \u00e5 oppn\u00e5 m\u00e5lene i bl.a. Naturavtalen, Parisavtalen, og klimaloven, blir svekket. Derfor m\u00e5 det legges et arbeid i \u00e5 treffe en hensiktsmessig balanse mellom kraftforsyning og naturvern. Klimaetaten vurderer at det er behov for mekanismer som gir insentiv til \u00e5 bygge p\u00e5 s\u00e5kalte \u00abgr\u00e5 arealer\u00bb, fremfor natur. Energidepartementet viser i den anledning til at de vil \u00abf\u00f8lge opp sp\u00f8rsm\u00e5let om en egen konsesjonspliktgrense for \u00abgr\u00e5 arealer\u00bb som en egen sak\u00bb. Klimaetaten mener det b\u00f8r f\u00f8lges opp raskt, s\u00e5nn at un\u00f8dvendig nedbygging av natur unng\u00e5s. Klimaetaten viser i den anledning til Energidepartementets anslag om at solkraftanlegg som er unntatt konsesjonsplikt ved 5 MW etter forskriftsendringen, har arealbeslag p\u00e5 rundt 100 dekar, som tilsvarer rundt 100 000 kvadratmeter.5 Klimaetaten vurderer at de st\u00f8rste solkraftanleggene under konsesjonspliktgrensen p\u00e5 5 MW vil v\u00e6re sv\u00e6rt arealkrevende i tettbebygde omr\u00e5der som Bergen. Klimaetaten mener derfor at konsesjonspliktgrensen for s\u00e5kalte \u00abgr\u00e5 areal\u00bb b\u00f8r differensieres, s\u00e5nn at det gis insentiv til \u00e5 konsentrere utbyggingen p\u00e5 allerede nedbygde omr\u00e5der. I den sammenheng viser Klimaetaten til \u00f8nsket om en konsesjonspliktgrense p\u00e5 10 MW, og mener denne b\u00f8r benyttes for \u00abgr\u00e5 arealer\u00bb. Poenget er at den som velger de mest hensiktsmessige l\u00f8sningene av hensyn til natur, ogs\u00e5 b\u00f8r premieres for det gjennom en h\u00f8yere konsesjonspliktgrense. Klimaetaten mener ogs\u00e5 det m\u00e5 tydeliggj\u00f8res hva som menes med begrepet \u00abgr\u00e5 arealer\u00bb i regelverket, og vurderer at en definisjon med utgangspunkt i arealform\u00e5lene er mest hensiktsmessig. Klimaetaten vurderer at underform\u00e5lene kj\u00f8pesenter, forretninger, bebyggelse for offentlig eller privat tjenesteyting, r\u00e5stoffutvinning, n\u00e6ringsbebyggelse, idrettsanlegg, veg, bane, lufthavn, havn, parkeringsplasser, og traseer for teknisk infrastruktur, jf. pbl. \u00a7 12-7, nr. 1 og 2, er mest passende som betegnelse som \u00abgr\u00e5 arealer\u00bb. Samtidig b\u00f8r det, ved en kobling til arealform\u00e5lene i plan- og bygningsloven, sikres at omr\u00e5dene reelt er nedbygde, og ikke bare formelt fremst\u00e5r som det. Med hilsen Klimaetaten Stina Ellevseth Oseland - direkt\u00f8r Jim Andr\u00e9 Kokkin - r\u00e5dgiver Silje \u00d8sterb\u00f8 - seniorr\u00e5dgiver Dokumentet er godkjent elektronisk. Kopi til: Klimaetaten - Silje \u00d8sterb\u00f8 5 Energidepartementet, H\u00f8ring - om forslag til endringer i energilovforskriften - Innf\u00f8ring av effektgrense for konsesjonsplikt for solkraftverk, pkt. 2: https://www.regjeringen.no/no/dokumenter/horing-om-forslag-til-endringer-i- energilovforskriften/id3046599/. Side 3 av 3 "
}