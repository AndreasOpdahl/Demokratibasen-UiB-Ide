{
  "dokument_id": "5f5c37a0-bad9-5c13-8ac3-0d3a4fa32bed",
  "doc_type": "case_attachment",
  "kommune": 4601,
  "tittel": "Klage datert 22.01.2024",
  "url": "https://bergen.kommune.no/politikere-utvalg/api/fil/bk360/10626607/Klage-datert-22-01-2024",
  "tekst": "Bergen kommune v/plan- og bygningsetaten sendt til: postmottak.planogbygg@bergen.kommune.no V\u00e5r referanse: Ansvarlig advokat: Dato: 1127729501/2842476 Ingrid S\u00e6vold Moe 22. januar 2024 BYGG-2023/15986: SUPPLERENDE BEGRUNNELSE FOR KLAGE P\u00c5 AVSLAG - GNR 36 BNR 156 \u2013 EKERDALEN 11H 1. Innledning Vi viser til avslag p\u00e5 s\u00f8knad om dispensasjon og tillatelse til oppf\u00f8ring av kai/pir med betongs\u00e5le, flytebrygge med landgang, samt natursteinsmur og utfylling av terreng, datert 19.12.2023. Saken har deres referanse BYGG-2023/15986-11. Vedtaket ble p\u00e5klaget av Bygg Prosjekt AS v/Roy G. Nj\u00e5stad den 09.01.2024. Klagen er dermed rettidig fremsatt. Harris Advokatfirma AS er bedt om \u00e5 bist\u00e5 tiltakshaver videre i saken. P\u00e5 vegne av tiltakshaver \u00f8nsker vi \u00e5 supplere klagen med en begrunnelse. Det anf\u00f8res at vilk\u00e5rene for dispensasjon er oppfylt, jf. plan- og bygningsloven (pbl) \u00a7 19-2 andre ledd. Videre oppfyller tiltakene krav til gode visuelle kvaliteter, jf. pbl \u00a7 29-2. Vi anmoder kommunen om \u00e5 omgj\u00f8re eget vedtak og gi dispensasjon og tillatelse som oms\u00f8kt, jf. forvaltningsloven (fvl) \u00a7 33 andre ledd. 2. Planstatus Eiendommen er uregulert, men er p\u00e5 land satt av til \u00f8vrig byggesone for bebyggelse og anlegg i kommuneplanens arealdel (KPA). I sj\u00f8 er arealet satt av til bruk og vern av sj\u00f8 og vassdrag, og ligger innenfor hensynssonen funksjonell strandsone. Oms\u00f8kt tiltak er betinget av dispensasjon fra f\u00f8lgende bestemmelser, jf. pbl \u00a7 19-2 andre ledd: - KPA pkt. 3.1, plankrav. - KPA pkt. 6.1.1, byggegrense langs sj\u00f8. - KPA pkt. 32.2, bruk og vern av sj\u00f8 og vassdrag. - Pbl \u00a7 29-4 andre ledd, avstand mot nabogrense 3. Kommunens begrunnelse Kommunen har i sitt vedtak samlet begrunnelsen for oms\u00f8kte dispensasjoner, og har dermed ikke begrunnet hver dispensasjonss\u00f8knad konkret. Oppsummert begrunner kommunen vedtaket slik: Harris Advokatfirma AS Vestre str\u00f8mkaien 13 Postboks 4115 Sandviken Den norske advokatforening 5008 Bergen 5835 Bergen Global Advocaten NO 921 027 583 MVA Tlf.:55 30 27 00 1127729501/2842476 harris.no Side 1 av 13 \u2022 En utstrakt bruk av dispensasjoner undergraver KPA som informasjons- og avgj\u00f8relsesgrunnlag. \u2022 Beslag av sj\u00f8n\u00e6re areal og vassdrag med kai, flytebrygge og natursteinsmur gjennom dispensasjon er i vesentlig strid med de overordnede avklaringer og f\u00f8ringer som skal vurderes i en planprosess. \u2022 Statsforvalteren har uttalt at strandsonen ved Nord\u00e5svannet er s\u00e6rlig verdifull for friluftsliv og er under sterkt press, og at oms\u00f8kte tiltak vil bidra ytterligere til nedbygging og privatisering. \u2022 Bymilj\u00f8etaten har vurdert at det oms\u00f8kte tiltaket skiller seg fra andre ulovlige tiltak i omr\u00e5det ved at kai og pir er etablert ved utfylling av terreng og sj\u00f8bunn, som regnes som ikke reversible tiltak. I tillegg er det fjernet naturlig terreng og vegetasjon langs nausttomt og bekkel\u00f8p. \u2022 Kravet til reguleringsplan m\u00e5 gjelde fullt ut. \u2022 Tiltaket vurderes \u00e5 komme i strid med de hensyn bestemmelsene om plankrav, byggegrense langs sj\u00f8, samt form\u00e5let bruk og vern av sj\u00f8 og vassdrag skal ivareta. \u2022 Fordelene er utelukkende av privat karakter. \u2022 Ulempene vil v\u00e6re av allmenn karakter, ved at strandsone og sj\u00f8speil bygges ned, med \u00f8kt privatisering av strandsone, og ved at det tilrettelegges for en uavklart bruk og arealdisponering i et pressomr\u00e5de med mange interesser. 4. Rettslig grunnlag for dispensasjon Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir \u00abvesentlig\u00bb tilsidesatt. Videre m\u00e5 fordelene ved \u00e5 gi dispensasjon v\u00e6re \u00abklart\u00bb st\u00f8rre enn ulempene, jf. pbl \u00a7 19-2 andre ledd. Kommunen skriver i sin begrunnelse av tiltakene vurderes \u00e5 komme i strid med de hensyn bestemmelsene om plankrav, byggegrense langs sj\u00f8, samt form\u00e5let bruk og vern av sj\u00f8 og vassdrag skal ivareta. Dette er ikke tilstrekkelig til \u00e5 begrunne avslag; Form\u00e5l og hensyn m\u00e5 bli vesentlig tilsidesatt for at det skal kunne legges til grunn at vilk\u00e5ret ikke er oppfylt. S\u00e5 lenge form\u00e5l og hensyn ikke blir vesentlig tilsidesatt, kan det gis dispensasjon under forutsetning av at fordelene ved \u00e5 gi dispensasjon er klart st\u00f8rre enn ulempene. I tillegg m\u00e5 hvert tiltak vurderes konkret. Kommunen har i denne saken gjort en samlet vurdering av om vilk\u00e5rene for dispensasjon er oppfylt. Det er ikke tilstrekkelig. Vi er enig med kommunen i at dispensasjonspraksisen i strandsonen er innskjerpet de siste \u00e5rene. Vi er derimot ikke enige i at vilk\u00e5rene for \u00e5 gi dispensasjon aldri er oppfylt i strandsonen, heller ikke i Bergen. I dette tilfellet er alt arealet p\u00e5 land satt av til byggeomr\u00e5de og er bebygd med boliger. I direkte tilknytning til boligeiendommen ligger eiendommene med naust og tilh\u00f8rende anlegg. Eiendommene er dermed i sin helhet privatisert og f\u00f8lgelig er det en forskjell fra om det gis dispensasjon her enn ved areal satt av til landbruks-, natur- og friluftsliv. 5. Vilk\u00e5rene for dispensasjon fra plankravet er oppfylt 5.1. Form\u00e5let blir ikke \u00abvesentlig\u00bb tilsidesatt Hovedhensynet bak plankravet i KPA 2018 \u00a7 3 pkt. 3.1 er at kommunen skal f\u00e5 mulighet til \u00e5 foreta en helhetlig vurdering av omr\u00e5der \u00abder kommuneplanens arealdel ikke gir tilstrekkelige 1127729501/2842476 harris.no Side 2 av 13 avklaringer\u00bb, jf. Ot.prp. nr. 32 (2007-2008) s. 221. Hensynet om helhetlig planlegging er det samme for plankravet i reguleringsplanen. Form\u00e5let med plankravet er \u00e5 sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Plan- og bygningsetaten har selv uttalt at dispensasjon fra plankravet vil f\u00f8rst og fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Plankravet skal med andre ord sikre en helhetlig arealdisponering og en forsvarlig utredning av overordnede forhold som infrastruktur, tomteutnyttelse, bygningstype, forholdet til kulturminner mv., samt sikre medvirkning fra offentlige myndigheter og ber\u00f8rte grunneiere. Denne side er av den klare oppfatning at oms\u00f8kte tiltak ikke vil medf\u00f8re at hensynet bak plankravet blir vesentlig tilsidesatt. Dette begrunner vi med at forhold som typisk skal belyses i en planprosess, i tilstrekkelig grad blir belyst og ivaretatt gjennom byggesaksbehandlingen. Det vises da s\u00e6rlig til at ber\u00f8rte myndigheter vil ha anledning til \u00e5 uttale seg. Videre vises det til at oms\u00f8kte tiltak befinner seg i et omr\u00e5de som allerede er utbygget, inkludert eiendommen som er oms\u00f8kt. 1127729501/2842476 harris.no Side 3 av 13 Vi kan ikke se at tiltaket vil gi negative konsekvenser for trafikk, st\u00f8y, kulturminner, avrenningslinjer og flomveier eller bl\u00e5gr\u00f8nne verdier. Tiltakene vil heller ikke generere en bruk utover det som allerede er godkjent p\u00e5 eiendommen, eller en \u00f8kt bruk av eiendommen. Kommunen sin begrunnelse i avslag datert 19.12.2023 er i all hovedsak knyttet til hensynene bak byggegrense mot sj\u00f8 og tiltak i sj\u00f8. N\u00e5r det gjelder plankravet skriver de at kravet til reguleringsplan m\u00e5 gjelde fullt ut. Uten en konkret vurdering av om vilk\u00e5rene for dispensasjon er oppfylt. Med begrunnelse i det ovennevnte, samt i tiltakenes omfang og plassering, kan vi ikke se at plankravet vil bli vesentlig tilsidesatt hvis det blir gitt dispensasjon, jf. pbl \u00a7 19-2 andre ledd. 5.2. Fordelene er \u00abklart\u00bb st\u00f8rre enn ulempene Det er \u00e5penbart at en planprosess er un\u00f8dvendig for \u00e5 gi kommunen et godt nok beslutningsgrunnlag tilknyttet tiltakene som oms\u00f8kes ved denne s\u00f8knad. Et krav om reguleringsplan for tiltak som dette, vil p\u00e5f\u00f8re tiltakshaver kostnader som klart st\u00e5r i misforhold til tiltakets omfang. Fordelen ved \u00e5 gi dispensasjon er at tiltakshaver f\u00e5r legalisert tiltaket og en n\u00f8dvendig- og sikker tilkomst til sj\u00f8. De vil dermed kunne fortsette \u00e5 utnytte eiendommen som i dag, hvilket ogs\u00e5 vil gi allmennheten bedre tilgang til sj\u00f8en. De oms\u00f8kte tiltakene er mindre tiltak sett i sammenheng med at de ikke f\u00e5r betydning for \u00f8vrig infrastruktur i omr\u00e5det, og at de skal plasseres p\u00e5 en eiendom som allerede er utbygd. Vi kan derfor ikke se hvilke ulemper tiltaket kan ha for et eventuelt planarbeid i omr\u00e5det, og fordelene ved \u00e5 gi dispensasjon fra plankravet er etter dette \u00abklart\u00bb st\u00f8rre enn ulempene, jf. pbl \u00a7 19-2. 6. Vilk\u00e5rene for dispensasjon fra arealform\u00e5l i sj\u00f8 og byggegrense langs sj\u00f8 er oppfylt 6.1. Form\u00e5let blir ikke \u00abvesentlig\u00bb tilsidesatt Form\u00e5let i sj\u00f8- og byggeforbudet i strandsonen er gitt ut ifra m\u00e5lsettingen om at den n\u00e6re strandsonen skal holdes fri for inngrep og ut ifra de sterke interessene som generelt er knyttet til strandsonen. Under dette skal det tas s\u00e6rlig hensyn til natur- og kulturmilj\u00f8, friluftsliv, landskap og andre allmenne interesser. Videre er det et nasjonalt m\u00e5l at strandsonen ikke skal bygges ut og at den skal v\u00e6re \u00e5pen for allmennheten. Utfylling og natursteinsmur Eiendommen ligger i enden av en blindvei og hvor det renner en bekk langs veien. Utfyllingen og steinsettingen som ble gjort langs bekken og s\u00f8r\u00f8st for bekkens utl\u00f8p, ble opparbeidet samtidig og p\u00e5 samme koteh\u00f8yde som heving av plen og steinsetting langs den andre siden av bekken, p\u00e5 gnr. 36 bnr. 113 (Ekerdalen 11H). Gnr. 36 bnr. 113 s\u00f8kte om steinsettingen i 2014 og fikk dispensasjon og tillatelse til b\u00e5de heving av hage og steinsetting, for \u00e5 unng\u00e5 utvasking av jord fra tidevannet. Fylkesmannen i Hordaland og Hordaland fylkeskommune var ikke negative til s\u00f8knaden da. Mens Gr\u00f8nn etat uttalte seg negativt til tiltaket, og la til grunn at den ikke ville medf\u00f8re endringer i forhold til dagens status for omr\u00e5det. 1127729501/2842476 harris.no Side 4 av 13 Kommunen skrev i sin begrunnelse for dispensasjon f\u00f8lgende i vedtak datert 15.09.2014, i sak 201419374/8: \u00abMuren, som heves med 0,5 meter, vil hindre utvasking av jord fra tidevannet. Arealet er ubrukelig i dag siden muren har forfalt og stor del av plenen er dekket av vanlig flo. ... Muren vil ikke hindre noen eksisterende trase til sj\u00f8 eller endre privatisering av omr\u00e5det, det vil bare se penere ut og bli mer funksjonelt. ... Ulempene vil v\u00e6re f\u00e5. Omr\u00e5det er allerede i stor grad privatisert, eiendommen ble bebygd med bolig i 2008, og restaurering og heving av mur mot sj\u00f8 s\u00f8kes utf\u00f8rt for \u00e5 gi bedre utearealer p\u00e5 eiendommen. Ved stor flo kommer sj\u00f8en inn p\u00e5 plenen.\u00bb Videre viser kommunen til Gr\u00f8nn etat sin merknad om at anlegging av plen vil v\u00e6re negativt for det biologiske mangfoldet i strandsonen, men viser til at bygningsmyndighetene har et annet syn p\u00e5 saken og vurderer det som positivt at plenen restaureres. \u00abPlenen vil kunne bli et godt uteoppholdsareal for beboerne p\u00e5 eiendommen.\u00bb Med grunnlag i dette gav Bergen kommune dispensasjon fra plankrav og byggegrense mot sj\u00f8 for oppf\u00f8ring av helt lik mur p\u00e5 andre siden av bekken i 2014. Vi kan ikke se at kommunen kan vurdere denne saken annerledes. De samme hensyn gj\u00f8r seg gjeldende. N\u00e5r mur p\u00e5 andre siden av bekken ble oppf\u00f8rt var det for \u00e5 hindre utvasking av jord og st\u00f8rre \u00f8deleggelse av eksisterende hage. Mur som n\u00e5 er oms\u00f8kt er helt n\u00f8dvendig for \u00e5 hindre utvasking av jord og fundamentet til hele veien ned til sj\u00f8en. Veien s\u00f8rger for tilkomst til sj\u00f8en for allmennheten og muren vil dermed p\u00e5 ingen som helst m\u00e5te privatisere omr\u00e5det. Hensynet bak byggegrense mot sj\u00f8 f\u00e5r dermed ingen negativ betydning for hensynet bak byggegrense mot sj\u00f8. N\u00e5r det gjelder utfylling og steinsetting av denne s\u00e5 flykter dette tiltaket med lovlig etablert hage p\u00e5 nabo sin eiendom med gnr. 36 bnr. 113. Tiltaket fremst\u00e5r dermed ikke som et fremmedelement i omr\u00e5det. Videre har det trapp ned til sj\u00f8en, som gj\u00f8r det enklere for allmennheten \u00e5 komme ned til sj\u00f8en. Bildene under viser at h\u00f8yden og muren er helt lik som tiltakene p\u00e5 nabo sin eiendom: 1127729501/2842476 harris.no Side 5 av 13 Bildet under er tatt 22.01.2024 og viser hvor viktig funksjon st\u00f8ttemuren har for arealet p\u00e5 begge sider av bekken: 1127729501/2842476 harris.no Side 6 av 13 Kai/pir/betongdekke Kommunen har lagt til grunn at piren er lovlig etablert som vist p\u00e5 bildet fra 2014, slik: Det som er nytt er at kaien/piren er hevet og har f\u00e5tt nytt dekke i form av betong. B\u00e5de naust og pir er dermed lovlig etablert og viser p\u00e5 historisk foto fra f\u00f8r 1970. P\u00e5regnelig bruk er naust og fort\u00f8yning av b\u00e5t. Da er det ogs\u00e5 p\u00e5regnelig med mindre tiltak for \u00e5 sikre fremtidig bruk av tiltakene. Kombinasjonen flo og mye nedb\u00f8r, samt tilsig i Nord\u00e5svannet i 1127729501/2842476 harris.no Side 7 av 13 vinterhalv\u00e5ret, gjorde det n\u00f8dvendig \u00e5 heve piren noe. Mindre tiltak som \u00e5 heve piren med 40 cm og etablere dekke i form av betong er gjort for \u00e5 sikre fremtidig bruk av piren og hindre at tiltakene blir \u00f8delagt- og m\u00e5 fjernes, m\u00e5 etter dette anses p\u00e5regnelig. Dette f\u00e5r heller ingen endret konsekvens for bruken av arealet i sj\u00f8 eller langs sj\u00f8. Dette er redegjort n\u00e6rmere for i vedlegg til s\u00f8knaden. F\u00f8r heving bestod kaien/piren av betongfundamenter og tredekke. N\u00e5 har den ogs\u00e5 betongdekke. Bildene under viser kaien/piren under vann f\u00f8r heving: Med grunnlag i dette er det \u00e5penbart at endringen p\u00e5 eksisterende tiltak ikke f\u00e5r noen konsekvenser for allmennhetens rett til ferdsel langs og i sj\u00f8. Flytebrygge Kaien/piren hadde en lovlig etablert flytebrygge fra f\u00f8r 1970. Kommunen har ansl\u00e5tt, basert p\u00e5 flyfoto, at flytebryggen i 1970 hadde en landgang til kaien/piren p\u00e5 ca. 3 meter, og at dagens landgang er p\u00e5 ca. 6 meter. Flytebryggen fremgikk imidlertid ikke p\u00e5 flyfoto mellom 1980 og 2019. Dagens flytebrygge med landgang regnes derfor som et nytt tiltak, som er s\u00f8knadspliktig. Bilde fra 1970 og 1974 viser etablert flytebrygge slik: N\u00e6rmeste nabo har hatt lengre flytebrygge enn det tiltakshaver n\u00e5 har etablert, tilbake til f\u00f8r 1997, slik: 1127729501/2842476 harris.no Side 8 av 13 Bildet fra 2019 viser at alle tre n\u00e6rmeste naboer har tilsvarende lengde p\u00e5 flytebryggene, slik: Ny flytebrygge med omtrentlig samme st\u00f8rrelse som den som l\u00e5 p\u00e5 eiendommen siden f\u00f8r 1970 er n\u00e5 oms\u00f8kt. Flytebryggen er n\u00f8dvendig for \u00e5 sikre tilkomst til kai/pir og til naustet. Om sommeren er det gjerne ned i 20 cm sj\u00f8dybde innersts ved slippen. Det har bygget seg opp sediment over tid og tiltakshaver har blitt fortalt at ved utbyggingen p\u00e5 Kokstad/S\u00f8reide s\u00e5 har overvann brakt ekstra mye sediment via elven. Derfor plasserte tiltakshaver flytebryggen p\u00e5 linje med de andre flytebryggene hos naboene, da det er f\u00f8rst der man har nok dybde til en 15-20 fots b\u00e5t. At alle de n\u00e6rmeste naboene har tilsvarende lengde p\u00e5 flytebryggen viser at dette er n\u00f8dvendig lengde for \u00e5 kunne legge til med b\u00e5t. Og det er ikke lagt opp til at store b\u00e5ter kan fort\u00f8ye. N\u00e5r tiltaket ikke g\u00e5r lengre ut enn \u00f8vrige flytebrygger i omr\u00e5det, og det var en tilsvarende flytebrygge her f\u00f8r, er det helt klart at denne alene ikke hindre allmennhetens ferdsel p\u00e5 sj\u00f8 og langs land. Bildet under viser kai/pir med betongdekke og flytebryggen slik de er n\u00e5: 1127729501/2842476 harris.no Side 9 av 13 N\u00e5r det gjelder betongs\u00e5len p\u00e5 land, s\u00e5 er den plassert p\u00e5 areal hvor det tidligere var sviller med funksjon som slipp og p\u00e5 areal som er utfylt i forbindelse med etablering av natursteinsmuren langs bekken. Med grunnlag i dette kan vi ikke se at hensynene bak arealform\u00e5let i sj\u00f8 og byggegrense langs sj\u00f8 blir vesentlig tilsidesatt, jf. pbl \u00a7 19-2 andre ledd. 6.2. Fordelene er klart st\u00f8rre enn ulempene Utfylling og natursteinsmur N\u00e5r det gjelder utfylling og oppf\u00f8ring av natursteinsmur langs bekken m\u00e5 kommunen behandle s\u00f8knaden tilsvarende som for nabo p\u00e5 gnr. 36 bnr. 113, jf. likebehandlingsprinsippet. De samme hensyn og forhold gj\u00f8r seg gjeldende og det er ikke grunnlag for \u00e5 forskjellsbehandle s\u00f8knadene. Utfyllingen og natursteinsmuren sikrer allmennheten tilkomst til sj\u00f8, og privatiserer i mindre grad enn det lovlig etablert hage og mur p\u00e5 gnr. 36 bnr. 113 gj\u00f8r. I tillegg er natursteinsmuren n\u00f8dvendig for \u00e5 hindre erosjon under veien. Fjernes muren kan fundamentet p\u00e5 sikt skli ut og \u00f8delegge tilkomstveien. Veien som i dag er lett tilgjengelig for alle og som sikrer alle tilkomst til sj\u00f8. \u00d8delegges veien vil ikke allmennheten ha samme mulighet for \u00e5 komme seg til sj\u00f8en som i dag. Videre har tiltakshaver engasjert Asplan Viak til \u00e5 gj\u00f8re en hydrologisk vurdering av bekken og faren for \u00f8kt erosjon og flomfare hvis muren m\u00e5 fjernes. Rapporten er datert 25.08.2023 og ble sendt inn sammen med s\u00f8knaden. Sammendraget av rapporten viser f\u00f8lgende: \u00abResultatene viser at vestsiden av bekken vil v\u00e6re s\u00e5rbar for oversv\u00f8mmelse og erosjon, dersom muren p\u00e5 vestsiden rives mens den p\u00e5 \u00f8stsiden f\u00e5r st\u00e5. Utf\u00f8rte beregninger viser at oppgitt tverrsnitt ikke kan h\u00e5ndtere en flom i vassdraget som sammenfaller med 1 \u00e5rs stormflo i Nord\u00e5svannet. Ved \u00e5 fjerne muren p\u00e5 vestsiden av 1127729501/2842476 harris.no Side 10 av 13 bekken kan dette f\u00f8re til at vannet vil renne hyppigere over bekkekanten og inn over eiendommen med gardsnummer 36 og bruksnummer 599. Beregnet vannhastighet for dagens situasjon indikerer fare for erosjon; faren for erosjon kan ogs\u00e5 v\u00e6re h\u00f8yere sammenlignet med situasjonen f\u00f8r det ble etablert en mur p\u00e5 \u00f8stsiden av bekken.\u00bb Vi kan ikke se av kommunens avslag at Asplan Viak sin rapport en gang er vurdert av kommunen, og i alle tilfeller ikke hensyntatt. Vi kan heller ikke se noen ulemper som tilsier at det ikke er mulig \u00e5 gi dispensasjon for etablering av muren. Denne er utelukkende til fordel for b\u00e5de tiltakshaver og allmennheten, og til fordel for bekken. Utfyllingen skiller seg ikke negativt ut fra omr\u00e5det og hagen p\u00e5 naboeiendommen. Tvert imot inneb\u00e6rer utfyllingen av hagen ikke skiller seg ut. Samlet sett gir tiltakene inntrykk av en helhet. Utfyllingen med steintrapp inneb\u00e6rer ogs\u00e5 at allmennheten har tilgang til sj\u00f8. Tiltakene begrenser ikke allmennhetens ferdsels- eller bruksrett til arealet, ettersom oppf\u00f8rte tiltak ikke regnes som del av \u00abhustomt\u00bb etter friluftsloven \u00a7 1a) og dermed ikke er innmark. P\u00e5 utmark har allmennheten ferdselsrett hele \u00e5ret, s\u00e5 fremt det skjer hensynsfullt, jf. friluftsloven \u00a7 2. Dette gjelder p\u00e5 denne utmark som for all annen utmark. Det samme gjelder retten til bading, jf. friluftsloven \u00a7 8. Det er dermed helt klart at utfyllingen og natursteinsmuren ikke f\u00e5r ulemper for allmennheten og dermed heller ingen ulemper i dispensasjonsvurderingen. De ovennevnte fordeler er \u00abklart\u00bb st\u00f8rre enn ulempene og vilk\u00e5rene for dispensasjon er oppfylt, jf. pbl \u00a7 19-2 andre ledd. Kai/pir/betongdekke Heving av piren og etablering av betongdekke p\u00e5 denne er utelukkende gjort for \u00e5 sikre fremtidig bruk av tiltakene ogs\u00e5 ved forventet stigning av havniv\u00e5et. I rapporten fra Asplan Viak er det vist til at 1 \u00e5rs stormflo i Nord\u00e5svannet er beskrevet i rapporten Flomsonekart Apeltunvassdraget utarbeidet av NVE og Norconsult i 2017, kapittel 2.1.5. Vannstanden ved 1 \u00e5rs stormflo er kote + 1.0, 1 \u00e5rs stormflo inkludert klimap\u00e5slag kote + 1.7. Dette stemmer ogs\u00e5 med oppgitt koteh\u00f8yde for 1-\u00e5rs stormflo angitt i Kartverkets www.sehavniva.no. Etablering av betongdekke p\u00e5 kai/pir har v\u00e6rt n\u00f8dvendig for \u00e5 tilpasse seg stigning av havniv\u00e5et. B\u00e5de slik stigningen har v\u00e6rt og for \u00e5 sikre fremtidig stigning. Det er heller ikke gjort mer enn det som er n\u00f8dvendig. Vi viser i den sammenheng til at det fra havoverflaten til toppen av betongs\u00e5len er en h\u00f8yde p\u00e5 35 cm innerst mot kaien, ved flo sj\u00f8. Dette er et minimum av hva som er n\u00f8dvendig med tanke p\u00e5 b\u00f8lgeh\u00f8yde ved sterk vind fra \u00f8st hvor sj\u00f8 bygger seg opp i Nord\u00e5svannet. 1127729501/2842476 harris.no Side 11 av 13 Flytebrygge N\u00e5r det gjelder flytebryggen s\u00e5 er den p\u00e5 samme lengde som omkringliggende flytebrygger, utelukkende fordi dette er lengden som er n\u00f8dvendig for \u00e5 kunne legge til med en liten b\u00e5t. Med plassering som oms\u00f8kt og med \u00f8vrige flytebrygger rundt kan vi ikke se at tiltaket begrenser allmennhetens bruk av arealet i sj\u00f8. Videre er flytebryggen i forlengelsen av allerede godkjent kai/pir foran lovlig etablert naust, og er n\u00f8dvendig for \u00e5 kunne bruke naust og kai/pir til den funksjonen disse tiltakene skal ha. Fjernes flytebryggen s\u00e5 \u00f8ker ikke allmennhetens tilgang langs sj\u00f8 enn s\u00e5 lenge kai/pir og naust er lovlig etablert. Med grunnlag i det ovennevnte er det v\u00e5r vurdering at fordelene ved \u00e5 gi dispensasjon fra arealform\u00e5let i sj\u00f8 og byggegrensen mot sj\u00f8 er \u00abklart\u00bb st\u00f8rre enn ulempene. Vilk\u00e5rene for dispensasjon er dermed oppfylt, jf. pbl \u00a7 19-2 andre ledd. 7. Krav til gode visuelle kvaliteter er oppfylt Kommunen skriver i sitt avslag at tiltakene ikke tilfredsstiller lovens krav til visuelle kvaliteter. Dette er vi helt uenig i. F\u00f8lgende st\u00e5r i pbl \u00a7 29-2: 1127729501/2842476 harris.no Side 12 av 13 \u00abEthvert tiltak etter kapittel 20 skal prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering.\u00bb De oms\u00f8kte tiltakene passer fint inn med omkringliggende tiltak. Utfyllingen er p\u00e5 samme koteh\u00f8yde og lengde ut i sj\u00f8 som eksisterende hage p\u00e5 nabo sin eiendom med gnr. 36 bnr. 113. Eiendommene har lik mur p\u00e5 hver sin side av bekken. Muren skiller seg dermed ikke ut. Nabo med gnr. 36 bnr. 113 har hage helt ned til sj\u00f8en. Utfyllingen til tiltakshaver sin eiendom best\u00e5r av plen, men ligger ikke i direkte tilknytning til boligen deres. Utfyllingen privatiserer dermed ikke p\u00e5 samme m\u00e5te som hagen til nabo. Videre er naust og kai/pir lovlig etablert. Vi kan ikke se at en endring som inneb\u00e6rer \u00e5 legge en betongs\u00e5le p\u00e5 allerede lovlig etablert tiltak evner \u00e5 endre tiltaket i slik grad at det ikke lengre tilfredsstiller lovens krav til gode visuelle kvaliteter. Og til sist viser vi til at eksisterende flytebrygge har tilsvarende lengde som \u00f8vrige i samme omr\u00e5de. Den skiller seg dermed ikke ut som s\u00e6rlig dominerende eller egenartet. Basert p\u00e5 dette er det v\u00e5r klare oppfatning at tiltakene er i samsvar med gjeldende krav til visuelle kvaliteter som angitt i pbl \u00a7 29-2 og som kommunen kan godkjenne. 8. Avslutning Med grunnlag i det ovennevnte, anmoder vi kommunen om \u00e5 omgj\u00f8re eget vedtak og gi dispensasjon og tillatelse som oms\u00f8kt, jf. fvl \u00a7 33 andre ledd. Med vennlig hilsen Harris Advokatfirma AS Marianne Aadland Sandvik Advokat mas@harris.no 911 17 651 1127729501/2842476 harris.no Side 13 av 13 "
}