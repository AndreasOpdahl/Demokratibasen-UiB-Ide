{
  "dokument_id": "2761fa64-e4e6-5bd8-b976-f434035fe0c9",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 19022025, Sak 76/25, Eventuelt bystyret 19.02.2025",
  "url": "https://bergen.kommune.no/politikere-utvalg/api/fil/bk360/12174032/Innstilling-vedtak-Eventuelt-bystyret-19-02-2025",
  "tekst": "Eventuelt bystyret 19.02.2025 Bergen bystyre behandlet saken i m\u00f8tet 19.02.2025 sak 76/25 og fattet f\u00f8lgende vedtak: 1. Den Nationale Scene (DNS) er en av landets st\u00f8rste profesjonelle scenekunstinstitusjoner og er avgj\u00f8rende for hele regionens teatertilbud. Teateret spiller en sentral rolle for utviklingen av scenekunst og dramatikk, b\u00e5de regionalt og nasjonalt. Bergen bystyre er kjent med s\u00f8knaden fra 31. desember 2024 fra Den Nationale Scene (DNS) til Kultur- og likestillingsdepartementet ang\u00e5ende tilleggsbevilgning for moderniseringsprosjektet. Bystyret er glad for at staten har bevilget midler til den n\u00f8dvendige moderniseringen av teateret, men siden midlene til prosjektet ble innvilget i 2021 har ogs\u00e5 byggekostnadene \u00f8kt betraktelig. Det er n\u00e5 bakgrunnen for at det trengs \u00f8kte midler for \u00e5 skape et moderne teater for de kommende 50 \u00e5rene. Det vil sikre forsvarlig drift og gode arbeidsforhold i et teaterhus som gjennom universell utforming skal kunne ta imot publikum og ansatte med funksjonsvariasjoner. Bergen bystyre vil understreke at, til tross for behovet for \u00f8kte midler, s\u00e5 fremst\u00e5r prosjektet fremdeles n\u00f8kternt. Bystyret mener det er avgj\u00f8rende at moderniseringsprosjektet ved DNS f\u00e5r tilf\u00f8rt midler som dekker det \u00f8kte behovet, og ber staten sikre tilstrekkelig finansiering snarest mulig. 2. F\u00f8rstkommende mandag den 24. februar 2025 er det n\u00f8yaktig tre \u00e5r siden Russland invaderte Ukraina for andre gang. F\u00f8rste gangen var som kjent i februar 2014. I l\u00f8pet av disse tre \u00e5rene er hundretusener av mennesker drept (NATO ansl\u00e5r en million drepte), barn er bortf\u00f8rt, millioner er p\u00e5 flukt og byer lagt \u00f8de. Ukraina er en fri og selvstendig stat med en demokratisk valgt president som kjemper for sin eksistens. De kjemper ogs\u00e5 for alle oss europeere. De kjemper for v\u00e5r velferd, v\u00e5re demokratiske rettigheter, menneskerettigheter, ytringsfriheten og v\u00e5re fellesskap og verdier med plass til ulike mennesker, fellesskap og meninger. Som Norges nest st\u00f8rste kommune i et fritt og selvstendig land og en kommune med tette vennskapsb\u00e5nd til Ukraina, er det viktig at vi viser solidaritet og st\u00f8tte til det ukrainske folk og den ukrainske frihetskampen. Bergen har mange ukrainske flyktninger som er bergensere som vi skal ta vare p\u00e5 og st\u00f8tte i en vanskelig situasjon. De siste dagene har gitt oss grunn til bekymring n\u00e5r det gjelder europeisk sikkerhet. Uttalelser fra den amerikanske presidenten og visepresidenten, og forhandlinger som foreg\u00e5r uten Ukraina og Europa ved bordet, gj\u00f8r oss redde. Det er ogs\u00e5 med stor bekymring at vi leser siste rapport fra Forsvarets forskningsinstitutt der det fremkommer alvorlige mangler i Forsvaret. Som Norges st\u00f8rste forsvarskommune med landets viktigste industri rundt oss, er det viktig at vi er opptatt av nasjonal og europeisk sikkerhet, og at vi er p\u00e5drivere for utvikling av gode beredskapssystemer. Forslag til vedtak: 1. Bystyret ber regjeringen uttrykke sterk st\u00f8tte til Ukraina og det ukrainske folk i deres kamp for frihet, fred og selvstendighet, og deres krav om sikkerhetsgarantier og en plass ved forhandlingsbordet. 2. Bystyret ber regjeringen om \u00e5 \u00f8ke den milit\u00e6re og \u00f8konomiske st\u00f8tten til Ukraina. 3. Bystyret ber regjeringen om en rask styrking av forsvar, forsvarsindustri og sivil beredskap. 4. Bystyret ber regjeringen jobbe aktivt for et tettere samarbeid med andre europeiske land i kampen for europeisk sikkerhet og beredskap. 1. Forslag ang styrket finansiering av moderniseringsprosjektet p\u00e5 DNS Bergen bystyres behandling F\u00f8lgende representanter tok ordet: Eivind N\u00e6vdal-Bolstad (H), Rune Bakervik (A), Andreas Madsen Berg (SV) Forslag fremsatt i bystyret: Eivind N\u00e6vdal-Bolstad (H) fremsatte p\u00e5 vegne av H, A, FrP, SV, MDG, BL, V, INP, R, KrF, Sp, Pp forslag ang styrket finansiering av moderniseringsprosjektet p\u00e5 DNS Den Nationale Scene (DNS) er en av landets st\u00f8rste profesjonelle scenekunstinstitusjoner og er avgj\u00f8rende for hele regionens teatertilbud. Teateret spiller en sentral rolle for utviklingen av scenekunst og dramatikk, b\u00e5de regionalt og nasjonalt. Bergen bystyre er kjent med s\u00f8knaden fra 31. desember 2024 fra Den Nationale Scene (DNS) til Kultur- og likestillingsdepartementet ang\u00e5ende tilleggsbevilgning for moderniseringsprosjektet. Bystyret er glad for at staten har bevilget midler til den n\u00f8dvendige moderniseringen av teateret, men siden midlene til prosjektet ble innvilget i 2021 har ogs\u00e5 byggekostnadene \u00f8kt betraktelig. Det er n\u00e5 bakgrunnen for at det trengs \u00f8kte midler for \u00e5 skape et moderne teater for de kommende 50 \u00e5rene. Det vil sikre forsvarlig drift og gode arbeidsforhold i et teaterhus som gjennom universell utforming skal kunne ta imot publikum og ansatte med funksjonsvariasjoner. Bergen bystyre vil understreke at, til tross for behovet for \u00f8kte midler, s\u00e5 fremst\u00e5r prosjektet fremdeles n\u00f8kternt. Bystyret mener det er avgj\u00f8rende at moderniseringsprosjektet ved DNS f\u00e5r tilf\u00f8rt midler som dekker det \u00f8kte behovet, og ber staten sikre tilstrekkelig finansiering snarest mulig. Votering: Forslag fra H, A, FrP, SV, MDG, BL, V, INP, R, KrF, Sp, Pp, fremsatt av Eivind N\u00e6vdal- Bolstad (H) ble vedtatt enstemmig. 2. Fullmakt til \u00e5 h\u00e5ndtere krisen i barnehagene i Bergen Bergen bystyres behandling F\u00f8lgende representanter tok ordet:Per Arne Larsen (V), Marte Stadheim Teigen (R) Forslag fremsatt i bystyret: Per Arne Larsen (V) fremsatte p\u00e5 vegne av V f\u00f8lgende forslag ang. fullmakt til \u00e5 h\u00e5ndtere krisen i barnehagene i Bergen. 2 Situasjonen i barnehagene i Bergen er n\u00e5 kritisk, og en rekke barnehagestyrere, ansatte og tillitsvalgte har varslet om omfattende utfordringer som g\u00e5r ut over b\u00e5de ansatte og barns trygghet. Mange barnehager har rapportert om h\u00f8yt sykefrav\u00e6r (opptil 20\u201330 % i enkelte tilfeller), mangel p\u00e5 vikarer (som tvinger barnehager til \u00e5 redusere \u00e5pningstider eller stenge avdelinger), reduksjon i aktivitetstilbud og manglende \u00f8konomiske midler til grunnleggende drift samt utrygge barn p\u00e5 grunn av hyppig bruk av ukjente vikarer (spesielt de yngste med behov for stabilitet). Til tross for noen tiltak for \u00e5 redusere sykefrav\u00e6ret, rapporteres det fortsatt at ansatte er overarbeidet, og at grunnbemanningen ikke er tilstrekkelig. Situasjonen har blitt beskrevet som b\u00e5de uverdig og sannsynligvis ulovlig. Barnehagene er grunnlaget for barns utvikling og trygghet, og bystyret kan ikke se p\u00e5 at dagens situasjon fortsetter \u00e5 forverres. Bystyret kan ikke akseptere at de som tar vare p\u00e5 v\u00e5re minste st\u00e5r i en arbeidshverdag som gj\u00f8r dem syke, eller at barnehager mangler ressurser til \u00e5 gi barna den tryggheten de trenger. Det finnes en rekke tiltak i ulike planer som er vedtatt i bystyret, men som mangler finansiering. Dette gjelder planer som nylige vedtatte \u00abSammen for kvalitet - lek og medvirkning. Kvalitetsutviklingsplan for bergensbarnehagen\u00bb fra desember 2024, samt planer som \u00abBarnehagebruksplanen\u00bb, \u00abSp\u00f8r oss! Handlingsplan for inkluderende fellesskap i barnehage, skole og SFO\u00bb og kvalitetsmeldingene. Det er n\u00f8dvendig \u00e5 raskt iverksette tiltak for \u00e5 h\u00e5ndtere krisen, og bystyret b\u00f8r gi byr\u00e5det b\u00e5de handlingsrom til \u00e5 iverksette tiltak og mulighet til \u00e5 reagere raskt. Bystyret b\u00f8r gi byr\u00e5det n\u00f8dvendige fullmakter til \u00e5 klare dette. Bystyret viser til behandlingen i Utvalg for barnehage, skole og idrett, og s\u00e6rskilt til vedtaket med bredest flertall (H, BL, Krf, SV, AP, MdG og SV) hvor de ber byr\u00e5det vurdere fors\u00f8k med fast oppbemanning med noen avdelingsovergripende stillinger i barnehagene, som g\u00e5r inn i stedet for de f\u00f8rste vikarene som tilkalles og som da kommer over norm p\u00e5 dager med eventuelt lavt sykefrav\u00e6r. Forslag til vedtak: Bystyret ber byr\u00e5det h\u00e5ndtere krisen i barnehagene og f\u00e5r med dette fullmakt til \u00e5 iverksette n\u00f8dvendige tiltak m\u00e5lrettet mot \u00e5 h\u00e5ndtere krisen i barnehagene slik den er beskrevet. Fullmakten gis til byr\u00e5det som kollegium, gjelder tjenesteomr\u00e5de 01A \u2013 Barnehage, og strekker seg frem til bystyrets behandling av revidert budsjett 2025. Fullmakten innbefatter \u00e5 kunne igangsette kostnadskrevende tiltak utover vedtatt budsjett for 2025, men er begrenset oppad til 80 millioner. \u00d8kte utgifter salderes ved bruk av disposisjonsfond og det rapporteres og justeres i revidert budsjett 2025. Marte Stadheim Teigen (R) fremsatte p\u00e5 vegne av R f\u00f8lgende tilleggsforslag: Tiltakene skal inneb\u00e6re \u00f8kt grunnbemanning i barnehagene. Bystyret ber byr\u00e5det legge frem en sak med modell for bemannings\u00f8kningen og hvordan bemanningen styrkes i de enkelte barnehagene. Votering: Forslag fra V, fremsatt av Per Arne Larsen (V) fikk 32 stemmer (A, SV, MDG, V, R, KrF) og var dermed falt. Tilleggsforslag fra R, fremsatt av Marte Stadheim Teigen (R) fikk 29 stemmer (A, SV, MDG, R, KrF) og var dermed falt. 3. Europeisk og nasjonal sikkerhet Bergen bystyres behandling F\u00f8lgende representanter tok ordet: 3 Anne-Margrete Bollmann (BL), Linn Kristin Eng\u00f8 (A), Mikkel Gr\u00fcner (SV), Thor Haakon Bakke (MDG), Per Arne Larsen (V), Mailiss Solheim-\u00c5kerblom (R), Per-Erik G\u00e5skjenn (KrF), Thomas Modulv Flesland (Sp). Forslag fremsatt i bystyret: Anne-Margrete Bollmann (BL) fremsatte p\u00e5 vegne av H, FrP, BL, V og Sp f\u00f8lgende forslag vedr\u00f8rende Europeisk og nasjonal sikkerhet: F\u00f8rstkommende mandag den 24. februar 2025 er det n\u00f8yaktig tre \u00e5r siden Russland invaderte Ukraina for andre gang. F\u00f8rste gangen var som kjent i februar 2014. I l\u00f8pet av disse tre \u00e5rene er hundretusener av mennesker drept (NATO ansl\u00e5r en million drepte), barn er bortf\u00f8rt, millioner er p\u00e5 flukt og byer lagt \u00f8de. Ukraina er en fri og selvstendig stat med en demokratisk valgt president som kjemper for sin eksistens. De kjemper ogs\u00e5 for alle oss europeere. De kjemper for v\u00e5r velferd, v\u00e5re demokratiske rettigheter, menneskerettigheter, ytringsfriheten og v\u00e5re fellesskap og verdier med plass til ulike mennesker, fellesskap og meninger. Som Norges nest st\u00f8rste kommune i et fritt og selvstendig land og en kommune med tette vennskapsb\u00e5nd til Ukraina, er det viktig at vi viser solidaritet og st\u00f8tte til det ukrainske folk og den ukrainske frihetskampen. Bergen har mange ukrainske flyktninger som er bergensere som vi skal ta vare p\u00e5 og st\u00f8tte i en vanskelig situasjon. De siste dagene har gitt oss grunn til bekymring n\u00e5r det gjelder europeisk sikkerhet. Uttalelser fra den amerikanske presidenten og visepresidenten, og forhandlinger som foreg\u00e5r uten Ukraina og Europa ved bordet, gj\u00f8r oss redde. Det er ogs\u00e5 med stor bekymring at vi leser siste rapport fra Forsvarets forskningsinstitutt der det fremkommer alvorlige mangler i Forsvaret. Som Norges st\u00f8rste forsvarskommune med landets viktigste industri rundt oss, er det viktig at vi er opptatt av nasjonal og europeisk sikkerhet, og at vi er p\u00e5drivere for utvikling av gode beredskapssystemer. Forslag til vedtak: 1. Bystyret ber regjeringen uttrykke sterk st\u00f8tte til Ukraina og det ukrainske folk i deres kamp for frihet, fred og selvstendighet, og deres krav om sikkerhetsgarantier og en plass ved forhandlingsbordet. 2. Bystyret ber regjeringen om \u00e5 \u00f8ke den milit\u00e6re og \u00f8konomiske st\u00f8tten til Ukraina. 3. Bystyret ber regjeringen om en rask styrking av forsvar, forsvarsindustri og sivil beredskap. 4. Bystyret ber regjeringen jobbe aktivt for et tettere samarbeid med andre europeiske land i kampen for europeisk sikkerhet og beredskap. Per Arne Larsen (V) fremsatte p\u00e5 vegne av V f\u00f8lgende tilleggsforslag: For Bergen som Norges nest st\u00f8rste kommune i et fritt og selvstendig land og en kommune med tette vennskapsb\u00e5nd til Ukraina, er det viktig at vi viser solidaritet og st\u00f8tte til det ukrainske folk og den ukrainske frihetskampen. Bystyret ber derfor byr\u00e5det s\u00f8rge for at Bergen ta sitt ansvar for \u00e5 bosette og integrere flyktninger og s\u00f8rger for \u00e5 ta imot det antallet som IMD\u00cc anmoder om. Votering: Forslag til vedtak - Innledning fra H, FrP, BL, V og Sp, fremsatt av Anne-Margrete Bollmann (BL) ble vedtatt med 64 stemmer (H, A, FrP, SV(4),MDG, BL, V, INP, R, KrF, Sp, Pp) 4 Forslag til vedtak punkt 1 fra H, FrP, BL, V og Sp, fremsatt av Anne-Margrete Bollmann (BL) ble vedtatt enstemmig. Forslag til vedtak punkt 2 fra H, FrP, BL, V og Sp, fremsatt av Anne-Margrete Bollmann (BL) ble vedtatt med 60 stemmer (H, A, FrP, SV, MDG, BL, V, KrF, Sp). Forslag til vedtak punkt 3 fra H, FrP, BL, V og Sp, fremsatt av Anne-Margrete Bollmann (BL) ble vedtatt med 56 stemmer (H, A, FrP, MDG, BL, V, INP, KrF, Sp). Forslag til vedtak punkt 4 fra H, FrP, BL, V og Sp, fremsatt av Anne-Margrete Bollmann (BL) ble vedtatt med 61 stemmer (H, A, FrP, SV, MDG, BL, V, KrF, Sp, Pp) Tilleggsforslag fra V, fremsatt av Per Arne Larsen (V) fikk 32 stemmer (A, SV, MDG, V, R, KrF) og var dermed falt. 5 "
}