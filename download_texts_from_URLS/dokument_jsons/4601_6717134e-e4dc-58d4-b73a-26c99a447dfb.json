{
  "dokument_id": "6717134e-e4dc-58d4-b73a-26c99a447dfb",
  "doc_type": "case_attachment",
  "kommune": 4601,
  "tittel": "Bosetting av enslige mindre\u00e5rige i 2024 ",
  "url": "https://bergen.kommune.no/politikere-utvalg/api/fil/bk360/10512639/Bosetting-av-enslige-mindrearige-i-2024-",
  "tekst": "BERGEN KOMMUNE Postboks 7700 5020 BERGEN Deres ref: V\u00e5r ref: 23/33374-7 Dato: 27.05.2024 Bosetting av enslige mindre\u00e5rige i 2024 IMDi viser til v\u00e5rt brev sendt til kommunen 10.11.2023 med anmodning om bosetting av flyktninger i 2024, herunder enslige mindre\u00e5rige uten f\u00f8lgeperson. Krigen i Ukraina har f\u00f8rt til sv\u00e6rt h\u00f8ye ankomster av enslige mindre\u00e5rige flyktninger. I anmodningsbrevet fra november 2023 ble det opplyst at det er ventet h\u00f8ye ankomster av barn og ungdom som kommer til Norge uten foreldre eller andre voksne med foreldreansvar. De aller fleste enslige mindre\u00e5rige som har kommet til Norge dette \u00e5ret har kommet uten en f\u00f8lgeperson. Gjeldende prognoser tilsier at behovet for bosetting av enslige mindre\u00e5rige vil fortsette p\u00e5 et h\u00f8yt niv\u00e5 ut 2024. Per 27.05.2024 er det bosatt 163 enslige mindre\u00e5rige uten f\u00f8lgeperson. Samtidig venter 49 enslige mindre\u00e5rige flyktninger p\u00e5 omsorgssenter og 158 p\u00e5 EM-mottak p\u00e5 \u00e5 f\u00e5 tildelt en bosettingskommune, og ventetiden \u00f8ker i mangel p\u00e5 ledige bo- og omsorgstiltak i kommunene. I lys av de h\u00f8ye ankomsttallene erfarer IMDi n\u00e5 et stort behov for bosetting av enslige mindre\u00e5rige. Med bakgrunn i dette, oppfordrer vi kommunen til \u00e5 \u00f8ke antall bosettingsplasser for enslige mindre\u00e5rige uten f\u00f8lgeperson. Vi ber om at plasser i bo- og omsorgstiltak tilgjengeliggj\u00f8res snarlig. For \u00e5 ivareta det store bosettingsbehovet for enslige mindre\u00e5rige flyktninger uten f\u00f8lgeperson, ber vi om tilbakemelding p\u00e5 f\u00f8lgende punkter: 1. Vi ber om at kommunen vurderer \u00e5 bosette et h\u00f8yere antall enn tallet kommunen ble anmodet om. 2. Vi ber om en vurdering av hva som eventuelt skal til for at kommunen bosetter flere enslige mindre\u00e5rige flyktninger uten f\u00f8lgeperson. IMDi Postboks 672 Telefon: 24 16 88 00 Organisasjonsnr.: 8508 Narvik E-post: post@imdi.no 987 879 696 Vi setter pris p\u00e5 svar fra kommunen innen 30. juni. IMDi \u00f8nsker \u00e5 benytte anledningen for \u00e5 takke for den viktige innsatsen som kommunen gj\u00f8r for \u00e5 bosette enslige mindre\u00e5rige. Med vennlig hilsen For Integrerings- og mangfoldsdirektoratet Libe Rieber-Mohn Direkt\u00f8r Side 2 av 2 "
}