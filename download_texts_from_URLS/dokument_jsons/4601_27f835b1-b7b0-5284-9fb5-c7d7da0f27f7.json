{
  "dokument_id": "27f835b1-b7b0-5284-9fb5-c7d7da0f27f7",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l fra Eline Aresdatter Haakestad (MDG) om Salg av tomt i Fyllingsdalen - Utvalg for finans, kultur og n\u00e6ring - Innsendt: 14.2.2025",
  "url": "https://bergen.kommune.no/politikere-utvalg/api/fil/bk360/12171961/Svar-pa-skriftlig-sporsmal-fra-Eline-Aresdatter-Haakestad-MDG-om-Salg-av-tomt-i-Fyllingsdalen-Utvalg-for-finans-kultur-og-naering-Innsendt-14-2-2025",
  "tekst": " Byr\u00e5dsavdeling for finans Til Intern korrespondanse Bystyrets kontor V\u00e5r referanse: 2025/120050-3 Saksbehandler: Mette Kristin Gjerde Fra Dato: 26. februar 2025 Byr\u00e5d for finans, n\u00e6ring og eiendom Svar p\u00e5 skriftlig sp\u00f8rsm\u00e5l fra Eline Aresdatter Haakestad (MDG) om Salg av tomt i Fyllingsdalen - Utvalg for finans, kultur og n\u00e6ring - Innsendt: 14.2.2025 Sp\u00f8rsm\u00e5l til byr\u00e5den: 1. Har byr\u00e5den startet en prosess for salget av kommunens tomt som var tiltenkt Kulturhus i Fyllingsdalen ved Oasen? 2. Hvis ja, hvorfor? 3. Hva er planen for biblioteket og de andre funksjonene som var tiltenkt Kulturhuset ved Oasen, men som n\u00e5 ikke blir noe av med H\u00f8yrebyr\u00e5det? Svar fra byr\u00e5den: 1. Nei, det er ikke startet noen prosess for \u00e5 selge tomten som var tiltenkt kulturhuset i Fyllingsdalen. 2. Ikke aktuelt, jfr. svaret p\u00e5 sp\u00f8rsm\u00e5l 1. 3. Bibliotekfilialen p\u00e5 Oasen videref\u00f8res og det er vedtatt en budsjett\u00f8kning i handlings- og \u00f8konomiplan 2025-2028 for \u00e5 im\u00f8tekomme en \u00f8kning i husleien p\u00e5 bakgrunn av behov for teknisk oppgradering og forbedring av lokalene. Kontorfasilitetene til Fyllingsdalen og Laksev\u00e5g kulturkontor var ogs\u00e5 tiltenkt en plass i kulturhuset. L\u00f8sningen for disse inng\u00e5r i den p\u00e5g\u00e5ende omorganiseringen av kulturetaten. Utover disse funksjonene skulle kulturhuset inneholde bookbare arealer. Midlene som er tildelt Stiftelsen Fyllingsdalen teater og Kunstkollektivet AS vil bidra til \u00e5 styrke kulturtilbudet i Fyllingsdalen, og s\u00e6rlig tilskuddet til Kunstkollektivet vil bidra til flere lokaler for kulturaktiviteter og kulturakt\u00f8rer. Charlotte Spurkeland \u2013 Fungerende byr\u00e5d for finans Dokumentet er godkjent elektronisk. "
}