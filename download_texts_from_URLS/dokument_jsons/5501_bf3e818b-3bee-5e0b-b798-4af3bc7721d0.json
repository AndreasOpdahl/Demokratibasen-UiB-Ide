{
  "dokument_id": "bf3e818b-3bee-5e0b-b798-4af3bc7721d0",
  "doc_type": "case_presentation",
  "kommune": 5501,
  "tittel": "Forskrift om skole- og feriedager, Troms\u00f8 kommune ",
  "url": "https://innsyn.tromso.kommune.no/application/getMoteDokument?dokid=2001670294",
  "tekst": "Arkivsaksnr. 24/05678-1 Saksbehandler Camilla Kristoffersen Saksgang M\u00f8tedato Oppvekst- og utdanningsutvalget 07.06.2024 Kommunestyret 18.06.2024 Forskrift om skole- og feriedager, Troms\u00f8 kommune Kommunedirekt\u00f8rens innstilling til vedtak: \u2022 Forskrift om skole- og feriedager, Troms\u00f8 kommune vedtas. \u2022 Forskriften er gjeldende fra og med 01.08.2024 Stig Tore Johnsen Kari Henriksen Kommunedirekt\u00f8r Direkt\u00f8r for avdeling oppvekst, utdanning og kultur 1 1. Hva saken gjelder Ny oppl\u00e6ringslov (lov 09.06.2023 nr. 30 om grunnskoleoppl\u00e6ringa og den vidareg\u00e5ande oppl\u00e6ringa (oppl\u00e6ringsloven (2023)) trer i kraft 01.08.2024. Oppl\u00e6ringsloven fra 1998 oppheves n\u00e5r oppl\u00e6ringsloven (2023) trer i kraft. Oppl\u00e6ringsloven (2023) gir Troms\u00f8 kommune en plikt til \u00e5 fastsette forskrift om skole- og feriedager for elevene (skolerute), jf. oppl\u00e6ringsloven 2023 \u00a7 14-1 annet ledd. Troms\u00f8 kommune m\u00e5 derfor vedta slik forskrift innen ikrafttredelse av ny lov. I saksutredningen blir dagens regelverk f\u00f8rst gjennomg\u00e5tt. Deretter redegj\u00f8res det for bestemmelsen i ny oppl\u00e6ringslov, h\u00f8ring og h\u00f8ringsinnspill samt forslag til forskrift. 2. Saksutredning 2.1 Dagens regelverk Det f\u00f8lger av oppl\u00e6ringsloven (1998) \u00a7 2-2 fjerde ledd at kommunen skal gi forskrift om skole- og feriedager i skole\u00e5ret for elevene. Kommunen har i dag forskrift om skole- og fridager, og skoleruten for 2024 til 2025 er utarbeidet i samr\u00e5d med Troms fylkeskommune. If\u00f8lge oppl\u00e6ringsloven (1998) \u00a7 2-2 fjerde ledd gjelder ikke kravet i forvaltningsloven \u00a7 38 f\u00f8rste ledd bokstav c om kunngj\u00f8ring i Norsk Lovtidende. 2.2 Ny oppl\u00e6ringslov Det f\u00f8lger av ny oppl\u00e6ringslov \u00a7 14-1 andre ledd: \u00abKommunen og fylkeskommunen gir forskrift om skole- og feriedagar for elevane (skolerute). Skole- og feriedagane skal planleggjast slik at eksamen og nasjonale pr\u00f8ver kan gjennomf\u00f8rast\u00bb Ny oppl\u00e6ringslov (2023) \u00a7 14-1 andre ledd gir kommunen plikt til \u00e5 vedta forskrift om skole- og feriedager for elevene (skolerute). Ny oppl\u00e6ringslov stiller krav om at forskriften skal h\u00f8res, vedtas og kunngj\u00f8res i tr\u00e5d med forvaltningsloven kapittel VII. Krav om kunngj\u00f8ring i Norsk Lovtidende er nytt i ny lov, og form\u00e5let med dette er at forskriften skal v\u00e6re lett tilgjengelig. Hvis det skal gjennomf\u00f8res oppl\u00e6ring p\u00e5 andre dager enn det som er fastsatt i skoleruten, m\u00e5 forskriften endres, eller det m\u00e5 inntas en unntaksbestemmelse i forskriften. Se forarbeidene til loven for n\u00e6rmere om dette: \u00abDersom det skal gjennomf\u00f8rast oppl\u00e6ring p\u00e5 andre dagar enn det som er fastsett i skoleruta, m\u00e5 forskrifta bli endra, eller det m\u00e5 gjerast unntak i enkeltvedtak. For at det skal kunne gjerast unntak fr\u00e5 skoleruta i enkeltvedtak, m\u00e5 forskrifta om skoleruta gi heimel til det\u00bb. 2.3 H\u00f8ring og h\u00f8ringsinnspill Forslag til forskrift om skole- og feriedager, Troms\u00f8 kommune, ble sendt ut p\u00e5 h\u00f8ring 26.03.2024. Fristen for \u00e5 komme med innspill var 07.05.2024. Se vedlegg for opplisting av mottakere av h\u00f8ringen. Vi har mottatt h\u00f8ringsinnspill fra Storelva skole, Slettelva skole og Sandnessund skole p\u00e5 forslagets \u00a7 3. Skolene \u00f8nsker at \u00a7 3 skal endres, og begrunner dette med at det m\u00e5 skilles mellom endringer p\u00e5 skoleniv\u00e5 og endringer p\u00e5 klasse-/trinn-niv\u00e5. Skolene viser til at hver skole 2 b\u00f8r kunne arrangere arrangementer p\u00e5 ettermiddagstid, overnattingsturer e.l. med der tilh\u00f8rende avspasering i skoletiden for elever p\u00e5 klasse-/trinn uten at dette skal forst\u00e5s som en endring i skoleruta som krever enkeltvedtak fra rektor. Storelva skole mener det i forskriften m\u00e5 gj\u00f8res et tydelig skille mellom en lokal endring som gjelder for hele (eller store deler av) skolen og slike mindre justeringer som gj\u00f8res for de fleste klasser-/trinn ila skole\u00e5ret. Overnattingsturer er f.eks. noe man er forpliktet til \u00e5 gjennomf\u00f8re for \u00e5 ivareta l\u00e6replanm\u00e5l p\u00e5 flere trinn, og som dermed krever lokale tilpasninger fra skoleruta. Det b\u00f8r hver skole selv kunne gj\u00f8re uten videre \u00abbyr\u00e5kratisering\u00bb gjennom enkeltvedtak og klagerett. Slettelva skole p\u00e5peker videre at det ikke kan sendes ut for eksempel 114 individuelle vedtak hvis akke elevene p\u00e5 mellomtrinnet skal p\u00e5 overnattingstur. Langnes skole har gitt innspill p\u00e5 forskriftens \u00a7 2. Langnes skole foresl\u00e5r at h\u00f8stferien utvides med en skoledag (onsdag-fredag) i tr\u00e5d med Troms fylkeskommunes skolerute. Langnes skole foresl\u00e5r at denne dagen tas fra en fagdag i november. 2.3.1 Vurdering av h\u00f8ringsinnspill Det f\u00f8lger av forarbeidet til oppl\u00e6ringsloven (2023) \u00a7 14-1 at: \u00abDersom det skal gjennomf\u00f8rast oppl\u00e6ring p\u00e5 andre dagar enn det som er fastsett i skoleruta, m\u00e5 forskrifta bli endra, eller det m\u00e5 gjerast unntak i enkeltvedtak. For at det skal kunne gjerast unntak fr\u00e5 skoleruta i enkeltvedtak, m\u00e5 forskrifta om skoleruta gi heimel til det\u00bb Dette er bakgrunnen for at \u00a7 3 er inntatt i forslaget forskriften. Vi \u00f8nsker \u00e5 presisere at vedtaket som eventuelt skal treffes er unntak p\u00e5 forskrift og ikke p\u00e5 enkeltelever eller trinn. P\u00e5 denne bakgrunn foretas det ingen endringer i forslaget til forskrift p\u00e5 dette punktet. Ettersom det \u00e5pnes for at unntak fra skoleruten kan gj\u00f8res i vedtak ser vi behovet for \u00e5 presisere at oppstart og avslutning av sommerferie, h\u00f8stferie, juleferie, vinterferie, p\u00e5skeferie ikke kan endres av den enkelte skole. Det foresl\u00e5s \u00e5 ikke ta Langnes skoles innspill til f\u00f8lge i denne omgang, men at dette kan vurderes ved fastsetting av skoleruten for skole\u00e5ret 2025-2026. 2.4 Forslag til forskrift Det foresl\u00e5s at gjeldende skolerute for 2024-2025 videref\u00f8res i ny forskrift om skole- og feriedager. Forskriften fastsettes med hjemmel i oppl\u00e6ringsloven (2023) \u00a7 14-1. I forskriften \u00a7 3 er det foresl\u00e5tt \u00e5 innta en unntaksbestemmelse som gjelder dersom det skal gjennomf\u00f8res oppl\u00e6ring p\u00e5 andre dager enn det som er fastsatt i skoleruten. Se vedlagt endelig forskrift hvor foresl\u00e5tte bestemmelser fremg\u00e5r. Merk at det ligger to forslag til forskrift i saken. Dokumentet som heter \u00abForslag til forskrift om skole- og feriedager\u00bb, er forslaget som ble sendt ut i forbindelse med h\u00f8ringen. Endringer gjort p\u00e5 bakgrunn av h\u00f8ringsinnspill er inntatt i dokumentet \u00abEndelig forslag til forskrift om skole- og feriedager\u00bb. 3. Konklusjon Troms\u00f8 kommune fastsetter forskrift om skole- og feriedager i tr\u00e5d med ny oppl\u00e6ringslov \u00a7 14-1 annet ledd. 3 Forskriften medf\u00f8rer ingen \u00f8konomiske konsekvenser. 4. Vedtakskompetanse Kommunestyret Vedlegg H\u00f8ringsbrev - Forskrift om skole- og feriedager, Troms\u00f8 kommune Forslag til forskrift og skole- og feriedager, Troms\u00f8 kommune H\u00f8ringsuttalelse forskrift om skole og feriedager, Troms\u00f8 kommune Invitasjon til h\u00f8ring av lokale forskrifter til ny oppl\u00e6ringslov_ Endelig forslag til forskrift om skole- og feriedager H\u00f8ringsinnspill - nye forskrifter - skole- og feriedager H\u00f8ringsuttalelse - forskrift om skole -og feriedager H\u00f8ringssvar - forskrift om skole- og feriedager 4 "
}