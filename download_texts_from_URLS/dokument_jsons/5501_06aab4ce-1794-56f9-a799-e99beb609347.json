{
  "dokument_id": "06aab4ce-1794-56f9-a799-e99beb609347",
  "doc_type": "case_attachment",
  "kommune": 5501,
  "tittel": "23_19886-2 Nye vedtekter Troms\u00f8badet KF  1544516_1_1",
  "url": "https://innsyn.tromso.kommune.no/application/getMoteDokument?dokid=2001596421",
  "tekst": "VEDTEKTER FOR TROMS\u00d8BADET KF Vedtatt i Troms\u00f8 kommunestyret den 28.04. 2021 \u00a7 1 Om foretaket Foretakets navn er Troms\u00f8badet KF. Troms\u00f8badet KF er et kommunalt foretak opprettet i tr\u00e5d med vedtak i Troms\u00f8 kommunestyre 21.06.2017 i sak 165/17 og kommunelovens kapittel 11. Foretaket er ikke eget rettssubjekt og er direkte underlagt Troms\u00f8 kommunestyre. Foretakets kontor er i Troms\u00f8 kommune. \u00a7 2 Form\u00e5l og ansvarsomr\u00e5de Troms\u00f8badet KF skal drifte, videreutvikle og vedlikeholde et hel\u00e5rs folkebad. Dette skal gj\u00f8res p\u00e5 en forretningsmessig forsvarlig m\u00e5te og i henhold til forutsetninger for tildeling av statlige spillemidler. Foretaket st\u00e5r fritt til \u00e5 disponere bruk av arealet p\u00e5 en forretningsmessig mest gunstig m\u00e5te. Foretaket kan opprette andre selskaper med det form\u00e5l \u00e5 drifte, videreutvikle og vedlikeholde produkter og tjenester slik som badebutikk, cafe, treningstilbud, transport mm som naturlig faller sammen med driften av hel\u00e5rs folkebad. Dette skal gj\u00f8res p\u00e5 en forretningsmessig forsvarlig m\u00e5te og i henhold til forutsetninger for tildeling av statlige spillemidler. Troms\u00f8badet KF skal gi et godt og attraktivt tilbud til flere brukergrupper, herunder: Lovp\u00e5lagt skoleundervisning til skoleelever Sv\u00f8mmeidretter samt klatring Funksjonshemmede- rehabilitering Kommunens og regionens innbyggere Tilreisende- reiseliv Anlegget, som skal driftes videre av Troms\u00f8badet KF, skal bidra til en bedre allmenn folkehelse og fremme Troms\u00f8 som idrettsby, v\u00e6re en attraktiv m\u00f8teplass for byens befolkning og tilreisende, og fremme bolyst og trivsel i Troms\u00f8. Foretaket kan tillegges andre oppgaver og ansvarsomr\u00e5der etter vedtak i Troms\u00f8 kommunestyre. Side 2 av 5 \u00a7 3 Eiers ansvar Troms\u00f8 kommune som eierkommune, hefter for foretakets samlede forpliktelser. Kommunestyret selv velger foretakets styre og fastsetter vedtekter for foretaket. Eier vedtar selv overordnede rammer for foretaket, bl.a. virksomhetsplan, \u00e5rsbudsjett for investeringer og drift og \u00f8vrige rammebetingelser for samhandling mellom foretaket og eier. \u00a7 4 Styrets sammensetning Til styret velges de som har kompetanse til \u00e5 gjennomf\u00f8re selskapets form\u00e5l. Ved valget skal det blant annet legges vekt p\u00e5 \u00e5 velge personer med innsikt og erfaring fra forretningsmessig drift av sv\u00f8mme- og idrettsanlegg. Det er i tillegg n\u00f8dvendig med innsikt i \u00f8konomiske, selskapsorganisatoriske og markedsrettede sp\u00f8rsm\u00e5l. Erfaring fra idrett- og sv\u00f8mmeundervisning b\u00f8r ogs\u00e5 hensyntas. Styret skal best\u00e5 av syv medlemmer. Leder, nestleder og fire styremedlemmer velges av kommunestyret for minimum to \u00e5r, maksimalt fire \u00e5r per valgperiode. Styremedlemmene kan gjenvelges for nye valgperioder. Et medlem velges av og blant de ansatte. Daglig leder, administrasjonssjefen i Troms\u00f8 kommune eller dennes stedfortreder kan ikke v\u00e6re medlem av styret. Styremedlemmer valgt blant de ansatte trer ut av styret dersom de avslutter ansettelsesforholdet i foretaket. Sp\u00f8rsm\u00e5l om fritak, uttreden eller nyvalg av styremedlem behandles av kommunestyret. Ved endelig uttreden eller varig forfall, iverksettes suppleringsvalg for gjenv\u00e6rende del av funksjonstiden. \u00a7 5 Styrets myndighet og ansvar Foretaket ledes av styret. Styret har myndighet til \u00e5 treffe avgj\u00f8relser i alle saker som gjelder foretaket og dets virksomhet. Styret p\u00e5ser at virksomheten drives i samsvar med foretakets form\u00e5l, vedtekter, kommunens \u00f8konomiplan og \u00e5rsbudsjett og andre vedtak eller retningslinjer fastsatt av kommunestyret. Styret skal realisere de vedtak og hovedm\u00e5l kommunen har anvist. Styret skal sette opp delm\u00e5l, legge opp strategier, fremskaffe n\u00f8dvendig materiale for eierkommunen og ut\u00f8ve styring gjennom det enkelte drifts\u00e5r. Styret skal f\u00f8re l\u00f8pende tilsyn med virksomheten og ha ansvar for at p\u00e5lagte oppgaver utf\u00f8res i henhold til lov, forskrifter og eventuelle p\u00e5legg. Styret s\u00f8rger for at saker som skal Side 3 av 5 behandles i kommunestyret er tilstrekkelig forberedt. Styret iverksetter kommunestyrets vedtak. Styret skal fremlegge tertial- og \u00e5rsrapport for kommunestyret. Styret kan ikke ta opp l\u00e5n eller p\u00e5f\u00f8re kommunen forpliktelser, utover det som f\u00f8lger av de budsjetter eller vedtak kommunestyret har fastsatt. Styret har ansvaret for at Troms\u00f8 kommunes etiske retningslinjer og personalpolitikk er f\u00f8rende i foretaket. Foretaket skal drives p\u00e5 en etisk forsvarlig m\u00e5te. Styrets arbeidsgivermyndighet skal ut\u00f8ves i samsvar med kommunens forpliktelser etter hovedavtalen og hovedtariffavtalen. De avtaler og ordninger som gjelder i Troms\u00f8 kommune, gjelder ogs\u00e5 i foretaket, herunder pensjons- og tariffavtaler. Styret tilsetter personalet. Etter fullmakt fra styret kan daglig leder tilsette personalet. Daglig leder ansettes av styret. Styret skal f\u00f8re tilsyn med daglig leders ledelse av foretaket. \u00a7 6 Styrets m\u00f8ter Styrem\u00f8tene sammenkalles og ledes av styrets leder. Styret fatter vedtak med alminnelig flertall. Ved votering skal hver stemme telle likt. Ved stemmelikhet teller m\u00f8teleders stemme dobbelt. Styret er beslutningsdyktig n\u00e5r minst halvparten av medlemmene er tilstede. Styrets leder s\u00f8rger for at det blir f\u00f8rt protokoll fra styrem\u00f8tene. Kommunelovens bestemmelser om habilitet skal f\u00f8lges ved behandling av saker i styret. Tilsvarende gjelder offentlighets- og forvaltningslovens regler. De ansattes representant har ikke stemmerett i saker som gjelder forholdet mellom styret som arbeidsgiver og de ansatte. De ansattes representant har heller ikke rett til \u00e5 delta i behandlingen av saker som gjelder arbeidsgivers forberedelse til forhandlinger med arbeidstakere, arbeidskonflikter, rettstvister med arbeidstakerorganisasjoner, eller oppsigelser av tariffavtaler. Styrets m\u00f8ter holdes for \u00e5pne d\u00f8rer i samsvar med kommunelovens bestemmelser om m\u00f8teoffentlighet, med mindre styret av forretningsmessige hensyn, beslutter at den enkelte sak skal behandles for lukkede d\u00f8rer. \u00a7 7 Daglig leders myndighet Foretaket skal ha daglig leder. Side 4 av 5 Daglig leder er direkte underlagt styret og skal f\u00f8lge de retningslinjer og p\u00e5legg som styret gir. Daglig leder skal forest\u00e5 den daglige ledelse av foretaket og har ansvar for at enhver arbeidsoppgave utf\u00f8res i overensstemmelse med gjeldende bestemmelser og i henhold til de vedtak som er fattet av styret. Daglig leder skal til enhver tid holde styret orientert om alle forhold av betydning for virksomheten herunder \u00f8konomi og personalforhold. Vedkommende skal rapportere til styret p\u00e5 en slik m\u00e5te og s\u00e5 ofte som situasjonen og styret bestemmer. Daglig leder skal p\u00e5se at de saker som legges frem for styret er forsvarlig utredet. Daglig leder skal s\u00f8rge for at foretakets bokf\u00f8ring er i samsvar med lov og forskrifter og at formuesforvaltningen er ordnet p\u00e5 en betryggende m\u00e5te. Den daglige ledelsen omfatter ikke saker som etter foretakets forhold er av uvanlig art eller av stor betydning. Slike saker kan daglig leder bare avgj\u00f8re om styret i det enkelte tilfellet har gitt vedkommende myndighet til det eller styrets beslutning ikke kan avventes uten vesentlig ulempe for foretaket eller for kommunen som helhet. Styret skal i s\u00e5 fall snarest mulig underrettes om saken. Daglig leder er styrets sekret\u00e6r og saksbehandler, og har m\u00f8te- og talerett i styrets m\u00f8ter. \u00a7 8 Representasjon Styret eller daglig leder etter fullmakt fra styret, representerer foretaket utad. Selskapets firma tegnes av styrets leder og ett styremedlem i fellesskap. \u00a7 9 Forholdet til kommunens administrasjonssjef Innenfor foretakets myndighetsomr\u00e5de har Troms\u00f8 kommunes administrasjonssjef ingen instruksjons- eller omgj\u00f8ringsmyndighet ovenfor styret eller daglig leder. Kommunens administrasjonssjef kan likevel instruere foretakets ledelse om at iverksettelsen av en sak skal utsettes til Troms\u00f8 kommunestyre har behandlet saken. Foruten sitt alminnelige tilsynsansvar etter kommuneloven har administrasjonssjefen rett til \u00e5 uttale seg om foretakets saker som skal behandles av kommunestyret. Administrasjons- sjefen er rett til \u00e5 uttale seg f\u00f8r styret treffer vedtak. Administrasjonssjefen skal gis anledning til \u00e5 redegj\u00f8re for sitt syn p\u00e5 saken slik at styret ogs\u00e5 kan ta det med i sin vurdering. \u00a7 10 Styringsdokumenter Side 5 av 5 Foretaket skal utarbeide styringsdokumenter i samsvar med de til enhver tid gjeldende rammebetingelser for samhandling mellom foretaket og eier. \u00a7 11 Budsjett, \u00e5rsregnskap og revisjon Foretaket skal ha en \u00f8konomiforvaltning i henhold til de enhver tid gjeldende lover og forskrifter. Styret har plikt til \u00e5 etterse at det f\u00f8res lovmessig regnskap og revisjon av foretaket. \u00c5rsregnskap skal f\u00f8res i samsvar med Forskrift om \u00e5rsbudsjett, \u00e5rsregnskap og \u00e5rsberetning for kommunale og fylkeskommunale foretak. Revisjonen av foretakets regnskap forest\u00e5s av kommunens revisjon. \u00a7 12 Oppl\u00f8sning og oppdeling av foretaket Troms\u00f8 kommunestyre kan ensidig oppl\u00f8se foretaket. Styret plikter \u00e5 melde fra om oppl\u00f8sningen til Foretaksregisteret. \u00a7 13 Ikrafttredelse Vedtektene trer i kraft fra det tidspunkt de vedtas av Troms\u00f8 kommunestyre. \u00a7 14 \u00d8vrige bestemmelser For \u00f8vrig gjelder den til enhver tid gjeldende kommunelov. "
}