{
  "dokument_id": "691d43e1-3fd8-556c-a693-08ed42d615b9",
  "doc_type": "case_attachment",
  "kommune": 5501,
  "tittel": "Vedlegg 9 Tilbakemelding fra Statsforvalteren i Troms og Finnmark etter r\u00e5dgivningsm\u00f8te ",
  "url": "https://innsyn.tromso.kommune.no/application/getMoteDokument?dokid=2001573965",
  "tekst": " V\u00e5r dato: V\u00e5r referanse 07.12.2023 2020/6267 Deres dato: Deres referanse Troms\u00f8 kommune Telefonnummer til saksbehandler Postboks 6900 Lars Smeland, 78950403 9299 TROMS\u00d8 Tilbakemelding p\u00e5 sp\u00f8rsm\u00e5l om kystsoneplanen for Troms\u00f8regionen Vi viser til m\u00f8tet mellom Troms\u00f8 kommune og Statsforvalteren mandag 20.november der tema var sp\u00f8rsm\u00e5l knyttet til den videre behandlingen av kystsoneplanen for Troms\u00f8regionen. Bakgrunnen for m\u00f8tet var det reviderte forslaget til kystsoneplan som var p\u00e5 h\u00f8ring og offentlig ettersyn i perioden 19. juni \u2013 31. august 2023. I det reviderte forslaget var det kun gjort endringer i planbestemmelsene og planbeskrivelsen. Det kom inn merknader til bestemmelsene \u00a7\u00a7 3.11, 3.12, 3.13 og 3.16, men det ble ikke reist innsigelser til endringene. Statsforvalteren har varslet innsigelse til bestemmelse \u00a7 3.13 om plankravet tas ut. Troms\u00f8 kommune \u00f8nsket r\u00e5d om f\u00f8lgende sp\u00f8rsm\u00e5l: 1. Hva skjer om kommunestyret beslutter \u00e5 vedta bestemmelsene uten endring i tr\u00e5d med forslaget som har v\u00e6rt p\u00e5 h\u00f8ring? Det er ingen innsigelser til endringsforslaget. Vil en klage p\u00e5 det nye vedtaket likevel kunne medf\u00f8re at planen eller enkelte bestemmelser vil kunne oppheves? Kommentar: S\u00e5 lenge det ikke foreligger innsigelser til planforslaget, st\u00e5r kommunen fritt til \u00e5 vedta en plan. Kommunen har ansvar for at planvedtaket er lovlig og gyldig vedtatt. Statsforvalterens planseksjon gir uttalelse til planforslaget p\u00e5 vegne av v\u00e5re sektorinteresser, men gj\u00f8r ikke en lovlighetskontroll av planforslaget, n\u00e5r vi har det p\u00e5 h\u00f8ring. Det er Statsforvalterens juridiske seksjon som vurderer gyldigheten til et planvedtak, dersom det fremmes en klage eller et krav om lovlighetskontroll i etterkant av kommunestyrets vedtak av planen. Vi kan ikke forskuttere ev. vurderinger juridisk seksjon vil gj\u00f8re i en slik sak. 2. Hvis kommunestyret skulle beslutte at de \u00f8nsker at behov for s\u00e6rskilte krav til utslipp av lus og organiske materiale b\u00f8r utredes n\u00e6rmere, jf. n\u00e5v\u00e6rende bestemmelse \u00a7 3.12: Kan et eventuelt krav om utredning legges som nye bestemmelser d og e under bestemmelse \u00a7 3.13, og utredes som en del av reguleringsplanen? M\u00e5 en slik endring ut p\u00e5 ny h\u00f8ring? E-postadresse: Postadresse: Bes\u00f8ksadresse: Telefon: 78 95 03 00 sftfpost@statsforvalteren.no Postboks 700 Strandvegen 13, Troms\u00f8 www.statsforvalteren.no/tf Sikker melding: 9815 Vads\u00f8 Damsveien 1, Vads\u00f8 www.statsforvalteren.no/melding Org.nr. 967 311 014 Side: 2/2 Kommentar: Det er kommunen som m\u00e5 ta stilling til om endringer av planforslaget medf\u00f8rer et krav om ny h\u00f8ring. Generelt skal den foresl\u00e5tte arealbruken v\u00e6re gjenstand for h\u00f8ring f\u00f8r kommunestyret vedtar planen, jf. pbl. \u00a7 11-15 f\u00f8rste ledd. Kommunen v/ Ingrid Berthinussen har i e-postmelding av 20.04.2023 fra Camilla Solheim hos Statsforvalteren, f\u00e5tt tilsendt n\u00e6rmere veiledning og en sammenstilling av kilder som omtaler behovet for ny h\u00f8ring. Planforslaget som har v\u00e6rt p\u00e5 h\u00f8ring stiller et juridisk bindende krav om r\u00f8mningsfrie anlegg som ikke slipper ut lakselus. Slik vi forst\u00e5r kommunen, vurderes det \u00e5 endre bestemmelsen til et krav om utredning i forbindelse med at det utarbeides reguleringsplan. Sett bort fra sp\u00f8rsm\u00e5let om det i det hele tatt er lovlig \u00e5 oppstille slike funksjonskrav til oppdrettsanlegg i kystsoneplanen, s\u00e5 kan bestemmelsene om r\u00f8mning og lakselus ha virket inn p\u00e5 h\u00f8ringsinnspillene til planen. Den n\u00e5v\u00e6rende bestemmelse \u00a7 3.12 gir andre premisser for arealbruken enn et krav om utredning i en reguleringplan vil gj\u00f8re. Dette er etter v\u00e5r vurdering momenter som kan tilsi at det er behov for ny h\u00f8ring om bestemmelsene endres, slik kommunen foresl\u00e5r. 3. Hvis kommunestyret vedtar bestemmelsen \u00a7 3.14 slik det foreligger i endringsforslaget, vil dette medf\u00f8re at Statsforvalteren ogs\u00e5 vil kunne vurdere \u00e5 frafalle sin innsigelse til tarelokalitetene, jf. tilsvarende krav om naturtypekartlegging? Vil dette utl\u00f8se behov for ny h\u00f8ring av bestemmelsene knyttet til tarelokalitetetene? Kommentar: Statsforvalteren reiste innsigelse til de aktuelle tarelokalitetene, fordi de kunne komme i konflikt med nasjonale eller vesentlige, regionale milj\u00f8verdier. Tarelokalitetene var lokalisert til, eller n\u00e6r, omr\u00e5der med kjente tareforekomster, der det er sv\u00e6rt sannsynlig at tareoppdrett vil ha negativ effekt p\u00e5 trua naturtyper. Det er derfor n\u00f8dvendig \u00e5 utrede dette p\u00e5 overordnet planniv\u00e5, for \u00e5 avklare om tareoppdrett p\u00e5 disse lokalitetene kan tillates. P\u00e5 bakgrunn av dette vil Statsforvalteren opprettholde innsigelsene til disse omr\u00e5dene. 4. Vi trenger r\u00e5d med hensyn til bestemmelse \u00a7 3.16 og hvilken paragraf i pbl som hjemler bestemmelsen. Kommentar: Den foresl\u00e5tte bestemmelsen kan hjemles i plan- og bygningslovens \u00a7 11-8 tredje ledd bokstav a, som en bestemmelse til faresone for milit\u00e6r virksomhet. Vi mener imidlertid at bestemmelsen b\u00f8r presiseres, slik at det tydelig framg\u00e5r hvordan anlegget skal \u00abutformes slik at det t\u00e5ler p\u00e5virkning fra fart\u00f8yer i h\u00f8y fart\u00bb. Vi har v\u00e6rt i kontakt med Forsvarsbygg og har forst\u00e5tt at det dreier seg om \u00e5 sikre at fort\u00f8yningene er sterke nok til \u00e5 t\u00e5le p\u00e5kjenningen fra fart\u00f8yer i h\u00f8y fart. Vi anbefaler at kommunen kontakter Forsvarsbygg for \u00e5 presisere formuleringen av bestemmelsen. En slik presisering av en bestemmelse som er tatt inn i planen for \u00e5 l\u00f8se en innsigelse, vil slik planseksjonen forst\u00e5r det, ikke kreve ny h\u00f8ring. Med hilsen Hans Kristian R\u00f8nningen (e.f.) Lars Smeland leder for planseksjonen seniorr\u00e5dgiver Dokumentet er elektronisk godkjent "
}