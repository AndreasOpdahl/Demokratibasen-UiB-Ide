{
  "dokument_id": "88ed49e9-06f5-59da-94c2-d593cb0713bb",
  "doc_type": "case_attachment",
  "kommune": 5501,
  "tittel": "10 OSG-RAMMEPLAN (10)",
  "url": "https://innsyn.tromso.kommune.no/application/getMoteDokument?dokid=2001740828",
  "tekst": "Solstrandvegen 30 og 35 m.fl. Detaljregulering for boliger og utvidet handelssenter. Plan ID 1877 OSG-RAMMEPLAN Dato 03.05.2018 AMFI Bygg Tromsdalen AS v/ Meinich Arkitekter AS Side 1 av 27 Meinich Arkitekter AS, Revidert 15.04.2018 INNHOLDSFORTEGNELSE 1. INNLEDNING 2 2. KORT OM PLANFORSLAGET 3 3. UTOMHUSPLANER 6 4. INFRASTRUKTUR FOR BILER 8 5. INFRASTRUKTUR FOR G\u00c5ENDE OG SYKLENDE 13 6. INFRASTRUKTUR FOR KOLLEKTIVREISENDE 18 7. TRYGG ADKOMST TIL SKOLE OG BARNEHAGE 19 8. LEKEPLASSER, REKREASJONSAREALER, PARKER OG GR\u00d8NTSTRUKTUR 20 9. INFRASTRUKTUR FOR VANN OG AVL\u00d8P 22 10. INFRASTRUKTUR FOR ELEKTRISITET OG TELEKOMMUNIKASJON 25 1 INNLEDNING OSG-rammeplanene er en del av planmaterialet for reguleringssaken. Kravet om utarbeidelse av og til innholdet i rammeplanen er beskrevet i bestemmelsene 11.2.2 og 11.2.3 i kommuneplanens arealdel for 2015-26. Rammeplanene strekker seg utover plangrensen. Den skal beskrive og anvise prinsippl\u00f8sninger for omr\u00e5det og deres sammenheng med overordnet samferdsel- og gr\u00f8ntstruktur. Planen skal dimensjonere relevant infrastruktur p\u00e5 overordnet niv\u00e5. Rammeplanen skal bidra til \u00e5 sikre at tiltak kan gjennomf\u00f8res i.h.h.t planforslaget. N\u00f8dvendig tilpasning og fornyelse av eksisterende anlegg skal fremg\u00e5. Temaer skal medtas i den grad det er n\u00f8dvendig utfra reguleringsplanens omfang, tilst\u00f8tende og overordnet infrastruktur, omr\u00e5dets beskaffenhet, omkringliggende bebyggelse, landskap og terreng. Rammeplanen danner grunnlag for tekniske detaljplaner og utbyggingsavtaler for omr\u00e5det. Tegningene i denne rammeplanen er ikke i m\u00e5lestokk. Side 2 av 27 Meinich Arkitekter AS, Revidert 15.04.2018 2 KORT OM PLANFORSLAGET Planomr\u00e5det omfatter eksisterende Amfi Pyramiden senter beliggende vest for Solstrandvegen, den s\u00e5kalte TIRB- tomta \u00f8st for veien, samt selve den mellomliggende Solstrandvegen. Omr\u00e5det for eksisterende kj\u00f8pesenter er i kommuneplanen angitt som et av byens to avlastningssentre. Solstrandvegen nr. 30-35 mfl foresl\u00e5s omregulert fra industri og forretning til kj\u00f8pesenter/kontor/tjenesteyting, samt bolig og barnehage med tilh\u00f8rende infrastruktur og hensynssoner. Det samlede planomr\u00e5det er p\u00e5 ca. 69 daa. Planforslaget tilrettelegger for en bymessig utvikling der bebyggelsen konsentreres og overflateparkering legges inn i bygningsmassen. Gr\u00f8ntstruktur, gang- og sykkelveier styrkes betydelig. Det muliggj\u00f8res et nytt, oppgradert og moderne kj\u00f8pesenter utvidet med 8 870 m2, som vil utgj\u00f8re 24 700 m2 inkludert parkeringshus og varemottak. Dette muliggj\u00f8r et mer komplett handelstilbud p\u00e5 fastlandssiden, og reduserer behovet for reiser til Langnes. Det planlegges torg og sykkel- og innfartsparkering, samt 680 P-plasser som i hovedsak legges inne i bygningsmassen. TIRB-tomten reguleres til bolig, med utnyttelse p\u00e5 18 500 m2 BRA som tilrettelegger for \u00e5tte boligblokker med totalt ca. 200 leiligheter og ca. 30 gjesteparkeringsplasser p\u00e5 bakkeplan. Blokkbebyggelsen vil ha h\u00f8yder tilpasset terrenget og omkringliggende bebyggelse, og variere mellom kote +25,0 og +31,5, tilsvarende tre til seks etasjer og en etasje delvis under bakken. Det innpasses str\u00f8ks- og kvartalslekeplass, og parkeringskjeller under bakken. Det planlegges barnehage med fire avdelinger, p\u00e5 tilsammen ca. 900 m2 BRA fordelt p\u00e5 to etasjer og h\u00f8yde p\u00e5 inntil kote +22,0. I tillegg kommer parkering p\u00e5 terreng i eget felt. Bevaringsverdig enebolig syd i planomr\u00e5det omreguleres fra forretning til blandet form\u00e5l, bolig/forretning/ offentlig- og privat tjenesteyting og sikres med hensynsone bevaring. Overordnet turdrag sikres gjennom en etablering av gangveg og gr\u00f8nndrag fra senteret, og forbi boligomr\u00e5det og barnehage, samt videre opp mot Anton Jacobsens vei og marka. I tillegg omlegges eksisterende M\u00f8llevei i ny tras\u00e9 som kommunal vei med fortau, og vil ogs\u00e5 bidra til \u00e5 binde ny bebyggelse sammen med eksisterende boligfelt og marka. Fremtidig mulig ny tras\u00e9 i tunnel for Europaveg 8 sikres ved b\u00e5ndlegging av sannsynlig omr\u00e5de for tunnellinnslag nord i planomr\u00e5det. Planforslaget tilrettelegger for ny byutvikling i Tromsdalen, og er i tr\u00e5d med overordnende f\u00f8ringer i kommuneplanen ved at planen styrker gang- og sykkelnettet, turdrag, og tilrettelegger for kortreist aktivitet og byutvikling i Tromsdalen, samt styrker Pyramiden som kombinert lokalsenter og avlastningssenter. For ytterligere informasjon om selve planforslaget henvises det til den generelle planbeskrivelsen. Forslagstiller Amfi Bygg Tromsdalen AS Plankonsulent Meinich Arkitekter AS Adresser Solstrandvegen 30 og 35 m.fl. Bydel Tromsdalen Hovedform\u00e5l Kj\u00f8pesenter og boligbebyggelse Planomr\u00e5dets areal ca. 69 daa Side 3 av 27 Meinich Arkitekter AS, Revidert 15.04.2018 2.1 Plankart Side 4 av 27 Meinich Arkitekter AS, Revidert 15.04.2018 2.2 Illustrasjonsplan Side 5 av 27 Meinich Arkitekter AS, Revidert 15.04.2018 3 UTOMHUSPLANER 3.1 Utomhusplan boligbebyggelse felt BBB Side 6 av 27 Meinich Arkitekter AS, Revidert 15.04.2018 3.2 Utomhusplan Amfi Pyramiden senter og Tromsdalen torg, felt BFKT og STIT Side 7 av 27 Meinich Arkitekter AS, Revidert 15.04.2018 4 INFRASTRUKTUR FOR BILER 4.1 Eksisterende- og nye kj\u00f8reveier; hoved-, samle-, bolig- og internveier Side 8 av 27 Meinich Arkitekter AS, Revidert 15.04.2018 4.2 Nyskapt trafikk En st\u00f8rre utbygging vil generere transportbehov. Diagrammet over viser ny biltrafikk generert av planforslaget. Planforslaget inneb\u00e6rer allikevel en knutepunktutvikling, og vil bidra til at transportbehovet reduseres og i st\u00f8rre grad kan dekkes av milj\u00f8vennlige transportformer, som forutsatt i statlige retningslinjer. Utbygging av bolig, handel og barnehage i n\u00e6rheten av eksisterende sosial infrastruktur og rekreasjonsmuligheter m.m. betyr at transportbehovet blir mer lokalt og i st\u00f8rre grad kan dekkes til fots og p\u00e5 sykkel. Det foresl\u00e5s et omfattende gang- og sykkelveinett som underbygger dette. Videre tilrettelegges det for innend\u00f8rs sykkelparkering i boligene med direkte tilknytning til sykkelveien. Det reguleres inn nye doble h\u00f8ykvalitets busstopp og innfartsparkering. Intensjonene i Masterplanen for Tromsdalen bydelssentrum og Strandbyen hensyntar korte og intuitive forbindelseslinjer til en evt. byferge over til sentrum. Det er sikret areal til \u00e5 legge E8 i tunell, noe som vil sikre videre knutepunktutvikling i tr\u00e5d med statlige planretningslinjer. Side 9 av 27 Meinich Arkitekter AS, Revidert 15.04.2018 4.3 Total trafikkbelastning Planforslaget vil gi samlede trafikk per time i ettermiddagsrushet i.h.h.t. diagrammet over. Dette ligger til grunn for beregning av belastningsgrad i kryss p\u00e5 kommende side. Side 10 av 27 Meinich Arkitekter AS, Revidert 15.04.2018 4.4 Belastningsgrad i kryss og rundkj\u00f8ringer Det er gjort beregninger for situasjonen b\u00e5de med og uten at E8 legges i tunell. Det konkluderes med at trafikkmengdene vil \u00f8ke ved utbygging av kj\u00f8pesenteret og boligene, men det vil ikke by p\u00e5 problemer for trafikken i Solstrandveien eller i E8, hverken for privatbiler eller kollektivtransport. Trafikk fra Amfi Pyramiden senter som skal ut p\u00e5 Solstrandvegen vil oppleve forsinkelser i ettermiddagsrushet i situasjonen uten tunnel. Alternativet med E8 lagt i tunnel vil redusere trafikkmengdene. Det er vurdert at dersom en \u00f8nsker \u00e5 unng\u00e5 dannelse av k\u00f8 i utkj\u00f8ringene fra Amfi Pyramiden senter ogs\u00e5 i rushet ville dette resultert i et overdimensjonert veganlegg i denne bysituasjonen. En slik l\u00f8sning ville prioritert bil p\u00e5 bekostning av andre trafikantgrupper og bykvaliteten. Ulykkesrisikoen vil naturlig nok \u00f8ke med \u00f8kt trafikk. Et ryddig og oversiktlig veinett er vektlagt i veiprosjekteringen. Det er utstrakt separasjon av trafikantgrupper, og antall avkj\u00f8ringer som krysser gang- og sykkelveien er minimert. Side 11 av 27 Meinich Arkitekter AS, Revidert 15.04.2018 4.5 Nyskapt trafikk med E8 i tunell Planforslaget har ogs\u00e5 avsatt areal til et framtidig tunnellinnslag for E8. Diagrammet over dokumenterer reduserte trafikkmengder i Solstrandvegen dersom E8 flyttes inn i fjellet. Side 12 av 27 Meinich Arkitekter AS, Revidert 15.04.2018 5 INFRASTRUKTUR FOR G\u00c5ENDE OG SYKLENDE 5.1 Fortau, gang- og sykkelveier, snarveier og stier Side 13 av 27 Meinich Arkitekter AS, Revidert 15.04.2018 Solstrandvegen Planforslaget foresl\u00e5r gang- og sykkelvei i Solstrandvegen som kobler s\u00e5 p\u00e5 eksisterende gangvei i nord som leder videre mot Troms\u00f8ysundbrua. Dette er i tr\u00e5d med den nylig vedtatte sykkelstrategien for Troms\u00f8. Det etableres ogs\u00e5 fortau p\u00e5 veiens vestside nord i planomr\u00e5det, der det i dag ikke er fortau. Samlet sett er dette en tilrettelegging for bymessig gateutvikling p\u00e5 begge sider av veien. Under perspektiver av milj\u00f8et langs Solstrandvegen i dag \u2013 sett s\u00f8rover. Side 14 av 27 Meinich Arkitekter AS, Revidert 15.04.2018 Under perspektiver av milj\u00f8et langs Solstrandvegen i fremtiden \u2013 sett s\u00f8rover \u00f8verst og sett nordover nederst. Side 15 av 27 Meinich Arkitekter AS, Revidert 15.04.2018 Torg Det planlegges videre for en etablering av et bydelstorg sentralt i planomr\u00e5det, i forbindelse med b\u00e5de boligene, senteret og tverraksen gjennom bydelen. Dette f\u00f8lger av masterplanen for Strandbyen der hovedstrukturer for et bydelssentrum i Tromsdalen er utredet. Omr\u00e5det inneholder i dag en del offentlig infrastruktur i og over grunnen, og reguleres derfor til samferdselsanlegg og teknisk infrastruktur kombinert med torg. Torgets konkrete utforming kan med fordel ses i sammenheng med fremtidig utvikling p\u00e5 eiendommene nord for feltet som ikke inng\u00e5r i planomr\u00e5det. En mulig utforming av Tromsdalen torg. Utvikling p\u00e5 eiendommene nord for torget vil bidra positivt. Side 16 av 27 Meinich Arkitekter AS, Revidert 15.04.2018 Gangveiakse og eksisterende turvei i M\u00f8llervegen P\u00e5 motsatt side av Solstrandvegen reguleres inn en gangvei som tilbyr en ny tverrforbindelse gjennom bydelen som ikke finnes i dag. Etter en flytting av E8 vil denne binde fjorden og marka sammen og bidra til \u00e5 fremme dette som identitetsskapende element i Tromsdalen. M\u00f8llervegen er i dag definert som turvei i kommunens kart. Imidlertid har denne veien vanskelige stigningsforhold (opptil 20 %), s\u00e6rlig for bevegelseshemmede, sykler og barnevogner, er smal og har en uheldig sammenblanding av trafikantgrupper. Denne nye gangveien tilbyr erstatning for M\u00f8llervegen, med slakere og jevnere stigningsforhold (10 % p\u00e5 det bratteste) og uten sammenblanding med biler. M\u00f8llervegen utg\u00e5r som definert gang- og turvei. I tillegg omlegges eksisterende M\u00f8llevei i ny tras\u00e9 som kommunal vei med fortau, og vil ogs\u00e5 bidra til \u00e5 binde ny bebyggelse sammen med eksisterende boligfelt og marka. Snarveier og stier I boligomr\u00e5det settes byggegrensene slik at de tilrettelegger for en \u00e5pen struktur der det kan anlegges gangveier, trapper og stier igjennom omr\u00e5det. Det tilrettelegges for at et internt gangveinett kan ha stigningsforhold som ikke overstiger 1:10 i.h.h.t unntaksbestemmelsene om universell utforming i teknisk forskrift. Gr\u00f8ntaksen mellom byen og marka med gangvei forbi barnehagen. Side 17 av 27 Meinich Arkitekter AS, Revidert 15.04.2018 6 INFRASTRUKTUR FOR KOLLEKTIVREISENDE 6.1 Kollektivholdeplasser Det er i dag bussholdeplasser innenfor planomr\u00e5det langs Solstrandvegen. Is\u00e6r holdeplassene nord i planomr\u00e5det vurderes som ikke hensiktsmessig plassert, men ogs\u00e5 holdeplassene ved Amfi Pyramiden senter kan optimaliseres. Videre er det gjennom transportnett Troms\u00f8 \u00f8nske om at holdeplassene f\u00e5r en kvalitetsheving der det tilrettelegges for oppstilling av to busser samtidig i rushtiden. Det reguleres ogs\u00e5 inn pendlerparkering i bygningsmassen p\u00e5 Amfi Pyramiden senter med direkte adkomst til bussholdeplassene. De nye bussholdeplassene plasseres som vist i diagrammet p\u00e5 foreg\u00e5ende side. Plassering av fotgjengerkrysninger b\u00f8r hensynta disse plasseringene. Side 18 av 27 Meinich Arkitekter AS, Revidert 15.04.2018 7 TRYGG ADKOMST TIL SKOLE OG BARNEHAGE Adkomst til skole og barnehage skjer via nye gang- og sykkelveier eller eksisterende fortau. Langs Solstrandvegen er det en vei som m\u00e5 krysses via eksisterende fotgjengerfelt utenfor planomr\u00e5det. Dette vurderes som tilfredsstillende. Alternativ rute til Reinen skole kan legges via boligveiene s\u00f8r-\u00f8st for planomr\u00e5det. Her er det ikke merket fotgjengerfelt, men trafikkmengdene er ogs\u00e5 betydelig lavere. Side 19 av 27 Meinich Arkitekter AS, Revidert 15.04.2018 8 LEKEPLASSER, REKREASJON, PARKER OG GR\u00d8NTSTRUKTUR Side 20 av 27 Meinich Arkitekter AS, Revidert 15.04.2018 Overordnet byplangrep Byplangrepet s\u00f8ker \u00e5 styrke de bl\u00e5gr\u00f8nne kvalitetene i Tromsdalen som identitetsskapende element. N\u00e5r Solstrandvegen, som g\u00e5r i terrengets lengderetning, gj\u00f8res fra vei til bygate planlegges dette gjort som en alle med gr\u00f8nt preg. I terrengets fallretning og ut mot sj\u00f8en og sentrum sammenkobles og styrkes vegeterte omr\u00e5der og det etableres turvei, gangvei og torg. Etter hvert som omr\u00e5dene nord for planomr\u00e5det utvikles vil dette bare styrkes som hovedstruktur i bydelssentrumet. Barnehagen BBH og friomr\u00e5det GF Barnehagen ligger plassert ved gr\u00f8ntdraget og friomr\u00e5det som reguleres inn. Utearealene og friomr\u00e5det vil samvirke naturlig, og flyter igjen naturlig over i boligfeltets uteareal. Boligfeltet BBB Felt BBB ligger henvendt mot s\u00f8r og vest, med gode solforhold og utsikt mot sj\u00f8en, byen og fjellene. Boligbebyggelsen er utformet slik at alle leilighetene og uteomr\u00e5dene skal f\u00e5 del i disse kvalitetene. Bebyggelsen er delt i to sjikt. Mot vest er blokkene lagt som fem lameller med kortsidene mot vest/nordvest og Solstrandvegen. Ved \u00e5 f\u00f8lge den slake kurvaturen p\u00e5 veien danner de en vifteform som tydelig definerer veien, samtidig som g\u00e5rdsrommene mellom lamellene \u00e5pner seg mot utsikten og ettermiddags- og kveldssolen. Inn mot skr\u00e5ningen er blokkene organisert mer som en rekke med punkthus, slik som bakenforliggende eneboliger, men med en avlang form slik at bygget i hovedsak henvender seg mot s\u00f8r og vest. Samtlige blokker er utformet med en \u00abknekk\u00bb som gir skr\u00e5 fasader mot s\u00f8r og vest slik at alle leilighetene f\u00e5r gode sol- og utsiktsforhold. Det dannes \u00e5pninger og siktlinjer mellom byggene som gir tilgang til utsikten b\u00e5de for uterommene, leilighetene og gjennom bebyggelsen fra bakenforliggende boliger og veier. P\u00e5 denne m\u00e5ten underbygger blokkbebyggelsen ogs\u00e5 den gr\u00f8nne og luftige karakteren i omr\u00e5det. Det tilrettelegges for regnbed for \u00e5 sikre forsvlaig overvannsh\u00e5ndtering og et bl\u00e5tt element. Bebyggelsen danner et stort solfylt parkdrag mellom viftelamellene og punktblokkene, med gr\u00f8nne mindre g\u00e5rdsrom ut mellom lamellene mot vest. Utearealet l\u00f8ftes fire til fem meter opp fra niv\u00e5et til Solstrandvegen for \u00e5 skjerme mot st\u00f8y og st\u00f8v. N\u00e6r og kvartalslekeplasser legges her. Grepet bidrar til \u00e5 fylle ut og reparere den unaturlige terrengskj\u00e6ringen fra da omr\u00e5det var rutebilstasjon. Fra det sentrale uterommet knyttes gangforbindelser ned til Solstrandvegen og opp mot villabebyggelsen, med muligheter for videre forbindelse til Fjellheisen og veinettet rundt og bak Tromsdalen kirke. Samtidig sikrer gangveinettet mulighet for at flyttebiler, varelevering, sykebil m.v. kan komme frem til inngangene. Det er gjennomkj\u00f8ringsmulighet i gangveinettet, men stikkveiene inn mellom blokkene fungerer ogs\u00e5 som vendehamre. Parkeringen er lagt under terreng for \u00e5 frigj\u00f8re arealet mellom blokkene til uteopphold. Renovasjon er holdt nede ved offentlige trafikkarealer. Det er to adkomsttorg mot gaten for \u00e5 sikre at av- og p\u00e5lessing samt gjesteparkering kan skje bort fra utearealene. Det er Inngangspartier b\u00e5de mot gaten og uteomr\u00e5dene. Side 21 av 27 Meinich Arkitekter AS, Revidert 15.04.2018 9 VAO-INFRASTRUKTUR Utbyggingen gir endringer i vannforbruk, avl\u00f8psmengder og overvannsmengder. Maksimalt vannforbruk \u00f8kes fra 3,1 l/s til 6,4 l/s. Maksimale spillvannsmengder \u00f8kes fra 5,2 til 13,5 l/s. Overvannsmengdene \u00f8kes fra 231 l/s til 452 l/s. Kravet til slokkevann er 50 l/s mot et trykk p\u00e5 minimum 1 bar, som er dimensjonerende for vannanlegget. Vann og avl\u00f8p har antydet at det sannsynligvis ikke er mulig \u00e5 ta ut slokkevann p\u00e5 50 l/s i omr\u00e5det, men kommunen m\u00e5 utf\u00f8re simuleringer ut fra teoretisk modell for \u00e5 avdekke kapasitet i vannforsyningsanlegget, og eventuelle kapasitets\u00f8kende tiltak. Vannforsyningen til omr\u00e5det skal styrkes, noe kommunen planlegger \u00e5 utf\u00f8re i 2020. Dersom det ikke er tilstrekkelig kapasitet m\u00e5 det utf\u00f8res tiltak med hensyn til slokkevann. Utbyggingen utl\u00f8ser krav om sprinkleranlegg i boligblokkene. Det etableres 12 stk nye brannkummer, 11 nye spillvannskummer og 6 nye overvannskummer. Det etableres separate anlegg for spill- og overvann. Spill- og overvann fra omr\u00e5dene oppstr\u00f8ms separeres ved hjelp av driftsoverl\u00f8p med partikkelavskiller i \u00f8vre del av planomr\u00e5det. I f\u00f8lge Vann og avl\u00f8p i kommunen er restkapasiteten i det kommunale avl\u00f8pspumpeanlegget i omr\u00e5der ca 3 l/s. Utbygging som generer spillvann utover dette kan ikke utf\u00f8res f\u00f8r anlegget er oppgradert. Dette kan reguleres med rekkef\u00f8lgebestemmelser i planen. For \u00e5 ivareta spillvannsavrenning fra 1. etasje i Pyramiden kj\u00f8pesenter m\u00e5 det etableres avl\u00f8pspumpestasjon med tett overl\u00f8psreservoar som sikkerhet ved eventuell pumpestans. Overvann h\u00e5ndteres i tre ulike separate anlegg. Det etableres ett anlegg for omr\u00e5det vest for Solstrandvegen, ett anlegg for planomr\u00e5det \u00f8st for Solstrandvegen, og ett anlegg for omr\u00e5det oppstr\u00f8ms planomr\u00e5det. Det m\u00e5 utf\u00f8res kapasitets\u00f8kende tiltak p\u00e5 deler av overvannsanlegget som ivaretar avrenningen oppstr\u00f8ms. Vest i omr\u00e5det ved E8 er det flatt, som medf\u00f8rer vannspeil i gr\u00f8ft langs E8 i planomr\u00e5det. Nord for planomr\u00e5det registreres vannoppstuvning som f\u00f8lge av manglende overvannsanlegg, og l\u00f8sning p\u00e5 dette kan samkj\u00f8res med fremtidig utforming av torget p\u00e5 feltet STIT. Grensesnittet mellom privat og offentlig ledning settes ved tilkoblingspunktet p\u00e5 offentlig ledning. P\u00e5 alle vannledningstikk etableres det stengekraner p\u00e5 utsiden av boligene. P\u00e5 alle stikk for spillvannsledninger etableres det spyle/stakekum p\u00e5 utsiden av boligene. P\u00e5 alle stikk for overvann etableres det husdrenskum p\u00e5 utsiden av boliger. For \u00f8vrige detaljer henvises det til VAO-rammeplan. Side 22 av 27 Meinich Arkitekter AS, Revidert 15.04.2018 9.1 VAO-infrastruktur rundt planomr\u00e5det Side 23 av 27 Meinich Arkitekter AS, Revidert 15.04.2018 9.2 VAO-infrastruktur i planomr\u00e5det Side 24 av 27 Meinich Arkitekter AS, Revidert 15.04.2018 10 INFRASTRUKTUR FOR ELEKITRSITET OG TELEKOMMUNIKASJON 10.1 Elektrisitetsnett i grunnen og trafostasjon Hungeren transformatorstasjon grenser til planomr\u00e5det i s\u00f8r\u00f8st. Det fremg\u00e5r av egen rapport om elektromagnetisk str\u00e5ling at det ved en potensiell utvidelse frem til fire meter fra eiendomsgrensen (slik det f\u00f8lger av PBL) vil kunne registreres str\u00e5ling inne p\u00e5 planomr\u00e5det. Felter og byggegrenser er lagt slik at all bebyggelse og omr\u00e5der for varig opphold ligger utenfor omr\u00e5det der str\u00e5lingsverdiene kan n\u00e5 niv\u00e5et der Statens Str\u00e5levern anbefaler at konsekvensene utredes. Brann og eksplosjonsfare vurderes som ikke relevant for planomr\u00e5det. Det er imidlertid behov for fremf\u00f8ring av en ny trase for elektrisitet fra trafostasjonen og over til Troms\u00f8ya. Av tekniske \u00e5rsaker er det \u00f8nskelig at denne legges som en 2 meter bred kulvert under senterets s\u00f8rlige del slik det fremg\u00e5r av kartskissen p\u00e5 neste side. Dette er kun s\u00e5fremt denne delen av senteret faktisk rives. Det er lagt inn en hensynssone i grunnen for denne. Side 25 av 27 Meinich Arkitekter AS, Revidert 15.04.2018 Side 26 av 27 Meinich Arkitekter AS, Revidert 15.04.2018 10.2 Telekommunikasjonssentral og kabler i grunnen Inne p\u00e5 planomr\u00e5det ligger det en telekommunikasjonssentral tilh\u00f8rende Telenor. Denne er s\u00e5 vidt forslagsstiller er kjent hovedfordeler for fastlandet i Troms\u00f8. Det forutsettes at det ikke er samfunns\u00f8konomisk l\u00f8nnsomt \u00e5 flytte denne, og at den m\u00e5 bli v\u00e6rende p\u00e5 omr\u00e5det. Denne vil inng\u00e5 i felt STIT regulert til samferdselsanlegg og teknisk infrastruktur kombinert med torg. Forslagsstiller vurdere at denne med fordel kan p\u00e5skj\u00f8nnes n\u00e5r torget finner sin endelige form i forbindelse med utvikling av tomtene nord for torget. Side 27 av 27 Meinich Arkitekter AS, Revidert 15.04.2018 "
}