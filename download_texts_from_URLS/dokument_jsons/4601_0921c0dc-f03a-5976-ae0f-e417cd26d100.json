{
  "dokument_id": "0921c0dc-f03a-5976-ae0f-e417cd26d100",
  "doc_type": "case_attachment",
  "kommune": 4601,
  "tittel": "Dispensasjonss\u00f8knad",
  "url": "https://bergen.kommune.no/politikere-utvalg/api/fil/bk360/10177723/Dispensasjonssoknad",
  "tekst": " se arkitektur Bergen \u2502Fantoftvegen 42 \u25025072 Bergen \u250255 98 70 20 Austevoll \u2502Bekkjarvik 70 \u25025397 Bekkjarvik \u250245 42 23 30 \u2502www.se-arkitektur.no Plan- og bygningsetaten Bergen Kommune Postmottak.byggesak@bergen.kommune.no Deres ref: Deres brev av: V\u00e5r ref: Oppdrag nr: Dato: CD/LZ 882 13.12.2023 Gnr. 191 /bnr. 73 -\u00c5samyrane 271 S\u00f8knad om dispensasjon fra f\u00f8lgende forhold: 1. Bestemmelser til Kommuneplanens arealdel (KPA2018) jf. \u00a7 3.1, plankrav 2. Byggegrense langs vassdrag (KPA 2018), jf. \u00a7 6.2.2 Planstatus: Eiendommen omfattes av reguleringsplan nummer 3580000, \u00c5SANE. MIDTBYGDA, INDUSTRIOMR\u00c5DE, stadfestet 10.01.1973 og er p\u00e5 reguleringsplankart vist som forretning. I kommunedelplan for \u00c5SANE. KDP \u00c5SANE SENTRALE DELER er eiendommen vist som erverv. Kommuneplanens arealdel (KPA2018), vedtatt i Bystyret 19.06.2019, viser eiendommen som Byfortettingssone (BY), og den ligger innenfor hensynssonene Vei st\u00f8y \u2013 r\u00f8d sone, Vei st\u00f8y \u2013 gul sone. Det oms\u00f8kte tiltaket i sin heltet P\u00e5 vegne av tiltakshaver, Cev Nyborg AS, org.nr 982 594 421 s\u00f8kes det om f\u00f8lgende: \u2022 fasadeendring i form av ny kledning p\u00e5 deler av fasade mot nord-vest og nord-vest (inngang til dagligbutikk) \u2022 nye vinduer/d\u00f8rer som vist p\u00e5 fasadetegninger \u2022 Rivning av eksisterende inngangspart p\u00e5 ca.37m2 BRA. \u2022 Nytt tilbygg i to etasjer ca. 280 m2 BRA \u2022 Nytt tilbygg i \u00e9n etasje ca. 11 m2 BRA (nytt trapperom) \u2022 Bruksendring for deler av eksisterende plan 02 \u2013 fra kontor til tjenesteyting ca. 493 m2 BRA \u2022 Etablering av heis i eksisterende bygg Deler av oms\u00f8kte tiltak omhandler etablering av spesialhelsetjenesten for rusmiddelavhengige \u2013 LAR (Legemiddelassistert rehabilitering) p\u00e5 en del av plan 02. Arealdisponeringen til LAR er oppbygget med ventesone, behandlingssoner, m\u00f8terom for pasienter, og sone for ansatte med kontorer, m\u00f8terom og medisinrom uten adgang for pasienter. Det er prosjektert en egen inngang for bes\u00f8kende til LAR. For \u00e5 ivareta universell utformet tilkomst til LAR, skal det etableres ny heis samt ny gang med rampe og trapp for \u00e5 ivareta trinnfritt tilkomst. Side 1 av 3 Om dispensasjonss\u00f8knader: Etter pbl. \u00a7 19-2 m\u00e5 to vilk\u00e5r v\u00e6re innfridd for at dispensasjon skal kunne innvilges. Dispensasjon m\u00e5 for det f\u00f8rste ikke f\u00f8re til at hensynene bak bestemmelsen det dispenseres fra, hensynene i lovens form\u00e5lsbestemmelse, eller nasjonale eller regionale interesser blir \u00abvesentlig tilsidesatt\u00bb. For det andre m\u00e5 fordelene ved \u00e5 gi dispensasjon v\u00e6re \u00abklart st\u00f8rre enn ulempene\u00bb. Ordlyden av \u00abvesentlig tilsidesatt\u00bb tilsier at tilsidesettelsen m\u00e5 ha et kvalifisert preg slik at ikke enhver negativ innvirkning p\u00e5 hensynene bak lovens form\u00e5lsbestemmelse og den aktuelle bestemmelsen det dispenseres fra, er tilstrekkelig. N\u00e5r det gjelder at fordelene ved dispensasjon m\u00e5 v\u00e6re \u00abklart st\u00f8rre enn ulempene\u00bb, inneb\u00e6rer dette at det m\u00e5 foreligge klar overvekt av hensyn som taler for dispensasjon. P\u00e5 vegne av tiltakshaver gj\u00f8r vi gjeldende at vilk\u00e5rene for \u00e5 gi dispensasjon er innfridd, og vil i det f\u00f8lgende grunngi dette standpunktet. I dette tiltaket er det identifisert 2 forhold som det s\u00f8kes dispensasjon fra. S\u00f8knad om dispensasjon: 1. S\u00f8knad om dispensasjoner fra KPA \u00a73-1 Plankrav Innledning: Tiltak etter pbl \u00a7 20-1 bokstav a, d, g, k, og l skal inng\u00e5 i reguleringsplan vedtatt med hjemmel i plan- og bygningsloven av 1985 eller nyere lov, jf. KPA2018 \u00a7 3.1. Oms\u00f8kt eiendom er regulert i eldre reguleringsplan fra 1973, og det s\u00f8kes om tillatelse til bruksendring, tilbygg, fasadeendring og rivning som faller inn under plankravet i KPA2018 (ref. bokstav a, c, d og e i pbl \u00a7 20-1). Hensynet bak bestemmelsen blir ikke vesentlig tilsidesatt: Hensynet bak bestemmelsen om krav til plankrav er \u00e5 sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Dispensasjon fra plankravet vil f\u00f8rst om fremst v\u00e6re aktuelt i allerede fullt utbygde omr\u00e5der, der det ikke er n\u00f8dvendig med en overordnet vurdering av hensynene plankravet skal ivareta. Den oms\u00f8kte eiendommen er allerede bebygd og ligger i byfortettingssone BY. Den aktuelle eiendommen har v\u00e6rt brukt som butikk og kontor. Vi mener at bruksendring fra kontordel til tjenesteyting, og utvidelse av eksisterende kontordel ikke kommer i strid med arealform\u00e5let, og ikke f\u00f8rer til en vesentlig endring i bruk av eiendommen. Eiendommen er sikret vann- og avl\u00f8p. Oms\u00f8kt tiltak vil ikke medf\u00f8re vesentlig belastning p\u00e5 allerede etablert infrastruktur. Det vurderes at allmennhetens interesser ikke blir krenket av en dispensasjon. En innvilgelse av dispensasjonss\u00f8knaden vil ikke v\u00e6re til hinder for \u00e5 gjennomf\u00f8re en fremtidig planprosess p\u00e5 en hensiktsmessig m\u00e5te, og vil ikke medf\u00f8rte d\u00e5rligere utnyttelsesmuligheter av naboeiendommer, eller omkringliggende arealer. Tiltakene som oms\u00f8kes er sm\u00e5 i omfang, og vi kan ikke se at de vil medf\u00f8re negative konsekvenser eller andre forhold som n\u00f8dvendiggj\u00f8r en planprosess. Med tanke p\u00e5 st\u00f8rrelse p\u00e5 det oms\u00f8kte tiltaket vi det medf\u00f8re en uforholdsmessig stor kostnad \u00e5 m\u00e5tte omregulere eiendommen. P\u00e5 bakgrunn av dette er det v\u00e5r oppfatning at hensynet bak bestemmelsen om plankrav ikke blir vesentlig tilsidesatt dersom man gir dispensasjon fra plankrav. Fordelene ved en dispensasjon er klart st\u00f8rre enn ulempene: Fordelene ved \u00e5 dispensere fra plankravet vurderes til at en unng\u00e5r en lang og kostbar reguleringsprosess. Fordelen med tiltaket er ogs\u00e5 at tiltakshaveren f\u00e5r en bedre utnyttelse av eiendommen. De nye arealene som etableres til LAR behandling synes \u00e5 ha en hensiktsmessig lokasjon. Fordelene ved at dispensasjon gis m\u00e5 sies \u00e5 klart overveie ulempene. Side 2 av 3 2. S\u00f8knad om dispensasjon fra KPA 2018 \u2013 \u00a7 6.2.2 Byggegrense langs vassdrag Innledning: Utklipp fra KPA \u00a7 6.2.2 Nytt tiltak \u00f8nskes oppf\u00f8rt i en minsteavstand p\u00e5 ca. 4.8m fra vassdrag. Hensynet bak bestemmelsen blir ikke vesentlig tilsidesatt: Hovedhensynet bak byggeforbudet langs vassdrag er \u00e5 verne omr\u00e5det langs vassdraget mot byggetiltak og terrenginngrep for \u00e5 ivareta natur- og kulturmilj\u00f8, friluftsliv, landskap og allmennhetens interesser, samt \u00e5 hindre at tilgjengeligheten til vassdrag reduseres. Det oms\u00f8kte tiltak tilsidesetter ikke disse bestemmelsene. Tiltaket vil p\u00e5 ingen m\u00e5te hindre fri ferdsel, andre friluftsinteresser eller utgj\u00f8re noe forurensningsfare. Tilgjengeligheten til vassdrag er fortsatt god, og oms\u00f8kte tiltak vil ikke gj\u00f8re sonen langs vassdrag mindre tilgjengelig for allmennheten enn det som er dagens situasjon. Vi kan ikke se at tiltaket vil medf\u00f8re forringelse av naturtyper. If\u00f8lge Artskart (Artsdatabanken) er det ikke registrert noen funn p\u00e5 eiendommen. Det er ikke kjent at eiendommen benyttes til friluftsliv, og det er helle ikke registrert andre gr\u00f8ntfaglige verdier p\u00e5 den aktuelle eiendommen. Selve arealet hvor vassdraget ligger blir ikke ber\u00f8rt. Vi kan ikke se at tiltaket gir negative konsekvenser for verdiene en skal ivareta ved avstandskrav til vassdraget. Hensynene bak bestemmelsen er ivaretatt. Fordelene ved en dispensasjon er klart st\u00f8rre enn ulempene: Fordelen med tiltaket er tiltakshaveren f\u00e5r en bedre utnyttelse av eiendommen. Krav og behov fra ny leietaker gj\u00f8r at det m\u00e5 etableres et tilbygg p\u00e5 byggets s\u00f8rvestlige side. Det eksisterende bygget ligger allerede n\u00e6rt vassdraget, og vi kan ikke se at et mindre tilbygg p\u00e5 11 m2 BRA utgj\u00f8r noen ulemper. Arealet hvor tilbygget skal plasseres er for det meste allerede asfaltert. Ulempen vil v\u00e6re at dispensasjon kan skape presedens i omr\u00e5det. Fordelene ved at dispensasjon gis m\u00e5 sies \u00e5 klart overveie ulempene. Nabovarsling Selve tiltaket og dispensasjonss\u00f8knaden blir nabovarslet. Avslutningsvis Vi h\u00e5per at Bergen kommune ser med velvilje p\u00e5 v\u00e5r s\u00f8knad, og vil innvilge dispensasjon slik at tiltaket kan realiseres slik det er tenkt. Med vennlig hilsen se arkitektur as ____________________ Christine Dumben Ansvarlig s\u00f8ker Side 3 av 3 "
}