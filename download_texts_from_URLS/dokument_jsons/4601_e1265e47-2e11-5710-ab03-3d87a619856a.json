{
  "dokument_id": "e1265e47-2e11-5710-ab03-3d87a619856a",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 31012024, Sak 23/24, Fritak for eiendomsskatt for 2024 for enkelteiendommer etter eiendomsskattelovens \u00a7 7 og Bergen kommunes eiendomsskattevedtekter pkt. 2",
  "url": "https://bergen.kommune.no/politikere-utvalg/api/fil/bk360/9828250/Innstilling-vedtak-Fritak-for-eiendomsskatt-for-2024-for-enkelteiendommer-etter-eiendomsskattelovens-7-og-Bergen-kommunes-eiendomsskattevedtekter-pkt-2",
  "tekst": "Fritak for eiendomsskatt for 2024 for enkelteiendommer etter eiendomsskattelovens \u00a7 7 og Bergen kommunes eiendomsskattevedtekter pkt. 2 Bergen bystyre behandlet saken i m\u00f8tet 31.01.2024 sak 23/24 og fattet f\u00f8lgende vedtak: 1. Bystyret vedtar fritak for eiendomsskatt etter \u00a7 7 a og \u00a7 7 b i tr\u00e5d med fremlagte lister for 2024: a) Eiendommer med dokumenterte fritak for eiendomsskatt videref\u00f8res. b) Eiendommer med fritak uten dokumentasjon innvilges fritak i tr\u00e5d med anbefaling. c) Eiendommer eid av Sokn i Bergen kommune fritas for eiendomsskatt i samsvar med eiendomsskatteloven \u00a7 7 a og Bergen kommunes eiendomsskattevedtekter pkt. 2. 2. Eiendommer med fritak etter \u00a7 7 a og som ikke oppfyller krav i henhold til vedtak eller vedtekter, oppheves med virkning fra 1.1.2024. a) Innvilget fritak i sak 297/17 for BIR AS/BIR NETT AS sin eiendom Gnr. 164 bnr. 1448, Dokkeboder 1, oppheves. b) Innvilget fritak i sak 101/14 for Odd Fellowhuset AS sin eiendom Gnr. 143 bnr. 598, Krabbedalen 66, oppheves. c) Innvilget fritak i sak 244/15 for Opplysningsvesenets fond sin eiendom Gnr. 96 bnr. 783, Fanafjellsvegen 10, oppheves. 3. Det opprettes revisjon av: a) B\u00e5tlagenes eiendommer med form\u00e5l \u00e5 foreta justeringer av eksisterende fritak slik at prinsippet om likebehandling ivaretas. Saken legges frem for bystyret i l\u00f8pet av 2024. b) Det foretas en gjennomgang av fredede eiendommer med tanke p\u00e5 endringer i forutsetningene for fredning. Saken legges frem for bystyret i l\u00f8pet av 2024. Merknad Bystyret ber byr\u00e5det om \u00e5 gi en mer utf\u00f8rlig begrunnelse i neste tilsvarende sak for hvorfor man anbefaler fritak for eiendomsskatt for enkelte eiendommer etter eiendomsskatteloven. Begrunnelsen for de enkelte eiendommene som anbefales fritatt for eiendomsskatt er noe kortfattet i denne saken. Bergen bystyres behandling Torolv Onarheim (FrP) ba om \u00e5 f\u00e5 sin habilitet vurdert da han er styreleder for en loge med tilhold i en bygning der det er s\u00f8kt om fritak for eiendomsskatt. Bystyret fant at Torolv Onarheim var habil til \u00e5 behandle saken. F\u00f8lgende representanter tok ordet: Kjersti Pettersen (H), Joel Ysteb\u00f8 (KrF), Torstein Dahle (R), Anette Strand (H). Merknader fremsatt i bystyret: Torstein Dahle (R) fremsatte p\u00e5 vegne av R, f\u00f8lgende merknad: De eiendommene som n\u00e5 er fritatt for eiendomsskatt med den begrunnelsen at det er tros- og livssynsorganisasjoner, er utelukkende kristne tros- og livssynsorganisasjoner. Det samme gjelder fritakene som er gitt i kategorien \"menighetshus\". Dette avspeiler ikke det tros- og livssynsmangfoldet som er i Bergen. Bystyret ser positivt p\u00e5 at innbyggerne engasjerer seg i livssynssp\u00f8rsm\u00e5l. Det er likevel ikke uten videre gitt at virksomheten dermed skal komme inn under formuleringen i Eigedomsskattelova \u00a7 7a om \"Eigedom \u00e5t stiftingar eller institusjonar som tek sikte p\u00e5 \u00e5 gagna ein kommune\". I Eiendomsskattevedtektenes punkt 2 er det imidlertid lagt til grunn at slikt fritaksgrunnlag er s\u00e6rlig aktuelt ogs\u00e5 for kategorien \"Eiendommer og bygg eid av tros- og livssynsorganisasjoner og som benyttes i henhold til organisasjonens form\u00e5l\u00bb. Det er ikke uproblematisk at kommunen skal vurdere hvilke former for religi\u00f8s aktivitet og livssynsutfoldelse som eventuelt skulle anses \u00e5 gagne kommunen og hvilke som skulle anses \u00e5 ikke gj\u00f8re det. Hvis kommunen skal fortsette med det, er det i alle fall n\u00f8dvendig at slike vurderinger ikke begrenses til kristne tros- og livssynsorganisasjoner, og at andre organisasjoner i den kategorien m\u00e5 bli informert at de kan s\u00f8ke fritak. Bystyret ber om at byr\u00e5det kommer tilbake til bystyret med en vurdering av de prinsipielle og praktiske sidene av dette. Votering: Innstillingen punkt 1-3 ble vedtatt enstemmig. Merknad fra R, fremsatt av Torstein Dahle (R) fikk 10 stemmer (SV, R) og var dermed falt. Merknad fra utvalg for finans, kultur og n\u00e6ring ble vedtatt med 60 stemmer (H, A, SV, MDG, BL, V, INP, R, KrF, Sp, PP). Utvalg for finans, kultur og n\u00e6ring behandlet saken i m\u00f8tet 17.01.2024 sak 7/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 21.12.2023 sak 453/23 Byr\u00e5det innstiller til bystyret \u00e5 fatte f\u00f8lgende vedtak: Med unntak av merknaden er byr\u00e5dets og utvalgets innstilling likelydende 2 "
}