{
  "dokument_id": "86acc0e6-a446-5a73-a6c2-a29208155440",
  "doc_type": "case_presentation",
  "kommune": 4601,
  "tittel": "Status om skogsbilveier i Bergen kommune",
  "url": "https://bergen.kommune.no/politikere-utvalg/api/fil/bk360/9885526/Framstilling-Status-om-skogsbilveier-i-Bergen-kommune",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/29514-1 Status om skogsbilveier i Bergen kommune Hva saken gjelder: I saken presenteres status p\u00e5 skogsbilveier i Bergen kommune, i tr\u00e5d med vedtakspunktene 2-4 i sak 62/23. Saken orienterer f\u00f8rst om forvaltningspraksis i Bergen kommune ved behandling av s\u00f8knad og oppf\u00f8lging av skogsbilveier i Bergen kommune. Her er det 10 punkter som har blitt innf\u00f8rt i 2022-2023 p\u00e5 bakgrunn av erfaring fra de mest problematiske skogsbilveiene som ble bygget p\u00e5 2010-tallet, og 5 punkter som har blitt innf\u00f8rt fra 1.1.2024. Bakgrunnen bak alle endringene er at de vil gi en bredere h\u00f8ring, opplysning og vurdering i saksbehandlingen f\u00f8r et vedtak blir fattet. Status for p\u00e5g\u00e5ende saker om skogsbilveier i Bergen kommune. De sakene som har f\u00e5tt mest omtale dreier seg om 5 st\u00f8rre skogsveianlegg med samlet lengde p\u00e5 cirka 20 kilometer. Disse er pr i dag ikke ferdigstilt, selv om byggeprosessen har p\u00e5g\u00e5tt i over 10 \u00e5r p\u00e5 de eldste veiene. Fire av disse veiene har samme utf\u00f8rende entrepren\u00f8r og planlegger, og disse veiene er der det har v\u00e6rt st\u00f8rst utfordringer. I saksframstillingen ligger det ogs\u00e5 en tabell med detaljert oversikt over alle veianleggene med p\u00e5g\u00e5ende skogsbilvegsaker i Bergen kommune. Delstrekninger p\u00e5 flere av disse veianleggene gjelder veier som ble bygget helt eller delvis uten at tillatelse var gitt p\u00e5 forh\u00e5nd. Landbruks- og matdepartementet har med bakgrunn i en veisak i \u00c5sane avgjort i januar 2024 at legalisering/ettergodkjenning av landbruksveier ikke kan gis med hjemmel i landbruksveiforskriften, men m\u00e5 behandles etter plan- og bygningsloven. Det ligger flere klagesaker p\u00e5 landbruksveier til behandling i Bergen kommune. I behandlingen av disse m\u00e5 Bergen kommune innrette seg etter avgj\u00f8relsen fra Landbruks- og matdepartementet. Bergen kommune har gitt tydelige tillatelser p\u00e5 alle veiene n\u00e5r det gjelder tilkj\u00f8rte masser og utforming, og det er klart at p\u00e5 betydelige deler av veiene er resultatet ikke i tr\u00e5d med tillatelsene. Bergen kommune har i sitt oppf\u00f8lgingsarbeid hatt utfordringer fordi landbruksveiforskriften (som veiene er godkjent etter) ikke har gitt forvaltningen gode nok hjemler til \u00e5 f\u00f8lge opp ulovligheter under byggingen p\u00e5 en kraftfull m\u00e5te. Videre har manglende kontinuitet og mangler ved organisering gitt utfordringer for kommunen ved oppf\u00f8lgingen av skogsveiene. Det er flere mulige \u00e5rsaker til utfordringene med skogsveiene. Noe er at Bergen kommune kunne ha hatt en bedre oppf\u00f8lging for \u00e5 ha sikret at prosjektering og bygging ble i tr\u00e5d med tillatelsen. Byggherre virker \u00e5 ogs\u00e5 ha hatt for liten kontroll med utf\u00f8rende entrepren\u00f8r. Denne har p\u00e5 sin side hatt en tilsynelatende mangelfull vilje til \u00e5 bygge veiene i tr\u00e5d med tillatelser, regler og inng\u00e5tte kontrakter, og bevisst brukt vesentlig mer tilkj\u00f8rte masser enn tillatt. Det er ogs\u00e5 en prek\u00e6r mangel p\u00e5 lovlige massedeponier i Bergen kommune, og svak 1 eller ingen sporbarhet p\u00e5 hvor overskuddsmasser fra byggesaker blir disponert, og at disponering skjer i tr\u00e5d med tillatelsene. Dette kan ha bidratt til \u00e5 skape forhold som gj\u00f8r at masser kan disponeres p\u00e5 en m\u00e5te som er i strid med tillatelser b\u00e5de der de blir disponert og der de stammer fra. Man foresl\u00e5r ogs\u00e5 en anmodning til Landbruks- og matdepartementet, som ansvarlig departement, om forbedringsbehov i landbruksveiforskriften. Dette g\u00e5r p\u00e5 behov for \u00e5 gi flere sanksjonsmuligheter som hjemmel for \u00e5 p\u00e5legge stopp i anleggsarbeid, overtredelsesgebyr og p\u00e5legg om retting/tilbakef\u00f8ring av tiltak dersom det er i strid med gitt tillatelse. Videre er landbruksveier ofte store tiltak med entrepriseverdi i millionklassen, men det er f\u00e5 krav i forskriften til hvordan oppf\u00f8lging av bygging skal foreg\u00e5. Det er foresl\u00e5tt fremgangsm\u00e5te for klagesaker etter landbruksveiforskriften. Form\u00e5let med landbruksveiforskriften er \u00e5 sikre at planlegging og bygging av landbruksveier skjer p\u00e5 en m\u00e5te som skal gi landbruksfaglige helhetsl\u00f8sninger, samtidig som det skal legges vekt p\u00e5 hensyn til milj\u00f8verdier som for eksempel naturmangfold, landskap, kulturminner og friluftsliv. For \u00e5 sikre landbruksfaglige helhetsl\u00f8sninger blir det anbefalt at ansvarlig byr\u00e5d for landbruksfeltet vurderer innkommende klager p\u00e5 vedtak etter landbruksveiforskriften. Dersom ansvarlig byr\u00e5d ikke endrer eller opphever det p\u00e5klagde vedtaket, skal byr\u00e5det vurdere klagen f\u00f8r en eventuell oversendelse til Statsforvalteren som klageinstans dersom byr\u00e5det heller ikke endrer eller opphever det p\u00e5klagde vedtaket. Det ligger ogs\u00e5 i saken to forslag til offensive tiltak for \u00e5 fremme natur-, friluftsliv- og n\u00e6ringsmessig skogforvaltning. Form\u00e5let er \u00e5 gi bedre r\u00e5dgivning til skogeiere som \u00f8nsker hogst, og \u00e5 stimulere til mer \u00abnaturn\u00e6r\u00bb skogforvaltning. Effekten vil blant annet v\u00e6re at skogbrukstiltak i forbindelse med og etter veibygging vil ta st\u00f8rre hensyn til natur- og friluftsliv, og med det dempe negative virkninger av veibygging. Nasjonalt og internasjonalt foreg\u00e5r det en klar dreining mot \u00abnaturn\u00e6r\u00bb skogforvaltning. Denne skogforvaltningen har som fokus \u00e5 bedre forholdene for naturgoder som biologisk mangfold og friluftsliv i skogen, samtidig som man ivaretar produksjonen av fornybare r\u00e5stoffer som t\u00f8mmer, som ogs\u00e5 er et naturgode. Det er \u00f8kende interesse blant private skogeiere til \u00e5 pr\u00f8ve naturn\u00e6r skogforvaltning. Dette er en kompetansekrevende skogforvaltningsmetode, og \u00f8kt oppslutning blir hindret av mangel p\u00e5 kompetanse og gode eksempler. Bergen kommune er den st\u00f8rste skogeieren i kommune, med store eiendommer med mye etablert kulturskog. Dersom kommunen tar i bruk naturn\u00e6re skogforvaltningsmetoder i egen skog, vil det gi bedre tilgang p\u00e5 praktisk kunnskap og kompetanse, og mulighet for endring av skogforvaltningsmetode ogs\u00e5 langt utover kun kommunens egne skoger. Det er h\u00f8ye krav til \u00e5 drive et skogbruk i Norges nest st\u00f8rste by som tar n\u00f8dvendige hensyn til natur, friluftsliv og andre verdier. Ofte vil det v\u00e6re n\u00f8dvendig \u00e5 ta flere hensyn i skogbehandlingen i Bergen enn i kommuner som ligger mindre urbant til. Samtidig er det lav kompetanse hos de cirka 500 skogeierne i kommunen, og begrenset kapasitet hos skogn\u00e6ringen til \u00e5 gi differensierte r\u00e5d ved gjennomf\u00f8ring av skogbrukstiltak. Landbruksforvaltningen i kommunen ser at det i mange tilfeller kunne og burde blitt tatt bedre hensyn til natur og friluftsliv, samtidig som det skogbruksmessig ogs\u00e5 er store mangler knyttet til for eksempel foryngelse etter hogst. Bedre r\u00e5dgivning fra kommunen i forkant av hogst kunne i mange tilfeller gitt et bedre resultat, men man vet sjelden at det er planlagt hogst f\u00f8r den er gjennomf\u00f8rt. Kommunen har hjemmel i skogbruksloven til \u00e5 p\u00e5legge meldeplikt for hogst, det vil si at skogeier m\u00e5 ta kontakt med kommunen f\u00f8r hogst. Kommunen har s\u00e5 tre uker p\u00e5 \u00e5 gi tilbakemelding, og skogeier kan gjennomf\u00f8re tiltaket etter tilbakemeldingen eller kommunen har oversittet fristen for tilbakemelding. Landbruksforvaltningen i kommunen vurderer dette for \u00e5 v\u00e6re et m\u00e5lrettet tiltak for \u00e5 \u00f8ke kompetansen hos skogeiere som planlegger hogst, til gunst b\u00e5de for deres \u00f8konomiske 2 resultat og hensyn som tas til natur og friluftsliv. Innf\u00f8ring av meldeplikt ved hogst i hele kommunen krever en egen forskrift, med tilh\u00f8rende saksforberedelse, og m\u00e5 utredes grundig f\u00f8r den eventuelt kan legges frem for bystyret for vedtak. \u00d8konomiske konsekvenser: Byr\u00e5det vurderer ikke at forslagene i denne saken vil ha negative \u00f8konomiske konsekvenser for Bergen kommune totalt sett. I f\u00f8rste omgang vil grundigere behandling av saker etter landbruksveiforskriften og r\u00e5dgivning til alle grunneiere som \u00f8nsker hogst gi noe \u00f8kt arbeidsmengde for administrasjonen. Men det er forventet at disse tiltakene vil gi vesentlig mindre arbeid knyttet til etterarbeid med oppf\u00f8lging av skogsveier, foryngelse og annet fordi man da har gjort det rett til \u00e5 begynne med. Forslaget om \u00e5 ta i bruk naturn\u00e6r skogforvaltning i kommunen sine egne skoger vil kunne gi noe reduserte t\u00f8mmerinntekter sammenlignet med tradisjonell flatehogst og planting. Inntekter fra t\u00f8mmersalg er ikke en fast inntektskilde for Bergen kommune, og konsekvensene er ventet \u00e5 bli sm\u00e5. Byr\u00e5dets vurdering og anbefaling/konklusjon: Byr\u00e5det mener at orienteringen om forvaltningspraksis for arbeidet med landbruksveier i Bergen kommune og status for p\u00e5g\u00e5ende saker om skogsbilveier er utfyllende, og gir et grundig bilde p\u00e5 utfordringene og hva som er gjort for \u00e5 unng\u00e5 tilsvarende problemstillinger i fremtiden. Det er viktig \u00e5 p\u00e5peke overfor sentrale myndigheter de \u00e5penbare manglene ved landbruksveiforskriften som er avdekket i denne saken, og en anmodning til Landbruks- og matdepartementet om n\u00f8dvendige forbedringer i forskriften er n\u00f8dvendig. Byr\u00e5det vurderer ellers at det er viktig at klager etter landbruksveiforskriften m\u00e5 behandles av de som er ansvarlige for politikkfeltet landbruk, for \u00e5 ivareta helheten som forskriften legger s\u00e5 stor vekt p\u00e5. Bystyret har i vedtak 62/23 bedt byr\u00e5det om \u00e5 legge frem forslag til fremgangsm\u00e5te for klagesaker, og om klagesaker knyttet til skogbruksveier skal behandles av utvalg for milj\u00f8 og byutvikling. Byr\u00e5det mener at landbruksveiforskriften er en del av landbruksfeltet, og skogsveier er en del av sakene som blir behandlet etter landbruksveiforskriften. Det er utvalg for finans, kultur og n\u00e6ring som skal innstille til bystyret i saker innenfor landbruksfeltet. \u00c5 gi ansvaret for klagesaker for en del av saksomfanget i en enkelt forskrift som h\u00f8rer til ett felles politikkomr\u00e5de til et annet utvalg, mener byr\u00e5det ikke vil bidra til en god helhetlig forvaltning av landbrukspolitikkfeltet i kommunen. Byr\u00e5det mener videre at forslagene til bedre r\u00e5dgivning til skogeiere og innf\u00f8ring av naturn\u00e6r skogforvaltning i kommunens egne skoger er viktige bidrag til \u00e5 forbedre forholdene for natur og friluftsliv i skogen i kommunen, og utvikle skogbruksn\u00e6ringen. Dette er viktig ved fremtidig etablering av skogsveier for \u00e5 forvalte etablerte kulturskogomr\u00e5der i kommunen. Begrunnelse for framleggelse til bystyret: I sak 62/23 \u00abOverf\u00f8ring av ansvar, ansatte og oppgaver innenfor landbruksfeltet til niv\u00e5 1 i byr\u00e5dsavdeling for n\u00e6ring, kultur og idrett\u00bb fattet bystyret f\u00f8lgende vedtak i punkt 2-4: 2. I mange \u00e5r har det v\u00e6rt saker knyttet til delfeltet skogsbilveier, der det er sendt politianmeldelser og dokumentert kritikkverdige forhold knyttet til ulovlige masser i fyll og dekke p\u00e5 skogsbilveier og \u00f8deleggelse av kulturminner og natur. Ved omorganiseringen skal ulovligheter og milj\u00f8synder f\u00f8lges opp, og fremtidig forvaltning av landbruks- og skogbruksveier skal strammes opp slik at gjeldende lover og forskrifter f\u00f8lges, ikke minst innenfor folkehelse og milj\u00f8. 3 3. Bystyret ber byr\u00e5det innen v\u00e5ren 2024 legge frem en sak om status p\u00e5 skogsbilveier i Bergen kommune, som omtaler alle p\u00e5g\u00e5ende saker, samt forslag til fremgangsm\u00e5te for klagesaker. 4. Bystyret ber byr\u00e5det i forbindelse med gjennomgang og revidering av delegasjonsreglementet vurderer om klagesaker knyttet til skogbruksveier skal behandles av utvalg for milj\u00f8 og byutvikling. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret tar informasjon om forvaltningspraksis for landbruksveier i Bergen kommune til orientering. 2. Bystyret tar informasjon om status for p\u00e5g\u00e5ende skogsbilveisaker i Bergen kommune til orientering. 3. Bystyret tar fremgangsm\u00e5te for klagesaker etter landbruksveiforskriften til orientering. 4. Bystyret ber byr\u00e5det sende en anmodning til Landbruks- og matdepartementet om forbedringsbehov i landbruksveiforskriften. 5. Bergen kommune skal ta i bruk naturn\u00e6re skogforvaltningsmetoder som hovedprinsipp i kommunens egne skoger. 6. Bystyret ber byr\u00e5det utrede muligheter for innf\u00f8ring av meldeplikt ved skogbrukstiltak i Bergen kommune, som r\u00e5dgivningstiltak for \u00e5 bidra til bedre natur-, friluftsliv- og n\u00e6ringsmessig skogforvaltning i Bergen kommune. Dato: 19. mars 2024 Christine B. Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. 4 Saksframstilling: 1. Forvaltningspraksis for landbruksveier i Bergen kommune 2024 Landbruksforvaltningen i Bergen kommune behandler s\u00f8knader om landbruksveier etter forskrift om planlegging og bygging av landbruksveier. N\u00e5r en vei har over 50 % landbruksnytte skal den saksbehandles etter denne forskriften og ikke som byggesak etter plan- og bygningsloven. Det f\u00f8lger av byggesaksforskriften \u00a7 4-3 bokstav e. Landbruksveiforskriften skal sikre at planlegging og bygging av landbruksveier skjer p\u00e5 en m\u00e5te som landbruksfaglige gode helhetsl\u00f8sninger. Samtidig skal det leggs vekt p\u00e5 hensynet til milj\u00f8verdier som naturmangfold, landskap, kulturminner og friluftsliv, hensynet til fare for flom, erosjon og l\u00f8smasseskred, samt andre interesser som blir ber\u00f8rt av veiframf\u00f8ringen. Landbruksveiforskriften er utpreget skj\u00f8nnsmessig, og bestemmelsene er mindre detaljerte enn for eksempel bestemmelsene i byggesaksforskriften. Det er lagt opp til at landbruksforvaltningen i et vedtak kan sette ulike vilk\u00e5r for en godkjenning som supplerer forskriften, slik at forskriften og vedtaket til sammen regulerer en godkjent landbruksvei. Det kan settes vilk\u00e5r om \u00abplanleggerkompetanse, linjef\u00f8ring, teknisk utforming, vedlikehold og milj\u00f8messig tilpasning av veien, samt vilk\u00e5r som begrenser motorisert ferdsel p\u00e5 veien\u00bb. Videre s\u00e5 kan det for \u00f8vrig settes vilk\u00e5r som er p\u00e5krevd av hensyn til de form\u00e5lene forskriftene skal tjene. Landbruksforvaltningen har med mulighet til \u00e5 tilpasse vilk\u00e5r og krav til godkjente veier utifra lokale forhold, noe som er positivt da det er forskjellige utfordringer knyttet til landbruksveier ulike steder i landet. Bergen kommune har flere s\u00e6rtrekk knyttet til landbruksveier som man ikke finner andre steder, og som gj\u00f8r det aktuelt \u00e5 bruke muligheten for \u00e5 sette ekstra vilk\u00e5r ved godkjenning av landbruksveier. Dette er for eksempel muligheten til \u00e5 anlegge rimelige veier med tilkj\u00f8rte overskuddsmasser fra anleggsprosjekter. Videre skiller Bergen seg ut med sv\u00e6rt stor bruk av skogen og naturen ellers til friluftslivs- og rekreasjonsform\u00e5l. Nylig (desember 2023) har det ogs\u00e5 kommet en tolkningsuttalelse fra Kommunal- og distriktsdepartementet knyttet til om og n\u00e5r det kan inntreffe reguleringsplikt for veier godkjent etter landbruksveiforskriften. Konklusjonen er blant annet at det m\u00e5 vurderes i hver enkelt sak om det inntreffer reguleringsplikt. Kravet for n\u00e5r reguleringsplikt inntreffer avhenger blant annet av om veien har rene landbruksform\u00e5l eller har kombinerte form\u00e5l som for eksempel tilkomst til hytteomr\u00e5der. For sistnevnte vil reguleringsplikt v\u00e6re aktuelt. For rene landbruksveier m\u00e5 det derimot v\u00e6re anlegg av \u00abhelt ekstraordin\u00e6r st\u00f8rrelse\u00bb der reguleringsplikt vil inntreffe. Saksbehandlingen etter landbruksveiforskriften var vurdert av Eidsivating lagmannsrett i 2023 (sak LE-2023-22977) vurdert til \u00e5 v\u00e6re omfattende, og b\u00e6re store likhetstrekk med en reguleringsplanprosess. Videre sa Eidsivating lagmannsrett at en reguleringsplan ikke er en forutsetning for \u00e5 gi tillatelse etter landbruksveiforskriften. Bergen kommune b\u00f8r derfor fremover i all saksbehandling av saker etter landbruksveiforskriften vurdere om det inntreffer reguleringsplikt utifra kriteriet om kombinerte form\u00e5l eller helt ekstraordin\u00e6r st\u00f8rrelse. I januar 2024 fattet Landbruks- og matdepartementet vedtak i en veisak i \u00c5sane som gjaldt legalisering/ettergodkjenning av landbruksvei bygget uten forutg\u00e5ende tillatelse. Departementet sin konklusjon var at det ikke fins hjemmel i landbruksveiforskriften til \u00e5 legalisere landbruksveier bygget uten tillatelse, og at behandlingen da m\u00e5 skje etter plan- og bygningsloven. Dette vil Bergen kommune rette seg etter i sin forvaltningspraksis. 1.1. Eksisterende praksis (2022-2023) i Bergen kommune ved saksbehandling etter landbruksveiforskriften og i landbruksveisaker generelt Dette er den eksisterende praksisen i Bergen kommune fra 2022. Det er viktig \u00e5 poengtere at dette inneb\u00e6rer en vesentlig innskjerpelse av saksbehandlingspraksis sammenlignet med praksis i 2010-2015, da de fleste av de problematiske 5 skogsveisakene i Bergen ble godkjent og startet opp. For eksempel gjelder dette p\u00e5 punktene om godkjenning av byggeplan og hjemmel for stoppordre. 1. Alle s\u00f8knader blir kontrollert og gjennomg\u00e5tt i saksbehandlingen, og sendt p\u00e5 h\u00f8ring for \u00e5 f\u00e5 saken s\u00e5 godt opplyst som mulig f\u00f8r vedtak fattes. Det blir gjennomf\u00f8rt en kontroll av at alle dokumenter foreligger i saken, slik at den er komplett. Dersom den ikke er komplett, vil det bli etterspurt ytterligere dokumentasjon. Eksterne h\u00f8ringsinstanser er vanligvis Statsforvalteren i Vestland, Vestland fylkeskommune v/kulturminnemyndighetene og Statens Vegvesen, fylkeskommune og Bane NOR i saker som kan ber\u00f8re infrastruktur innenfor deres ansvarsomr\u00e5der. Interne h\u00f8ringsinstanser i Bergen kommune er Bymilj\u00f8etaten, Byantikvaren og Bergen brannvesen. 2. Befaring. Kommunen gjennomf\u00f8rer ogs\u00e5 minst en befaring i forbindelse med saksbehandlingen, for \u00e5 opplyse saken s\u00e5 godt som mulig f\u00f8r vedtak fattes. 3. N\u00e5r det blir gitt tillatelse, m\u00e5 det utarbeides en byggeplan som m\u00e5 godkjennes av kommunen f\u00f8r byggestart. Denne skal minst innholde: a. Lengde- og tverrprofiler med inntegnet informasjon om for eksempel stikkrenner b. Masseberegning for prosjektet c. Eventuelle massetak d. Opprinnelse p\u00e5 eventuelle tilkj\u00f8rte masser e. Dokumentasjon p\u00e5 at tilkj\u00f8rte jordmasser er frie for u\u00f8nskete arter f. Snuplasser og m\u00f8teplasser g. Byggebeskrivelse h. Beskrivelse av tiltak for \u00e5 hindre avrenning til vassdrag, erosjon, rasfare og hensyn til kulturminner der det er aktuelt. 4. Dersom det blir brukt tilkj\u00f8rte masser er det et vilk\u00e5r at bruken er i tr\u00e5d med kravene til gjenbruk i forurensningsregelverket, og i tr\u00e5d med kravene i forskrift om fremmede organismer. 5. Det skal v\u00e6re en uavhengig byggeledelse p\u00e5 anlegg der det blir brukt tilkj\u00f8rte masser. Denne funksjonen skal blant annet f\u00f8lge opp opprinnelse, mengde og renhet p\u00e5 tilkj\u00f8rte masser, og f\u00f8lge opp at byggingen ellers foreg\u00e5r i tr\u00e5d med byggeplanen. 6. Bergen kommune har fra 2023 tatt med et vilk\u00e5r i tillatelsen som sikrer hjemmel for stoppordre for anleggsarbeidet dersom dette ikke er i tr\u00e5d med tillatelsen og byggeplanen. 7. Bergen kommune gjenomf\u00f8rer fra 2022 kontroll av regnskap og byggedokumentasjon minst ved hver s\u00f8knad om utbetaling av tilskudd. Da er man ogs\u00e5 fysisk ute og kontrollerer veien. 8. Bergen kommune gjennomf\u00f8rer ferdigkontroll av veien minst to ganger; f\u00f8rst for \u00e5 godkjenne at veien er klar til \u00e5 f\u00e5 lagt p\u00e5 topplaget med grus og s\u00e5 endelig ferdiggodkjenning av veien. 9. Byggesaker etter landbruksveiforskriften er ikke omfattet av ansvarsrettsystemet i plan- og bygningsloven. Dette betyr at kommunen gjennomf\u00f8rer vesentlig mer kontroll- og oppf\u00f8lgingsarbeid enn tiltak som er omfattet av ansvarsrett, og at all dokumentasjon i byggesaker skal sendes inn til kommunen og bli journalf\u00f8rt. 10. Ved avdekkelse av mulige ulovligheter ved p\u00e5g\u00e5ende landbruksveiprosjekter i og landbruket for \u00f8vrig blir dette fortl\u00f8pende oversendt til tilsynsavdelingen ved Plan- og bygningsetaten for ulovlighetsoppf\u00f8lging dersom landbruksforvaltningen ikke har klare hjemler til \u00e5 f\u00f8lge opp selv. For eksempel 6 kan dette v\u00e6re fyllinger som er st\u00f8rre enn det som trengs for oppbygging av selve veien. 1.2. Praksis innf\u00f8rt fra 2024 for saksbehandling etter landbruksveiforskriften og i landbruksveisaker generelt I forbindelse med arbeidet med temaplan for skogbruk har landbruksforvaltningen allerede i 2022/2023 utarbeidet flere forslag til endringer i saksbehandlingen etter landbruksveiforskriften i Bergen kommune. Fremleggelse av temaplan for skogbruk har blitt forsinket flere ganger, s\u00e5 derfor har man tatt i bruk de foresl\u00e5tte endringene allerede fra 01.01.2024: 1. Utvide interne h\u00f8ringsinstanser med Klimaetaten, Bergen Vann og Plan- og bygningsetaten. 2. Tilby \u00abh\u00f8ringsm\u00f8te\u00bb eller \u00abh\u00f8ringsbefaring\u00bb for interne h\u00f8ringsinstanser, for \u00e5 belyse konsekvenser av tiltaket s\u00e5 godt som mulig. 3. Utvide eksterne h\u00f8ringsinstanser til ogs\u00e5 \u00e5 omfatte lokale natur- og friluftsorganisasjoner, for \u00e5 f\u00e5 en bredere h\u00f8ring av saken. 4. Endre tilskuddsgrunnlaget for \u00e5 svekke eventuelle \u00f8konomiske drivere til \u00e5 ta mot mest mulig tilkj\u00f8rt masse til prosjektene. 5. I samarbeid med plan- og bygningsetaten gj\u00f8re en konkret vurdering om omfanget av oms\u00f8kt vei og konsekvenser for milj\u00f8et er av et omfang som utl\u00f8ser reguleringsplikt etter plan- og bygningsloven. Vurderingen er at disse endringene vil f\u00f8re til en bredere h\u00f8ring, opplysning og vurdering av sakene f\u00f8r vedtak blir fattet. 1.3. Status p\u00e5g\u00e5ende saker om skogsbilveier i Bergen kommune I perioden 2010-2018 ble det startet opp flere store skogsveianlegg i Bergen kommune. Oversikten over disse er i tabell lenger nede. Flere av disse utgj\u00f8r en stor del av skogsbilveiene som har f\u00e5tt stor plass i kommunen saksbehandling de siste fem \u00e5rene, er etterforsket av politiet og omtalt i media. Totalt dreier det seg om 5 st\u00f8rre skogsveianlegg med samlet lengde p\u00e5 cirka 20 kilometer som pr i dag ikke er fullt ut ferdigstilt, selv om byggeprosessen har p\u00e5g\u00e5tt i over 10 \u00e5r p\u00e5 de eldste veiene. Generelt har det skjedd sv\u00e6rt lite byggeaktivitet siden 2019, fordi byggingen stoppet opp etter flere vedtak fra Bergen kommune. Felles for disse fem skogsveianleggene er at de er planlagt og gjennomf\u00f8rt bygget med tilkj\u00f8rte masser. For fire av anleggene er det samme planleggerfirma og utf\u00f8rende entrepren\u00f8r. Dette gjelder Fanafjellet, Smogakampen, Brattlandsveien og Veten Rundt. Brattlandsveien fikk ny entrepren\u00f8r i 2022, og veien er n\u00e5 ferdigstilt. De tre andre er ikke ferdigstilt. For veien \u00abBirkelandsfjellet\u00bb er det en annen planlegger og entrepren\u00f8r, men veien er bygget med tilkj\u00f8rte masser. For Birkelandsfjellet har kommunen f\u00e5tt dokumentasjon p\u00e5 hvor tilkj\u00f8rte masser stammer fra og hvor mye som er kj\u00f8rt til veien fra det enkelte prosjekt massene kommer fra. De fire siste veiene har ikke kommunen f\u00e5tt tilsvarende fullstendig dokumentasjon p\u00e5 hvor tilkj\u00f8rte masser stammer fra. 7 2. Landbruksforvaltningen sitt arbeid knyttet opp til eldre veier med ulovligheter 2.1. Vilk\u00e5r i alle tillatelser til skogsbilveier i Bergen kommune Ved gjennomgang av tillatelsen i de eldre skogsbilveisakene har landbruksforvaltningen sett p\u00e5 vilk\u00e5rene som er felles for alle veiene. De vilk\u00e5rene som er felles er listet opp nedenfor: \u2022 Det skal kun brukes rene masser \u2022 Veien skal tilpasses terrenget og fyllingsfoten skal v\u00e6re minimal \u2022 Veiene skal bygges i samsvar med veinormal for landbruksveier \u2022 Lengde- og tverrprofiler skal sendes inn og godkjennes f\u00f8r arbeidet igangsettes \u2022 Veiene skal bygges i tras\u00e9 som angitt p\u00e5 kartet Det synes v\u00e6re klart at om veiene hadde blitt prosjektert og bygget i tr\u00e5d med tillatelsene i utgangspunktet, s\u00e5 hadde ikke de v\u00e6rt v\u00e6rt et tema for bystyret 10 \u00e5r senere. 2.2. Utfordringer for landbruksforvaltningen ved oppf\u00f8lgingen \u2022 Landbruksveiforskriften (som veiene er behandlet etter) regulerer kun tiltaket og ikke arealtilstand. Det er med andre ord kun anleggsomr\u00e5det som er relevant for veien som landbruksforvaltningen har kunnet f\u00f8lge opp. Der det har blitt etablert store fyllinger utenom landbruksveien har landbruksforvaltningen spilt over sakene til tilsynsavdelingen hos plan- og bygningsetaten for ulovlighetsoppf\u00f8lging etter plan- og bygningsloven. \u2022 Landbruksveiforskriften har ikke en direkte hjemmel for \u00e5 p\u00e5legge stoppordre ved anleggsarbeid, s\u00e5 sant det ikke st\u00e5r et eksplisitt vilk\u00e5r om dette i tillatelsen. Landbruksforvaltningen i Bergen kommune har ilagt slik stoppordre, men den har blitt opphevet av Statsforvalteren p\u00e5 grunn av manglende hjemmel. \u2022 Manglende kontinuitet i fagfunksjonen, med minst 6 ulike ansatte som har hatt ansvar for feltet siden oppstart av de f\u00f8rste anleggene. Dette har f\u00f8rt til manglende konsistens i oppf\u00f8lgingen og i overlapp-perioder svakere oppf\u00f8lging enn n\u00f8dvendig. 2.3. Mulige \u00e5rsaksforklaringer p\u00e5 utfordringer med skogsveiene Bergen kommune kunne ha gjennomf\u00f8rt tettere oppf\u00f8lging for \u00e5 sikre seg at prosjektering og bygging blir i tr\u00e5d med tillatelse. For eksempel har det ikke lykkes \u00e5 finne journalf\u00f8rt dokumentasjon p\u00e5 at prosjekteringen av veiene (lengde- og tverrprofiler) er gjennomg\u00e5tt og godkjent f\u00f8r byggestart. Da det ofte blir tyngre \u00e5 f\u00e5 rettet opp i feil ved anleggsarbeid jo lenger tid det er g\u00e5tt siden feilen, ville en tettere oppf\u00f8lging gjort det enklere \u00e5 hindret og rettet opp i feil. Bergen kommune har lenge hatt tillit til at veiene har blitt bygget i tr\u00e5d med inng\u00e5tte tillatelser, og da den tilliten ble misbrukt var man ikke rask nok til \u00e5 iverksette grundige kontrolltiltak. Byggherrene/tiltakshaverne har ogs\u00e5 hatt for lite kontroll med utf\u00f8rende entrepren\u00f8r, og n\u00e5r denne i byggingen har fraveket det som er prosjektert har ikke de avdekket det raskt nok og f\u00e5tt korrigert det som er bygget i tilstrekkelig grad. Det er en prek\u00e6r mangel p\u00e5 lovlige massedeponier i Bergen kommune, og det er utallige historier om masser som blir kj\u00f8rt over broer til nabokommuner for deponering. Dette gjelder b\u00e5de fra private og offentlige byggeprosjekter. Det synes ogs\u00e5 v\u00e6re svak eller ingen sporbarhet i hvor overskuddsmasser fra byggesaker blir disponert, og det er heller ingen kontroll med dette. Dette gjelder iallfall i perioden 2010-2019, da mesteparten av skogsveiene ble anlagt. Landbruksforvaltningen har i forbindelse med kontroll av kj\u00f8resedler og lignende dokumentasjon p\u00e5 tilkj\u00f8rte masser pr\u00f8vd \u00e5 finne dokumentasjon p\u00e5 massedisponering fra anleggsprosjekter godkjent etter plan- og bygningsloven, men det synes ikke \u00e5 v\u00e6re tilgjengelig. Det er et 8 tydelig krav fra Bergen kommune om at overskuddsmasser fra bygge- og anleggsprosjekter m\u00e5 leveres til godkjent deponi og dette skal v\u00e6re dokumentert. Men sannsynlig manglende oppf\u00f8lging av dette kravet har trolig skapt en slags \u00abgr\u00e5sone\u00bb der flere entrepren\u00f8rer i liten grad legger s\u00e6rlig vekt p\u00e5 \u00e5 etterleve dette kravet. Utf\u00f8rende entrepren\u00f8r p\u00e5 mange av de skogsveiene med st\u00f8rst problemer synes \u00e5 ha hatt en manglende vilje til \u00e5 bygge veiene i tr\u00e5d med tillatelser, regler og inng\u00e5tte kontrakter. Videre har entrepren\u00f8r hatt \u00f8konomiske motiver til \u00e5 ikke bygge veiene i tr\u00e5d med tillatelsene, og bruke vesentlig mer tilkj\u00f8rt masse enn tillatt. For svake kontrolltiltak i byggefasen b\u00e5de hos forvaltning og byggherre har s\u00e5 f\u00f8rt til at avvik fra prosjekteringen ikke har blitt avdekket raskt nok. 2.4. Detaljert oversikt veianlegg Veganlegg Aktiv byggefase/ Lengde Status oppstart/byggel\u00f8yve veg Hovedtras\u00e9 Fanafjellet, 2014-2019 5,5 km Vegen ble ferdigstilt i 2019 Kleivevegen 4 + og siste del endeleg Willyvegen godkjent i 2021. Vegen har v\u00e6rt etterforsket av politiet siden 2021. Kleive Kismulvegen, 2016 0,35 km Vegen ble bygd uten Fanafjellet forutg\u00e5ende tillatelse i 2016. Oms\u00f8kt i 2021, gitt godkjenning i 2022. Ble p\u00e5klaget av Naturvernforbundet i Hordaland, og BKMB etterkom klagen og avviste s\u00f8knaden i mai 2023. Klage fra tiltakshaver i juni 2023, ligger til behandling hos BNKI. Vegen har v\u00e6rt etterforsket av politiet siden 2021. Kleivevegen vest, 2016-2018 1,35 km Vegen ble bygd uten Fanafjellet forutg\u00e5ende tillatelse i 2016-2018. Oms\u00f8kt i 2019, gitt godkjenning i 2022. Ble p\u00e5klaget av Naturvernforbundet i Hordaland, og BKMB etterkom klagen og avviste s\u00f8knaden i mai 2023. Klage fra tiltakshaver i juni 2023, ligger til behandling hos BNKI. Vegen har v\u00e6rt etterforsket av politiet siden 2021. Anders Nordvikvegen, 2017-2023 1,2 km Vegen ble ferdig godkjent Fanafjellet juni 2023, og har v\u00e6rt etterforsket av politiet siden 2021. Kolhusvegen, 2018-2019 0,5 km Vegen ble bygd uten Skagemarka forutg\u00e5ende tillatelse i 2018-2019. Oms\u00f8kt i 2020, 9 gitt godkjenning i 2022. Ble p\u00e5klaget av Naturvernforbundet i Hordaland, og BKMB etterkom klagen og avviste s\u00f8knaden i mai 2023. Klage fra tiltakshaver i juni 2023, ligger til behandling hos BNKI. Veten Rundt 2015- 7 km Anleggsarbeidet stoppet skogsveganlegg, opp i 2019 ved cirka 90 % hovudvegen Hylkje- ferdigstillelse, men er n\u00e5 Falkanger + sideveg mot ferdigstilt med unntak av Alm\u00e5s topplag med grus. Store fyllinger og endringer p\u00e5 veitras\u00e9 langs deler av veien, er ulovlighetsbehandlet hos PBE. Vegen har v\u00e6rt etterforsket av politiet siden 2021. Veten Rundt, snutt ved 2018-2019 0,15 km Bergen kommune avslo Hordvik s\u00f8knaden, Statsforvalteren godkjente etter klage. Naturvernforbundet har sendt anmodning om omgj\u00f8ring til Statsforvalteren, Landbruksdirektoratet og LMD. Vegen har v\u00e6rt etterforsket av politiet siden 2021. Smogakampvegen 2017-2019 0,3 km Vei bygget utenfor godkjent (Fjelltveit) tras\u00e9. Bergen kommune avslo endringss\u00f8knaden, Statsforvalteren godkjente etter klage under forutsetning av at ikke godkjent tras\u00e9 ble fjernet. Frist for ferdigstilling 30.06.2024 Smogakampvegen 2013-2016 0,15 km Veg bygget uten s\u00f8knad (Frotveit) mellom g\u00e5rdstun p\u00e5 Frotveit og Smogakampvegen. Fylt ut store sidefyllinger uten tillatelse. Birkelandsfjellvegen, 2016- 2,5 km Vegarbeidet stoppet opp i Fjellbirkeland halvannet \u00e5r grunnet manglende forlengelse av tillatelse. Gjenst\u00e5r cirka 500 meter. Brattlandsvegen, Lone 2016- 1,9 km Vegarbeidet stoppet opp i halvannet \u00e5r grunnet manglende forlengelse av tillatelse. Vegen ble ferdig 10 gruset h\u00f8sten 2023 og ferdigbefaring er gjennomf\u00f8rt. Botnavegen, Gimmeland Ikke startet opp 1,0 km Tillatelse er gitt, men byggeplan er ikke godkjent. Forventet oppstart i 2024. Hamrefjellsvegen, Startet opp i februar 1,8 km Tillatelse er gitt, og Hamre 2024 byggeplan er godkjent. Arbeider startet opp i februar 2024. 3. Anmodning til Landbruks- og matdepartementet om forbedringsbehov i landbruksveiforskriften Byr\u00e5det \u00f8nsker \u00e5 synliggj\u00f8re overfor bystyret mangler i regelverket avdekket i oppf\u00f8lgingen av \u00abskogsveisakene\u00bb, ved \u00e5 be bystyret sende en anmodning til Landbruks- og matdepartementet om forbedringsbehov i landbruksveiforskriften. Bergen kommune ber om at landbruksveiforskriften blir styrket ved at f\u00f8lgende endringer blir gjort: \u2022 Landbruksveiforskriften m\u00e5 f\u00e5 en hjemmel som kan p\u00e5legge stopp i arbeidet p\u00e5 en landbruksvei dersom byggingen ikke foreg\u00e5r i tr\u00e5d med tillatelsen. \u2022 Landbruksveiforskriften regulerer kun tiltak og ikke tilstand. Dette burde blitt endret, slik at forskriften ogs\u00e5 kan regulere tilstanden p\u00e5 arealer som er p\u00e5virket av anleggsaktivitet godkjent etter landbruksveiforskriften. Dette betyr blant annet \u00e5 kunne gi p\u00e5legg om retting/tilbakef\u00f8ring av et tiltak dersom det er i strid med tillatelse. \u2022 Kommunen har ikke sanksjonsmuligheter som for eksempel overtredelsesgebyr som kan p\u00e5legges tiltakshaver som bryter bestemmelser i landbruksveiforskriften, utover anmeldelse til politiet. Det er ofte ikke forholdsmessig utifra alvorligheten p\u00e5 overtredelsen, noe som kan medf\u00f8re at f\u00e5 overtredelsen blir fulgt opp. \u2022 Landbruksveier er ofte store anlegg med entrepriseverdi i millionklassen. Det er f\u00e5 krav i landbruksveiforskriften om hvordan oppf\u00f8lging av bygging skal foreg\u00e5. Derfor er det lett for at entrepren\u00f8r ikke blir fulgt godt nok opp, og kan f\u00e5 spillerom til \u00e5 gj\u00f8re som denne vil. 4. Forslag til fremgangsm\u00e5te for klagesaker etter landbruksveiforskriften Vedtak fattet av kommunen etter landbruksveiforskriften kan etter \u00a7 4-1 p\u00e5klages til Statsforvalteren. Dersom Bergen kommune er grunneier med skog innenfor dekningsomr\u00e5det til en landbruksvei, er det Statsforvaltaren i Vestland som vil v\u00e6re skogbruksstyresmakt etter \u00a7 3 i skogbruksloven og gj\u00f8r vedtak i saken. I saker der Statsforvalteren i Vestland er skogbruksstyresmakt, vil Bergen kommune vil gj\u00f8re forberedende saksbehandling av b\u00e5de den opprinnelige s\u00f8knaden og en eventuell klage, f\u00f8r oversendelse av saken til Statsforvaltaren i Vestland. Form\u00e5let med landbruksveiforskriften er \u00e5 sikre at planlegging og bygging av landbruksveier skjer p\u00e5 en m\u00e5te som skal gi landbruksfaglige helhetsl\u00f8sninger, samtidig som det skal legges vekt p\u00e5 hensyn til milj\u00f8verdier som for eksempel naturmangfold, landskap, kulturminner og friluftsliv. For \u00e5 sikre landbruksfaglige helhetsl\u00f8sninger blir det anbefalt at ansvarlig byr\u00e5d for landbruksfeltet vurderer innkommende klager p\u00e5 vedtak etter landbruksveiforskriften. Dersom ansvarlig byr\u00e5d ikke endrer eller opphever det p\u00e5klagde vedtaket, skal byr\u00e5det vurdere klagen f\u00f8r en eventuell oversendelse til Statsforvalteren som klageinstans dersom byr\u00e5det heller ikke endrer eller opphever det p\u00e5klagde vedtaket. 11 Bystyret har bedt byr\u00e5det vurdere om klagesaker knyttet til skogbruksveier skal behandles av utvalg for milj\u00f8 og byutvikling. Byr\u00e5det vurderer at det er viktig at klager etter landbruksveiforskriften m\u00e5 behandles av de som er ansvarlige for politikkfeltet landbruk, for \u00e5 ivareta helheten som forskriften legger s\u00e5 stor vekt p\u00e5. Byr\u00e5det mener at landbruksveiforskriften er en del av landbruksfeltet, og skogsveier er en del av sakene som blir behandlet etter landbruksveiforskriften. Det er utvalg for finans, kultur og n\u00e6ring som skal innstille til bystyret i saker innenfor landbruksfeltet. \u00c5 gi ansvaret for klagesaker for en del av saksomfanget i en enkelt forskrift som h\u00f8rer til ett felles politikkomr\u00e5de til et annet utvalg, mener byr\u00e5det ikke vil bidra til en god helhetlig forvaltning av landbrukspolitikkfeltet i kommunen. Forslag til fremgangsm\u00e5te for behandling av klager p\u00e5 vedtak fattet av Bergen kommune etter landbruksveiforskriften: 1. Klager p\u00e5 vedtak etter landbruksveiforskriften blir mottatt av byr\u00e5dsavdeling for n\u00e6ring, kultur og idrett (BNKI). 2. Administrasjonen gj\u00f8r saksforberedelse etter forvaltningslovens regler i \u00a7 33 om dette, gj\u00f8r en vurdering av klagen, og utarbeider et faglig notat. 3. Byr\u00e5d for n\u00e6ring, kultur og idrett vurderer klagen og administrasjonens saksbehandling av klagen. Dersom byr\u00e5den ikke endrer eller opphever sitt vedtak som f\u00f8lge av klagen, blir klagen oversendt til byr\u00e5det. 4. Byr\u00e5det behandler klagen og byr\u00e5dens vurdering av denne. Dersom byr\u00e5det ikke endrer eller opphever sitt vedtak som f\u00f8lge av klagen, blir klagen oversendt Statsforvalteren som klageinstans. 5. Forslag til offensive tiltak for \u00e5 fremme natur-, friluftsliv- og n\u00e6ringsmessig skogforvaltning Hvordan kan Bergen kommune parallelt med \u00e5 etablere en tydeligere og strengere praksis for behandling av landbruksveier, bidra til at selve skogforvaltningen i skogene i kommunen g\u00e5r i en mer naturn\u00e6r retning? En naturn\u00e6r skogforvaltning kombinert med mer sk\u00e5nsom bygging av landbruksveier vil gi et bedre resultat for friluftslivs- og naturkvalitetene i skogene i Bergen enn kun en mer sk\u00e5nsom veibygging alene. 5.1. Forslag om \u00e5 ta i bruk naturn\u00e6r skogforvaltning i Bergen kommune, og ivareta t\u00f8mmerproduksjonen Nasjonalt og internasjonalt foreg\u00e5r det en klar dreining av skogbruket over mot \u00abnaturn\u00e6r\u00bb skogforvaltning. Denne skogforvaltningen har som fokus \u00e5 \u00f8ke naturgoder som biologisk mangfold og friluftslivskvaliteter i skogen, samtidig som man ivaretar produksjonen av fornybare r\u00e5stoffer som t\u00f8mmer, som ogs\u00e5 er et naturgode. I hovedsak foreg\u00e5r naturn\u00e6r skogforvaltning ved at man reduserer/unng\u00e5r bruk av hogstflater ved uttak av t\u00f8mmer, og med det gir mindre forstyrrelse av \u00f8kosystemet i skogen ved hogst. I de nasjonale skogsertifiseringsstandardene blir blant annet skogen som arena for friluftsliv sterkt vektlagt (utover viktigheten for biologisk mangfold), og i hensynssoner for friluftsliv og viktige registrerte friluftsomr\u00e5der skal det legges stor vekt p\u00e5 \u00e5 ivareta og utvikle friluftslivskvaliteter ved skogbehandlingen. \u00d8kt bruk av lukkede hogster og redusert bruk av hogstflater er viktige tiltak i skogsertifiseringsstandardene. Det kan imidlertid v\u00e6re krevende \u00e5 ha helt likt regelverk for forvaltning av all skog i Norge, n\u00e5r landet v\u00e5rt er s\u00e5 variert med tanke p\u00e5 naturtyper, befolkningstetthet og bruk av naturen. P\u00e5 grunn av det har skogomr\u00e5dene rundt Oslo et helt eget regelverk for skogbrukstiltak gjennom en egen forskrift for skogbehandling og skogsdrift, som b\u00e5de legger bestemmelser om st\u00f8rrelse p\u00e5 hogstflater og s\u00f8knadsplikt p\u00e5 hogst. Form\u00e5let bak 12 disse s\u00e6regne reglene for markaskogene rundt Oslo er \u00e5 bidra til \u00e5 ta vare p\u00e5 og utvikle kvaliteter knyttet til friluftsliv, naturmilj\u00f8, landskap og kulturminner. Skogene i Bergen er de viktigste skogene for friluftsliv i Norge, som ikke har andre regler for skogbehandling enn det generelle lovverket og skogsertifiseringsstandardene. Det vil v\u00e6re viktig at skogforvaltningen i Bergen g\u00e5r i en mer naturn\u00e6r retning for \u00e5 utvikle kvaliteter som friluftsliv og naturmilj\u00f8, og samtidig produsere fornybare ressurser fra skogen. Landbruksforvaltningen har registrert at det er \u00f8kende vilje blant private grunneiere til \u00e5 ta i bruk en mer differensiert skogforvaltning, for \u00e5 styrke verdiene knyttet til friluftsliv og naturmilj\u00f8. Det er imidlertid lite praktisk kunnskap om hvordan dette kan gj\u00f8res i de soleklart mest produktive skogene i Bergen, kulturskogene med gran. Det er fullt mulig \u00e5 ivareta t\u00f8mmerproduksjonen og utvikle de andre verdiene samtidig med naturn\u00e6r skogforvaltning. Men denne skogforvaltningen er kompetansekrevende, og f\u00e5 grunneiere i kommunen har slik kompetanse. I mangel av praktisk kunnskap og eksempler, blir ikke de \u00f8nskete endringene i skogforvaltning gjennomf\u00f8rt. Bergen kommune er selv den st\u00f8rste skogeieren i kommunen, og har store arealer med kulturskog av gran. Frem til n\u00e5 har kommunens egen skog v\u00e6rt driftet p\u00e5 tradisjonell m\u00e5te med intensiv hogst og planting. Likevel er det flere av omr\u00e5dene i kommuneskogen som kan egne seg godt som pilotomr\u00e5der for \u00e5 utvikle naturn\u00e6r skogforvaltning i kulturskog, noe som er vanlig s\u00f8rover i Europa der man har tatt slike hensyn til friluftsliv og naurmilj\u00f8 lenge. Landbruksforvaltningen mener at dersom driften av kommunens egne skoger hadde blitt endret til en mer naturn\u00e6r skogforvaltning, s\u00e5 hadde dette gitt viktig praktisk kunnskap og eksempler som private grunneiere kunne ha bygget p\u00e5. 5.2. Forslag om bedre r\u00e5dgivning ved skogbrukstiltak, for bedre natur-, friluftsliv- og n\u00e6ringsmessig skogforvaltning i Bergen kommune Det er lav kompetanse om skogforvaltning hos de cirka 500 skogeierne i Bergen kommune. I sin beslutningsprosess st\u00f8tter de seg i stor grad p\u00e5 r\u00e5d fra de operativt ansatte hos t\u00f8mmeromsetningsselskapene. Disse er igjen presset p\u00e5 grunn av konkurranse, krav om \u00e5 kontrahere nok volum til \u00e5 holde driftsapparatet i gang og fylle avtalte leveransekontrakter til skogindustrien. Et urbant skogbruk som i Bergen har andre forutsetninger enn mindre urbane steder, og vil kreve en annen skogforvaltning enn mange andre steder. Men det er sjelden tid for t\u00f8mmerkj\u00f8perne til \u00e5 gi tilpassede r\u00e5d for \u00e5 drive moderne, byn\u00e6rt og naturn\u00e6rt skogbruk i en storby. Vanligvis blir hogstflatene st\u00f8rre, milj\u00f8tilpasningen mindre og foryngelsen med ny skog d\u00e5rligere enn b\u00e5de lovverk og sertifiseringsordningen forutsetter skal skje i byn\u00e6re skoger med mye friluftsliv. Det er klart at det er et stort behov for r\u00e5dgivning og kompetanse hos de 500 skogeierne i kommunen, og landbruksforvaltningen merker at mange \u00f8nsker \u00e5 drive et mer variert og naturn\u00e6rt skogbruk samtidig som man opprettholder skogproduksjonen. \u00c5rlig skjer det aktivitet p\u00e5 5-10 % av skogeiendommene i kommune, cirka 25-50 tiltak. Landbruksforvaltningen har kapasitet til \u00e5 f\u00f8lge opp disse eiendommene og gi grunneierne forvaltningsr\u00e5d i forkant av tiltakene. Ikke minst minst fordi man da kan spare et sv\u00e6rt omfattende oppf\u00f8lgingsarbeid i etterkant n\u00e5r kommunen f\u00f8lger opp avvik fra lovverket, som ofte oppst\u00e5r. For eksempel blir kun halvparten av hogstarealet i kommunen forynget med ny skog, noe som er lovp\u00e5lagt. Det er ofte tidsbesparende \u00e5 forebygge gjennom god r\u00e5dgivning enn \u00e5 f\u00f8lge opp avvik i etterkant og pr\u00f8ve \u00e5 reparere. Kommunen f\u00e5r sjelden kjennskap til gjennomf\u00f8rt hogst og andre skogbrukstiltak f\u00f8r etter det er gjennomf\u00f8rt. Og tett oppf\u00f8lging og r\u00e5dgivning av 500 grunneiere som kanskje vil utf\u00f8re skogbrukstiltak i l\u00f8pet av de neste ti \u00e5rene finnes det ikke ressurser til. Hvordan kan kommunen gi effektiv og m\u00e5lrettet r\u00e5dgivning om n\u00e6rings- og naturvennlig skogforvaltning 13 til skogeiere som planlegger tiltak i skogen sin? Det finnes en hjemmel for meldeplikt i \u00a7 11 i skogbruksloven. N\u00e5r det er n\u00f8dvendig for \u00e5 sikre at skogbruksloven blir fulgt, kan kommunen gj\u00f8re vedtak om \u00e5 innf\u00f8re meldeplikt. Meldeplikten fungerer slik at skogeier m\u00e5 kontakte kommunen, som s\u00e5 har 3 uker p\u00e5 \u00e5 svare p\u00e5 meldingen. Om kommunen ikke svarer p\u00e5 meldingen, kan skogeier g\u00e5 i gang med tiltaket. Dette sikrer at kommunen har en mulighet til \u00e5 r\u00e5dgi skogeier ved behov for det. Samtidig vil ikke manglende kapasitet eller kompetanse hos kommunen gj\u00f8re skogeier skadelidende ved at denne ikke f\u00e5r gjennomf\u00f8rt tiltaket sitt fordi kommunen ikke svarer p\u00e5 meldingen. Landbruksforvaltningen vurderer at siden bare halvparten av hogstflatene i Bergen blir forynget, og i en tid med \u00f8kende krav til kompetanse for \u00e5 oppfylle st\u00f8rre krav til en mer naturn\u00e6r skogforvaltning, vil en meldeplikt for hogst og andre skogbrukstiltak i Bergen kommune v\u00e6re et godt og treffsikkert tiltak. \u00d8kt kompetanse som f\u00f8lge av \u00f8kt r\u00e5dgivning til de rette skogeierne vil gi en bedre naturmessig og n\u00e6ringsmessig skogforvaltning som er tilpasset et urbant skogbruk. 14 "
}