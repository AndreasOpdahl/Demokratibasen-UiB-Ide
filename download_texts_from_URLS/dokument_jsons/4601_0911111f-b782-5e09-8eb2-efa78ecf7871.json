{
  "dokument_id": "0911111f-b782-5e09-8eb2-efa78ecf7871",
  "doc_type": "case_presentation",
  "kommune": 4601,
  "tittel": "Gjennomf\u00f8ringsvedtak for oppf\u00f8ring av lagerhaller p\u00e5 lagertomt Krokatj\u00f8nnveien 11c",
  "url": "https://bergen.kommune.no/politikere-utvalg/api/fil/bk360/10103207/Framstilling-Gjennomforingsvedtak-for-oppforing-av-lagerhaller-pa-lagertomt-Krokatjonnveien-11c",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/08596-2 Gjennomf\u00f8ringsvedtak for oppf\u00f8ring av lagerhaller p\u00e5 lagertomt Krokatj\u00f8nnveien 11c Hva saken gjelder: Saken gjelder oppf\u00f8ring av lagerhaller til oppbevaring av n\u00f8dvendig utstyr for Bergen Vann sin virksomhet. Bergen Vann har i dag lokaler i Fj\u00f8sangerveien og p\u00e5 Spelhaugen. Det er besluttet at organisasjonen skal samlokaliseres og det er inng\u00e5tt leiekontrakt for Krokatj\u00f8nnveien 11c i Fyllingsdalen. Flyttingen vil skje h\u00f8sten 2024 og i den forbindelse m\u00e5 ogs\u00e5 lageret som har v\u00e6rt p\u00e5 Spelhaugen flyttes. Fagetatens vurdering og anbefaling: Bergen Vann skal i prosjektet: \u2022 Etablere lagerhaller for oppbevaring av klor, spesialutstyr, tv-bil, spylebil og diverse teknisk- og beredskapsutstyr \u2022 Etablere parkering for tjenestebiler \u2022 Etablere ladepunkter for tjenestebiler Samarbeid Bergen Vann samarbeider med Etat for bygg og eiendom (EBE) i prosjektet. EBE har inng\u00e5tt leiekontrakten med ekstern akt\u00f8r p\u00e5 vegne av Bergen Vann. Opparbeidelse av lagertomten inng\u00e5r ikke i denne leieavtalen, og blir derfor h\u00e5ndtert av Bergen Vann som eget prosjekt Fremdrift Planlagt oppstart er etter sommerferien. Prosjekt forventes ferdigstilt i l\u00f8pet av h\u00f8sten 2024. \u00d8konomiske konsekvenser: Prosjektet er kostnadsberegnet til 19,6 mill. Prosjekt 824014 \u00abKrokatj\u00f8nnveien lagerhaller\u00bb er ikke innarbeidet som egen investeringspost i Handlings- og \u00f8konomiplan 24-27. Det blir i stedet hentet midler fra sentrale budsjettposter fra vann og avl\u00f8p; 800400 \u00abDistribusjon av vann\u00bb og 900400 \u00abAvl\u00f8psnett / innsamling av avl\u00f8psvann\u00bb. Periodiseringen av prosjektet vil se slik ut: Prosjekt 2024 2025 2026 2027 Sum 800400 9,8 - - - 9,8 900400 9,8 - - - 9,8 Sum 19,6 - - - 19,6 Tall i mill. 1 I revidert budsjett 2024 vil det bli spilt inn \u00e5 justere budsjett ved \u00e5 flytte midler fra de sentrale budsjettpostene til gjeldende prosjekt 824014 Krokatj\u00f8nnveien lagerhaller. Renter og avdrag av investeringen f\u00f8lger avskrivningstiden p\u00e5 20 \u00e5r og belastes abonnentene over fremtidige va-gebyr. I henhold til selvkostforskriften skal det for gebyrfinansierte investeringer benyttes en kalkylerente som er lik \u00e5rets gjennomsnittlige 5- \u00e5rig swaprente pluss et tillegg p\u00e5 1\u20442 prosentpoeng. Renter og avdrag oppsummert (bel\u00f8p i mill.) 2024-2027 2028 -> Sum Renter 1,7 5,6 7,3 Avdrag 2 17,6 19,6 Sum renter og avdrag 3,7 23,2 26,9 Bel\u00f8pene i tabellen er basert p\u00e5 de rentesatsene som ligger til grunn i H\u00d8P 24-27 og gir f\u00f8lgelig bare et estimat p\u00e5 hva kapitalkostnadene vil bli. Byr\u00e5dens vurdering og anbefaling/konklusjon: Samlokalisering av Bergen Vann vil v\u00e6re bra for \u00e5 ha en mest mulig effektiv drift og utnyttelse av ressursene. Eksisterende lokaler er sagt opp og dagens lager p\u00e5 Spelhaugen m\u00e5 flyttes. Etaten har behov for \u00e5 lagre kjemikalier og utstyr p\u00e5 en trygg og god m\u00e5te slik at det ikke er til sjenanse eller fare for omgivelsene. Byr\u00e5det anbefaler at prosjektet gjennomf\u00f8res. Vedtakskompetanse: I henhold til Bergen kommunes \u00f8konomireglement og budsjettfullmakter pkt. 2.3.g er det byr\u00e5det som fatter gjennomf\u00f8ringsvedtak for investeringsprosjekt med en kostnadsramme mellom 10 til 20 millioner. Byr\u00e5d for byutvikling innstiller til byr\u00e5det \u00e5 fatte f\u00f8lgende vedtak: 1. Prosjektet for oppf\u00f8ring av lagerhaller p\u00e5 lagertomt Krokatj\u00f8nnveien 11c gjennomf\u00f8res med en kostnadsramme p\u00e5 19,6 mill. 2. Prosjektkostnaden dekkes over investeringsbudsjettet i vedtatt H\u00d8P med 9,8 mill. over tjeneste 34510 Distribusjon av vann, budsjettpost 800400 Distribusjon av vann og 9,8 mill. over tjeneste 35310 Avl\u00f8psnett/innsamling av avl\u00f8psvann, budsjettpost 900400 Avl\u00f8psnett / innsamling av avl\u00f8psvann. 3. Periodiseringen av budsjettet oppdateres ved neste mulighet der midler flyttes til prosjekt 824014 \u00abKrokatj\u00f8nnveien lagerhaller\u00bb Dato: 21. mai 2024 Christine Kahrs Byr\u00e5d for byutvikling Dokumentet er godkjent elektronisk. Vedlegg: Fagnotat, datert 08.03.2024 2 "
}