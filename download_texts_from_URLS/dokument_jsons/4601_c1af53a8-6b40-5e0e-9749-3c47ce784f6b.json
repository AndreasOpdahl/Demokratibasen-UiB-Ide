{
  "dokument_id": "c1af53a8-6b40-5e0e-9749-3c47ce784f6b",
  "doc_type": "case_presentation",
  "kommune": 4601,
  "tittel": "Dokken s\u00f8r. Fastsetting av planprogram",
  "url": "https://bergen.kommune.no/politikere-utvalg/api/fil/bk360/10478320/Framstilling-Dokken-sor-Fastsetting-av-planprogram",
  "tekst": " Kommunalt r\u00e5d for personer med funksjonsnedsettelse/Eldrer\u00e5det/Ungdomsr\u00e5det Saksframstilling V\u00e5r referanse: 2023/283884-95 Saksbehandler: Ragnhild Hvoslef Kr\u00fcger Dokken s\u00f8r. Fastsetting av planprogram Hva saken gjelder: Byr\u00e5det har lagt frem forslag til planprogram for Dokken s\u00f8r. Et planprogram er fremdeles p\u00e5 et overordnet niv\u00e5. Planprogrammet skal fastsette hvordan det videre planarbeidet skal foreg\u00e5, hvilke temaer som skal utredes, hvilke metoder som skal benyttes for utredningene samt prosess og medvirkningsopplegg. Planforslag med konsekvensutredning skal s\u00e5 utarbeides p\u00e5 bakgrunn av det fastsatte planprogrammet. Forslag til vedtak: Dato: 22. mai 2024 Ragnhild Hvoslef Kr\u00fcger - seniorr\u00e5dgiver Dokumentet er godkjent elektronisk. Vedlegg: Byr\u00e5dssak Forslag til planprogram Fagnotat 1 Noen hovedpunkter fra planprogrammet: \u2022 Funksjoner i omr\u00e5det Det har v\u00e6rt \u00f8nsket \u00e5 f\u00e5 inn f\u00f8lgende funksjoner i omr\u00e5det - Barneskole - Barnehage - Areal for organisert og egenorganisert idrett - Livssynssenter - \u00d8vrig sosial infrastruktur (behov for sosial infrastruktur ut over det som er vist i arealstrategi m\u00e5 vurderes som del av arbeidet med omr\u00e5dereguleringsplan. \u2022 Utredningsalternativ (s. 39 i forslaget til planprogram) Det er laget fire alternativ. De viser ulike plasseringer og kombinasjoner av seks variabler - Sonedeling for bolig og andre form\u00e5l Innenfor utviklingsomr\u00e5det skal det utforskes et spenn i omr\u00e5deutnyttelse der det vil v\u00e6re ulik fordeling mellom hovedfunksjonskategoriene bolig og n\u00e6ring/annet. Forklaring p\u00e5 forskjell mellom omr\u00e5deutnyttelse og feltutnyttelse er vist i figur 29 med tilh\u00f8rende beskrivelse. - Kollektivtras\u00e9 (for bybane) og holdeplasser - med dagl\u00f8sning eller tunnell\u00f8sning Alternativene viser ulike l\u00f8sninger for kollektivtras\u00e9 (bybane), som enten er dagl\u00f8sning med kobling mot sentrum via N\u00f8stegaten eller tunnell\u00f8sning som tar utgangspunkt i eksisterende togtunnel med kobling til sentrum. - Kryssing av Puddefjorden, med bybanebro og gang- og sykkelbro samlet eller separat Alternativene viser ulik kombinasjon av fjord kryssing av bybanebro gang- og sykkelbro s\u00f8r for kommende nybygg HI/Fdir enten som separate eller samlet traseer. - Hovedvegsystem Alternativene viser to l\u00f8sninger for hovedvegssystem, enten videref\u00f8ring av dagens toveiskj\u00f8reveg eller splitting av system til enveiskj\u00f8reveg i tr\u00e5d med alternativ l\u00f8sning som ligger arealstrategien. Disse hovedprinsippene \u00e5pner ogs\u00e5 vurdering av alternative kryssl\u00f8sninger. - Nytt byggeland i sj\u00f8 i Jekteviken Utfylling i Jekteviken ble i arealstrategien vurdert som et godt grep for \u00e5 gjennomf\u00f8re \u00f8nsket byutvikling. Det er likevel ansett som n\u00f8dvendig \u00e5 vurdere konsekvenser av begge mulighetene; med og uten utfylling i Jekteviken. - Utkraging M\u00f8hlenpriskaien M\u00f8hlenpriskaien er relativt smal og i arealstrategien ble det vurdert som form\u00e5lstjenlig \u00e5 utvide M\u00f8hlenpriskaien med utkraging for \u00e5 f\u00e5 tilstrekkelig areal til \u00f8nsket byutvikling, herunder nok byggeland innenfor eksisterende kai og areal til 2 sj\u00f8promenade for myke trafikanter. Alternativene skal derfor vurderes med- og uten utkraging M\u00f8hlenpriskaien. Oppsummeringen av de fire alternativene er p\u00e5 s. 47 i forslaget til planprogram \u2022 Friluftsliv og byliv, inkludert barn og unges interesser (s. 51 i forslag til planprogram) Store deler av dagens sj\u00f8front er utilgjengelig for folk flest. Transformering av omr\u00e5det vil \u00e5pne opp sj\u00f8fronten, samtidig som det vil tilf\u00f8re flere offentlige byrom i form av parkareal og andre urbane m\u00f8teplasser. Dokken vil ved ferdig realisering ha potensiale for \u00e5 v\u00e6re et viktig m\u00e5lpunkt b\u00e5de for nye beboere samt bes\u00f8kende fra andre deler av Bergen, Norge og resten av verden. Et viktig perspektiv i dette er hvordan utviklingen ivaretar barn- og unges interesser. Utredningen m\u00e5 kartlegge hvilke tilbud og m\u00e5lpunkt som finnes innenfor plan- og influensomr\u00e5det, hvilke nye m\u00e5lpunkt og uteromskvaliteter planen legger til opp til, samt i hvilken grad arealer og anlegg som skal brukes av barn og unge er tilstrekkelig sikret mot forurensning, st\u00f8y, trafikkfare og annen helsefare. Det skal som del av planarbeidet gjennomf\u00f8res en sosiokulturell analyse for \u00e5 avdekke omr\u00e5dets potensiale for sosial b\u00e6rekraft og hvordan omr\u00e5det kan fungere godt for b\u00e5de folk, funksjoner og omr\u00e5det rundt. \u2022 Medvirkning fremover som del av videre planprosess - Sosiokulturell analyse. Her kan b\u00e5de sp\u00f8rreunders\u00f8kelser, intervjuer, ideverksted, observasjoner etc. v\u00e6re aktuelt. - Dokken er i dag et omr\u00e5de som er utilgjengelig for folk flest. En viktig del av \u00e5 utvikle Dokken til en ny del av byen vil v\u00e6re \u00e5 skape bevissthet og eierskap til utviklingen p\u00e5 Dokken som videre til kan bidra til at Dokken f\u00e5r sin egen identitet. I tr\u00e5d med overordnet strategi skal det derfor jobbes med omr\u00e5demodning gjennom midlertidighet for \u00e5 ta omr\u00e5det i bruk. Sosiokulturell stedsanalyse vil v\u00e6re grunnlag for \u00e5 identifisere tiltak for omr\u00e5demodning. - Presentasjon av planprogrammet og dialog om videre planprosess i Ungdomsr\u00e5det. - M\u00f8ter med aktive interesser i n\u00e6romr\u00e5det ved behov, t.d. lag og organisasjoner. - Intern referansegruppe og samhandling med ulike etater i arbeidsgruppen; Bymilj\u00f8etaten, Byr\u00e5dsavdeling for skole og idrett, Byantikvaren, Byarkitekten m.fl. - Jevnlig koordinering og samarbeid med detaljreguleringsplan for HI/Fdir o Nettside for Puddefjorden prosjektene - 3D-modell skal utvikles for planprosjektet, og denne skal aktivt brukes som del av medvirkningsprosessen. - Medvirkningsprosess for barn- og unge (i fasen der utredningsarbeidet g\u00e5r mot slutten og hvor arbeidet med utarbeidelsen av et planforslag skal begynne) - Mulighet for mer tilpassede medvirkningsm\u00f8ter p\u00e5 prosjektkontor i Skur 23 p\u00e5 Dokken (i fasen der utredningsarbeidet g\u00e5r mot slutten og hvor arbeidet med utarbeidelsen av et planforslag skal begynne) 3 Tidligere behandling av saken: KRPF behandlet h\u00f8ring av omr\u00e5dereguleringsplan p\u00e5 sitt m\u00f8te 9. januar og sendte f\u00f8lgende innspill: KRPF st\u00f8tter byr\u00e5den sin kommentar om at medvirkningsprosessen er d\u00e5rlig beskrevet og at den burde v\u00e6rt mer konkret enn den er n\u00e5. Dette blir en stor og viktig bydel der mange skal bo, jobbe og g\u00e5 p\u00e5 skole eller i barnehage. Det er da viktig \u00e5 f\u00e5 med alle grupper i medvirkningsprosessen og KRPF savner hvordan medvirkning fra funksjonshemmede og kronisk syke i alle aldre utover r\u00e5dets medvirkning skal sikres. KRPF er ogs\u00e5 bekymret for punktet \u00abSette krav til lav parkeringsdekning i tr\u00e5d med nullvekstm\u00e5let. Parkeringen legges i fellesanlegg med unntak av HC-parkering som sikres n\u00e6rt sentrale m\u00e5lpunkt\u00bb p\u00e5 side 6 i fagnotatet. Lavere parkeringsdekning har ofte f\u00f8rt til redusert antall HC-parkeringsplasser da det fremdeles opereres med 10% av antall parkeringsplasser skal v\u00e6re HC-parkeringsplasser. I tillegg er KRPF bekymret for at m\u00e5lpunkt ikke er n\u00e6rmere definert. Det er viktig at dette er n\u00e6rmere definert da dette planomr\u00e5det vil inkludere store arbeidsplasser, som Havforskningsinstituttet og Fiskeridirektoratet, som ogs\u00e5 er IA bedrifter og ansetter personer med funksjonsnedsettelse. Vil disse v\u00e6re m\u00e5lpunkt? Vil boliger v\u00e6re m\u00e5lpunkt? KRPF st\u00f8tter \u00f8nsket om \u00e5 legge mest mulig til rette for myke trafikanter og redusert trafikk, men erfaringsmessig har dette g\u00e5tt utover funksjonshemmede som ikke kan ta kollektivtransport og dermed er helt avhengig av bil for \u00e5 kunne delta i samfunnet, enten det n\u00e5 er i forbindelse med jobb, utdannelse, politisk arbeid eller sosialt. KRPF h\u00e5per derfor at planen kan redigeres slik at den inneholder informasjon om dette, gjerne sett i lys av vedtaket om at Bergen skal v\u00e6re en menneskerettighetsby og dermed \u00f8nsker \u00e5 inkludere CRDP og FNs b\u00e6rekraftsm\u00e5l ogs\u00e5 i de ulike kommuneplanene. Det er positivt at man har tatt med at det skal legges til rette for barnehage og skole i omr\u00e5det. Men r\u00e5det savner en omtale av sykehjem, helsesenter med fastlegekontor og boliger for utviklingshemmede. Kommunen \u00f8nsker \u00e5 legge til rette for en bydel for alle. Men, erfaringsmessig vil s\u00e5 sentrale boliger bli kostbare. Her b\u00f8r det komme en vurdering av hvordan man skal legge til rette for at det blir mulig for s\u00e5 mange som mulig \u00e5 bo i dette omr\u00e5det. Vil man, for eksempel, legge til rette for leieboliger? For KRPF er universell utforming i bred forstand, mangfold og inkludering viktige tema og etter v\u00e5r erfaring er dette veldig d\u00e5rlig beskrevet i de fleste av kommunens planer, noen ganger mangler det og noen ganger er det bare en setning som sier at TEK-17 skal ligges til grunn. Dette er alt for svakt og gj\u00f8r det umulig for r\u00e5det \u00e5 vurdere hvordan universell utforming, inkludering og mangfold er ivaretatt. KRPF h\u00e5per derfor omr\u00e5dereguleringsplanen kan redigeres slik at den gir f\u00f8ringer som gj\u00f8r at disse temaene blir bedre og bredere beskrevet i det videre arbeidet. KRPF vil ogs\u00e5 p\u00e5peke at flere av figurene brukt i planprogram dokumentet har en fargebruk som gj\u00f8r dem utilgjengelig for svaksynte pga. for d\u00e5rlig kontrast og h\u00e5per dette kan rettes opp i revidert utgave. Det vil ogs\u00e5 v\u00e6re vanskelig for leseprogrammene blinde bruker \u00e5 tolke slike figurer. KRPF savner en konsekvensanalyse i forhold til helsen til beboere i n\u00e6romr\u00e5de i utbyggingsfasen, her inkludert st\u00f8y luftforurensning/st\u00f8vbelastning da dette kan f\u00f8re til kronisk sykdom hos ber\u00f8rte naboer. 4 Eldrer\u00e5det behandlet h\u00f8ringen av omr\u00e5dereguleringsplanen i sitt m\u00f8te 10. januar og sendte f\u00f8lgende h\u00f8ringsinnspill: I forslagene ligger det flere alternativ med forskjellig utnyttelsesgrad. Med store gr\u00f8ntomr\u00e5der og lave bygninger vil enhetsprisene bli veldig h\u00f8ye. Ved h\u00f8yere utnyttelsesgrad, vil enhetskostnaden bli lavere. Det er uansett grunn til \u00e5 tro at enhetsprisene vil bli forholdsvis h\u00f8ye. Leiligheter i dette omr\u00e5det vil da trolig bli bebodd av unge voksne mellom 30-50 \u00e5r. Det er et uttalt \u00f8nske b\u00e5de fra eldre og v\u00e5re styresmakter at vi m\u00e5 bo hjemme s\u00e5 lenge som mulig. Mange eldre bor i store eneboliger som ikke er tilpasset f.eks d\u00e5rligere bevegelighet. Ved salg av disse husene, f\u00e5r man ikke nok betalt til \u00e5 kj\u00f8pe en leilighet. Det er ogs\u00e5 et problem for unge \u00e5 komme inn p\u00e5 boligmarkedet. For at Dokken skal f\u00e5 et mangfoldig boligmilj\u00f8, vil det v\u00e6re n\u00f8dvendig med utleieboliger forbeholdt eldre og helt unge. Her kan man for eksempel se for seg prosjekter som kombinerer boliger for eldre med studentboliger slik eldrer\u00e5det ogs\u00e5 tidligere har foresl\u00e5tt. Bergen Kommune b\u00f8r p\u00e5legge utbyggerne at et antall leiligheter til utleie. Det er et uttrykt m\u00e5l for kommunen at det skal bygges flere sykehjem og omsorgsboliger. Byr\u00e5d for helse har flere ganger sagt at hovedutfordringen her er \u00e5 finne gode tomter. P\u00e5 Dokken har man en utmerket anledning til \u00e5 sette av tomter til slike form\u00e5l. 5 "
}