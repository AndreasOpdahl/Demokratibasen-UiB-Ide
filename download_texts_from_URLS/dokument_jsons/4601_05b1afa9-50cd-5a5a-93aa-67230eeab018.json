{
  "dokument_id": "05b1afa9-50cd-5a5a-93aa-67230eeab018",
  "doc_type": "case_presentation",
  "kommune": 4601,
  "tittel": "Forretningsutvalget behandling av byr\u00e5dets forslag til budsjett 2025 og \u00f8konomiplan 2025-2028 for tjenesteomr\u00e5det 15",
  "url": "https://bergen.kommune.no/politikere-utvalg/api/fil/bk360/11577340/Framstilling-Konsekvenser-av-byradets-forslag-til-budsjett-2025-og-okonomiplan-2025-2028-",
  "tekst": " Forretningsutvalget Saksframstilling V\u00e5r referanse: 2023/261359-9 Saksbehandler: Helene Margrete Halse Forretningsutvalget behandling av byr\u00e5dets forslag til budsjett 2025 og \u00f8konomiplan 2025-2028 for tjenesteomr\u00e5de 15 Hva saken gjelder: Konsekvenser av byr\u00e5dets forslag til budsjett 2025 og \u00f8konomiplan 2025-2028. Bystyredirekt\u00f8ren la i Forretningsutvalgets m\u00f8te 11. juni 2024, sak 220/24, frem sitt forslag til budsjett 2025 for Bystyrets organer. I bystyredirekt\u00f8rens budsjettforslag var det foresl\u00e5tt styrking av budsjettet for BORG til: \u2022 \u00ab\u00d8kte driftsmidler, for \u00e5 dekke behov for kommunikasjon og medieh\u00e5ndtering, b\u00e5de knyttet til valg og til de politiske utvalgene og ordf\u00f8rer. \u2022 \u00d8kte driftsmidler som skal dekke de stadig \u00f8kende kravene til digitalisering, samt systemforvaltning av nye systemer \u2022 Driftsbudsjettet til valg m\u00e5 \u00f8kes som en f\u00f8lge av den nye valgloven som stiller strengere krav til universell utforming, og som en f\u00f8lge av \u00f8kte krav til sikkerhet. Det betyr at ogs\u00e5 kostnader til valg p\u00e5l\u00f8per b\u00e5de i valg\u00e5r og i mellomvalg\u00e5r, og p\u00e5virker dermed \u00f8konomiplanen\u00bb Forretningsutvalget vedtok enstemmig at: \u201cForretningsutvalget slutter seg til forslag til budsjett 2025 for Bystyrets organer\u201d. Etter at byr\u00e5det har fremlagt budsjettet, skal bystyredirekt\u00f8ren fremme sak for forretningsutvalget om konsekvenser av byr\u00e5dets forslag til budsjett 2025 og \u00f8konomiplan 2025 \u2013 2028 for bystyrets organer. Saken blir lagt frem for Utvalg for finans, kultur og n\u00e6ring som samlet innstiller til bystyret. Byr\u00e5dets forslag til budsjett 2025 og H\u00d8P 2025 \u2013 2028, har i stort fremskrevet budsjettmidler for tidligere valg, men ikke tatt h\u00f8yde for tiltakene iht. forretningsutvalgets vedtak i sak 220/24. Samtidig er tiltakene til valg og digitalisering knyttet en rekke presisert og til dels nye krav som er gitt hjemmel i lov og forskrift, og som ogs\u00e5 f\u00f8rte til et merforbruk for kommune- og fylkestingsvalget 2023. Bystyredirekt\u00f8ren gj\u00f8r derfor forretningsutvalget oppmerksom p\u00e5 at budsjettet slik det n\u00e5 foreligger ikke tar tilstrekkelig h\u00f8yde for dette. Det er valgstyrets ansvar \u00e5 s\u00f8rge for en korrekt og sikker valggjennomf\u00f8ring med tillit i befolkningen. For \u00e5 oppn\u00e5 dette m\u00e5 det settes inn sikkerhetstiltak i forbindelse med valggjennomf\u00f8ringen, som vil bidra til \u00e5 fjerne s\u00e5rbarheter og redusere risiko. Sikkerhetstiltakene, enten organisatoriske, menneskelige eller tekniske - tar lang tid \u00e5 implementere. Som vist i sak 220/24, understreker ny valglov med forskrift at 1 valgkompetanse er en s\u00e6regen kompetanse som det er viktig \u00e5 bygge opp over tid, s\u00e6rlig for \u00e5 sikre risikostyring, \u00f8velser og arbeid for sikkerhet i valggjennomf\u00f8ringen ogs\u00e5 i mellomvalg\u00e5r. Derfor var det i saken foresl\u00e5tt at \u00f8konomiplanen tok h\u00f8yde for \u00e5 bygge valgkompetanse over tid ved at to \u00e5rsverk som er bevilget ekstra i valg\u00e5r blir lagt inn som konsulentstillinger i \u00f8konomiplanperioden. Bystyredirekt\u00f8rens vurdering er at det er kostnadsreduserende og gir \u00f8kt grad av \u00f8konomistyring og kompetansesikring, i forhold til \u00e5 administrere til dels mange ulike og krevende midlertidige l\u00f8sninger ved hvert valg. Sikkerhetstiltakene er ogs\u00e5 i noen tilfeller kostbare. Valget hadde i 2023 et merforbruk p\u00e5 5,5 millioner kroner, hvorav fire millioner direkte kunne spores til fysiske og digitale sikringstjenester. I Valgdirektoratets sikkerhetsveileder for valget i 2025 opprettholdes det samme sikkerhetsniv\u00e5et som ved valget i 2023. Valgdirektoratet presiserer at sikkerhetsveilederen er \u00e5 tolke som et minimumsniv\u00e5 av sikkerhet ved valg. Flere kommuner har ytterligere sikkerhetstiltak i sin portef\u00f8lje. I veilederen stilles krav til b\u00e5de fysisk sikring av lokaler og utstyr, personellsikkerhet og digital infrastruktur og logiske sikkerhetstiltak. I ny valglov, med forskrift, presiseres bestemmelser om sikker oppbevaring og transport av valgmateriell. I Valgdirektoratets sikkerhetsveileder stilles krav til IT-sikkerhet i hele verdikjeden i valggjennomf\u00f8ringen. Sikkerhetstiltakene bidrar til \u00e5 redusere risiko for u\u00f8nskede IT hendelser og styrker tilliten til de demokratiske prosessene og den digitale infrastrukturen, som underst\u00f8tter disse prosessene. Tiltak til digital forvaltning og sikkerhet er ogs\u00e5 knyttet til krav til forvaltning av system som bystyrets kontor eier, og som ogs\u00e5 er den del av krav til kontinuerlig kompetansebygging for digital sikkerhet. Kravet gjelder generelt, men er ogs\u00e5 utdypet i oppdatert sikkerhetsveileder fra valgdirektoratet. Kostnader knyttet til IT-leveranser fra Ansattservice var ca. 2 millioner. Leveransen av digitale tjenester er kompleks og omfattende, og ved valget i 2023 m\u00e5tte det settes inn flere ressurser fra Ansattservice enn f\u00f8rst beregnet, for \u00e5 ferdigstille leveransene i tide. Nye krav til systemforvaltning, informasjonssikkerhet og personvern, sammen med oppdaterte krav i valgdirektoratets sikkerhetsveileder tilsier et behov for \u00e5 styrke ressursene til digital forvaltning med ett \u00e5rsverk. Som vist i sak 220/24, er dette et arbeid som ogs\u00e5 p\u00e5g\u00e5r i mellomvalg\u00e5r. Valgloven regulerer ogs\u00e5 sikkerhet i noen grad gjennom \u00e5 stille krav om blant annet forsegling av urner, og sikker oppbevaring og transport av valgmateriell. Det skal tilrettelegges for fysisk sikring av lokaler og utstyr som benyttes under valggjennomf\u00f8ringen. Det inneb\u00e6rer \u00e5 ha gode rutiner for hvem som har tilgang til valgutstyret samt hvordan dette oppbevares og fraktes. Alt utstyr og infrastruktur som benyttes til valg og som skal benyttes til \u00e5 h\u00e5ndtere opptelling eller behandling av stemmesedler skal v\u00e6re separat og helt dedikert til form\u00e5let. Valget kan derfor ikke dele utstyr eller infrastruktur med eksisterende oppsett. For \u00e5 gjennomf\u00f8re valget iht. kravene til IKT-sikkerhet, transport og oppbevaring av stemmesedler, ble det i 2023 inng\u00e5tt avtale med Securitas om leveranse av vektertjenester. Denne avtalen omfattet blant annet vakthold i alle valgtingslokalene fra det tidspunktet IT utstyr var rigget opp, d\u00f8gnvakt i paviljongen p\u00e5 Torgallmenningen, transport av stemmesedler og vakthold p\u00e5 r\u00e5dhuset. Totale kostnader knyttet til kj\u00f8p av vektertjenester fra Securitas var i 2023 p\u00e5 3,6 millioner kroner eks mva. Kravene til logisk og fysisk sikring som er n\u00f8dvendig for \u00e5 oppn\u00e5 et forsvarlig sikkerhetsniv\u00e5 er videref\u00f8rt fra valget i 2023. Det kan ogs\u00e5 komme skjerpede krav fra Valgdirektoratet i tiden frem mot valget. Etter dette vil bystyredirekt\u00f8ren s\u00e6rlig trekke frem at sikkerhetstiltak til valg og krav til digital forvaltning samlet utgj\u00f8r et n\u00f8dvendig behov for styrking i valg\u00e5r, og noe styrking i mellomvalg\u00e5r. I sak 220/24 ble det ogs\u00e5 pekt p\u00e5 behov for ressurser til informasjon, 2 kommunikasjon og medieh\u00e5ndtering. Dette er ogs\u00e5 i stor grad behov som er knyttet til valggjennomf\u00f8ring, men gitt ovennevnte styrking, kan disse oppgavene organiseres for p\u00e5 annen m\u00e5te. Det er naturlig at bystyredirekt\u00f8ren informerer forretningsutvalget og valgstyret om hvilke organisatoriske tiltak det vil inneb\u00e6re. Forslag til innstilling: 1. Budsjett for 2025 og H\u00d8P 2025-2028 for tjenesteomr\u00e5de 15 \u2013 Bystyrets organer vedtas i tr\u00e5d med forretningsutvalgets enstemmige vedtak i sak 220/24. Dette medf\u00f8rer f\u00f8lgende endringer i forhold til byr\u00e5dets forslag til budsjett 2205 og H\u00d8P 2025 - 2028: a. Budsjett for gjennomf\u00f8ring av valg styrkes med fire millioner kroner b. Bystyrets organer blir tilf\u00f8rt en stilling for \u00e5 h\u00e5ndtere krav til digital forvaltning og valgdirektoratets sikkerhetsveileder c. Ekstra \u00e5rsverk i valg\u00e5r, tilsvarende konsulentstillinger, som allerede ligger i \u00f8konomiplan i valg\u00e5rene, omgj\u00f8res til vedvarende faste \u00e5rsverk Dato: 28. november 2024 Trine Pettersen Gr\u00f8nbech - Bystyredirekt\u00f8r Helene Halse - Seniorr\u00e5dgiver Dokumentet er godkjent elektronisk. 3 "
}