{
  "dokument_id": "3691d0df-c77a-52f7-8755-2e5328bc9d99",
  "doc_type": "case_minutes",
  "kommune": 4601,
  "tittel": "Saksprotokoll UHSO, 17012024, Sak 13/24, Eventuelt til m\u00f8te helse og sosial 17.01.2024",
  "url": "https://bergen.kommune.no/politikere-utvalg/api/fil/bk360/9727760/Innstilling-vedtak-Eventuelt-til-mote-helse-og-sosial-17-01-2024",
  "tekst": "Eventuelt til m\u00f8te helse og sosial 17.01.2024 Utvalg for helse og sosial behandlet saken i m\u00f8tet 17.01.2024 sak 13/24: Diane A. Berbain (SV) fremsatte f\u00f8lgende forslag p\u00e5 vegne av SV og R: P\u00e5 bakgrunn av reglement for bystyreutvalgene pkt 6.4 ber utvalget byr\u00e5det legge frem en sak som orienterer om prosessen vedr\u00f8rende oppf\u00f8lging av midlertidig botilbud for vanskeligstilte, svar til Statsforvalterens tilsyn med frist 19.01.24, og innholdet av rutiner og tilbud for mennesker med rus- og psykiske lidelser i disse botilbudene, inkludert et fokus p\u00e5 kvinner. Ivaretakelsen av bystyrevedtak i sak 252/23 vedr\u00f8rende menneskerettighetene dr\u00f8ftes i saken. Byr\u00e5det skal vise til medvirkningsprosesser med beboerne, brukerorganisasjoner og tillitsvalgte. Kirkens bymisjons unders\u00f8kelse utf\u00f8rt med flere organisasjoner p\u00e5 vegne av TV2 legges ved saken. Votering: Ingen motsatte seg realitetsbehandling. Forslag fra SV og R, fremsatt av Diane A. Berbain (SV) fikk 7 stemmer (A, SV, MDG, R). Byr\u00e5d Charlotte Spurkeland orienterte om at byr\u00e5det 18. januar avgir h\u00f8ringssvar p\u00e5 \u00abH\u00f8ringsuttalelse til forslag om videref\u00f8ring av midlertidige endringer i lovverket som f\u00f8lge av ankomst av fordrevne fra Ukraina m.m.\u00bb P\u00e5 grunn av kort h\u00f8ringsfrist skal den behandles i bystyrem\u00f8te 31. januar. Utvalg for helse og sosial innstiller til bystyret. Utvalgsleder Christian Haugen minnet om at utvalget skal p\u00e5 befaring 21. februar. "
}