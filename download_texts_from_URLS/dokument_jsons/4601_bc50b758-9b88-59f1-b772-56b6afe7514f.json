{
  "dokument_id": "bc50b758-9b88-59f1-b772-56b6afe7514f",
  "doc_type": "case_attachment",
  "kommune": 4601,
  "tittel": "Byantikvarens innspill til planinitiativ",
  "url": "https://bergen.kommune.no/politikere-utvalg/api/fil/bk360/9877201/Byantikvarens-innspill-til-planinitiativ",
  "tekst": "Sendt: s\u00f8ndag 14. januar 2024 17:35:40 Til: \"Solaas, Marita\" <Marita.Solaas@bergen.kommune.no> Kopi: \"Postmottak adresse\" <adresse@bergen.kommune.no>; \"Postmottak PBE Seksjonsleder private planer\" <PBE.Seksjonslederprivateplaner@bergen.kommune.no> Emne: 2023/280923-4 - Orientering om oppstartsm\u00f8te - \u00c5sane. Gnr. 190, Bnr. 1 mfl. \u00c5sane energipark Vi har mottatt orientering om planinitiativ for \u00c5sane. Gnr. 190, Bnr. 1. mfl. \u00c5sane energipark. Planomr\u00e5det er p\u00e5 ca. 127 dekar og ligger ved Salhusvegen i \u00c5sane. Foresl\u00e5tt form\u00e5l er n\u00e6ringspark med form\u00e5l som lager/logistikk, kontor, produksjon og annen n\u00e6ringsrettet virksomhet. Planinitiativet er basert p\u00e5 en mulighetsstudie utarbeidet av Opus. I innledende stedsanalyse er det lagt opp til en grunnflate p\u00e5 ca. 22 000 m2 BRA, og samlet utnytting p\u00e5 30 000\u201350 000 m2 BRA, tilsvarende 25\u201340 %. De aller st\u00f8rste delene av det foresl\u00e5tte planomr\u00e5det ligger innenfor areal som i KPA2018 er satt av til LNF-omr\u00e5de. Langs Salhusveien er det i planomr\u00e5de satt av noe areal til \u00f8vrig byggesone og kommunaltekniske anlegg. En liten del av planomr\u00e5det i \u00f8st er innenfor hensynssone kulturmilj\u00f8 H570 Mellingen. Vi viser her til Vedlegg 4 til KPA2018 om hensynssonene 27-36 Jordbrukslandskap og kulturhistoriske landskap Hvor det st\u00e5r: \u00ab\u00a7 35.5: Kulturmilj\u00f8 og historisk bebyggelse skal sikres og ivaretas. De karakteristiske trekkene ved bebyggelse, bebyggelsesstruktur og kulturlandskap definerer omr\u00e5der og gir det s\u00e6rpreg. Det skal derfor tas spesielle hensyn til dette ved s\u00f8knad om tiltak og endret arealbruk. 27 Borgo-Langedalen-Kvam 28 Byfjellene 29 Fana-Stend 30 Jordalen 31 Kalandsvatnet 32 L\u00f8nningshavn 33 Mellingen 34 Skuggestranda-Tunes 35 Unneland 36 Alm\u00e5s Fellestrekk for disse hensynssonene er at de representerer verdifulle kulturlandskap med stor verdi, og med stor tidsdybde. Forhistoriske gravhauger, eldre ferdsels\u00e5rer som postveier og jernbanetras\u00e9er, husmannsplasser, eldre g\u00e5rdstun med tilh\u00f8rende strukturer og krigsminner er representert i mange av hensynssonene. Eldre ferdsels\u00e5rer er representert i flere av hensynssonene, eksempelvis Borgo-Langedalen og Skuggestranda-Tunes ved Christianiavegen. Ved Kalandsvatnet g\u00e5r den Stavangerske postvei. I Mellingen g\u00e5r den Trondhjemske postvei...\u00bb S\u00f8r for planomr\u00e5det er det en stor detaljreguleringsplan og stadfestet i 2010 hvor det ble lagt stor vekt p\u00e5 \u00e5 i best mulig grad \u00e5 sikre et sammenhengende natur- og kulturlandskap. Det er blant annet lagt inn gr\u00f8nne buffersoner mot Salhusvegen og hensynssoner for flere viktige kulturmilj\u00f8er. Dette kulturmilj\u00f8et er fysisk sammenhengende med kulturmilj\u00f8et i og nord for grensene til planinitiativ. Planinitiativet for Energiparken legger opp til en massiv utbygging i et viktig kulturmilj\u00f8 og vil i fjern sammenhengen i kulturmilj\u00f8et. I \u00c5sane er de viktigste kulturminnene- og kulturmilj\u00f8ene knyttet til landbrukshistorien en utbygging nord for Salhusvegen vil derfor vil f\u00e5 store negative konsekvenser. Med vennlig hilsen Endre Steen Nilsen Fagleder plan, Byr\u00e5dsavdeling for byutvikling / Byantikvaren Bergen kommune Postboks 7700 | 5020 Bergen Telefon 408 12 097 www.bergen.kommune.no Facebook | Twitter Bes\u00f8ksadresse: Skostredet 5 Bergen kommune er forpliktet til \u00e5 behandle alle dokumenter, ogs\u00e5 e-post, i samsvar med bestemmelsene i offentlighetsloven og arkivlovgivning. Det betyr at inng\u00e5ende og utg\u00e5ende e-post kan bli gjenstand for offentlig innsyn dersom det er saksrelatert eller har verdi som dokumentasjon. "
}