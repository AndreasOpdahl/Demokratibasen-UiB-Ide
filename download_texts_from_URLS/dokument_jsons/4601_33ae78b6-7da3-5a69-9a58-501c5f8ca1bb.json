{
  "dokument_id": "33ae78b6-7da3-5a69-9a58-501c5f8ca1bb",
  "doc_type": "case_attachment",
  "kommune": 4601,
  "tittel": "Klage",
  "url": "https://bergen.kommune.no/politikere-utvalg/api/fil/bk360/11982726/Klage",
  "tekst": " Side 1 av 4 Bergen Kommune Etat for byggesak og private planer Postboks 7700 5020 Bergen postmottak.planavdelingen@bergen.kommune.no postmottak.planogbygg@bergen.kommune.no Eirik og Jorid F. Skare og B\u00e5rd R. Simonsen hjemmelshaver av Gnr 159 Bnr 403 Snr 2 hjemmelshaver av Gnr 159 Bnr 403 Snr 1 Falsens vei 65A (2. etg) Falsens vei 65A (1. etg) 5063 Bergen 5063 Bergen Bergen 17. november 2024 Klage p\u00e5 innvilget dispensasjonss\u00f8knad \u00c5rstad, Gnr 159, Bnr 231 Svaneviksveien 82, BYGG-2024/14890 Vi klager herved p\u00e5 innvilget dispensasjonss\u00f8knad for Svaneviksveien 82, sak BYGG-2024/14890-12. Tiltakene er for omfattende til \u00e5 behandles uten reguleringsplan. I henhold til Plan- og bygningsloven \u00a7 12-1, kreves det reguleringsplan for st\u00f8rre bygge- og anleggstiltak som kan ha vesentlig innvirkning p\u00e5 milj\u00f8 og samfunn. \u00d8kningen p\u00e5 flere boenheter, med tilh\u00f8rende \u00f8kning i beboere og trafikk, vil utvilsomt ha en betydelig innvirkning p\u00e5 omr\u00e5det, spesielt i et omr\u00e5de med eksisterende h\u00f8yt parkeringspress. Ansvarlig s\u00f8ker underkommuniserer tiltakets st\u00f8rrelse. Ulempene for oss naboer er betydelige, og tiltaket medf\u00f8rer tap av solforhold og utsikt, innsynsproblematikk, \u00f8kt trafikkbelastning i et omr\u00e5de med smale veier, og en forringelse av bomilj\u00f8et. Tiltaket vil f\u00f8re til en for stor \"fortettingbelastning\" p\u00e5 v\u00e5r eiendom. Ingen av disse ulempene synes behandlet i kommunens dispensasjon. Kommunen legger vekt p\u00e5 fordelene ved fortetting, men tar ikke tilstrekkelig hensyn til de negative konsekvensene for oss naboer. Det er for eksempel ikke redegjort for hvordan \u00f8kt trafikkbelastning skal h\u00e5ndteres i et omr\u00e5de som allerede er preget av parkeringsmangel. Dispensasjonene p\u00e5f\u00f8rer naboer, og i s\u00e6rdeleshet v\u00e5r eiendom, s\u00e5pass store negative konsekvenser at vi mener de ikke kan innvilges. Utbygger kunne ha vurdert alternative l\u00f8sninger for \u00e5 redusere ulempene for naboer, for eksempel ved \u00e5 utnytte andre deler av tomten eller etablere en garasjekjeller. Vi foresl\u00e5r dette og kommer med flere merknader om dette. Verken ansvarlig s\u00f8ker eller kommunen kommenterer dette, og vi mener derfor at alternativene ikke er tilstrekkelig utredet. Side 2 av 4 Omfanget av foresl\u00e5tt utbygging er 100 % BYA, og ikke bare 2 % slik ansvarlig s\u00f8ker villedende fremstiller det1. I henhold til KPA m\u00e5 man se an tiltak i sammenheng med omkringliggende bebyggelse, og ikke kun isolert p\u00e5 eiendommen, og ny bebyggelse b\u00f8r ikke gi vesentlig reduksjon av sol- og utsiktsforhold for eksisterende boliger, noe denne dispensasjonen \u00e5penbart tilrettelegger for. Det fremst\u00e5r som om v\u00e5re merknader ikke er lest i saksbehandlingen av kommunen. S\u00f8knaden er ikke i tilstrekkelig grad vurdert, og hensyn til omgivelser og naboer er neglisjert. Mange av v\u00e5re kommentarer, merknader og innspill belyses ikke overhodet. Vedtaket er alts\u00e5 sv\u00e6rt tynt begrunnet. Ulempene dispensasjonen f\u00e5r for omgivelsene og oss naboer er for eksempel ikke vurdert. Gjennom \u00e5 gi dispensasjon, er ikke prosessen demokratisk styrt, slik det blir gjennom en reguleringsplan med medvirkning og innspill fra mange etater. I dispensasjonen fra kommunen st\u00e5r det at: V\u00e5r vurdering er at forhold som g\u00e5r p\u00e5 tiltakets volum og utforming ikke er relevant for de oms\u00f8kte dispensasjoner, og for naboer som har innvendinger til dette s\u00e5 er det vesentlig at de blir gitt som tilbakemelding i senere byggesak.2 Samtidig st\u00e5r det lengre nede i dispensasjonen at: I denne konkrete saken er det s\u00f8kt om dispensasjoner for eventuell utvidelse av eiendommen i volum og antall boenheter. (...) ...vil vi i denne omgang kun ta stilling til omfanget av boenheter, og dets p\u00e5virkning p\u00e5 omgivelsene3. For oss gir ikke dette mening, da volum og omfang av antall boenheter selvsagt henger tett sammen. Samtidig er dispensasjonss\u00f8knaden full av tegninger av bygningsvolumer for \u00e5 oppn\u00e5 n\u00f8dvendig volum, med en rekke uheldige effekter. Det er vanskelig \u00e5 se for seg at dette ikke skal tillegges noe vekt i senere byggesak, og nettopp derfor vi N\u00c5 p\u00e5peker at dette krever en reguleringsplan som sikrer demokratiske prosesser. At man har tatt stilling til \u00abdets p\u00e5virkning til omgivelsene\u00bb kan jo ikke medf\u00f8re riktighet, n\u00e5r ulempene for naboene ikke en gang er vurdert. Nabotomten Falsens vei 67-69 (159/402) ble fortettet gjennom prosjektet \u00abWergeland Hage\u00bb, og vi er fortalt av flere ansatte i Plan- og bygningsetaten at dette prosjektet i dag tjener som et skrekk- eksempel med en rekke feil i planprosessene \u2013 ogs\u00e5 av kommunen.4 Det m\u00e5tte en rekke dispensasjoner i ettertid, blant annet p\u00e5 grunn av at merknadene v\u00e5re underveis i prosessen ble neglisjert. Vi ber om at feilene ikke gjentas denne gangen, og at kommunen faktisk tar stilling til merknadene p\u00e5 egenh\u00e5nd. V\u00e5r eiendoms \u00abfortettings-belastning\u00bb m\u00e5 ogs\u00e5 kunne ha en grense. Vi mener saken klart m\u00e5 ha krav om reguleringsplan. Dispensasjon kan ikke gis i denne saken da lovens form\u00e5lsbestemmelser og hensynene her vesentlig blir tilsidesatt. Ikke p\u00e5 et eneste tidspunkt vurderer kommunen i dispensasjonen negative konsekvenser for naboene, selv om de vil bli \u00e5penbare i forhold til solforhold, tap av lys og utsikt samt innsynsproblematikk. Det fremst\u00e5r faktisk som om kommunen ikke engang har lest v\u00e5re merknader. I 1 Dette p\u00e5 grunn av at dagens anneks ikke er godkjent. \u00c5 legge dette til grunn for eksisterende situasjon blir dermed feil. 2 (Side 2 i dispensasjonen, BYGG-2024/14890-12) 3 (Side 5 i dispensasjonen, BYGG-2024/14890-12) 4 (Se her blant annet sak nr.: 201503461/100, Falsens vei, gnr. 159 bnr. 402) Side 3 av 4 dispensasjonens punkt 2.2 nevnes merknader fra flere, men ikke fra 403 seksjon 2. Vi har sendt flere merknader innen fristene \u2013 disse ligger i saken. Ansvarlig s\u00f8ker belyser heller ingen negative konsekvenser for naboer med dispensasjonen, og ser overaskende nok ingen ulemper for naboene. Vi finner det sm\u00e5tt utrolig at man ikke en gang evner \u00e5 belyse v\u00e5re merknader og poenger. I dispensasjonen st\u00e5r det om naboers og velforenings merknader at \u00abS\u00f8ker har gitt alle de overnevnte punktene en utfyllende kommentar\u00bb og \u00abVi har ikke ytterligere kommentarer til ansvarlig s\u00f8kers besvarelse av merknadene\u00bb5. Vi finner det merkelig at kommunen her kun lener seg p\u00e5 et partisk innlegg utformet av ansvarlig s\u00f8kers betalte advokat, uten selv \u00e5 gj\u00f8re de n\u00f8dvendige vurderingene av alle de aktuelle merknadene. Dette til tross for at vi sendte inn tilleggsmerknader om nettopp dette poenget 10. august 2024: \u00abV\u00e5re merknader er vedlagt saken \u2013 og vi viser til disse i sin helhet da mange poenger ikke er kommentert av utbygger i det hele tatt\u00bb6. I ansvarlig s\u00f8kers kommentarer til merknadene er mange av v\u00e5re 18 konkrete og nummererte merknader ikke en gang nevnt. Vi klager derfor for at saken og v\u00e5re merknader faktisk kan bli lest og behandlet av kommunen, og at v\u00e5re poenger blir belyst. Slik saken fremstilles i dispensasjonen fremst\u00e5r dette som en skinnprosess, helt uten respekt for naboer, eksisterende bebyggelse og demokratiske prosesser som medvirkning. N\u00e5r det gjelder dispensasjon fra parkeringskravet, s\u00e5 fremst\u00e5r det spekulativt fra utbygger at mange nye enheter ikke skal f\u00f8re til \u00f8kt press p\u00e5 den allerede fulle gateparkeringen. Det er riktig at kollektivdekningen er god, men at ingen av de nye familieboligene skal ha bil kan man jo virkelig ikke legge til grunn. At tiltaket vil \u00abavhjelpe trafikksituasjonen i omr\u00e5det\u00bb m\u00e5 jo stemples som l\u00f8gn. \u00d8kt gateparkering vil blant annet f\u00f8re til problemer for bossbiler, og ikke minst brannvesenet ved utrykning, som allerede i dag sliter med tilkomst til den aktuelle tomten. Hensynet til brannvesenets tilkomst ved utrykning er ikke vurdert i dispensasjonen. Hensynet til at dette samtidig er en gangvei vurderes heller ikke. Hensynet til br\u00f8yting vurderes ikke. Vi mener dispensasjon fra b\u00e5de reguleringsplan og parkeringskravet ikke kan gis i denne saken. Vi anmoder Bergen kommune om \u00e5 omgj\u00f8re sitt vedtak og heller kreve at tiltaket behandles i en full reguleringsplan. En slik prosess vil gi naboer og andre ber\u00f8rte parter en reell mulighet til \u00e5 delta i planleggingen og sikre at alle relevante hensyn blir ivaretatt. Vi ber ogs\u00e5 om at gjennomf\u00f8ringen av vedtaket utsettes inntil klagen er avgjort (utsatt overksetting, forvaltningslovens \u00a7 42). Vi viser til v\u00e5re merknader i sin helhet, og vedlegger dermed til denne klagen: - 2024-04-28 Innspill til byggesak Svaneviksveien 82 (fra Eirik Skare og Jorid F. Skare) - Merknader til nabovarsel Svaneviksveien 82, samt merknad til dispensasjonss\u00f8knad. \u00c5rstad, Gnr 159, Bnr 231 Svaneviksveien 82 (fra B\u00e5rd R. Simonsen) - 2024-08-10 Merknader til merknadsdokument (tilleggsmerknader fra Eirik Skare og Jorid F. Skare) 5 (Side 2 i dispensasjonen, BYGG-2024/14890-12) 6 Merknadene ligger i saken 10.08.24 og er i tillegg vedlagt klagen. Side 4 av 4 Med hilsen Eirik Skare og Jorid F. Skare, og B\u00e5rd R. Simonsen "
}