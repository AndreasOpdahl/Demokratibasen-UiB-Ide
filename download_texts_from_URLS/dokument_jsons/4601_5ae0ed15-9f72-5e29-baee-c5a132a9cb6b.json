{
  "dokument_id": "5ae0ed15-9f72-5e29-baee-c5a132a9cb6b",
  "doc_type": "case_attachment",
  "kommune": 4601,
  "tittel": "Avslag datert 12.11.2023",
  "url": "https://bergen.kommune.no/politikere-utvalg/api/fil/bk360/10932032/Avslag-datert-12-11-2023",
  "tekst": " Plan- og bygningsetaten ERIKSEN PROS\u00d8K AS V\u00e5r referanse: BYGG-2023/14112-12 Ulvenvegen 371 Saksbehandler: Gerd Soldal Dato: 12.11.2023 5217 HAGAVIK AVSLAG P\u00c5 S\u00d8KNAD Eiendom : Gnr 92 Bnr 117 Adresse : Fanafjellsvegen 393 Tiltakshaver : Trond Erling S\u00e6terdal Tiltaket : Vesentlig endring konstruksjon og fasade naust, flytebrygge Vi viser til s\u00f8knad mottatt 21.06.2023 og tilleggsdokumentasjon mottatt 29.09.2023. 1. S\u00f8knaden gjelder: \u2022 P\u00e5bygg til naust. Taket heves slik at m\u00f8net p\u00e5 eksisterende naust heves fra 3,4 meter til 4,7 meter m\u00e5let fra kai. P\u00e5bygget har vindu mot sj\u00f8 og d\u00f8r \u00f8st. P\u00e5bygget har ikke m\u00e5leverdig bruksareal. \u2022 Plassering av flytebrygge med landgang. Flytebrygge og landgang m\u00e5ler til sammen 2,5 x 11,5 meter. B\u00e5de endringer i naust og ny flytebrygge er etablerte. Tiltakene krever dispensasjon fra kommuneplanens arealdel \u00a7 3.1 Plankrav, \u00a7 6.1.1 Byggegrenser om byggegrense til sj\u00f8 og fra arealform\u00e5lene arealform\u00e5lene Landbruks-, natur- og friluftsform\u00e5l og Friluftsomr\u00e5de i sj\u00f8. Det er s\u00f8kt om dispensasjon. Dette vedtaket gjelder flytebrygge. Naustet behandles i eget vedtak. 2. VEDTAK S\u00f8knad om tillatelse til plassering av flytebrygge avsl\u00e5s, jf. plan- og bygningsloven \u00a7 29-2 Visuelle kvaliteter og kommuneplanens arealdel \u00a7 3.1 Plankrav, \u00a7 6.1.1 Byggegrenser om byggegrense lang sj\u00f8 og arealform\u00e5let Friluftsomr\u00e5de i sj\u00f8. 2.1. Dispensasjoner S\u00f8knad om dispensasjon fra kommuneplanens arealdel \u00a7 3.1 Plankrav, \u00a7 32.8 Friluftsomr\u00e5de i sj\u00f8 og \u00a7 6.1.1 Byggegrenser om byggeforbud langs strandsonen avsl\u00e5s, jf. plan- og bygningsloven \u00a7 19-2. Postadresse: Telefon: 55566310 Postboks 7700, E-post: postmottak.planogbygg@bergen.kommune.no 5020 BERGEN Kontoradresse: Internett: www.bergen.kommune.no Johannes Bruns gate 12, 5008 BERGEN 3. BEGRUNNELSE FOR VEDTAKET 3.1. Planstatus Verken eiendommen eller ber\u00f8rt sj\u00f8omr\u00e5de inng\u00e5r i detaljregulering. Tiltakene ber\u00f8res kun av kommuneplanen: KOMMUNEPLANENS AREALDEL (KPA2018), planID 65270000, ikrafttr\u00e5dt 19.06.2019. Arealform\u00e5l: Landbruks-, natur- og friluftsomr\u00e5de p\u00e5 land og friluftsomr\u00e5de i sj\u00f8 Hensynssone: Landskap \u2013 funksjonell strandsone 3.2. Nabovarsling Ansvarlig s\u00f8ker opplyser at det er foretatt nabovarsling i samsvar med bestemmelsene i plan- og bygningsloven \u00a7 21-3, og bekrefter at det ikke er mottatt noen merknader. 3.3. Erkl\u00e6ring om ansvarsrett F\u00f8lgende ansvarsretter er erkl\u00e6rt: Funksjon \u2013 Foretak Org.nr Ansvarsomr\u00e5de tiltaksklasse Ansvarlig s\u00f8ker \u2013 ERIKSEN PROS\u00d8K AS 818768052 Ansvarlig s\u00f8ker Tiltaksklasse 1 Arkitekturprosjekterin Ansvarlig g (bygningsutforming IH HUS AS 921659504 prosjekterende \u2013 og plassering p\u00e5 Tiltaksklasse 1 tomt) Ansvarlig BYGGFIRMA EIRIK Bygningsfysikk og 926409425 prosjekterende \u2013 KARSTAD AS trekonstruksjoner Tiltaksklasse 1 Ansvarlig utf\u00f8rende T\u00f8mrerarbeid og BYGGFIRMA EIRIK 926409425 \u2013 montering av KARSTAD AS Tiltaksklasse 1 trekonstruksjoner 3.4. Visuelle kvaliteter Det s\u00f8kes om \u00e5 plassere en flytebrygge med landgang. I f\u00f8lge plan- og bygningsloven \u00a7 29-2 skal ethvert tiltak prosjekteres og utf\u00f8res slik at det etter kommunens skj\u00f8nn innehar gode visuelle kvaliteter b\u00e5de i seg selv og i forhold til dets funksjon og dets bygde og naturlige omgivelser og plassering. I likhet med Statsforvalteren, mener vi at flytebryggen er relativt stor og at den vil dominere i strandsonen. Flytebryggen vil endre landskapet og vil dermed komme i konflikt med intensjonen om befaring av landskap. Det m\u00e5 ogs\u00e5 vektlegges at omr\u00e5det er registrert som friluftsomr\u00e5de og avsatt til rekreasjon i kommuneplanen. Etter v\u00e5r vurdering vil tiltaket forringe naturlige omgivelser og derfor ikke oppfylle plan- og bygningslovens bestemmelse om visuelle kvaliteter. Saksnummer BYGG-2023/14112 Side 2 av 9 3.5. Andre uttalelser eller vedtak Vi har innhentet uttalelser fra Satsforvalteren i Vestland og fra Bymilj\u00f8etaten ved naturforvaltning. Statsforvalteren skriver f\u00f8lgende den 19.10.2023: Vi viser til brev fra Bergen kommune datert 05.10.2023 hvor det bes om uttalelse til s\u00f8knad om dispensasjon for endring av konstruksjon og fasade p\u00e5 eksisterende naust og plassering av flytebrygge med landgang p\u00e5 gnr. 92, bnr. 117 Fanafjellsvegen i Fana bydel. If\u00f8lge brevet fra kommunen krever tiltakene dispensasjon fra kommuneplanens bestemmelser \u00a7 3.1 plankrav, \u00a7 6.1.1 byggegrense til sj\u00f8 og arealform\u00e5let friluftsomr\u00e5de i sj\u00f8. Nasjonalt strandsonevern og Statlige planretningslinjer for differensiert forvaltning av strandsonen langs sj\u00f8en har som overordnet m\u00e5lsetning \u00e5 sikre strandsonen med de n\u00e6re sj\u00f8arealer for allmennhetens praktisering av friluftsliv, hensynet til natur- og kulturmilj\u00f8, landskap og andre allmenne interesser. Det skal s\u00e5ledes praktiseres en sv\u00e6rt streng praksis ved behandling av dispensasjoner i strandsonen. Alle tiltak av karakter utbygging og privatisering i strandsonen bryter derfor med nasjonale verdier i strandsonen is\u00e6r der presset er stort, som strandsonen i Bergen. De relativt f\u00e5 gjenv\u00e6rende strandsoneverdier i sj\u00f8kanten og i de n\u00e6re sj\u00f8omr\u00e5der i disse kommunene m\u00e5 sikres allmennheten for fremtiden. Statsforvalteren vil videre peke p\u00e5 at det er blitt en innskjerpet praksis p\u00e5 saker knyttet til dispensasjoner i strandsonen i de siste \u00e5rene, og vi viser til v\u00e5r generelle uttalelse til kommunen datert 05.11.2018 (utdrag): \u00abI 2017 stadfestet og innskjerpet Stortinget lovbestemmelsene om strandsonevernet ved at det utvidete byggeforbudet i 100 metersbeltet ogs\u00e5 skulle gjelde for tidligere reguleringsplaner, samtidig som dispensasjonsbestemmelsen ble skjerpet, begge deler i motsetning til forslaget fra departementet. Vi m\u00e5 derfor vektlegge som et overordnet og nasjonalt m\u00e5l fra Stortinget at et strengt strandsonevern ligger fast, og at det skal sv\u00e6rt mye til for \u00e5 dispensere fra det..\u00bb I denne saken har vi s\u00e6rlig merket oss at det s\u00f8kes det om legalisering av flytebrygge med landgang. Det fremg\u00e5r av dokumentene som f\u00f8lger saken at det er etablert slipp tilknyttet naustet og et st\u00f8rre kaianlegg med trapp til sj\u00f8. Flytebryggeanlegget er relativt stort og dominerende i strandsonen. Anlegget endrer derfor betydelig strandsonelandskapet. Anlegget legger beslag p\u00e5 friluftsomr\u00e5de i sj\u00f8 og bidrar til privatisering av strandsonen i naustomr\u00e5det. Vi har merket oss at det s\u00f8kes om ytterligere vindusflate p\u00e5 naustet i denne sammenheng. Det er viktig \u00e5 hindre tiltak i strandsonen som hindrer allmennhetens ferdsels- og oppholdsmuligheter i strandsonen. Landskapet rundt Lysefjorden og strandsonen med n\u00e6re sj\u00f8omr\u00e5de er s\u00e6rlig verdifull for friluftsliv og naturmangfold og under sterkt press for nedbygging og privatisering. Tiltakene som oms\u00f8kt vil ytterligere bidra til dette. Kommunen m\u00e5 f\u00f8re en streng praksis n\u00e5r det gjelder strandsonen i kommunen og s\u00e6rlig i omr\u00e5der som har stor verdi for friluftsliv, landskap og naturmangfold. Flytebryggeanlegget bidrar til nedbygging og privatisering av strandsonen og vil slik vi vurderer det v\u00e6re i strid med Statlige planretningslinjer for differensiert forvaltning av strandsonen langs sj\u00f8. Statsforvalteren vil frar\u00e5de at det blir gitt dispensasjon for tiltak som oms\u00f8kt p\u00e5 gnr. 92, bnr. 117 Fanafjellsvegen i Fana bydel. Saksnummer BYGG-2023/14112 Side 3 av 9 Bymilj\u00f8etaten skriver f\u00f8lgende den 02.11.2023: Grunnlag Planforutsetninger: Eiendommen er ikke regulert. Kommuneplanens arealdel viser eiendommen p\u00e5 land som LNF-omr\u00e5de og friluftsomr\u00e5de i sj\u00f8, og ligger innenfor hensynssonen funksjonell strandsone. Andre overordnete registreringer: Sj\u00f8arealet utenfor eiendommen inng\u00e5r i det registrert friluftsomr\u00e5det Lysefjorden (Kartlegging av friluftsomr\u00e5der i Bergen kommune i regi av Bymilj\u00f8etaten, 2016). Vurderinger Det s\u00f8kes om tillatelse til endring av eksisterende naust og etablering av flytebrygge med landgang. Tiltaket er allerede utf\u00f8rt og s\u00f8knaden f\u00f8lger av tilsynssak hvor tiltaket er funnet ulovlig med vedtak om retting (ULOV-2022/21267-6). Det opplyses i s\u00f8knaden at naustet st\u00e5r p\u00e5 samme grunnmur og har uendret BYA som ved bygge\u00e5ret, men at det er gjennomf\u00f8rt et takoppl\u00f8ft som har endret byggets m\u00f8neh\u00f8yde fra 3,4 meter til 4,6 meter, samt satt i vindu og d\u00f8rer. Det fremg\u00e5r av tilsynssaken at dette er etablert i tidsrommet 2004-2006. Videre fremg\u00e5r det av tilsynssaken at oms\u00f8kte flytebrygge og landgang er plassert ut i tidsrommet 2014- 2016. Bymilj\u00f8etaten skal vurdere tiltakets konsekvenser for interesser knyttet til natur, biologisk mangfold, landskap og friluftsliv. Herunder er hensynet til strandsonevernet sentralt for vurdering av den aktuelle saken, da tiltaket omfattes av hensynssone for den funksjonelle strandsonen. Innenfor den funksjonelle strandsonen er det et overordnet m\u00e5l \u00e5 ta vare p\u00e5 og videreutvikle kvaliteter knyttet til biologisk mangfold, landskap, kulturminner, bygningsmilj\u00f8 og allmenn ferdsel. I lovkommentar til plandelen av pbl. \u00a7 19-2 st\u00e5r f\u00f8lgende: Det er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandling av dispensasjonssaker i 100-metersbeltet langs sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress. Dette fordrer til en streng dispensasjonsadgang i strandsonen og Bymilj\u00f8etaten ser alvorlig p\u00e5 ulovlig utf\u00f8rte tiltak i strandsonen. Videre ligger tiltaksomr\u00e5det p\u00e5 land innenfor LNF-omr\u00e5de, hvor det skal tas hensyn til landbruk, natur- og kulturmilj\u00f8, friluftsliv og landskap, jf. KPA \u00a7 31.2, og i sj\u00f8 innenfor Friluftsomr\u00e5de hvor det ikke er tillatt med tiltak som vil v\u00e6re til ulempe for friluftsliv eller opplevelsesverdi, jf. KPA \u00a7 32.8.3. Oms\u00f8kte tiltak bidrar til nedbygging og privatisering av strandsonen i strid med strandsonevernet. Vi vurderer at flytebryggen med landgang er relativt stor og beslaglegger sj\u00f8areal som er del av et registrert friluftsomr\u00e5de. Flytebryggen ligger Saksnummer BYGG-2023/14112 Side 4 av 9 ytterst i en rekke og strekker seg litt lenger ut enn tilgrensende flytebrygger, og den gir derfor noe innvirkning p\u00e5 landskapsbildet fra sj\u00f8. Samtidig er strandsonen i aktuelle omr\u00e5de allerede dominert av naust/kaianlegg. Ogs\u00e5 strandlinjen p\u00e5 aktuelle eiendom er uavhengig av oms\u00f8kte tiltak nedbygd av naust, kai og b\u00e5tslipp. Ettersom endringen av naustet ikke inneb\u00e6rer ytterligere arealbeslag vurderer vi at dette har begrenset konsekvens for naturmangfoldet og friluftslivet. Med tanke p\u00e5 omkringliggende omr\u00e5de vurderer vi at en tilbakef\u00f8ring vil gi begrenset gevinst, ettersom viken uavhengig av oms\u00f8kte tiltak er nedbygd og forbeholdt b\u00e5tfunksjoner. Samtidig gj\u00f8r vi oppmerksom p\u00e5 at vi ikke kan finne at noen av flytebryggene oppf\u00f8rt i aktuelle vik vest for sm\u00e5b\u00e5tanlegget p\u00e5 gbnr 91/2 er oms\u00f8kt eller godkjent. Det er vesentlig at tiltaket sees i sammenheng med tilliggende arealer og tiltak, ettersom en tilbakef\u00f8ring av kun en flytebrygge vil gi begrenset gevinst for de hensyn som skal ivaretas i strandsonen. Bymilj\u00f8etatens anbefaling Tiltaket er i strid med bestemmelser i kommuneplanens arealdel. For \u00e5 f\u00e5 dispensasjon er det krav om at hensynet bak bestemmelsen ikke blir vesentlig tilsidesatt og at fordelene med \u00e5 gi dispensasjon er klart st\u00f8rre enn ulempene etter en samlet vurdering, jf. pbl \u00a7 19-2. Plan- og bygningsetaten m\u00e5 ta stilling til om det her foreligger en overvekt av grunner som taler for at dispensasjon kan gis. Bymilj\u00f8etaten vil p\u00e5 bakgrunn av overst\u00e5ende vurdering under tvil ikke frar\u00e5 at det gis tillatelse til oms\u00f8kte flytebrygge og landgang. Vi frar\u00e5r ikke at det gis tillatelse til oms\u00f8kte endringer p\u00e5 naust. Vi bemerker samtidig at tiltaket m\u00e5 sees i sammenheng med tiltakene p\u00e5 de n\u00e6rliggende eiendommene. 3.6. Dispensasjon P\u00e5bygget kommer i strid med kommuneplanens arealdel \u00a7 3.1 Plankrav, \u00a7 6.1.1 Byggegrenser om byggegrense til sj\u00f8 og fra arealform\u00e5let Friluftsform\u00e5l i sj\u00f8. Det s\u00f8kes om dispensasjon. Dispensasjon kan ikke gis dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Fordelene ved \u00e5 gi dispensasjon skal v\u00e6re klart st\u00f8rre enn ulempene. Det kan ikke dispenseres fra saksbehandlingsregler. Plan og vedtak skal if\u00f8lge form\u00e5lsbestemmelsen i plan- og bygningsloven sikre \u00e5penhet, forutsigbarhet og medvirkning. Det skal legges vekt p\u00e5 langsiktige l\u00f8sninger for samfunnet, likeverd, barn og unges oppvekstmilj\u00f8 og estetisk utforming av omgivelsene. S\u00f8ker begrunner s\u00f8knad om dispensasjon for naustet slik: Det er ogs\u00e5 etablert en flytebrygge som vist p\u00e5 situasjonskartet inkl. en landgang. Denne flytebryggen inkl landgangen benyttes i felleskap; gnr.92, bnr.177 og 62. En bredd landgang vil bedre personsikkerheten og redusere faremomentene ved Saksnummer BYGG-2023/14112 Side 5 av 9 tilkomst fra land til sj\u00f8. En bredd landgang vil ha bedre brukervennlighet, solid innfestning og holdbarhet mtp. bevegelse i sj\u00f8. Det er ogs\u00e5 vurdert hensyn til natur- og kulturmilj\u00f8, friluftsliv, landskap og andre allmenne interesser ved denne endringen i avsatt strandsonen. Omr\u00e5det er i sin helhet bebygget med n\u00f8st, kaier og brygger. Av og p\u00e5stigning er tillate, samt at det er etablert en redningsb\u00f8ye ved n\u00f8stet. Takoppl\u00f8ftet og fasadeendringen vil ikke forringe allmenn interesse mtp. at n\u00f8stet ble etablert i 1960-1970. Vi fremholder at hensynene bak lovens form\u00e5l ikke blir vesentlig tilsidesatt ved dispensasjon, og at fordelene er langt st\u00f8rre enn eventuelle ulemper, jf. pbl. \u00a719-2. V\u00e5r vurdering av dispensasjonss\u00f8knaden: Plankravet skal sikre bred, helhetlig og grundig vurdering av arealbruken i et bestemt omr\u00e5de, hvor offentlige myndigheter, grunneiere og andre ber\u00f8rte f\u00e5r anledning til \u00e5 fremme sine synspunkter i prosessen frem mot reguleringsvedtaket. Plankravet er ogs\u00e5 viktig for \u00e5 avklare overordnede forhold som infrastruktur, gr\u00f8ntomr\u00e5der med mer, f\u00f8r utbygging tillates. Av kommuneplanens bestemmelse \u00a7 32.8.1 fremg\u00e5r at friluftsomr\u00e5der merket F er forbeholdt rekreasjon. B\u00e5de form\u00e5let og byggegrensen langs sj\u00f8 skal alts\u00e5 sikre allmenne ferdsels- og friluftsinteresser. Byggegrensen skal videre verne strandsonen mot byggetiltak og terrenginngrep for \u00e5 sikre natur- og kulturmilj\u00f8, friluftsliv, landskap og allmennhetens interesser. Bestemmelsen skal ogs\u00e5 hindre at tilgjengeligheten til sj\u00f8 og vassdrag reduseres. Kommuneplanen har v\u00e6rt gjennom en grundig prosess for \u00e5 f\u00e5 fastlagt \u00f8nsket arealform\u00e5l. Endret bruk fra offentlig friluftsomr\u00e5de til privat flytebrygge er et stort avvik som vi mener m\u00e5 avgj\u00f8res i en plansammenheng. Tillatelse til flytebrygge i dette omr\u00e5det vil ogs\u00e5 ha stor presedensvirkning. Etter v\u00e5rt skj\u00f8nn vil flytebryggen endre strandsonelandskapet og f\u00f8re til at store deler av omr\u00e5det opptas til privat form\u00e5l. Landskapet rundt Lysefjorden og strandsonen med det n\u00e6re sj\u00f8omr\u00e5de er s\u00e6rlig verdifullt for friluftsliv og naturmangfold og under sterkt press for nedbygging og privatisering. Det er derfor spesielt viktig \u00e5 f\u00f8re en streng praksis p\u00e5 hvilke tiltak som kan aksepteres. Vi mener at flytebryggen vil privatisere omr\u00e5det og forringe b\u00e5de landskap og allmennhetens interesser. Vi vurderer vi at tiltaket i vesentlig grad vil tilsidesette de hensyn bestemmelsene skal ivareta. Vi ser at tiltaket har fordeler for tiltakshaver, men vi kan ikke se at tiltaket har samfunnsmessige fordeler. Tvert imot s\u00e5 vil tiltaket ha vesentlige ulemper for allmennheten ved at omr\u00e5det blir forbehold privat bruk. Ulempene vil v\u00e6re klart st\u00f8rre enn fordelene og ikke minst f\u00f8re til en uheldig presedensvirkning. 4. GENERELLE BESTEMMELSER OG KLAGEADGANG Vedtaket kan p\u00e5klages, se orientering om rett til \u00e5 klage og andre generelle bestemmelser p\u00e5 siste side. Saksnummer BYGG-2023/14112 Side 6 av 9 Med hilsen Plan- og bygningsetaten Gerd Soldal Saksbehandler Trond Haugen Seksjonsleder Dette dokumentet er godkjent elektronisk. Kopi til STATSFORVALTAREN Nj\u00f8savegen 2 6863 LEIKANGER I VESTLAND Trond Erling S\u00e6terdal Fanafjellsvegen 393 5243 FANA Saksnummer BYGG-2023/14112 Side 7 av 9 Generelle bestemmelser: Saken er behandlet etter plan- og bygningsloven med tilh\u00f8rende Rettslig grunnlag: forskrifter; byggteknisk forskrift og byggesaksforskriften. Ferdigstillelse: N\u00e5r tiltaket er ferdigstilt skal det s\u00f8kes om ferdigattest. Ferdigattest (plan- og bygningsloven \u00a7 21-10 utstedes n\u00e5r det foreligger n\u00f8dvendig sluttdokumentasjon fra ansvarlig og byggesaksforskriften kapittel s\u00f8ker. 8) Er tiltaket ikke satt i gang senest innen 3 \u00e5r etter at tillatelse er gitt, faller Bortfall av tillatelse: tillatelsen bort. Tillatelsen faller ogs\u00e5 bort hvis tiltaket innstilles i lengre (plan- og bygningsloven \u00a7 21-9) tid enn 2 \u00e5r. Orientering om rett til \u00e5 klage p\u00e5 vedtaket: Den som er part eller har rettslig klageinteresse har rett til \u00e5 klage over Klagerett: vedtaket. Klagen sendes til: Bergen kommune, Plan- og bygningsetaten, (forvaltningslovens \u00a7 28) Postboks 7700, 5020 BERGEN, eller e-post: postmottak.planogbygg@bergen.kommune.no. Klagefristen er tre uker fra den dag underretningen om vedtaket kom Klagefrist: frem til vedkommende part. Det er tilstrekkelig at klagen er postlagt (forvaltningslovens \u00a7\u00a7 29, 30 og innen fristens utl\u00f8p. Dersom klagen kommer inn etter fristens utl\u00f8p vil 31) den bli avvist. Klagen kan imidlertid tas under behandling n\u00e5r det foreligger s\u00e6rlige grunner eller klager ikke kan lastes for forsinkelsen. Rett til \u00e5 kreve begrunnelse: Dersom en part mener at vedtaket ikke er begrunnet, kan det settes (forvaltningslovens \u00a7\u00a7 24 og 25) frem krav om dette innen klagefristen utl\u00f8p. Klagen m\u00e5 nevne det vedtaket det klages over, hva som \u00f8nskes endret Klagens innhold: og v\u00e6re undertegnet av klageren eller hans fullmektig. Klagen b\u00f8r (forvaltningslovens \u00a7 32) begrunnes. Vedtaket kan gjennomf\u00f8res selv om det er p\u00e5klaget. Klager kan Utsetting av gjennomf\u00f8ring imidlertid anmode om \u00e5 f\u00e5 utsatt iverksettingen av vedtaket, inntil av vedtaket: klagefristen er ute eller klagen er avgjort. Statsforvalteren kan p\u00e5 (forvaltningslovens \u00a7 42) selvstendig grunnlag ta stilling til anmodning om utsatt iverksetting av vedtaket. Rett til \u00e5 se sakens Med visse begrensninger har partene rett til \u00e5 se dokumentene i saken. dokumenter: Det m\u00e5 ved et slikt \u00f8nske tas kontakt med Kundesenteret til Plan- og (forvaltningslovens \u00a7 11) bygningsetaten i Johannes Bruns gate 12. Rett til \u00e5 f\u00e5 veiledning: Kommunen vil kunne gi n\u00f8dvendig veiledning for at alle parter skal (forvaltningslovens \u00a7 11) kunne ivareta sine interesser p\u00e5 best mulig m\u00e5te. Det er adgang til \u00e5 kreve dekning for n\u00f8dvendige og vesentlige Kostnader ved klagen: kostnader, f. eks advokatbistand, i forbindelse med klagesaken der (forvaltningslovens \u00a7 36) vedtaket er endret til gunst for klager. Kravet m\u00e5 v\u00e6re fremsatt innen tre uker etter at underretning om det nye vedtaket er kommet frem til klager. S\u00f8ksm\u00e5l om gyldigheten av vedtaket, eller krav om erstatning som f\u00f8lge Vilk\u00e5r for \u00e5 reise sak for av vedtaket, kan ikke reises uten at en har brukt sin adgang til \u00e5 klage p\u00e5 vedtaket og klagen er avgjort av h\u00f8yeste klageinstans. S\u00f8ksm\u00e5l kan domstolene om vedtaket: likevel reises n\u00e5r det er g\u00e5tt 6 m\u00e5neder fra klage f\u00f8rste gang ble (forvaltningsloven \u00a7 27 b) fremsatt, og det ikke skyldes fors\u00f8mmelse fra klagerens side at klageinstansens avgj\u00f8relse ikke foreligger. Saksnummer BYGG-2023/14112 Side 8 av 9 Saksnummer BYGG-2023/14112 Side 9 av 9 "
}