{
  "dokument_id": "52b91c5f-d692-5df7-8aa7-ea4cbea0f69f",
  "doc_type": "case_attachment",
  "kommune": 5501,
  "tittel": "samarbeidsavtale Storfjord kommune akuttberedskap ",
  "url": "https://innsyn.tromso.kommune.no/application/getMoteDokument?dokid=2001863231",
  "tekst": "Samarbeidsavtale om akuttberedskap barnevern 1. Parter i avtalen Denne avtalen inng\u00e5s mellom Troms\u00f8 kommune som vertskommune og Storfjord kommune jfr. kommuneloven \u00a7\u00a7 20-1, 20-2, 20-4 jf.\u00a7 17-1. 2. Omfang og form\u00e5l Samarbeidsavtalen er en forlengelse av samarbeidsavtalen fra 2019-2021, 2022-2023. Ny periode gjelder fra 01.01.24 \u2013 31.12.27. Avtalen omfatter akuttberedskapen i barnevernet utenfor ordin\u00e6r arbeidstid. Ordin\u00e6r arbeidstid er i denne avtalen definert som mandag til fredag fra 08.00 \u2013 15.45 vintertid, og 08.00 \u2013 14.45 sommertid. Beredskapen omfatter julaften, nytt\u00e5rsaften og onsdag f\u00f8r p\u00e5ske fra kl. 1200 og de bevegelige helligdager inkludert 17. mai. I tillegg omfatter akuttberedskapen s\u00e6rlige tilfeller, enten uforutsett eller planlagt i samarbeid med vertskommunen. Dette etter n\u00e6rmere avtale med Storfjord kommune. 3. Myndighet, funksjon og varsling Gjennom denne avtalen overf\u00f8res barnevernets myndighet i akuttsaker etter lov om barneverntjenester med tilh\u00f8rende forskrifter utenfor ordin\u00e6r arbeidstid fra kommunedirekt\u00f8ren i Storfjord kommune til kommunedirekt\u00f8ren i vertskommunen Troms\u00f8, etter kommunelovens \u00a7 20-1. Akuttberedskapen utf\u00f8res i tr\u00e5d med f\u00f8ringer og bestemmelser i lov om barnevern. Vertskommunen forplikter seg til \u00e5 underrette Storfjord kommune om vedtak som treffes i vertskommunen med hjemmel i barnevernsloven kap.4 og som har betydning for avtalen. 4. Beskrivelser av barnevernvaktas oppgaver Barneverntjenesten i Troms\u00f8 er lokalisert i Fr Langes gt. I henhold til avtalen skal Troms\u00f8 kommunes barnevernvakt bist\u00e5 barneverntjenesten i Storfjord kommune med f\u00f8lgende oppgaver utenom kontortid: a. V\u00e6re barneverntjenestens akuttberedskap utenfor kontortid i situasjoner som krever umiddelbar bistand fra barnevernet b. Svare p\u00e5 telefoniske henvendelser p\u00e5 vegne av Storfjord kommune c. Gi r\u00e5d og veiledning til andre instanser eller privatpersoner i Storfjord kommune n\u00e5r det oppst\u00e5r behov \u00e5 iverksette tiltak for \u00e5 ivareta barn i en akutt situasjon d. Overf\u00f8re informasjon til barneverntjenesten i Storfjord om utf\u00f8rt arbeid p\u00e5 f\u00f8rste virkedag, og skrive rapport i etterkant av oppdrag e. Ta imot henvendelser som kommer via alarmtelefonen for barn og unge f. Etter p\u00e5legg utf\u00f8re vitnef\u00f8rsel i saker som bringes inn for fylkesnemnda og eventuell rettslig pr\u00f8ving g. Invitere til fagdager som er relevant for barneverntjenesten i Storfjord. Dekkes av Storfjord til selvkost. h. Troms\u00f8 kommune har tilgang til fagsystemet til barneverntjenesten og dokumenterer i saken i henhold lovkrav, rutiner og prosedyrer. Ansvaret for barnet overf\u00f8res via fagsystemet til barneverntjenesten i Storfjord kommune f\u00f8rste virkedag. 5. \u00d8konomi Grunnlaget for Storfjord kommune sin betaling til vertskommunen er de faktiske kostnader for drift av barnevernvakta, og beregnes ut fra innbyggertall i Storfjord ved hvert \u00e5rsskifte (kilde befolkningsregistret). Innbyggertallet per \u00e5r fastsettes per 01.01. For 2024 er bel\u00f8pet fastsatt til kr. 78,65 pr. innbygger, siden den kommunale deflatoren er 4,3 fra 2024. Bel\u00f8pet reguleres \u00e5rlig i forhold til beregnet l\u00f8nns- og prisvekst i kommunesektoren, f\u00f8rst gang 01.01.24. Variable kostnader: Utgifter knyttet til akuttoppdrag (overtid, reiseutgifter o.l.) kommer i tillegg til faste kostnader ved behov for \u00e5 bruke ekstravakter for \u00e5 ivareta oppgaver i Troms\u00f8 kommune. Faktura sendes etterskuddsvis til Storfjord kommune 2 ganger pr \u00e5r, pr 30.06 .0g 31.12. Fakturaadresse: Storfjord kommune, R\u00e5dhuset. Oldersletta 1, 9046 Oteren. Merkes med ressursnummer 560329. 6. Tvist Uenighet om avtalen virkeomr\u00e5de, oppgaver og \u00f8konomiske forhold s\u00f8kes l\u00f8st gjennom forhandlinger mellom partene 7. Avtalens virkningspunkt og varighet Avtalen videref\u00f8res fra 01.01.24 og gjelder fram til 31.12. 27. Avtalen kan sies opp av en av partene. Slik oppsigelse m\u00e5 skje skriftlig innen 1. juli, og gis virkning fra 1. januar p\u00e5f\u00f8lgende \u00e5r. Det gjennomf\u00f8res \u00e5rlige samarbeidsm\u00f8ter der avtalen evalueres, evaluering settes til h\u00f8st. Barnevernstjenesten i Troms\u00f8 innkaller til samarbeidsm\u00f8ter. Hvis det oppst\u00e5r vesentlige endringer i grunnlaget for vertskommunen, kan avtalen kreves reforhandlet med 3 m\u00e5neders varsel. Troms\u00f8, dato Stig Tore Johnsen Kommunedirekt\u00f8r Troms\u00f8 kommune Vedlegget er elektronisk godkjent som del av f\u00f8lgeskrivet i Troms\u00f8 kommune sitt sak- og arkivsystem Maria Figenschau Kommunedirekt\u00f8r Storfjord kommune "
}