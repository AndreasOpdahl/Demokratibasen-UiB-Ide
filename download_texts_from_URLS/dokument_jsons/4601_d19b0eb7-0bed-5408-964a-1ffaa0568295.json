{
  "dokument_id": "d19b0eb7-0bed-5408-964a-1ffaa0568295",
  "doc_type": "case_presentation",
  "kommune": 4601,
  "tittel": "Oppnevning av styrerepresentanter til Bergen Havn AS, Fl\u00f8ibanen AS og Bergen Vitensenter AS (VilVIte)",
  "url": "https://bergen.kommune.no/politikere-utvalg/api/fil/bk360/10563628/Framstilling-Oppnevning-av-styrerepresentanter-til-Bergen-Havn-AS-Floibanen-AS-og-Bergen-Vitensenter-AS-VilVIte-",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2023/234600-112 Oppnevning av styrerepresentanter til Bergen Havn AS, Fl\u00f8ibanen AS og Bergen Vitensenter AS (VilVite) Hva saken gjelder: I henhold til Byr\u00e5dets fullmakter \u00a7 5.3 vedtatt av bystyret 16.12.2020 i sak 378/20 har byr\u00e5det mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Denne saken gjelder oppnevning av styremedlemmer i tre f\u00f8lgende aksjeselskap hvor Bergen kommune har eiendeler: Bergen Vitensenter AS, Bergen Havn AS og Fl\u00f8ibanen AS. Generalforsamlingene er avholdt og styremedlemmer er oppnevnt etter valgkomiteenes innstilling i de respektive selskaper. Bergen Vitensenter AS (VilVite) Bergen kommunes eierandel er 29,56%. Selskapets form\u00e5l er \u00e5 utvikle og drive et popul\u00e6rvitenskapelig opplevelses- og l\u00e6ringssenter med utgangspunkt i teknologi, naturvitenskap, matematikk og humaniora spesielt rettet mot barn og unge, samt annen virksomhet som naturlig faller sammen med dette, herunder \u00e5 delta i samarbeid med andre selskaper og foretak med lignende virksomhet. Selskapets styre skal iht. vedtektene \u00a7 6 ha fra 5 til 9 medlemmer. Styremedlemmene velges for en periode p\u00e5 to \u00e5r. Ved suppleringsvalg kan kortere tjenestetid fastsettes. Videre fremkommer det av vedtektenes \u00a7 8 at generalforsamlingen utpeker en valgkomite p\u00e5 3 personer og at valgkomiteen innstiller styremedlemmer for generalforsamlingen. Vedtektene er vedtatt i generalforsamling 20.11.2019. Generalforsamling ble avholdt 27. mai 2024 og etter innstilling fra valgkomiteen ble f\u00f8lgende valgt: 1 Bergen Havn AS Bergen kommunes eierandel er 50%. Form\u00e5let til Bergen Havn er i henhold til vedtektene blant annet f\u00f8lgende: Ivareta og samordne havneoppgaver i eierkommunenes havnefarvann. Selskapet skal arbeide for \u00e5 utvikle havnene i regionen som attraktive havner i regional, nasjonal og internasjonal sammenheng. Selskapet skal fremme sj\u00f8veis transport av personer og gods som en effektiv, milj\u00f8vennlig og fremtidsrettet kommunikasjonsform, og legge til rette for effektiv samhandling med andre transportformer. Havneanlegg og arealer skal disponeres og utvikles med sikte p\u00e5 en best mulig ressursutnyttelse. Selskapet skal videre kunne engasjere seg i alle andre former for havnetilknyttet virksomhet, herunder samferdselssp\u00f8rsm\u00e5l og n\u00e6ringsutvikling som innenfor samarbeidsomr\u00e5det finnes hensiktsmessig og \u00f8konomisk fordelaktig for det n\u00e6ringsliv havnene skal betjene og dermed ogs\u00e5 for selskapet. Valg av styre er regulert i vedtektenes \u00a7 8: De aksjeeiervalgte medlemmene i styret velges for inntil fire \u00e5r av gangen. Valget f\u00f8lger kommunevalgperioden. Det skal v\u00e6re seks aksjeeiervalgte medlemmer av styret. Aksjeklasse A har rett til \u00e5 velge tre styremedlemmer p\u00e5 generalforsamlingen. Aksjeklasse A har ogs\u00e5 rett til \u00e5 velge et tilsvarende antall varamedlemmer til styret. Blant styremedlemmene som skal velges av Aksjeklasse A har kommunene Alver og \u00d8ygarden rett til \u00e5 utpeke ett styremedlem hver, forutsatt at kommunene er aksjeeiere i selskapet. Blant styremedlemmene som skal velges av Aksjeklasse A har kommunene Ask\u00f8y, Austrheim, Bj\u00f8rnafjorden og Fedje i fellesskap rett til \u00e5 utpeke ett styremedlem, forutsatt at kommunene er aksjeeiere i selskapet. Aksjeklasse B har rett til \u00e5 velge tre styremedlemmer p\u00e5 generalforsamlingen. Aksjeklasse B har ogs\u00e5 rett til \u00e5 velge et tilsvarende antall varamedlemmer til styret. Aksjeklasse B har rett til \u00e5 velge hvem som skal v\u00e6re styreleder. Ett styremedlem velges av og blant de ansatte i henhold til aksjeloven \u00a7 6-4 f\u00f8rste ledd. If\u00f8lge vedtektenes \u00a7 9 skal selskapet ha en valgkomite som best\u00e5r av fire medlemmer som velges av generalforsamlingen. Gjeldende vedtekter er vedtatt i generalforsamling 29. mai 2020. Bergen kommune er aksjeeier i aksjeklasse B og har rett til \u00e5 velge tre styremedlemmer og varamedlemmer p\u00e5 generalforsamlingen. 2 F\u00f8lgende innstilling fra valgkomiteen til styremedlemmer fra Bergen kommune, ble vedtatt p\u00e5 generalforsamlingen 7. mai 2024: Medlem Verv Representerer eierkommune Roger Valhammer Styreleder Bergen Hilde Dr\u00f8nen Styremedlem Bergen Renate Hjortland Styremedlem Bergen Leif Arne Str\u00f8mmen Varamedlem Bergen Fl\u00f8ibanen AS Bergen kommune har 47,36% eierandel. Fl\u00f8ibanen AS har iht vedtektene \u00a71 som form\u00e5l drift av elektrisk bane til Fl\u00f8yen og deltakelse i tilknyttet virksomhet som kan \u00f8ke banens trafikk. Styret best\u00e5r av inntil 6 medlemmer, som velges for 2 \u00e5r av gangen, jf vedtektene \u00a74. I vedtektenes \u00a7 7 fremkommer det at generalforsamlingen skal velge en valgkomite som avgir innstilling til generalforsamlingen vedr\u00f8rende forslag til kandidater til de valg som skal foretas. Gjeldende vedtekter er vedtatt i generalforsamling 30. mai 2011. Etter valgkomiteens innstilling ble f\u00f8lgende nye styremedlemmer valgt inn p\u00e5 generalforsamlingen 25. april 2024: Peggy Krantz-Underland styremedlem - valgt for 2 \u00e5r Ingrid Lydvo styremedlem - valgt for 2 \u00e5r Byr\u00e5dsleder vurdering og anbefaling/konklusjon: I vedtektene for Bergen Havn AS fremkommer det at aksjeeierklasse B dvs Bergen kommune har rett til \u00e5 velge tre styremedlemmer p\u00e5 generalforsamlingen og rett til \u00e5 velge hvem som skal v\u00e6re styreleder. I gjeldende vedtekter til de to \u00f8vrige AS\u2019ene st\u00e5r det ikke i noe om at styremedlemmer skal oppnevnes fra n\u00e6rmere angitte eiere. Byr\u00e5dsleder anbefaler byr\u00e5det \u00e5 slutte seg til de oppnevninger som er foretatt i de tre virksomhetene. Vedtakskompetanse: Byr\u00e5dets fullmakter \u00a7 5.3 vedtatt av bystyret 16.12.2020 i sak 378/20: Byr\u00e5det ivaretar funksjonen som generalforsamling i kommunens heleide aksjeselskaper. Byr\u00e5det har mandat til p\u00e5 kommunens vegne \u00e5 foresl\u00e5 styrerepresentanter i AS hvor kommunen har eierinteresser. Byr\u00e5dsleder innstiller til byr\u00e5det \u00e5 fatte f\u00f8lgende vedtak: Byr\u00e5det slutter seg til de oppnevninger som er foretatt til styrene i f\u00f8lgende virksomheter: Bergen Vitensenter AS (VilVite) Bergen Havn AS Fl\u00f8ibanen AS Dato: 18. juni 2024 3 Christine B. Meyer Byr\u00e5dsleder Dokumentet er godkjent elektronisk. Vedlegg: Bergen Vitensenter AS - valgkomiteens innstilling til generalforsamlingen Bergen Havn AS \u2013 valgkomiteens innstilling til generalforsamlingen Fl\u00f8ibanen AS \u2013 valgkomiteens innstilling til generalforsamlingen 4 "
}