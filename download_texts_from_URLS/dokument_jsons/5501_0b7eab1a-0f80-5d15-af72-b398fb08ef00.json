{
  "dokument_id": "0b7eab1a-0f80-5d15-af72-b398fb08ef00",
  "doc_type": "case_presentation",
  "kommune": 5501,
  "tittel": "Programbeskrivelse for omr\u00e5desatsingen i Kroken 2024-2028",
  "url": "https://innsyn.tromso.kommune.no/application/getMoteDokument?dokid=2001949438",
  "tekst": "Arkivsaksnr. 25/00792-1 Saksbehandler Janne Wilhelmsen Saksgang M\u00f8tedato Mangfolds- og integreringsutvalget 19.02.2025 7/25 Likestillingsutvalget 20.02.2025 8/25 Eldrer\u00e5det 20.02.2025 10/25 Kommunalt r\u00e5d for mennesker med nedsatt 21.02.2025 15/25 funksjonsevne Milj\u00f8-, idrett-, kultur- og 25.02.2025 22/25 samfunnsutviklingsutvalget Ungdomsr\u00e5det 25.02.2025 Helse- og velferdsutvalget 26.02.2025 12/25 Kommune- og byutviklingsutvalget 27.02.2025 13/25 Oppvekst- og utdanningsutvalget 28.02.2025 12/25 Hasteutvalg for fellesskap og sosial utjevning 20.02.2025 1/26 Formannskapet 04.03.2025 Programbeskrivelse for omr\u00e5desatsingen i Kroken 2024-2028 Kommunedirekt\u00f8rens innstilling til vedtak: 1. Programbeskrivelse for omr\u00e5desatsingen i Kroken 2024-2028 vedtas slik det fremkommer i vedlegg 1, med innsatsomr\u00e5dene Trygg oppvekst, Gode bo- og n\u00e6rmilj\u00f8 og Aktive innbyggere. 2. Handlingsplan for 2025 vedtas av styringsgruppen for omr\u00e5desatsingen. Stig Tore Johnsen Agnar Christensen Kommunedirekt\u00f8r Seksjonsleder 1 Hva saken gjelder Troms\u00f8 kommune signerte 11. september 2024 en intensjonsavtale med staten v/Kommunal- og distriktsdepartementet (KDD) om en omr\u00e5desatsing i bydelen Kroken (intensjonsavtalen ble vedtatt i formannskapet 25.06.24, sak 104/24). Som en del av avtalen skal Troms\u00f8 kommune utarbeide en programbeskrivelse for hele programperioden. Saksutredning Bakgrunn Statens omr\u00e5desatsinger er et virkemiddel for \u00e5 bedre milj\u00f8, boforhold og levek\u00e5r i et geografiske avgrenset omr\u00e5de. Troms\u00f8 kommune s\u00f8kte i februar 2023 om \u00e5 f\u00e5 v\u00e6re med i statens omr\u00e5desatsing og fikk i desember samme \u00e5r tilbud om \u00e5 inng\u00e5 avtale med KDD. Avtalen ble signert av dav\u00e6rende kommunal- og distriktsminister Erling Sande og ordf\u00f8rer Gunnar Wilhelmsen 11.september 2024 i Kroken. Avtalen er fem\u00e5rig og gjelder fra 2024 til 2028, med mulighet for forlengelse. Programleder for omr\u00e5desatsingen i Kroken ble tilsatt 15. oktober i 2024 og f\u00f8rste del av tilskuddet (5 millioner) ble overf\u00f8rt Troms\u00f8 kommune kort tid senere. Midlene er overf\u00f8rbare i inntil tre \u00e5r og p\u00e5 grunn av sen oppstart i 2024 er det sannsynlig at omr\u00e5desatsingen vil p\u00e5g\u00e5 inn i 2029. Innhold Alle kommuner som inng\u00e5r avtale om omr\u00e5desatsing, utarbeider en programbeskrivelse for avtaleperioden. Programbeskrivelsen er en overordnet beskrivelse av hva som skal gj\u00f8res i programmet. Siden programbeskrivelsen lages ved oppstarten er det viktig at den er overordnet nok til at den ikke legger begrensninger p\u00e5 satsingen og hva som skal gj\u00f8res. Mye av innholdet i beskrivelsen er styrt av statens f\u00f8ringer, sammen med m\u00e5lene Troms\u00f8 kommune har bestemt i s\u00f8knad og avtale. I tilsagnsbrevet til kommunen skriver KDD at programbeskrivelsen skal avklare m\u00e5l, innsatsomr\u00e5der, strategier, organisering og plan for evaluering. Programbeskrivelsen skal sendes KDD innen 15. mars 2025. Kommunen skal i tillegg utarbeide \u00e5rlige handlingsplaner som fremlegges KDD. Sammen med intensjonsavtalen og programbeskrivelsen utgj\u00f8r dette styringsdokumentene for omr\u00e5desatsingen i Troms\u00f8 kommune. M\u00e5lene for omr\u00e5desatsingen i Kroken er i avtalen (og n\u00e5 programbeskrivelsen) formulert som: Hovedm\u00e5l: Omr\u00e5dearbeidet skal bidra til styrking av helse- og livskvalitet i levek\u00e5rsutsatte omr\u00e5der. Delm\u00e5l: 1. N\u00e6rmilj\u00f8kvaliteter skal styrkes gjennom \u00e5 arbeide for aldersvennlige og attraktive m\u00f8teplasser for alle. 2. Arbeidet innrettes slik at det bidrar til et mer inkluderende samfunn med aktive deltakere. 3. Positiv omd\u00f8mmebygging skjer som et ledd i omr\u00e5deutviklingen. I programbeskrivelsen er det arbeidet videre med m\u00e5l og delm\u00e5l, gjennom \u00e5 definere tre innsatsomr\u00e5der; Trygg oppvekst, Gode bo- og n\u00e6rmilj\u00f8 og Aktive innbyggere. M\u00e5lene g\u00e5r p\u00e5 tvers av disse innsatsomr\u00e5dene, noe som skisseres i en modell og beskrivelse i programbeskrivelsen. Innsatsomr\u00e5dene er utarbeidet p\u00e5 bakgrunn av kunnskapsgrunnlaget Troms\u00f8 kommune har gjennom levek\u00e5rs- og folkehelsedata, plandokumenter i kommunen, samt dialog med tjenester og innspill fra innbyggere. Programbeskrivelsen sier ikke noe om konkrete tiltak, s\u00e5 dialog og 2 innspill er til n\u00e5 benyttet kun for \u00e5 se overordnet tematikken innspillene dreier seg om. Da fremkommer det at de tre innsatsomr\u00e5dene sammen med m\u00e5l- og delm\u00e5l, er dekkende. De tre innsatsomr\u00e5dene harmonerer ogs\u00e5 godt med hva som fremkommer i folkehelseanalysene. Programbeskrivelsen synliggj\u00f8r, i tillegg til m\u00e5l og innsatsomr\u00e5der, de strategier som m\u00e5 til for \u00e5 n\u00e5 m\u00e5lene, evaluering og organisering. Programbeskrivelsen er et overordnet strategisk dokument, s\u00e5 detaljer p\u00e5 handlingsniv\u00e5 vil ikke fremkomme her. Dokumentet skal lage rammer til \u00e5 jobbe med utvikling innenfor, og peke retning p\u00e5 arbeidet. Det skal v\u00e6re handlingsrom til \u00e5 jobbe for \u00e5 forbedre helse- og livsvilk\u00e5r i programperioden. Medvirkning vil v\u00e6re viktig i den videre prosessen, noe som ogs\u00e5 fremkommer av programbeskrivelsen. Kommunedirekt\u00f8rens vurderinger Utvikling og innovasjon i kommunen er viktig i m\u00f8te med dagens og fremtidens utfordringer - vi m\u00e5 derfor tenke nytt om sammensatte problemer. Det f\u00f8lger midler med intensjonsavtalen, men kommunen skal bidra med egeninnsats og m\u00e5 v\u00e6re \u00e5pen for \u00e5 dreie ressurser. Kommunen f\u00e5r her drahjelp av staten til \u00e5 finne nye m\u00e5ter \u00e5 arbeide med levek\u00e5rsutfordringene vi st\u00e5r overfor. KDD har som forventning at man i arbeidet med tjenesteutvikling og ressursmobilisering tester tiltak. \u00c5 teste ut tiltak, ha mulighet til \u00e5 gj\u00f8re raske justeringer og endringer er en viktig del av arbeidet med \u00e5 finne l\u00f8sninger som fungerer i praksis. KDD er tydelige p\u00e5 at fleksibilitet, evaluering og justering basert p\u00e5 tilbakemeldinger er en viktig arbeidsform i omr\u00e5desatsinger. Omr\u00e5desatsingen gir oss mulighet til \u00e5 pr\u00f8ve ut nye metoder og aktiviteter i et mindre omr\u00e5de og i mindre skala f\u00f8r de eventuelt implementeres bredere, eller avsluttes. Kommunedirekt\u00f8ren vurderer det som n\u00f8dvendig at administrasjonen f\u00e5r anledning til \u00e5 gj\u00f8re l\u00f8pende vurderinger og endringer gjennom \u00e5ret. Det innstilles derfor p\u00e5 at programbeskrivelsen vedtas politisk, mens handlingsplanen vedtas av styringsgruppen for omr\u00e5desatsingen. Et slikt handlingsrom vil kunne sikre en effektiv gjennomf\u00f8ring av tiltakene. Dette er ogs\u00e5 slik de gj\u00f8r det i de andre omr\u00e5desatsingskommunene som startet opp i 2024. Politikerne vil bli holdt l\u00f8pende orientert om fremdrift i omr\u00e5desatsingen og handlingsplanen sendes til orientering ved innsending til KDD. I 2025 er det ogs\u00e5 et tidssp\u00f8rsm\u00e5l for \u00e5 rekke \u00e5 bli ferdig med programbeskrivelse, \u00e5rsrapport for 2024 og handlingsplan for 2025, til KDDs innsendingsfrist 15. mars. Det har v\u00e6rt n\u00f8dvendig \u00e5 jobbe frem programbeskrivelsen f\u00f8rst, slik at det overordnede er p\u00e5 plass f\u00f8r handlingsniv\u00e5et. Det vil gjennom hele programperioden bli gjennomf\u00f8rt medvirkning. Valg av tiltak i de \u00e5rlige handlingsplanene vil basere seg p\u00e5 medvirkning fra innbyggere, tjenester og andre akt\u00f8rer, definerte m\u00e5l og innsatsomr\u00e5der, kommunens kunnskapsgrunnlag og planverk, samt statens f\u00f8ringer for omr\u00e5desatsingen. 2025 vil bli et \u00e5r for \u00e5 bedre kunnskapsgrunnlaget og jobbe med medvirkningsprosesser i bydelen. P\u00e5 grunn av oppstart sent har det ikke v\u00e6re tid til omfattende medvirkningsprosesser i 2024. Det vil ogs\u00e5 bli gjennomf\u00f8rt en n\u00e6rmilj\u00f8kartlegging, sosiokulturell analyse e.l. Medvirkning, kartlegging og analyse vil bli en viktig del av kunnskapsgrunnlaget for tiltak de kommende \u00e5rene. Dette inneb\u00e6rer at mange tiltak f\u00f8rst vil komme i handlingsplanen for 2026. Samtidig skal vi f\u00e5 ting til \u00e5 skje i bydelen allerede i \u00e5r. Der vil vi basere oss p\u00e5 de innspillene vi har rukket \u00e5 f\u00e5 til n\u00e5 fra innbyggere gjennom forslagskassen vi har i Kroken (postkasse p\u00e5 biblioteket, men ogs\u00e5 tilstedev\u00e6relse p\u00e5 Krokendagen og bydelskafe arrangert av FAU p\u00e5 Kroken skole), deltakelse p\u00e5 foreldrem\u00f8te i regi av FAU, m\u00f8te med bydelsr\u00e5det, samt m\u00f8ter med tjenester og akt\u00f8rer i Kroken. Handlingsplanen skal samtidig ha handlingsrom til \u00e5 starte prosesser, tiltak og prosjekter i l\u00f8pet av \u00e5ret gjennom \u00e5 ha en \u00ab\u00c5pen post\u00bb og gjennom \u00e5 sette av en pott til utlysning av n\u00e6rmilj\u00f8midler som lag, foreninger, borettslag osv. i Kroken kan s\u00f8ke p\u00e5. 3 Konklusjon Programbeskrivelsen for omr\u00e5desatsingen i Kroken vedtas. Handlingsplan vedtas av styringsgruppen for omr\u00e5desatsingen. Vedtakskompetanse Formannskapet Vedlegg Programbeskrivelse omr\u00e5desatsing Kroken 2024 - 2028 4 "
}