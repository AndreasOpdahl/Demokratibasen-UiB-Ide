{
  "dokument_id": "69985387-71a0-5a4f-90e0-206428fa6987",
  "doc_type": "case_attachment",
  "kommune": 4601,
  "tittel": "H\u00f8ringsbrev - NOU 202418 En universell tannhelsetjeneste ",
  "url": "https://bergen.kommune.no/politikere-utvalg/api/fil/bk360/11256217/Horingsbrev-NOU-202418-En-universell-tannhelsetjeneste-",
  "tekst": "Deres ref V\u00e5r ref Dato 24/3655- 2. oktober 2024 H\u00f8ringsbrev - NOU 2024:18 En universell tannhelsetjeneste Helse- og omsorgsdepartementet sender med dette NOU 2024:18 En universell tannhelsetjeneste \u2013 Harmonisering, styring og offentlig ansvar p\u00e5 h\u00f8ring. Utredningen er publisert p\u00e5 https://www.regjeringen.no/no/dokumenter/nou-2024-18/id3054538/ Tannhelseutvalget ble oppnevnt 12. august 2022 for \u00e5 g\u00e5 gjennom tannhelsefeltet. Utvalget er i mandatet bedt om \u00e5 foreta en helhetlig gjennomgang av tannhelsetjenesten, herunder organisering, finansiering og lovverket inkludert regulering og rettigheter. Form\u00e5let er \u00e5 legge frem ulike modeller for en tannhelsetjeneste som kan bidra til bedre tilgjengelighet i hele landet. Utvalget skal blant annet utarbeide og vurdere forslag som kan sikre at tann- helsetjenestene blir likestilt med andre helsetjenester, herunder modeller for egenandelstak. Dette inneb\u00e6rer \u00e5 vurdere \u00e5 \u00f8ke det offentlige ansvaret for tannhelsetjenester, for eksempel gjennom den fylkeskommunale tannhelsetjenesten, gjennom st\u00f8nad til tannbehandling over folketrygden og/eller tannhelsetjenester innlemmet i spesialisthelsetjenesten. Departementet mottok 26.september i \u00e5r NOU 2024: 18 En universell tannhelsetjeneste \u2013 Harmonisering, styring og utvidet offentlig ansvar. Departementet ber om h\u00f8ringsinstansenes syn p\u00e5 utvalgets utredninger og forslag. H\u00f8ringsinstanser H\u00f8ringsinstansene m\u00e5 gjerne videresende h\u00f8ringen til underliggende etater/virksomheter, medlemsorganisasjoner og lignende, og eventuelt informere om h\u00f8ringen p\u00e5 sin nettside, sosiale medier eller lignende. Vi oppfordrer til \u00e5 koordinere innspillene f\u00f8r de oversendes Helse- og omsorgsdepartementet i en felles h\u00f8ringsuttalelse der det er naturlig. Alle som Postadresse Kontoradresse Telefon* Avdeling Saksbehandler Postboks 8011 Dep Teatergt. 9 22 24 90 90 Kommunetjenesteavdelingen Marte Skogen 0030 Oslo Org.nr. Evje postmottak@hod.dep.no www.hod.dep.no 983 887 406 \u00f8nsker det, kan sende inn h\u00f8ringsuttalelse, selv om de ikke er f\u00f8rt opp p\u00e5 adresselisten for denne h\u00f8ringen. Oppbyggingen av utredningen og strukturering av h\u00f8ringsinnspillene Utredningen har seks hoveddeler. Den f\u00f8rste delen forklarer utvalgets mandat, sammen- setning og arbeid. Del to og tre beskriver tannhelsen og tannhelsetjenesten i Norge. Del fire handler om tjenesteutvikling og del fem om utvalgets vurdering av behovet for en reform. I del seks, \u00abFremtidens tannhelsetjeneste\u00bb, presenteres utvalgets 40 forslag til en reform som skal f\u00f8re til en universell tannhelsetjeneste. Del seks best\u00e5r ogs\u00e5 av vurderinger knyttet til organisering av den offentlige tannhelsetjenesten, samt regulatoriske, \u00f8konomiske og administrative konsekvenser. Helse- og omsorgsdepartementet ber om at dere refererer tydelig til hvilke deler av utredningen dere gir tilbakemelding p\u00e5. Innsending av h\u00f8ringssvarene H\u00f8ringsuttalelser skal sendes digitalt p\u00e5 regjeringen.no. Dette gj\u00f8res under \u00abSend inn h\u00f8ringssvar\u00bb p\u00e5 https://www.regjeringen.no/no/dokumenter/horing-nou-202418-en- universell-tannhelsetjeneste/id3056028/ H\u00f8ringsuttalelsene er offentlige og vil bli publisert p\u00e5 Helse- og omsorgsdepartementets side p\u00e5 regjeringen.no. Fristen for \u00e5 sende inn h\u00f8ringssvar er 15.mars 2025. Ved sp\u00f8rsm\u00e5l, kontakt Marte Skogen Evje Marte-Skogen.Evje@hod.dep.no Med hilsen Maren Skaset (e.f.) avdelingsdirekt\u00f8r Marte Skogen Evje seniorr\u00e5dgiver Dokumentet er elektronisk signert og har derfor ikke h\u00e5ndskrevne signaturer Side 2 "
}