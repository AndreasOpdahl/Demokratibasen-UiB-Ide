{
  "dokument_id": "05d1d691-7249-5e71-b001-a7a744d7da82",
  "doc_type": "case_attachment",
  "kommune": 4601,
  "tittel": "Statsforvalteren stadfester. 166_1345 Starefossveien 35. Klage p\u00e5 rammetillatelse",
  "url": "https://bergen.kommune.no/politikere-utvalg/api/fil/bk360/12199194/Statsforvalteren-stadfester-166-1345-Starefossveien-35-Klage-pa-rammetillatelse",
  "tekst": " V\u00e5r dato: V\u00e5r ref: 14.02.2025 2024/16629 Deres dato: Deres ref: 08.08.2024 1121045501 HARRIS ADVOKATFIRMA AS Saksbehandler, innvalgstelefon v/adv. B\u00f8rje L. Hoff Arnt Erik Nordheim, 5764 3191 Postboks 4115 Sandviken 5835 BERGEN Bergen kommune gnr. 166 bnr. 1345, Starefossveien 35. Riving og oppf\u00f8ring av bolig Vi viser til oversending fra Bergen kommune 06.11.2024, som gjelder klage p\u00e5 administrativt vedtak 23.07.2024. Klagen er framsatt innenfor fristen, og vilk\u00e5rene for \u00e5 behandle klagen er oppfylt. Statsforvalteren beklager den lange behandlingstiden, og de ulempene dette m\u00e5tte ha medf\u00f8rt. Vedtak Statsforvalteren i Vestland stadfester vedtaket fra Bergen kommune 23.07.2024, ref. BYGG-2024/13021-15, om tillatelse til riving og oppf\u00f8ring av bolig mv. p\u00e5 gbnr. 166/1345. Statsforvalterens vurdering Thomas Grieg v/Ark. Sven Gundersen (org.nr. 870 371 772) s\u00f8kte den 29.04.2024 om tillatelse og dispensasjoner for riving av bolig og garasje, samt oppf\u00f8ring av ny bolig og garasje p\u00e5 eiendommen gbnr. 166/1345, Starefossveien 35. Eiendommen er en uregulert boligeiendom p\u00e5 ca. 784 m2, og som er avsatt til boligform\u00e5l i kommunedelplan for Fjellsiden S\u00f8r (KDP-FS).1 I kommuneplanens arealdel er eiendommen avsatt til bebyggelse og anlegg, som del av den ytre fortettingssonen utenfor sentrumsomr\u00e5dene (Y1). N\u00e6rere bestemmelser til sonen er gitt i KPA \u00a7 26.4 mfl.2 S\u00f8knadene om dispensasjoner gjaldt blant annet fra planbestemmelsene i KDP-FS om utnyttingsgrad (inntil 20 %-BYA, og maksimalt 120 m2 grunnflate), og fra bestemmelser om maksimalt 12 meters fasadelengde.3 S\u00f8knaden er begrunnet med at bygningsmassen er oppdelt, og dermed gir rom for luft, siktlinjer og tilpassing. Arealoverskridelsen skyldes if\u00f8lge s\u00f8knaden at tiltaket var fors\u00f8kt tilpasset den kulturhistoriske str\u00f8kskarakteren. Bygningene er prosjektert lave, og f\u00e5r dermed st\u00f8rre grunnflate enn \u00e5 bygge i h\u00f8yden, slik flere andre hus er utformet. Sammenfattet ble det anf\u00f8rt i s\u00f8knaden at intensjonene i KDP-FS var ivaretatt, samtidig som tiltaket ville skape gode bokvaliteter, med b\u00e6rekraftig mordene arkitektur. 1 PlanID: 1559000, i kraft 19.02.2001. 2 PlanID: 65270000, i kraft 19.06.2019. 3 jf. KDP-FS \u00a7 09 a nr. 1 og nr. 2. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/8 Tiltaket var ogs\u00e5 i utgangpunktet betinget av plankrav iht. KPA2018 \u00a7 3.1. Grieg s\u00f8kte i den forbindelse om fritak fra plankravet etter unntaksbestemmelsen i \u00a7 3.3.1, ettersom tomten var under 1 500 m2. Det ble i tillegg s\u00f8kt om dispensasjon for arealbegrensningen for garasjer i KDP-FS (25 m2), samt fritak fra krav om minsteavstand mot gbnr. 166/1343, og om s\u00e6rskilt tillatelse etter vegloven \u00a7 40 og \u00a7 29. Dette bare viser vi til. Gjenboerne Wilhelm og Anita Giertsen (gbnr. 166/1344) v/adv. Susanne Nyborg Bjelland innga merknader til tiltaket 06.05.2024. Giertsen pekte blant annet p\u00e5 at Starefossveien 35 er villaklausulert i skj\u00f8tet fra 1959, og at omr\u00e5det er underlagt hensynssone for bevaring av kulturmilj\u00f8.4 Byantikvaren frar\u00e5der generelt riving av bygninger i sonen, og har ogs\u00e5 gjort det i en tidligere konkret sak p\u00e5 den samme eiendommen. Nybygget er dessuten for stort. Grunnflaten p\u00e5 f\u00f8rste etasje utgj\u00f8r ca. 235 m2, og fasadelengen p\u00e5 underetasjen er hele 26 meter. Tiltaket forholder seg ikke sk\u00e5nsomt til hverken naturlige eller bygde omgivelser. Vi viser til merknaden, som ble kommentert og im\u00f8teg\u00e5tt av ansvarlig s\u00f8ker 24.05.2024. Bergen kommune innvilget rammetillatelse den 23.07.2024, jf. opplistingen av godkjente tiltak i vedtaksbrevet pkt. 2: Det gis rammetillatelse til: \u2022 Riving av eksisterende bolig og garasje, 163+20 BRA-m2 \u2022 Oppf\u00f8ring av ny bolig (2. etg. + hems) og garasje, 256 BYA-m2, 356 BRA-m2 o 2 parkeringsplasser i garasje og 1 p\u00e5 bakke o evig gr\u00f8nn vegetasjon vegg, 7800 mm \u2022 Endret avkj\u00f8rsel for 166/1343 og 166/1345 \u2022 Riving av garasje (19 BRA-m2) p\u00e5 nabotomt 166/1343 (starefossen 33) o Etablering av 2 biloppstillingsplasser p\u00e5 bakke Kommunen innvilget i tillegg n\u00f8dvendige dispensasjoner fra krav til grunnflate, fasadelengde og st\u00f8rrelse p\u00e5 garasje, jf. KDP-FS \u00a7 06 og \u00a7 09, samt unntak fra plankrav i henhold til KPA \u00a7 3.3.1. Unntaket ble begrunnet med den innsendte stedsanalysen og arkitekturbeskrivelsen, som if\u00f8lge kommunen underbygget at tiltaket var i samsvar med langsiktig bystruktur og kvalitetskrav i KPA. Dispensasjonene ble begrunnet med at nybygget best\u00e5r av to etasjer, der underetasjen er delvis nedgravd, og at dette dermed ville dempe virkningen av b\u00e5de areal- og lengdeoverskridelsen. For s\u00e5 vidt gjaldt garasjen (50 m2 BRA/BYA) viste kommunen til at KDP-FS \u00a7 06 er ment \u00e5 \u00e5pne for garasjer, og dermed forebygge gateparkering, samtidig som str\u00f8kskarakteren ivaretas. Begrensningen p\u00e5 inntil 25 m2 gjenspeiler derimot ikke dagens bruk av garasjer, eller st\u00f8rrelsen p\u00e5 nye biler. Selv om garasjen var st\u00f8rre enn det som ellers var vanlig, og inneholdt et treningsrom, mente kommunen det var en fordel at garasjen var prosjektert for \u00e5 harmonere med hovedhuset. Statsforvalteren viser ellers til vedtaksbrevet, som forutsettes kjent for partene i saken. Wilhelm og Anita Giertsen klaget p\u00e5 vedtaket 08.08.2024, jf. din fristavbrytende e-post av samme dato, med tilslutning fra nabo Anne Kristine Neumann. Utfyllende begrunnelse for klagen ble ettersendt 30.08.2024. Giertsen anf\u00f8rer i hovedtrekk at totalomfanget er for stort. Det vil v\u00e6re fullt mulig \u00e5 realisere en alminnelig bolig p\u00e5 tomten, med gode kvaliteter, uten \u00e5 bryte med f\u00f8ringene for bevaring av 4 Jf. KPA2018 \u00a7 35.5 (sone 570), gitt med hjemmel i pbl. \u00a7 11-8 bokstav c. Side: 3/8 str\u00f8kskarakteren. Giertsen understreker ogs\u00e5 at KDP-FS har egne rettsvirkninger, selv om kommunen gir unntak fra plankravet i KPA, og at disse b\u00f8r h\u00e5ndheves for \u00e5 sikre medvirkning fra borgerne. Selv om eiendommen er uregulert, f\u00f8lger det et noks\u00e5 detaljer regelsett av KDP-FS og KPA mfl., herunder fortettingssonene og hensynssonene for kulturmilj\u00f8, som samlet sett gir klare f\u00f8ringer for b\u00e5de estetikk, utnyttelse og str\u00f8kstilpassing. Dette framkommer ogs\u00e5 ved at Starefossveien 35 er underlagt en privatrettslig villaklausul i skj\u00f8tet for eiendommen. Selv om fasaden er delt opp, og det er gjort forbedringer sammenlignet med en tidligere s\u00f8knad, er det ikke disse avb\u00f8tende tiltakene som er det relevante vurderings- og sammenligningsgrunnlaget i saken, men hensynene bak de bestemmelsene som fravikes. Det anf\u00f8res ogs\u00e5 at kommunen har lagt st\u00f8rre vekt p\u00e5 mulighetene for \u2018gr\u00f8ntgrep\u2019 i denne saken, enn det som ellers er vanlig i andre saker. Totalomfanget er ikke konkret dr\u00f8ftet, og interesseavveiningen er dessuten tynn. Det er tilsynelatende ikke gjort noen vurderinger av konsekvensene ved et positivt vedtak. Det er ikke lagt vekt p\u00e5 kulturminneverdien, og fordelene er i hovedsak privatrettslige, slik Giertsen ser det. Det antydes ogs\u00e5 at tiltakshavaren kan ha spekulert i \u00e5 la eiendommen forfalle, for \u00e5 lettere kunne oppn\u00e5 tillatelse til riving og nyoppf\u00f8ring. Oppsummert anf\u00f8rer Giertsen at ingen at vilk\u00e5rene for \u00e5 dispensere er oppfylte, jf. plan- og bygningsloven \u00a7 19-2, og at det ogs\u00e5 er mangler ved det konkrete skj\u00f8nnet. Vi viser til klagen. Bergen kommune har vurdert klagen, men har ikke funnet grunn til \u00e5 endre vedtaket 23.07.2024. Klagen ble imidlertid forbedret og videresendt til Byr\u00e5det f\u00f8r kommunen hadde mottatt den supplerende klagen. Deler av kommunens forberedende klagebehandling framst\u00e5r derfor i stor grad som en form for egenkontroll. Ved Byr\u00e5dets behandling ble fagetatens vurderinger tiltr\u00e5dt. Byr\u00e5det fant heller ikke at den supplerende klagen \u2013 som p\u00e5 dette tidspunktet var mottatt \u2013 ga grunnlag for ytterligere utredninger. Saken ble deretter behandlet av Utvalg for milj\u00f8 og byutvikling i m\u00f8te 23.10.2024 under sak 357/24, der utvalget opprettholdt vedtaket om rammetillatelse. Vi viser ellers til sakstilfanget i sin helhet. Statsforvalteren har ogs\u00e5 mottatt avsluttende merknader fra Giertsen og Neumann, jf. ditt brev datert 05.12.2024. Merknaden er forelagt for tiltakshaversiden, som ikke har funnet grunn til \u00e5 framsette ytterligere kommentarer. Regelverk Statsforvalteren i Vestland er delegert myndighet til \u00e5 avgj\u00f8re klager p\u00e5 enkeltvedtak etter plan- og bygningsloven, jf. plan- og bygningsloven \u00a7 1-9 og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Det framg\u00e5r av plan- og bygningsloven \u00a7 11-6 at kommune- og kommunedelplanen er bindende for nye eller utvidelse av eksisterende tiltak. Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsene tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i ellet i medhold av plan- og bygningsloven. Kommunen kan ikke dispensere dersom hensynene bak Side: 4/8 bestemmelsen det dispenseres fra, nasjonale eller regionale interesser, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Hensynet til presedens, alts\u00e5 hvilken praksis kommunen har valgt for n\u00e5r de \u00f8nsker \u00e5 gi dispensasjon, blir ogs\u00e5 bare aktuelt dersom vilk\u00e5rene i \u00a7 19-2 er oppfylt. Dersom vilk\u00e5rene er oppfylt \u00abkan\u00bb kommunen gi dispensasjon, jf. \u00a7 19-2 f\u00f8rste ledd. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Statsforvalterens vurdering Det er p\u00e5 det rene at tiltaket er i strid med kommunedelplanens bestemmelser om utnyttingsgrad, fasadelengde og st\u00f8rrelse p\u00e5 garasje, jf. KDP-FS \u00a7 09 a nr. 1 og nr. 2, jf. \u00a7 06 pkt. 7. De aktuelle bestemmelsene er gjengitt i rammetillatelsen 23.07.2024 og har f\u00f8lgende: \u00a7 09 a nr. 1 Bebyggelsen skal v\u00e6re \u00e5pen villamessig. Maksimalt bebygd areal skal v\u00e6re 20% BYA, dog ikke st\u00f8rre enn 120 m2 grunn-flate. Mindre tilbygg kan tillates utover dette for \u00e5 gj\u00f8re det mulig \u00e5 dele store eneboliger i mindre enheter. \u00a7 09 a nr. 2 Bygningenes fasadelengde mot byen skal v\u00e6re maksimalt 12 meter. Der det er gunstig for terrenginngrep og i tr\u00e5d med omkringliggende bebyggelse, kan bebyggelse p\u00e5 to parseller trekkes sammen, med samlet lengde maksimalt 18 meter. [...] \u00a7 06 pkt. 7, sjette ledd Enkeltst\u00e5ende private garasjer og uthus skal ikke v\u00e6re st\u00f8rre enn 25 m2, og innarbeides i terreng der det er mulig. Videre er tiltaket i strid med plan- og bygningsloven \u00a7 29-4, men er ikke betinget av dispensasjon fra bestemmelsen, idet hjemmelshaver av gbnr. 166/1343 har gitt skriftlig samtykke til plasseringen, jf. \u00a7 29-4 tredje ledd bokstav a. Tiltaket er ogs\u00e5 i utgangspunktet reguleringspliktig, jf. KPA \u00a7 3.1, men kan unntas etter skj\u00f8nn dersom kriteriene i \u00a7 3.3.1 er ivaretatt. Vi tar innledningsvis ellers med at tiltaket er avhengig av s\u00e6rskilt tillatelse etter vegloven \u00a7 30, jf. \u00a7 29, samt etter \u00a7\u00a7 40 til 43, og at slik tillatelse er innvilget av Bymilj\u00f8etaten i eget vedtak datert 02.07.2024. Statsforvalteren er ikke klageinstans for det kommunale vedtaket etter vegloven.5 Vi g\u00e5r derfor ikke n\u00e6rmere inn p\u00e5 dette, men tar i det f\u00f8lgende stilling til de innvilgede dispensasjonene etter plan- og bygningsloven. De ulike dispensasjonene m\u00e5 ogs\u00e5 sees i sammenheng med unntaket fra plankravet. N\u00e5r noen s\u00f8ker om \u00e5 utf\u00f8re et tiltak i strid med det som f\u00f8lger av lov- og plangrunnlaget, er utgangspunktet at s\u00f8knaden skal avsl\u00e5s, med mindre de rettslige vilk\u00e5rene for \u00e5 dispensere er oppfylt, og kommunen etter en konkret vurdering finner \u00e5 kunne innvilge slik dispensasjon. 5 Vegloven \u00a7 11 f\u00f8rste ledd, jf. \u00a7 9 tredje ledd og fvl. \u00a7 28. Side: 5/8 Statsforvalteren legger til grunn at hovedhensynet bak bestemmelsene om utnyttingsgrad, er \u00e5 regulere forholdet mellom tomtearealet og bebyggelsen, p\u00e5 en m\u00e5te som ikke endrer karakteren av str\u00f8ket. Dette kommer til utrykk ved at \u00a7 09 a nr. 1 b\u00e5de gir en absolutt ramme p\u00e5 120 m2 bebygd areal, som \u00e5pner for eneboliger av en gitt st\u00f8rrelse og bygningstype, og i tillegg en relativ begrensning (20 %-BYA), som er ment \u00e5 bevare en relativt \u00e5pen bebyggelse. At nettopp str\u00f8kskarakteren har v\u00e6rt et sentralt form\u00e5l, st\u00f8ttes ogs\u00e5 av andre deler av bestemmelsen, der det framkommer at bebyggelsen skal v\u00e6re \u00ab\u00e5pen villamessig\u00bb. Bebyggelsen langs Starefossveien synes i stor grad \u00e5 ha et slikt m\u00f8nster med frittst\u00e5ende boligbygg p\u00e5 romslige tomter. Dette tilsier at hensynene bak bestemmelsen gjelder. Avviket fra den tillatte utnyttelsen er betydelig. I absolutt forstand er det tale om 256 m2, alts\u00e5 mer enn en dobling av maksimal \u00abgrunn-flate\u00bb. Relativt sett er overskridelsen ikke like stor, dels p\u00e5 grunn av den tiltenkte arealoverf\u00f8ringen mellom Starefossveien 33 og 35, og som det er satt vilk\u00e5r om m\u00e5 v\u00e6re gjennomf\u00f8rt f\u00f8r igangsettingstillatelse kan gis.6 Overskridelsen er like fullt n\u00e6r 140 % ogs\u00e5 i relative termer.7 Ved slike overskridelser skal det relativt lite til f\u00f8r den etablerte bygningsstrukturen utfordres, slik at hensynene bak planbestemmelsen settes vesentlig til side. Dersom tiltaket likevel skal kunne sies \u00e5 v\u00e6re tilstrekkelig tilpasset str\u00f8ket, krever dette gode arkitektoniske grep. Dette oppfatter vi ogs\u00e5 er selve kjernen i klagernes anf\u00f8rsler, og at tiltaket nettopp ikke ivaretar hensynet til den s\u00e6rpregende bebyggelsen i Fjellsiden. Det er selvf\u00f8lgelig ogs\u00e5 riktig slik klagerne anf\u00f8rer, at tiltaket m\u00e5 vurderes mot hensynene bak plangrunnlaget \u2013 ikke om tiltaket er \u2018bedre eller verre\u2019 en et tidligere oms\u00f8kt prosjekt p\u00e5 tomten.8 Vi finner derimot ikke holdepunkter for at kommunen har lagt feil vurderingstema til grunn, men nettopp tatt utgangspunkt i hensynene som KDP-FS er ment \u00e5 ivareta. Det er for det f\u00f8rste relevant at deler av bygningskroppen er nedfelt i terrenget, slik at det fra gateplan skapes et mer \u00e5pent inntrykk, med luft \u00abmellom\u00bb boligen og garasjedelen. N\u00e6rvirkningen av ny bebyggelse, sett fra Starefossveien i gateperspektiv, m\u00e5 antas \u00e5 v\u00e6re ett av flere sentrale hensyn bak bestemmelsene om utnyttingsgrad. Kommunen har i s\u00e5 m\u00e5te lagt vekt p\u00e5 at dersom den nedsenkede underetasjen holdes utenfor beregningen, vil den relative utnyttingsgraden v\u00e6re 19,5 %-BYA, istedenfor 27,6 %. Beregningen er kun teoretisk \u00f8velse, den reelle utnyttingsgraden vil selvf\u00f8lgelig v\u00e6re uendret, men grepet er like fullt egnet til \u00e5 st\u00f8tte opp om de hensynene som ligger til grunn for planbestemmelsen i \u00a7 09 a nr. 1. Tiltaket m\u00e5 videre vurderes i lys av bestemmelsesomr\u00e5de #4 og hensynssone H570_2 i kommuneplanens arealdel.9 Av f\u00f8rstnevnte f\u00f8lger det at bebyggelsens egenart og s\u00e6rpregede kulturmilj\u00f8 skal opprettholdes, og at den eksisterende bebyggelsen skal v\u00e6re \u00abpremissgivende\u00bb for byggeh\u00f8yder, volum og bebyggelsesstruktur. Retningslinjene til hensynsynsonen overlapper til en viss grad med dette, jf. \u00a7 35.5 og vedlegg 4 til KPA med utfyllende retningslinjer. Om Fjellsiden heter det i retningslinjene (s. 9): \u00ab... 5.5. Fjellsiden Boligomr\u00e5de dominert av eneboliger oppf\u00f8rt mellom 1930 og 1970, men ogs\u00e5 tomannsboliger og lavrekkehus. For- og bakhager/gr\u00f8ntomr\u00e5der bidrar til en gr\u00f8nn og helhetlig byromsvegg med 6 Rammetillatelsen pkt. 2.3, (154 m2). 7 27,6 [%-BYA] / 20 = 1,38. 8 jf. avslag datert 25.09.2024, kommunens ref. BYGG-2023/12347. 9 Jf. KPA \u00a7 38.3.1; Historiske omr\u00e5der, og \u00a7 35.5; hensynssone for sikring og ivaretakelse av kulturmilj\u00f8. Side: 6/8 relativt enhetlig struktur. Der er gode arkitektoniske kvaliteter i bebyggelsen. Omr\u00e5dets karakter av sm\u00e5husbebyggelse skal bevares. St\u00f8rre bygningsvolumer skal unng\u00e5s i omr\u00e5det. Alle tiltak skal vurderes ut fra terrengtilpasning og fjernvirkninger p\u00e5 byens profil. ...\u00bb Kriteriene har et relativt tungt innslag av b\u00e5de arkitekts- og kulturminnefaglig skj\u00f8nn, f\u00f8r og fremst av stor lokal verdi. Statsforvalteren legger derfor stor vekt p\u00e5 Byantikvarens vurdering, jf. uttalelse datert 05.07.2024. Det framheves her at den eksisterende bygningen har stor verdi som del av det karakteristiske boligomr\u00e5det, og bebyggelsen rundt har sv\u00e6rt gode og langt p\u00e5 veg helhetlige kvaliteter, b\u00e5de arkitektonisk og landskapsmessig. Til tross for at Byantikvaren i utgangspunktet er negativ til riving, konkluderes det med at det f\u00f8rst og fremst er helheten av det homogene bygningsmilj\u00f8et som har st\u00f8rst verdi, mens boligen p\u00e5 tiltakseiendommen har \u00abredusert arkitektonisk og kulturhistorisk egenverdi\u00bb. Hva gjelder det oms\u00f8kte nybygget, framheves det at prosjektet g\u00e5r langt i \u00e5 ivareta siktlinjer fra andre eiendommer, og har et godt samspill mellom bebyggelse, gr\u00f8ntdrag og terreng. Statsforvalteren mener at uttalelsen underbygger bygningsmyndighetenes konklusjon om at hensynene bak KDP-FS \u00a7 09 a nr. 1 om utnyttingsgrad, ikke blir vesentlig tilsidesatt. Vi har kommet til samme resultat, slik at det f\u00f8rste vilk\u00e5ret i plan- og bygningsloven \u00a7 19-2 andre ledd er oppfylt. N\u00e5r det gjelder bestemmelsene om maksimal fasadelengde mot byen, legger vi til grunn at \u00a7 09 a nr. 2, i motsetning til nr. 1, f\u00f8rst og fremst er ment \u00e5 regulere fjernvirkningen av tiltaket, og bevare landskapsopplevelsen av Fjellsiden som villastr\u00f8k, sett fra bysiden. Overskridelsen fra 12-meterkravet er ogs\u00e5 vesentlig, men dette er ikke n\u00f8dvendigvis avgj\u00f8rende for adgangen til \u00e5 dispensere. Som ellers ved s\u00f8knader om dispensasjon er det hensynet bak den aktuelle forbudsbestemmelsen, og konsekvensene ved \u00e5 fravike forbudet, som er det sentrale. Statsforvalteren viser her p\u00e5 nytt til at bygningskroppen er delvis nedfelt i terrenget, der underetasjen er oms\u00f8kt med evig gr\u00f8nn vegetasjonsvegg p\u00e5 7,8 meter. Med disse grepene vil tiltaket ikke skille seg ut, sett fra byrommet. Hensynene bak bestemmelsen i KDP-FS settes ikke vesentlig til side, slik kommunen ogs\u00e5 har kommet til. Statsforvalteren tar samtidig med at st\u00f8rrelsen p\u00e5 garasjen, som ogs\u00e5 er betinget av dispensasjon, virker \u00e5 v\u00e6re utformet p\u00e5 denne m\u00e5ten, nettopp for \u00e5 underst\u00f8tte de arkitektoniske n\u00e6r- og fjernvirkningene av tiltaket, og tilpasse de ulike bygningsvolumene til hverandre. St\u00f8rrelsen til tross, er det alts\u00e5 \u00f8nsket om lik takvinkel og utforming p\u00e5 b\u00e5de huset og garasjen som utl\u00f8ser garasjens h\u00f8yde og bredde. Hensynet med bestemmelsen, hvor det i det hele tatt er \u00e5pnet for \u00e5 bygge garasje p\u00e5 egen eiendom, er if\u00f8lge kommunen \u00e5 forebygge gateparkering. Videre er begrensningen p\u00e5 25 m2 for det f\u00f8rste satt for \u00e5 sikre at garasjer underordner seg hovedhuset, og for det andre ikke f\u00f8rer til at hensynene bak utnyttingsgraden i \u00a7 09 a nr. 1, utfordres ytterligere. Som vi har v\u00e6rt inne p\u00e5, vil mulige negative n\u00e6r- og fjernvirkninger av tiltaket v\u00e6re begrenset av de arkitektoniske grepene som er foretatt. Den oms\u00f8kte garasjel\u00f8sningen bidrar etter v\u00e5rt syn positivt til disse kvalitetene, og f\u00f8rer ikke til at hensynene bak KDP-FS \u00a7 06 settes vesentlig til side. Vilk\u00e5ret i plan- og bygningsloven \u00a7 19-2 andre ledd er oppfylt. Fordelene og ulempene ved \u00e5 dispensere, etter v\u00e5rt syn for alle de tre bestemmelsene, m\u00e5 vurderes i lys av hensynene bak plankravet i KPA \u00a7 3.1, og den helt konkrete arkitektoniske utformingen og tilpassingen som er foretatt. Det avgj\u00f8rende for kommunens fritak, jf. bokstav a til e, som alle vurderes som ivaretatt, er at prosjektet etter kommunes skj\u00f8nn har f\u00e5tt en god tilpassing, prosjektert og basert etter Byantikvarens r\u00e5dgivningstjenester, og fremst\u00e5r som sm\u00e5husbebyggelse Side: 7/8 best\u00e5ende av hovedbygg og garasje. Slik vi ser det, virker de ulike dispensasjonene som er oms\u00f8kt og innvilget, sammen for \u00e5 gi denne arkitektoniske tilpasningen. Denne helheten framheves som en fordel i rammetillatelsen, b\u00e5de for overskridelsen av utnyttingsgraden, fasadelengden og st\u00f8rrelsen p\u00e5 garasjen.10 Utenom kulturmilj\u00f8verdien som de eksisterende bygningene utgj\u00f8r for helheten langs Starefossveien, og som er grundig vurdert av Byantikvaren, ser Statsforvalteren f\u00e5 relevante arealbruksulemper ved \u00e5 dispensere. Vi er i den forbindelse ikke enig i klageanf\u00f8rselen om at tiltaket har virkninger for KDP-FS utover det aktuelle n\u00e6rmilj\u00f8et, eller at det er behov for st\u00f8rre medvirkning gjennom en planprosess. Vi legger ogs\u00e5 vekt p\u00e5 at omr\u00e5det er uregulert, og at innrettelseshensyn for naboer og gjenboere, ikke veier like tungt i omr\u00e5det hvor arealbruken ikke er avklart i detalj, og kommuneplanen legger overordnede rammer for en viss fortetting.11 Fordelene ved \u00e5 dispensere er etter v\u00e5rt syn klart st\u00f8rre enn ulempene, slik at begge de rettslige vilk\u00e5rene i plan- og bygningsloven \u00a7 19-2 andre ledd er oppfylte. N\u00e5r vilk\u00e5rene er oppfylte, \u00abkan\u00bb kommunen dispensere, jf. \u00a7 19-2 f\u00f8rste ledd. Skj\u00f8nnet er fritt, men b\u00f8r grunngis, s\u00e6rlig dersom de bestemmelsene som fravikes, selv legger opp til en mer helhetlig vurdering av n\u00e6romr\u00e5det og framtidige virkninger. I klageomgangen har kommunen kommentert at det \u00ab... ikke [er] forhold i saken som tilsier at dispensasjon ikke b\u00f8r innvilges ...\u00bb. Det er ikke entydig hvilke momenter kommunen har lagt vekt p\u00e5, men slik vi oppfatter det, anses et positivt vedtak ikke \u00e5 ha vesentlige negative presedensvirkninger. S\u00e5 konkret som tiltaket er utformet og tilpasset den spesifikke tomten, virker en slik slutning riktig. Vi finner heller ikke holdepunkter for at tiltaket vil ha vesentlige negative virkninger for naboene og gjenboernes, men at de respektive tilst\u00f8tende eiendommene beholder tilfredsstillende kvaliteter. Ved vurderingen av om dispensasjonene b\u00f8r gis, har vi ogs\u00e5 lagt vekt p\u00e5 hensynet til det lokale selvstyret, jf. forvaltningsloven \u00a7 34. Klagen har etter dette ikke f\u00f8rt fram, og vi har stadfestet kommunens vedtak datert 23.07.2024. Vedtaket p\u00e5 side 1 i dette brevet er endelig og kan ikke p\u00e5klages videre, jf. forvaltningsloven \u00a7 28 tredje ledd. Med hilsen Stine Ross Ids\u00f8 Arnt Erik Nordheim seniorr\u00e5dgiver seniorr\u00e5dgiver Dokumentet er elektronisk godkjent 10 Rammetillatelsen 23.07.2024, s. 15, 17 og 19. 11 jf. KPA \u00a7 26.4 mfl. Side: 8/8 Kopi til: GUNDERSEN SVEN Postboks 6134 5892 BERGEN Thomas Thome Grieg Washingtons Vei 11 5019 Bergen Bergen kommune Postboks 7700 5020 BERGEN Wilhelm Jens Giertsen Starefossveien 34 5019 Bergen Anne Kristine Neumann Starefossveien 37 5019 Bergen "
}