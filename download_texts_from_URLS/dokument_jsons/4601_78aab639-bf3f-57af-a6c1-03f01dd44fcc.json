{
  "dokument_id": "78aab639-bf3f-57af-a6c1-03f01dd44fcc",
  "doc_type": "meeting_minutes",
  "kommune": 4601,
  "tittel": "Protokoll kommunalt r\u00e5d for personer med funksjonsnedsettelse 06.02.2024",
  "url": "https://bergen.kommune.no/politikere-utvalg/api/fil/bk360/9878393/Protokoll-kommunalt-rad-for-personer-med-funksjonsnedsettelse-06-02-2024",
  "tekst": " BERGEN KOMMUNE Protokoll Kommunalt r\u00e5d for personer med funksjonsnedsettelse Den 06. feb. 2024 holdt kommunalt r\u00e5d for personer med funksjonsnedsettelse m\u00f8te i Bergen r\u00e5dhus, m\u00f8terom Store Milde. Til stede: Alexander Lunde Petersen Kari Tungesvik Bj\u00f8rn Greve Ellinor Hj\u00f8rnevik Geir Ivar Kavlie \u00c5slaug Kalstad Michael S\u00f8nnesyn Sonja Ljostveit S\u00e6bj\u00f8rn S\u00e6bj\u00f8rnsen Jens-Olav Johannessen (vara) Forfall: Olaug Nilssen Fra administrasjonen: Prosjektleder Jennifer Mc Neany (til sak 15/24), prosjektleder H\u00e9ctor Pi\u00f1a Barrios (til sak 16/24), byr\u00e5d Eivind N\u00e6vdal-Bolstad (til sak 21/24), M\u00f8teleder: Sonja Ljostveit Sekret\u00e6r: Ragnhild Hvoslef Kr\u00fcger M\u00f8tet startet kl. 13:00 og ble hevet kl. 16:30 1 Saksliste Saksnr. Arkivsak Sakstittel Side 12/24 2023/280752-7 Godkjenning av innkalling og saksliste 3 13/24 2023/280752-8 Godkjenning av protokoll 3 14/24 2023/280754-5 Skriftlige orienteringer 3 15/24 2023/280756-15 Varden skole. Skisseprosjekt 4 16/24 2023/283884-10 Gimle oppveksttun - Behovskartlegging 5 17/24 2023/280756-13 Forslag til forskrift om m\u00e5lform ved den enkelte 6 grunnskole i Bergen 18/24 2023/283884-7 Forvaltningsrevisjon av Bergen legevakt 6 19/24 2023/283884-8 Marineholmen. Detaljreguleringsplan 7 20/24 2023/283884-9 Redegj\u00f8relse om informasjon til befolkningen i 8 en krisesituasjon, med vekt p\u00e5 personer med funksjonsnedsettelser 21/24 2023/280756-12 Byr\u00e5dens halvtime: byr\u00e5d for finans 8 22/24 2023/280756-11 Budsjett 2025 9 23/24 2023/280756-14 Organisering av r\u00e5dets arbeid 10 24/24 2023/280756-17 Byen for alle prisen 2023 10 25/24 2023/280756-16 \u00c5rsmelding 2023 10 26/24 2023/280754-6 Eventuelt 10 M\u00f8tet startet med \u00e5pen halvtime. Annett Garvik tok opp sp\u00f8rsm\u00e5let om universell utforming i Bergen kommune, om tidsplan for plan for universell utforming og om eksempler fra Stavanger kommune. 2 12/24 Godkjenning av innkalling og saksliste Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 12/24 og fattet f\u00f8lgende vedtak: Innkalling og saksliste godkjennes 13/24 Godkjenning av protokoll Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 13/24 og fattet f\u00f8lgende vedtak: Protokoll fra m\u00f8te 9. januar godkjennes 14/24 Skriftlige orienteringer Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 14/24 og fattet f\u00f8lgende vedtak: Informasjonen tas til orientering Skriftlige orienteringer Brev fra r\u00e5det og eventuell oppf\u00f8lging \u2022 Feriereiser for personer med utviklingshemming Brev til utvalg for helse og sosial Vedtaksskriv fra utvalg for helse og sosial \u2022 \u00c5stveit skole Innspill til Etat for utbygging \u2022 Haugland bofelleskap Innspill til Etat for utbygging \u2022 Menneskerettighetene til personer med funksjonsnedsettelser Sp\u00f8rsm\u00e5l til byr\u00e5dsleder \u2022 Svar p\u00e5 skriftlig sp\u00f8rsm\u00e5l om tilgjengelige l\u00e6remidler Sp\u00f8rsm\u00e5l til byr\u00e5dsavdeling for barnehage og skole \u2022 Svar p\u00e5 skriftlig sp\u00f8rsm\u00e5l om baseskoler Innspill til byr\u00e5dsavdeling for barnehage og skole Svar fra byr\u00e5dsavdeling for barnehage og skole \u2022 Svar p\u00e5 skriftlig sp\u00f8rsm\u00e5l om parkeringsplass ved Familiens hus i M\u00f8llendalsveien Innspill til byr\u00e5dsavdeling for byutvikling \u2022 Planinitiativ Kulturkvartalet Verftet Innspill til planfirma \u2022 Strategi for fastlegeordningen H\u00f8ringsinnspill til byr\u00e5dsavdeling for helse og sosial 3 \u2022 Omr\u00e5dereguleringsplan Dokken s\u00f8r. H\u00f8ringsinnspill til Plan- og bygningsetaten Svar p\u00e5 skriftlige sp\u00f8rsm\u00e5l \u2022 Svar p\u00e5 skriftlig sp\u00f8rsm\u00e5l nr 48 fra Katrine N\u00f8dtvedt (MDG) om kollektivtrafikken. Utvalg for milj\u00f8 og byutvikling \u2022 Svar p\u00e5 skriftlig sp\u00f8rsm\u00e5l nr 4 fra Ingrid Nergaard Fjeldstad (V) om innfartsparkeringsplasser. Utvalg for milj\u00f8 og byutvikling 15/24 Varden skole. Skisseprosjekt Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 15/24 og fattet f\u00f8lgende vedtak: F\u00f8lgende brev sendes til Etat for utbygging R\u00e5det har f\u00f8lgende innspill til det videre arbeidet med Varden skole \u2022 Innvendig p\u00e5 skolen Er det mulig \u00e5 planlegge auditoriet slik at stolene p\u00e5 f\u00f8rste rad kan fjernes/flyttes? Det vil gj\u00f8re det mulig for rullestolbrukere \u00e5 sitte som del av en gruppe og \u00e5 kunne ha noe valgfrihet i hvor de sitter. Det er viktig med god lyddemping. Et godt lydmilj\u00f8 er viktig for alle, men kan v\u00e6re spesielt viktig for elever med kognitive utfordringer. Her ser det ut som om man planlegger st\u00f8rre omr\u00e5der som kan deles opp ved hjelp av skyved\u00f8rer. Hvordan har man tenkt \u00e5 lyddempe disse? Erfaringsmessig kan det lett bli st\u00f8yproblematikk med en slik oppdeling. I beskrivelsen st\u00e5r det at man skal ha en l\u00f8fteplattform. R\u00e5det vil anbefale at man pr\u00f8ver \u00e5 lage heis med heissjakt. Dette er det mest solide og ogs\u00e5 tryggest for sm\u00e5 barn. Dersom man lager l\u00f8fteplattform er det viktig at den er stor nok og at en eventuell trykknappmekanisme lages slik at man ikke trenger stor h\u00e5ndkraft for \u00e5 kunne bruke den. For \u00e5 sikre universell utforming ogs\u00e5 for allergikere er det viktig \u00e5 ha fokus p\u00e5 inneklima og beplantning. \u2022 R\u00e5det fikk sp\u00f8rsm\u00e5l om man kjente til l\u00f8sninger som tilfredsstiller kravene til universell utforming, men som likevel ikke fungerer tilfredsstillende Mye h\u00f8rselsteknisk utstyr tilfredsstiller kravene, men kan likevel ha veldig varierende kvalitet. For h\u00f8rselsteknisk utstyr er det ogs\u00e5 slik at det ofte mangler p\u00e5 oppl\u00e6ring av de som skal bruke det. R\u00e5det opplever at det mange steder er montert h\u00f8rselsteknisk utstyr, men det mangler kompetanse og det blir derfor ikke brukt. Brede ledelinjer i metall er som oftest de beste. Men, om de blir laget i st\u00e5l kan de lett bli glatte. Ledelinjene i Olav Kyrresgate, i aluminium, er gode. 4 \u2022 Utvendig Det er for lite med to HC parkeringer. Det kan v\u00e6re behov for HC parkering b\u00e5de for ansatte og for bes\u00f8kende. Det er foresl\u00e5tt at man skal legge ledelinjer fra HC parkering til idrettshall. Synshemmede kj\u00f8rer sjelden bil og f\u00e5r heller ikke HC parkering. Det er kanskje ikke her det er mest behov. \u2022 Idrettshallen Det er viktig med garderober som er tilrettelagt for rullestolbrukere. Kommunalt r\u00e5d for personer med funksjonsnedsettelses behandling Jennifer Mc Neany fra Etat for utbygging informerte [Lagre saksprotokoll] [Lagre vedtak] 16/24 Gimle oppveksttun - Behovskartlegging Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 16/24 og fattet f\u00f8lgende vedtak: F\u00f8lgende brev sendes til Etat for utbygging R\u00e5det har f\u00f8lgende innspill til det videre arbeidet. \u2022 Dagens bygg har en stor aula i midten og klasserom i to etasjer rundt. Denne aulaen har sv\u00e6rt d\u00e5rlige lydforhold, som gj\u00f8r at friminutt er br\u00e5kete og at det er vanskelig med fellessamlinger, som det er meningen at den skal kunne brukes til. \u2022 Bygget har store avstander og det ville v\u00e6re positivt \u00e5 samle spesialrommene mer enn de er i dag slik at det er lettere \u00e5 komme seg mellom dem. En slik planlegging av spesialrom vil ogs\u00e5 legge til rette for at organisasjoner og frivillighet kan bruke dem utenom skoletid. \u2022 Det er behov for bedre fasiliteter for eksempel bibliotek og helsesykepleier. \u00c5rstad bydel har ett lite og upraktisk bydelsbibliotek, som ogs\u00e5 ligger langt unna for ungdommene som g\u00e5r p\u00e5 denne skolen. Et godt skolebibliotek kunne til en viss grad veid opp for dette. \u2022 I planleggingen b\u00f8r man legge opp til bedre tilgjengelighet for synshemmede b\u00e5de med ledelinjer og med skilting for synshemmede. \u2022 Viktig \u00e5 planlegge med HC parkering for b\u00e5de ansatte og bes\u00f8kende. \u2022 Man b\u00f8r ha en gjennomgang av bygget for materialer som kan v\u00e6re skadelige og med fokus p\u00e5 inneklima. \u2022 En rehabilitering av uteomr\u00e5det b\u00f8r ogs\u00e5 legge til rette for at den kan brukes av n\u00e6romr\u00e5det og at det blir en lekeplass tilpasset ungdom, som ogs\u00e5 kan brukes av ungdom med funksjonsnedsettelser. 5 Kommunalt r\u00e5d for personer med funksjonsnedsettelses behandling H\u00e9ctor Pi\u00f1a Barrios fra Etat for utbygging informerte 17/24 Forslag til forskrift om m\u00e5lform ved den enkelte grunnskole i Bergen Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 17/24 og fattet f\u00f8lgende vedtak: F\u00f8lgende brev sendes til utvalg for barnehage, skole og idrett Forslag til vedtak: Det gjennomf\u00f8res en unders\u00f8kelse blant elever som bruker tegnspr\u00e5k og deres foreldre om hvorvidt de foretrekker \u00e5 f\u00e5 undervisningen p\u00e5 Nattland skole, eller desentralisert p\u00e5 n\u00e6rskolen. Begrunnelse for forslag / merknader: Byr\u00e5det argumenterer i saksfremlegget for at det er et f\u00e5tall elever som f\u00e5r oppl\u00e6ring i og p\u00e5 tegnspr\u00e5k og at det derfor er bedre \u00e5 gi elevene tilgang til et samlet tegnspr\u00e5ksmilj\u00f8 p\u00e5 en skole. KRPF har forst\u00e5else for dette argumentet, men mener at det ogs\u00e5 er et viktig poeng at barn med funksjonsnedsettelser skal ha mulighet til \u00e5 g\u00e5 p\u00e5 sin n\u00e6rskole og i sitt n\u00e6rmilj\u00f8. KRPF er usikker p\u00e5 om de elevene det gjelder, og deres foresatte i stor nok grad er blitt h\u00f8rt. Det er ikke kommet h\u00f8ringsinnspill fra Bergen D\u00f8vesenter eller fra H\u00f8rselshemmede barns organisasjon. KRPF mener derfor at sp\u00f8rsm\u00e5let b\u00f8r unders\u00f8kes n\u00e6rmere. 18/24 Forvaltningsrevisjon av Bergen legevakt Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 18/24 og fattet f\u00f8lgende vedtak: F\u00f8lgende brev sendes til utvalg for helse og sosial/bystyret Forslag til vedtak: Bystyret ber om en revisjon/analyse av hvordan \u00abRing f\u00f8rst\u00bb har p\u00e5virket h\u00f8rselshemmede/d\u00f8ve. Begrunnelse for forslag / merknader: KRPF savner en revisjon/analyse av hvordan \u00abRing f\u00f8rst\u00bb har p\u00e5virket h\u00f8rselshemmede/d\u00f8ve. Revisjonen b\u00f8r ogs\u00e5 inkludere forslag til forbedring dersom analysen viser at \u00abRing f\u00f8rst\u00bb strategien har f\u00f8rt til negative konsekvenser for h\u00f8rselshemmede/d\u00f8ve. Under prioritering av pasienter side 4 st\u00e5r det \u00abVed innkomst ved legevakta blir pasienten p\u00e5 nytt vurdert av ein sjukepleiar (triagert), og f\u00e5r tildelt eit estimert tidspunkt for legeunders\u00f8king basert p\u00e5 hastegrad\u00bb. Dette skjer ikke alltid, en del f\u00e5r bare beskjed p\u00e5 \u00e5 sette seg og vente uten noe estimert tidspunkt 6 19/24 Marineholmen. Detaljreguleringsplan Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 19/24 og fattet f\u00f8lgende vedtak: F\u00f8lgende brev sendes utvalg for milj\u00f8 og byutvikling Forslag til vedtak: 1. Bystyret opprettholder kulepunkt d: \u00abEgen inngang direkte fra byrom eller g\u00e5rdsrom\u00bb i bestemmelse \u00a7 3.2.1.2. 2. Bystyret ber om at det legges til rette for noe HC-parkering p\u00e5 bakkeplan og at det legges opp til 15% HC-parkeringsdekning. 3. Bystyret ber om at planen beskriver hvordan de skal sikre at universell utforming er ivaretatt i sluttproduktet. Begrunnelse for forslag / merknader: I denne planen er universell utforming nevnt mer enn i mange andre planer, men r\u00e5det mener likevel den er litt mangelfull da den ikke beskriver hvordan dette skal sikres i det videre arbeidet, f.eks. hvilke tiltak skal gj\u00f8res for \u00e5 sikre at omr\u00e5det og byggene blir universelt utformet? KRPF har gjentatte ganger opplevd at det i planene st\u00e5r at det skal sikres universell utforming, men n\u00e5r sluttproduktet er ferdig er det likevel mye som mangler i forhold til universell utforming. I tillegg er KRPF skeptisk til og skuffet over at byr\u00e5det foresl\u00e5r at kulepunktet \u00abEgen inngang direkte fra byrom eller g\u00e5rdsrom\u00bb skal fjernes, jf. side 9 \u2013 10 i saksfremstillingen. Leiligheter med en slik beliggenhet er foretrukket av en del personer med funksjonsnedsettelse da det vil gi lettere r\u00f8mningsvei samt tilgang til leiligheten uten \u00e5 m\u00e5tte g\u00e5 gjennom felles innganger/korridorer som for noen grupper kan v\u00e6re problematisk. Leiligheter med direkte utgang til byrom/g\u00e5rdsrom er mangelvare i Bergen i dag, spesielt i sentrale omr\u00e5der. Kulepunktet b\u00f8r derfor beholdes. Det er planlagt at all parkering skal v\u00e6re under bakkeplan. KRPF ber om at det ogs\u00e5 legges til rette for noen HC-parkeringsplasser p\u00e5 bakkeplan der minst to er i tilknytning til den planlagte barnehagen. Dette er spesielt viktig om parkering samles p\u00e5 en lokasjon som gj\u00f8r at det blir lang avstand fra parkeringslokasjon til bolig/n\u00e6ring. KRPF er ogs\u00e5 sv\u00e6rt bekymret for at det fortsatt brukes 10% HC-parkering n\u00e5r antall parkeringsplasser reduserer og ber om at det blir utvidet til 15% n\u00e5r \u00f8vrig parkering reduseres da det vanskeliggj\u00f8r muligheten for \u00e5 benytte vanlige parkeringsplasser. Muligheten for \u00e5 benytte vanlig parkeringsplasser har i mange \u00e5r blitt brukt som grunnlag for at Bergen har mye lavere HC-parkeringsdekning enn andre sammenlignbare byer, men vil ikke lengre kunne benyttes n\u00e5r det blir en betydelig reduksjon i antall vanlige parkeringsplasser 7 20/24 Redegj\u00f8relse om informasjon til befolkningen i en krisesituasjon, med vekt p\u00e5 personer med funksjonsnedsettelser Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 20/24 og fattet f\u00f8lgende vedtak: F\u00f8lgende brev sendes til utvalg for finans, kultur og n\u00e6ring Forslag til vedtak: Bystyret ber byr\u00e5det redegj\u00f8re n\u00e6rmere for hvordan den delen av befolkningen som ikke kan nyttiggj\u00f8re seg digital informasjon skal informeres i krisesituasjoner. Merknad 1: Pressekonferanser m\u00e5 tekstes i tillegg til at man bruker tegnspr\u00e5kstolk. Merknad 2: Det m\u00e5 gj\u00f8res en gjennomgang av nettsidene som brukes i en krisesituasjon for \u00e5 se om de er reelt universelt utformet Begrunnelse for forslag / merknader: KRPF takker for redegj\u00f8relsen og ser at mye godt arbeid har blitt gjort og gj\u00f8res i kommunen i forhold til \u00e5 n\u00e5 ut med informasjon i krisesituasjoner, spesielt animasjoner, figurer o.l. som er lettforst\u00e5elig for alle. Vi savner derimot mer informasjon om hvordan kommunen skal n\u00e5 ut til den befolkningsgruppen som ikke kan nyttiggj\u00f8re seg digital informasjon via kommunens nettside/lenker i smser ogs\u00e5videre. En del har ikke smarttelefoner eller telefoner der en kan g\u00e5 inn p\u00e5 internett selv om det i meldingen er en link til kommunens nettsider, mange av disse har heller ikke datamaskin eller nettbrett heller. Det vises til erfaringer fra pandemien der det var hyppige pressekonferanse, som ble tegnspr\u00e5kstolket. Det er et mindretall av de h\u00f8rselshemmede i Norge som bruker tegnspr\u00e5k. For mange flere, b\u00e5de h\u00f8rselshemmede og fremmedspr\u00e5klige, vil det v\u00e6re viktigere at pressekonferanser direktetekstes og ikke bare tekstes i etterkant. I tillegg \u00f8nsker KRPF informasjon om i hvilken grad sidene som brukes i krisesituasjoner er reelt universelt utformet (i f\u00f8lge bufdir var alle Norges kommuner sine nettsider mangelfulle n\u00e5r det gjaldt universell utforming). 21/24 Byr\u00e5dens halvtime: byr\u00e5d for finans Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 21/24 og fattet f\u00f8lgende vedtak: Informasjonen og samtalen i r\u00e5det tas til orientering Kommunalt r\u00e5d for personer med funksjonsnedsettelses behandling Byr\u00e5d Eivind N\u00e6vdal-Bolstad informerte om aktuelle saker og svarte p\u00e5 sp\u00f8rsm\u00e5l. 8 22/24 Budsjett 2025 Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 22/24 og fattet f\u00f8lgende vedtak: \u2022 F\u00f8lgende brev sendes til byr\u00e5d for eldre, helse og omsorg Boligl\u00f8ftet Det skjer mye positivt i arbeidet med boligl\u00f8ftet. KRPF vil be om at man holder oppe trykket p\u00e5 \u00e5 f\u00e5 bygget boliger slik at alle personer med utviklingshemming som \u00f8nsker det kan f\u00e5 en tilrettelagt bolig. Fysio-/ergoterapitjeneste KRPF har lenge v\u00e6rt bekymret for antall fysioterapeuter med driftstilskudd og mulighetene for kronikere til \u00e5 f\u00e5 tilgang p\u00e5 fysioterapitjenester. R\u00e5dets representanter f\u00e5r tilbakemelding fra brukere som kun f\u00e5r fysioterapi i perioder og som s\u00e5 f\u00e5r beskjed om \u00e5 \u00abtrene p\u00e5 egenh\u00e5nd\u00bb. Dette f\u00f8rer til en d\u00e5rligere habiliteringssituasjon. R\u00e5det vil, som i flere \u00e5r f\u00f8r, be om at antallet fysioterapeuter med driftstilskudd \u00f8kes og at kronikere som trenger det f\u00e5r et stabilt tilbud om fysioterapi. BPA KRPF er bekymret for de signalene som kom til budsjettet for 2024 om \u00e5 spare inn p\u00e5 midlene til BPA. R\u00e5det opplever at det allerede er for vanskelig \u00e5 f\u00e5 tilstrekkelig BPA tjenester i Bergen og at det er for store ulikheter mellom tildelingene i de ulike bydelene. R\u00e5det oppfordrer til at man ser p\u00e5 BPA som det viktige likestillingsverkt\u00f8yet det er og at tilstrekkelig BPA ressurser vil legge opp til en deltakelse som b\u00e5de er samfunnsnyttig og kan forebygge psykiske helseutfordringer og dermed ogs\u00e5 spare penger p\u00e5 andre deler av budsjettet. Audiografer R\u00e5det har f\u00e5tt tilbakemeldinger om at det er vanskelig b\u00e5de \u00e5 f\u00e5 audiografhjelp og hjelpemidler for h\u00f8rselshemmede. R\u00e5det vil be om at byr\u00e5dsavdelingen tar en gjennomgang av tilbudet og om det er rom for forbedringer i budsjettet. KRPF vil invitere byr\u00e5den til et m\u00f8te i v\u00e5rsemesteret og vil da gjerne diskutere disse innspillene med deg. \u2022 F\u00f8lgende brev sendes til byr\u00e5d for byutvikling Universell utforming Kommunen har i flere \u00e5r pr\u00f8vd \u00e5 skrive en plan for universell utforming. KRPF velger \u00e5 v\u00e6re optimistiske p\u00e5 at planen blir ferdigstilt i 2024. Da er det viktig at det ogs\u00e5 ligger midler til \u00e5 f\u00f8lge den opp. Kommunen trenger en ansvarlig for universell utforming og KRPF ber om at det settes av midler i budsjettet for 2025 b\u00e5de til en stilling og til videre oppf\u00f8lging av planen. 9 23/24 Organisering av r\u00e5dets arbeid Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 23/24 og fattet f\u00f8lgende vedtak: R\u00e5det videref\u00f8rer praksisen med forberedelsesm\u00f8ter der leder, nestleder og ett tredje rullerende medlem fra r\u00e5det planlegger m\u00f8tene. 24/24 Byen for alle prisen 2023 Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 24/24 og fattet f\u00f8lgende vedtak: Byen for alle prisen tildeles Bergen Kj\u00f8tt Kommunalt r\u00e5d for personer med funksjonsnedsettelses behandling I omtalen av prisen skal det ogs\u00e5 gis hederlig omtale av kandidatene Sj\u00f8sportsenteret og Annett Eidsv\u00e5g Garvik. Votering: Bergen Kj\u00f8tt \u2013 S\u00e6bj\u00f8rn S\u00e6bj\u00f8rnsen, Kari Tungesvik, Sonja Ljostveit, Ellinor Hj\u00f8rnevik, Jens-Olav Johannessen Annett Eidsv\u00e5g Garvik \u2013 Alexander Lunde Petersen, \u00c5slaug Kalstad, Michael S\u00f8nnesyn, Bj\u00f8rn Greve, Geir Ivar Kavlie Voteringen avgjort p\u00e5 leders dobbeltstemme. 25/24 \u00c5rsmelding 2023 Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 25/24 og fattet f\u00f8lgende vedtak: \u00c5rsmelding for 2023 godkjennes med de endringer som er kommet frem i m\u00f8tet 26/24 Eventuelt Kommunalt r\u00e5d for personer med funksjonsnedsettelse behandlet saken i m\u00f8tet 06.02.2024 sak 26/24: Kommunalt r\u00e5d for personer med funksjonsnedsettelses behandling \u00c5slaug Kalstad tok opp sp\u00f8rsm\u00e5let om universell utforming for personer som trenger skjerming i hverdagen. Saken tas videre i relevante m\u00f8ter 10 Invitasjon til befaringer med utvalg for helse og sosial 21. februar og med utvalg for barnehage, skole og idrett 19. mars. 11 "
}