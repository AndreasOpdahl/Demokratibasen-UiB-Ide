{
  "dokument_id": "decff77c-ccf9-5c35-8462-2a271febfbcc",
  "doc_type": "case_presentation",
  "kommune": 5501,
  "tittel": "L\u00f8nnsjustering kommunedirekt\u00f8r",
  "url": "https://innsyn.tromso.kommune.no/application/getMoteDokument?dokid=2001909312",
  "tekst": "Arkivsaksnr. 24/20401-1 Saksbehandler Marthe H\u00f8yer Pedersen Saksgang M\u00f8tedato Formannskapet 03.12.2024 L\u00f8nnsjustering kommunedirekt\u00f8r Arbeidsgiverutvalgets innstilling til vedtak: Formannskapet vedtar l\u00f8nnsjustering for kommunedirekt\u00f8ren i henhold til vedlagte protokoll. Gunnar Wilhelmsen Ordf\u00f8rer 1 Hva saken gjelder L\u00f8nnsjustering for kommunedirekt\u00f8ren. Saksutredning Etter hovedtariffavtalen 3.4.1, samt kommunedirekt\u00f8rens arbeidsavtale, skal det foretas l\u00f8nnsvurdering for kommunedirekt\u00f8ren \u00e9n gang per \u00e5r. Ved formelle beslutninger om kommunedirekt\u00f8rens l\u00f8nns - og arbeidsvilk\u00e5r, skal arbeidsgiverutvalget utarbeide innstilling til formannskapet, som fatter beslutning i saken, jf. reglement for arbeidsgiverutvalget. Det er i den forbindelse gjennomf\u00f8rt m\u00f8te i arbeidsgiverutvalget 29. desember 2024. I m\u00f8tet ble det enighet om en l\u00f8nnsjustering i tr\u00e5d med gjennomsnittlig l\u00f8nnsvekst for ledere i hele KS- sektoren i 2024. Dette utgj\u00f8r en l\u00f8nnsjustering p\u00e5 4,70 %, med virkning fra og med 01.05.2024. Det kan gis en n\u00e6rmere redegj\u00f8relse for de vurderinger som ligger til grunn for l\u00f8nnsjusteringen i m\u00f8tet. Denne saken inneholder opplysninger om kommunedirekt\u00f8rens tjenstlige forhold. I henhold til lovkommentar er \u00abTjenstlige forhold\u00bb i denne sammenheng saker om tilsetting, oppsigelse, avskjed, l\u00f8nnsvilk\u00e5r, permisjon og andre sp\u00f8rsm\u00e5l som ang\u00e5r enkeltpersoners tjenestemessige forhold. Etter kommuneloven \u00a7 11-5 andre ledd skal et folkevalgt organ vedta \u00e5 lukke et m\u00f8te n\u00e5r det skal behandle en sak som ang\u00e5r en arbeidstakers tjenstlige forhold. Om lukking av m\u00f8tet fremg\u00e5r det i lovkommentarene til bestemmelsen: \u00abDe faktiske opplysningene vil for en stor del v\u00e6re taushetspliktbelagte, men ogs\u00e5 sider av saken som ikke er skjermet slik, som for eksempel opplysninger om og vurderinger av vedkommendes tjenestemessige forhold i kommunen eller fylkeskommunen, eller rene vurderinger av vedkommendes personlige egenskaper og forhold, vil kunne v\u00e6re av en slik karakter at det vil v\u00e6re rimelig \u00e5 unnta dem fra offentlig innsyn. Ogs\u00e5 hensynet til organets egen saksbehandling kan tale for lukkede m\u00f8ter i slike saker. Det vil erfaringsmessig kunne v\u00e6re vesentlig vanskeligere \u00e5 f\u00e5 frem i full bredde de vurderingene som ligger bak de innstillende organenes anbefaling eller enkeltmedlemmenes standpunkt, hvis disse skal legges frem \u00e5pent i m\u00f8te. Lukking vil da noen ganger kunne begrunnes i hensynet til personvern, men en slik begrunnelse kan ogs\u00e5 skjule andre hensyn. Ved lukking av d\u00f8rer er det i praksis mye lettere for organet \u00e5 insistere p\u00e5 \u00e5 f\u00e5 alle kort p\u00e5 bordet, slik at man kan etterpr\u00f8ve vurderinger som man i utgangspunktet bare har f\u00e5tt presentert i rund form. Denne unntaksregelen gir \u2013 s\u00e5 langt den rekker \u2013 ikke rom for individuell vurdering. Hvis f\u00f8rst et forhold er rubrisert som \u00absak som ang\u00e5r kommunedirekt\u00f8rens tjenstlige forhold\u00bb, betyr dette at d\u00f8rene skal lukkes.\u00bb Selv om kommunedirekt\u00f8rens l\u00f8nn ikke er taushetsbelagt, tilsier momentene over at saken skal behandles for lukkede d\u00f8rer. Konklusjon L\u00f8nnsjustering av kommunedirekt\u00f8ren gj\u00f8res i samsvar med det som fremg\u00e5r av vedlagte protokoll. 2 Vedtakskompetanse Formannskapet. Vedlegg Notat l\u00f8nnsvurdering kommunedirekt\u00f8r 2024 Protokoll AU l\u00f8nnsfastsetting av kommunedirekt\u00f8r jfr. HTA 3.4.1. 2024 3 "
}