{
  "dokument_id": "700a3195-cb77-56ca-ad52-2aa68e2a60e9",
  "doc_type": "case_attachment",
  "kommune": 4601,
  "tittel": "Statsforvalteren i Rogaland omgj\u00f8r byr\u00e5dens vedtak. 36-156, Ekerdalen 11H. Klage p\u00e5 byr\u00e5dens tillatelse. Kai-flytebrygge",
  "url": "https://bergen.kommune.no/politikere-utvalg/api/fil/bk360/11803148/Statsforvalteren-i-Rogaland-omgjor-byradens-vedtak-36-156-Ekerdalen-11H-Klage-pa-byradens-tillatelse-Kai-flytebrygge",
  "tekst": " V\u00e5r dato: V\u00e5r ref: 23.12.2024 2024/13938 Deres dato: Deres ref: 30.09.2024 KLAGE-2024/13651 BERGEN KOMMUNE Kontakt saksbehandler Postboks 7700 Knut Ragnar Sletteb\u00f8, 51568951 5020 BERGEN knut.slettebo@statsforvalteren.no Klageavgj\u00f8relse i byggesak \u2013 gnr. 36 bnr. 156, Ekerdalen 11 H, Bergen kommune \u2013 tiltakshavere: Elisabeth og Andreas Skogseth Statsforvalteren i Vestland har klaget p\u00e5 kommunens vedtak om tillatelse og dispensasjon til etterh\u00e5ndsgodkjenning av betongkai, b\u00e5tslipp, flytebrygge med landgang, natursteinsmur og utfylling av terreng. Statsforvalteren i Rogaland tar klagen til f\u00f8lge, slik at kommunens vedtak blir omgjort til avslag. Digitaliserings- og forvaltningsdepartementet oppnevnte Statsforvalteren i Rogaland til settestatsforvalter 24.10.2024. Vi mottok saksdokumentene 25.10.2024. Sakens bakgrunn Saken gjelder s\u00f8knad om etterh\u00e5ndsgodkjenning av tiltak som er gjennomf\u00f8rt i tilknytning til eksisterende naust. Det er tale om etablering av betongkai med pir, utlegging av flytebrygge med landgang, og etablering av natursteinsmur og utfylling av terreng, se figur 1. S\u00f8knaden er nabovarslet. Det har ikke kommet merknader til s\u00f8knaden fra naboer. Statsforvalteren i Vestland har frar\u00e5det at det blir gitt dispensasjon i brev datert 16.11.2023. Bergen kommune avslo s\u00f8knaden om etterh\u00e5ndsgodkjenning administrativt 19.12.2023. Avslaget ble p\u00e5klaget av ansvarlig s\u00f8ker p\u00e5 vegne av tiltakshaverne i e-post av 09.01.2024. Klagen ble supplert med skriv fra advokat Marianne Aadland Sandvik 22.01.2024. Figur 1 Ortofoto fra 2014 \u00f8verst og 2024 nederst E-postadresse: Postadresse: Bes\u00f8ksadresse: Telefon: 51 56 87 00 sfropost@statsforvalteren.no Postboks 59 Lag\u00e5rdsveien 44 www.statsforvalteren.no/ro Sikker melding: 4001 Stavanger www.statsforvalteren.no/melding Org.nr. 974 763 230 Side: 2/6 Bergen kommune ved Byr\u00e5d for klima, milj\u00f8 og byutvikling behandlet klagen 30.04.2024 og fattet f\u00f8lgende vedtak: \u00ab1. Fagetaten sitt vedtak datert 19.12.2023 vert oppheva med heimel i forvaltningslova \u00a7 33, andre ledd. 2. Med heimel i plan- og bygningslova \u00a7 19-2 blir det innvilga dispensasjon fr\u00e5 KPA 2018 \u00a7\u00a7 3.1, 6.1 og 32.2, samt plan- og bygningslova \u00a7 29-4 om avstand til nabogrense. 3. Med heimel i plan- og bygningslova \u00a7 20-1, jf. \u00a7 21-4, blir det gitt l\u00f8yve til dei oms\u00f8kte tiltaka i form av betongkai, b\u00e5tslipp, flytebryggje med landgang, natursteinsmur og utfylling av terreng. 4. Det vert overlate til Plan- og bygningsetaten \u00e5 utferdiga l\u00f8yvet. 5. Klagen vert teken til f\u00f8lgje.\u00bb Statsforvalteren i Vestland klaget p\u00e5 vedtaket i brev datert 23.05.2024. Klager hevder at bryggeanlegget vil redusere det n\u00e6re sj\u00f8omr\u00e5det vesentlig og utgj\u00f8re et effektivt stengsel for allmennhetens tilkomst til sj\u00f8en. Klager ser det slik at tiltakene i vesentlig grad er i strid med det nasjonale strandsonevernet, og at kommunens vedtak derfor m\u00e5 omgj\u00f8res til avslag. Bergen kommune ved Utvalg for milj\u00f8 og byutvikling behandlet klagen 19.09.2024, sak 317/24, og opprettholdt kommunens tidligere vedtak. Statsforvalteren viser ellers til sakens dokumenter. Statsforvalterens vurdering Det p\u00e5klagde enkeltvedtaket ber\u00f8rer direkte Statsforvalteren i Vestland sitt saksomr\u00e5de som fagmyndighet for strandsonen, og klager har derfor klagerett, se plan- og bygningsloven (pbl.) \u00a7 1-9 tredje avsnitt. Klagen er sendt til kommunen innen klagefristen, se forvaltningsloven (fvl.) kapittel VI og pbl. \u00a7 1-9. Statsforvalteren kan pr\u00f8ve alle sider av saken og kan ta hensyn til nye omstendigheter, se fvl. \u00a7 34 andre avsnitt. Vi kan opprettholde kommunens vedtak, treffe nytt vedtak i saken eller oppheve vedtaket, se fvl. \u00a7 34 fjerde avsnitt. Oms\u00f8kte tiltak krever tillatelse \u00c5 etablere betongkai, b\u00e5tslipp, flytebrygge med landgang, natursteinsmur og utfylling av terreng, slik oms\u00f8kt, krever tillatelse av kommunen etter pbl. \u00a7 20-2 f\u00f8rste avsnitt, se \u00a7 20-1 f\u00f8rste avsnitt bokstav a. Kommunen skal gi tillatelse dersom tiltakene ikke er i strid med plan- og bygningslovgivningen, se pbl. \u00a7 21-4 f\u00f8rste avsnitt. Ved behandlingen av en s\u00f8knad om tiltak som alt er helt eller delvis utf\u00f8rt, skal s\u00f8knaden behandles som om tiltakene ikke er gjennomf\u00f8rt, se SOM-2011-1482. At saken gjelder godkjenning av tiltak som alt er etablert, skal alts\u00e5 verken tale til tiltakshavers fordel eller ulempe. Side: 3/6 Plangrunnlaget som gjelder for eiendommen Tiltaksomr\u00e5det er i Kommuneplanens arealdel 2018-2030, vedtatt 19.06.2019, avsatt til arealform\u00e5let \u00d8vrig byggesone med hensynssone H550_1 Funksjonell strandsone langs sj\u00f8 p\u00e5 land, og arealform\u00e5let Bruk og vern av sj\u00f8 og vassdrag i sj\u00f8. Tiltakene krever dispensasjon Oms\u00f8kte tiltak krever dispensasjon fra kommuneplanens byggegrense langs sj\u00f8 og vassdrag, se KPA punkt 6.1.1 og 6.2.2, arealform\u00e5let Bruk og vern av sj\u00f8 og vassdrag, se KPA punkt 32.2.2, og plankrav fastsatt i kommuneplanen, se KPA punkt 3.1. Vilk\u00e5rene for \u00e5 kunne gi dispensasjon De to rettslige vilk\u00e5rene for dispensasjon st\u00e5r i pbl. \u00a7 19-2 andre avsnitt. Det f\u00f8rste vilk\u00e5ret er at det ikke kan gis dispensasjon dersom hensynene bak bestemmelsen det dispenseres fra, hensynene i lovens form\u00e5lsbestemmelse eller nasjonale eller regionale interesser, blir vesentlig tilsidesatt. Det andre vilk\u00e5ret er at fordelene ved \u00e5 gi dispensasjon m\u00e5 v\u00e6re klart st\u00f8rre enn ulempene etter en samlet vurdering. Terskelen for at vilk\u00e5rene er oppfylt, er h\u00f8y. Vilk\u00e5rene i andre avsnitt er rettslige vurderinger og ikke kommunalt fritt skj\u00f8nn. Det inneb\u00e6rer at vurderingene ikke styres av et politisk skj\u00f8nn, men av loven. Er vilk\u00e5rene i andre avsnitt oppfylt, \u00abkan\u00bb kommunen gi dispensasjon hvis kommunen vurderer det som hensiktsmessig, se pbl. \u00a7 19-2 f\u00f8rste avsnitt. N\u00e5r det gjelder dispensasjon fra byggeforbudet i strandsonen, har departementet uttalt f\u00f8lgende i forarbeidene til pbl. \u00a7 19-2, Ot.prp. nr. 32 (2007-2008) s. 243: \u00abDet er et nasjonalt m\u00e5l at strandsonen skal bevares som natur- og friluftsomr\u00e5de tilgjengelig for alle. Regjeringen \u00f8nsker en strengere og mer langsiktig strandsoneforvaltning. Det er derfor n\u00f8dvendig med en streng praksis ved behandlingen av dispensasjoner i 100-metersbeltet lands sj\u00f8en. Forbudet i \u00a7 1-8 mot bygging i 100-metersbeltet langs sj\u00f8en veier tungt. Det skal sv\u00e6rt mye til f\u00f8r dispensasjon kan gis til bygging her, spesielt i omr\u00e5der med stort utbyggingspress.\u00bb Lovgiver har med dette gitt uttrykk for en sv\u00e6rt snever adgang til \u00e5 gi dispensasjon til deling og utbygging i strandsonen. Hensikten er \u00e5 unng\u00e5 en uheldig utvikling, hvor strandsonen bygges ned bit for bit og bygge- og deleforbudet gradvis blir uthulet. Istedenfor skal utbygging skje gjennom planprosesser. Slike prosesser sikrer bred medvirkning og demokratisk forankrede beslutninger, hvor blant annet sektormyndighetene har mulighet til \u00e5 fremsette innsigelse, jf. SOM-2019-4028. I tr\u00e5d med hovedregelen om at tiltak i strandsonen skal avklares i plan, har Bergen kommune vedtatt et generelt plankrav i KPA punkt 3.1. Det er gjort unntak fra plankravet i KPA punkt 3.3. For at disse unntakene skal komme til anvendelse, er det imidlertid en forutsetning at tiltaket er i samsvar med kommuneplanens \u00f8vrige bestemmelser, herunder KPA punkt 6.1 om byggegrense mot sj\u00f8. For tiltak i strid med kommuneplanens byggegrenser mot sj\u00f8 forutsetter dermed unntak fra plankravet at saken gjelder slike mindre tiltak som kan unntas etter KPA punkt 3.2.1 eller 3.2.2. Statlige planretningslinjer for differensiert forvaltning av strandsonen ble fastsatt ved kongelig resolusjon 28.05.2021. Retningslinjene skal legges til grunn ved enkeltvedtak fattet av plan- og bygningsmyndighetene, se pbl. \u00a7 6-2 andre avsnitt bokstav b. En f\u00f8lge av dette er at hvorvidt vilk\u00e5rene for dispensasjon er oppfylt, m\u00e5 vurderes i lys av retningslinjene, se SOM-2019-4028. Side: 4/6 I de statlige planretningslinjene er Bergen kommune plassert i sone to. Dispensasjoner skal her s\u00e6rlig unng\u00e5s i sentrale omr\u00e5der der presset p\u00e5 arealene er stort, se retningslinjene punkt 9.1. Vurdering av dispensasjon fra byggegrense mot sj\u00f8 Statsforvalteren vil i det f\u00f8lgende vurdere om hensynene bak kommuneplanens byggegrense mot sj\u00f8, se KPA punkt 6.1.1, blir vesentlig tilsidesatt ved etablering av oms\u00f8kt betongkai, b\u00e5tslipp, flytebrygge med landgang, natursteinsmur og utfylling av terreng. For \u00e5 ta stilling til om vesentlighetsvilk\u00e5ret er oppfylt, m\u00e5 hensynene byggeforbudet er ment \u00e5 ivareta, identifiseres. Desto sterkere hensynene bak byggeforbudet gj\u00f8r seg gjeldende, jo mindre avvik skal til for at det foreligger en vesentlig tilsidesettelse. Det er normalt ikke anledning til \u00e5 gi dispensasjon n\u00e5r hensynene bak bestemmelsen det s\u00f8kes dispensasjon fra, fortsatt gj\u00f8r seg gjeldende med styrke, se Ot.prp. nr. 32 (2007-2008) side 242. Sivilombudet har i SOM-2021-1456 uttalt at \u00absentrale rettssikkerhetshensyn [tilsier] at endringer av betydning skjer gjennom planprosess, mens mindre betydningsfulle endringer kan skje gjennom dispensasjon\u00bb. Form\u00e5let med byggeforbudet i strandsonen er \u00e5 sikre allmenheten adgang til strandsonen, samt \u00e5 ivareta andre allmenne interesser, slik som natur- og kulturmilj\u00f8, friluftsliv og landskap, se pbl. \u00a7 1-8 f\u00f8rste avsnitt. Dersom tiltaket vil skape fysiske eller psykiske barrierer for allmennhetens ferdselsmuligheter, skal det lite til for \u00e5 konstatere vesentlig tilsidesettelse av hensynene bak byggeforbudet, se SOM-2019-4028 Statsforvalteren i Vestland har som ber\u00f8rt fagmyndighet for strandsonen frar\u00e5det at det blir gitt dispensasjon. Fagmyndigheten har i uttalelsen datert 16.11.2023 pekt p\u00e5 at strandsonen ved Nord\u00e5svannet er s\u00e6rlig verdifull for friluftsliv, og at den er under sterkt press for nedbygging og privatisering. I omr\u00e5der hvor presset p\u00e5 arealene er stort, vil strandsonen v\u00e6re en knapp ressurs. De allmenne interessene byggeforbudet skal verne om, vil da gj\u00f8re seg s\u00e6rskilt sterkt gjeldende her. Blant de allmenne interessene som byggeforbudet i strandsonen skal ivareta, finner man hensynet til vern av friluftsliv og landskapskvaliteter, se pbl. \u00a7 1-8 f\u00f8rste avsnitt. Av planretningslinjene for differensiert forvaltning av strandsonen punkt 6.2 g\u00e5r det frem f\u00f8lgende: \u00abGrunnlaget for allmenn rekreasjon i strandsonen skal trygges og utvikles videre. Mulighetene for allment friluftsliv, basert p\u00e5 b\u00e5tferdsel, ferdsel til fots og p\u00e5 sykkel, strandopphold og bading, b\u00f8r trygges og forbedres. Det b\u00f8r legges stor vekt p\u00e5 \u00e5 opprettholde og forbedre tilgjengeligheten til strandsonen fra landsiden og sj\u00f8siden samt mulighetene for \u00e5 ferdes og \u00e5 oppholde seg langs sj\u00f8en. Disse hensynene skal vektlegges sterkt n\u00e5r kommunen vurderer \u00e5 godkjenne videre utvikling av eksisterende bolig- og fritidseiendommer.\u00bb Slik Statsforvalteren i Vestland har vist til i sin uttalelse, grenser tiltaksomr\u00e5det til Nord\u00e5svatnet. Dette omr\u00e5det er i Bymilj\u00f8etatens kartlegging av friluftsomr\u00e5der vist med omr\u00e5deverdi Sv\u00e6rt viktig friluftslivomr\u00e5de.1 Ut fra tilgjengelige ortofoto fremsto videre omr\u00e5det s\u00f8r for naustet p\u00e5 tiltakseiendommen som noks\u00e5 \u00e5pent og tilgjengelig f\u00f8r oms\u00f8kte tiltak ble gjennomf\u00f8rt, se figur 2. P\u00e5 denne bakgrunn kunne omr\u00e5det da ha en funksjon knyttet til ferdsel og opphold for allmennheten. Ortofoto av omr\u00e5det illustrerer ogs\u00e5 at tiltaksomr\u00e5det hadde visse Figur 2 Ortofoto 2014 Side: 5/6 landskapskvaliteter. Samlet sett tilsier dette at hensynet til vern av friluftsliv og landskap gj\u00f8r seg noks\u00e5 sterkt gjeldende i denne saken. Statsforvalteren er enig med Bymilj\u00f8etaten i at oms\u00f8kte tiltak \u00abfremst\u00e5r sv\u00e6rt inngripende i opprinnelig terreng p\u00e5 tomten og utenforliggende sj\u00f8omr\u00e5der\u00bb, se uttalelse datert 21.11.2023. Vi viser s\u00e6rlig til at utfyllingen av kaifront har f\u00f8rt til en betydelig st\u00f8rre privatisert sf\u00e6re rundt naustet. Tiltakene har medf\u00f8rt omfattende nedbygging av omr\u00e5det som har svekket de opprinnelige landskapskvaliteten og gjort det mindre attraktivt for allmennheten \u00e5 ferdes og oppholde seg her. For utenforst\u00e5ende vil oms\u00f8kte tiltak gj\u00f8re at hele omr\u00e5det rundt naustet fremst\u00e5r som en privat sone, noe som inneb\u00e6rer at tiltakene Figur 3 Ortofoto 2022 har en noks\u00e5 sterkt psykisk barrierevirkning. Opparbeiding av oms\u00f8kte tiltak vil videre gj\u00f8re det vesentlig vanskeligere \u00e5 forbedre tilgjengeligheten til strandsonen i dette omr\u00e5det med h\u00f8yt press p\u00e5 arealene. Som argument for at oms\u00f8kte tiltak ikke svekker tilgangen til strandsonen, har tiltakshaverne vist til at de \u00abhar laget en steintrapp ned til vannet og lar naboer og folk i omr\u00e5det benytte b\u00e5de kai og flytebryggen som har badestige\u00bb, se e-post av 27.02.2024. Selv om det er positivt at tiltakshaverne \u00f8nsker \u00e5 \u00e5pne for allmennhetens bruk av omr\u00e5det, er dette i liten grad relevant i vurderingen. Dette skyldes at vurderingen av om dispensasjonsvilk\u00e5rene er oppfylt, er objektiv. Mens eierforhold kan v\u00e6re skiftende, skal plan- og bygningsmyndighetene vurdere arealbruken i et lengre perspektiv, se Prop. 169 L (2020-2021) side 45. Statsforvalteren ser det etter dette slik at hensynet til vern av friluftsliv og landskap gj\u00f8r seg noks\u00e5 sterkt gjeldende i saken. Ved dispensasjon til etterh\u00e5ndsgodkjenning av oms\u00f8kte tiltak vil det bli tillatt etablert omfattende tiltak i omr\u00e5det som svekker landskapskvalitetene og f\u00f8rer til en vesentlig h\u00f8yere psykisk barriere for ferdsel. Statsforvalteren finner p\u00e5 denne bakgrunn at oms\u00f8kte tiltak representerer en endring av betydning som setter hensynene bak kommuneplanens byggegrense mot sj\u00f8 vesentlig til side. Vesentlighetsvilk\u00e5ret er med dette ikke oppfylt. N\u00e5r de rettslige vilk\u00e5rene for dispensasjon ikke er oppfylt, kan ikke s\u00f8knaden om dispensasjon innvilges. Statsforvalteren omgj\u00f8r derfor kommunens vedtak til avslag. Statsforvalteren vil presisere at det vi har vurdert her, er om vilk\u00e5rene for dispensasjon er oppfylt for oms\u00f8kte tiltak. Vi har dermed ikke tatt stilling til en eventuell alternativ l\u00f8sning, hvor deler av utfyllingen og natursteinsmuren i front fjernes, slik tiltakshaverne har skissert i e-post av 27.02.2024. I og med at vesentlighetsvilk\u00e5ret ikke er oppfylt, har det videre ikke v\u00e6rt n\u00f8dvendig \u00e5 ta stilling til hvilken vekt de personlige hensynene det er vist til, vil ha i fordel-/ulempevurderingen. 1 https://faktaark.naturbase.no/?id=FK00012399 Side: 6/6 Vedtak: Statsforvalteren gj\u00f8r om kommunens vedtak av 30.04.2024 til avslag. Det blir ikke gitt tillatelse og dispensasjon til etterh\u00e5ndsgodkjenning av betongkai, b\u00e5tslipp, flytebrygge med landgang, natursteinsmur og utfylling av terreng p\u00e5 eiendommen, slik det er s\u00f8kt om. Klagen tas til f\u00f8lge. Vedtaket kan ikke p\u00e5klages til overordnet forvaltningsorgan, se fvl. \u00a7 28. Odd-Arild Holen (e.f.) Knut Ragnar Sletteb\u00f8 juridisk seniorr\u00e5dgiver juridisk r\u00e5dgiver Dokumentet er elektronisk godkjent Kopi til: Statsforvaltaren i Vestland Nj\u00f8savegen 2 6863 LEIKANGER HARRIS ADVOKATFIRMA AS Postboks 4115 Sandviken 5835 BERGEN BYGG PROSJEKT AS Skuteviksbodene 21 5035 BERGEN Andreas Skogseth Ekerdalen 11 H 5251 S\u00f8reidgrend Elisabeth Helgesen Skogseth Ekerdalen 11 H 5251 S\u00f8reidgrend "
}