{
  "dokument_id": "9a59c88d-c90b-555b-a0ec-a811b0558945",
  "doc_type": "case_minutes",
  "kommune": 4601,
  "tittel": "Saksprotokoll Bystyret, 30102024, Sak 392/24, Fana, Gnr. 12, Bnr. 303, Fantoftvegen, Reguleringsplan (planID 70420000). 2. gangs behandling av detaljregulering",
  "url": "https://bergen.kommune.no/politikere-utvalg/api/fil/bk360/11423099/Innstilling-vedtak-Fana-Gnr-12-Bnr-303-Fantoftvegen-Reguleringsplan-planID-70420000-2-gangs-behandling-av-detaljregulering-",
  "tekst": "Fana, Gnr. 12, Bnr. 303, Fantoftvegen, Reguleringsplan (planID 70420000). 2. gangs behandling av detaljregulering Bergen bystyre behandlet saken i m\u00f8tet 30.10.2024 sak 392/24 og fattet f\u00f8lgende vedtak: 1. I medhold av plan- og bygningsloven \u00a7\u00a7 12-12, jf. 12-11, vedtas f\u00f8lgende forslag til detaljregulering: a. Fana, Gnr. 12, Bnr. 303, Fantoftvegen, Reguleringsplan, arealplan-ID 70420000 vist p\u00e5 plankart, sist datert 30.08.2023, med f\u00f8lgende endringer: i. Feltene UTE2 og UTE3 blir regulert med eierform felles. Benevnelse i plankart endres til f_UTE2 og f_UTE3. b. Tilh\u00f8rende bestemmelser, sist datert 24.05.2024, med f\u00f8lgende endringer: i. Bestemmelse \u00a7 3.2.7.1 endres til \u00abf_UTE1, f_UTE2 og f_UTE3 er felles for BK1 og BK2. Det skal sikres sti fra f_UTE1 til veg i vest\u00bb ii. Feltnavn i bestemmelse \u00a7 3.2.7.2 endres til \u00abf_UTE2 og f_UTE3 skal opprettholdes som gr\u00f8nn buffer mot grusveien/turveien i vest\u00bb iii. Ny bestemmelse \u00a7 2.2.2 \"Fasadens utforming og detaljering skal tilpasses nabolaget og eksisterende bebyggelse, vinduer skal v\u00e6re avlange og symmetriske med innramming, tilsvarende eksisterende nabobygg Fantoftvegen 42.\" 2. F\u00f8r kunngj\u00f8ring m\u00e5 plankart og bestemmelser rettes i samsvar med bystyret sitt vedtak. Bergen bystyres behandling F\u00f8lgende representanter tok ordet: Chris J\u00f8rgen Knudsen R\u00f8dland (H), Lillian Blom (SV), Mailiss Solheim-\u00c5kerblom (R). Forslag fremsatt i bystyret: Lillian Blom (SV) fremsatte p\u00e5 vegne av SV f\u00f8lgende tilleggsforslag til punkt 1b: iv: \u00a73.4.5.1.Det kan etableres maks 9 bilparkeringsplasser. Alle parkeringsplasser skal v\u00e6re tilrettelagt for el-bil. Minimum 10% av parkeringsplassene rundet oppover skal v\u00e6re tilrettelagt og reservert for forflytningshemmede. Minimum 5 av plassene reserveres for delebil. Mailiss Solheim-\u00c5kerblom (R) fremsatte p\u00e5 vegne av R f\u00f8lgende tilleggsforslag: Nytt punkt 3.2.7.4: Det skal legges til rette for felleshager med gode sol- og jordforhold. Votering: Innstillingens punkt 1a, 1bi, 1bii og 2 ble vedtatt enstemmig. Innstillingens punkt 1biii ble vedtatt med 35 stemmer (H, FrP, BL, INP, Sp, PP). Tilleggsforslag til punkt 1b fra SV fremsatt av Lillian Blom (SV), fikk 30 stemmer (A, SV, MDG, V, R), og var dermed falt. Tilleggsforslag fra R fremsatt av Mailiss Solheim-\u00c5kerblom (R), fikk 32 stemmer (A, SV, MDG, V, R, KrF), og var dermed falt. Utvalg for milj\u00f8 og byutvikling behandlet saken i m\u00f8tet 23.10.2024 sak 340/24 og avga f\u00f8lgende innstilling: Utvalgets innstilling og bystyrets vedtak er likelydende. Byr\u00e5det behandlet saken i m\u00f8tet 12.09.2024 sak 274/24 Byr\u00e5det innstiller til bystyret \u00e5 fatte f\u00f8lgende vedtak: Byr\u00e5dets og utvalgets innstilling er likelydende. 2 "
}