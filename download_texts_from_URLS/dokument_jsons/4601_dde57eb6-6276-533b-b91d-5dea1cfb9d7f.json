{
  "dokument_id": "dde57eb6-6276-533b-b91d-5dea1cfb9d7f",
  "doc_type": "case_presentation",
  "kommune": 4601,
  "tittel": "Forenklet etterlevelseskontroll med \u00f8konomiforvaltningen 2024 - l\u00e5neopptak og avdrag ",
  "url": "https://bergen.kommune.no/politikere-utvalg/api/fil/bk360/12494179/Framstilling-Forenklet-etterlevelseskontroll-med-okonomiforvaltningen-2024-laneopptak-og-avdrag-",
  "tekst": " Kontrollutvalget Saksframstilling V\u00e5r referanse: 2024/141539-3 Saksbehandler: Magnus Svendsen, Eli M. Velle Forenklet etterlevelseskontroll med \u00f8konomiforvaltningen 2024 - l\u00e5neopptak og avdrag Hva saken gjelder: Regnskapsrevisor gjennomf\u00f8rer forenklet etterlevelseskontroll med \u00f8konomiforvaltningen. Kontrollen er basert p\u00e5 en risiko- og vesentlighetsvurdering1. Form\u00e5let med kontrollen er \u00e5 bist\u00e5 i kontrollutvalget sitt arbeid med \u00e5 f\u00f8re kontroll med at den \u00f8konomiske forvaltningen foreg\u00e5r i samsvar med gjeldende bestemmelser og vedtak, jf. kommuneloven \u00a7 24-9. If\u00f8lge kommunelovens forarbeider2 skal kontrollen rette seg mot de delene av \u00f8konomiforvaltningen som ikke er gjennomg\u00e5tt ved regnskapsrevisjonen etter kommuneloven \u00a7 24-5. Forutsetningene i kommuneloven og forarbeidene er at kontrollen skal skje med enkle kontrollhandlinger og at uttalelsen fra regnskapsrevisor skal konkludere med moderat sikkerhet3. Regnskapsrevisors eventuelle p\u00e5pekninger vil kunne bli brukt av kontrollutvalget som grunnlag for n\u00e6rmere unders\u00f8kelser, for eksempel en forvaltningsrevisjon. Vedlagte forenklete etterlevelseskontroll av kommunens opptak av l\u00e5n og avdrag p\u00e5 l\u00e5n, er utarbeidet av regnskapsrevisor Deloitte, p\u00e5 bakgrunn av risiko- og vesentlighetsvurderingen som ble fremlagt i kontrollutvalget 24.09.2024. Deloitte konkluderer med f\u00f8lgende i etterlevelseskontrollen: \u00abBasert p\u00e5 de utf\u00f8rte handlingene og innhentede bevis har vi ikke blitt oppmerksomme p\u00e5 forhold som gir oss grunn til \u00e5 tro at Bergen kommune ikke i det alt vesentlige har etterlevd bestemmelsene i kommuneloven \u00a7 14-14 til \u00a7 14-18 knyttet til opptak av l\u00e5n og avdrag av l\u00e5n vedtatt av Bystyret i Bergen. Denne uttalelsen er utelukkende utarbeidet for \u00e5 gi kontrollutvalget et bedre grunnlag for \u00e5 ivareta sitt p\u00e5se ansvar med \u00f8konomiforvaltningen og til Bergen kommunes informasjon, og er ikke n\u00f8dvendigvis egnet til andre form\u00e5l.\u00bb 1 Kontrollutvalgsm\u00f8te 24.09.2024, sak 92/24 \u00abForenklet etterlevelseskontroll med \u00f8konomiforvaltningen 2024 - risiko- og vesentlighetsvurdering\u00bb 2 Prop. 46 L (2017\u20132018) s. 307 3 Moderat sikkerhet er et lavere sikkerhetsniv\u00e5 enn betryggende sikkerhet. Den oppn\u00e5s n\u00e5r revisor har utf\u00f8rt begrensende handlinger for \u00e5 redusere revisjonsrisikoen til et akseptabelt lavt niv\u00e5. Begrensede handlinger kan for eksempel v\u00e6re analyser som er enklere og mer overordnede enn analyser som ville ha gitt betryggende sikkerhet. Uttalelser med moderat sikkerhet er i form av negativ bekreftelse, alts\u00e5 at revisor ikke er kjent med forhold som tilsier at saksforholdet er i strid med kriteriene. (Kilde: Riksrevisjonen \u2013 Faglige retningslinjer for Finansiell revisjon og administrativ uttalelse) Se ogs\u00e5 NKRF: RSK 301 Standard for forenklet etterlevelseskontroll med \u00f8konomiforvaltningen 1 Deloitte ved Unni-Renate Moe vil orientere n\u00e6rmere om saken i m\u00f8tet i kontrollutvalget. Sekretariatets vurdering: Som nevnt over kan regnskapsrevisors eventuelle p\u00e5pekninger kunne bli brukt av kontrollutvalget som grunnlag for n\u00e6rmere unders\u00f8kelser, for eksempel en forvaltningsrevisjon. Med henvisning til at revisor ved \u00e5rets forenklede etterlevelseskontroll ikke har gjort funn av avvik/risiko knyttet til opptak av l\u00e5n og avdrag p\u00e5 l\u00e5n, mener sekretariatet at kontrollutvalget kan avslutte saken uten innstilling til bystyret. Dette er ogs\u00e5 i tr\u00e5d med kontrollutvalgets praksis etter at forenklet etterlevelseskontroll ble innf\u00f8rt i 2019. Forslag til vedtak: Kontrollutvalget tar regnskapsrevisor Deloittes uttalelse om resultatet av forenklet etterlevelseskontroll med \u00f8konomiforvaltningen i Bergen kommune for 2024, om l\u00e5neopptak og avdrag, til orientering. Dato: 15. april 2025 Eli M. Velle - Leder Magnus Svendsen - R\u00e5dgiver Dokumentet er godkjent elektronisk. Vedlegg: 1. Signert uttalelse revisor FE\u00d8 2024 - Bergen kommune 2 "
}