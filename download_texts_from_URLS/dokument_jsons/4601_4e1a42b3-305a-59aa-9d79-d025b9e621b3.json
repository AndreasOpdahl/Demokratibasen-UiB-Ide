{
  "dokument_id": "4e1a42b3-305a-59aa-9d79-d025b9e621b3",
  "doc_type": "case_presentation",
  "kommune": 4601,
  "tittel": "Oppf\u00f8lging - forenklet etterlevelseskontroll med \u00f8konomiforvaltningen 2023 - internkontroll med utl\u00e5n som forvaltes av Intrum",
  "url": "https://bergen.kommune.no/politikere-utvalg/api/fil/bk360/10540169/Framstilling-Oppfolging-forenklet-etterlevelseskontroll-med-okonomiforvaltningen-2023-internkontroll-med-utlan-som-forvaltes-av-Intrum",
  "tekst": " Kontrollutvalget Saksframstilling V\u00e5r referanse: 2024/63251-13 Saksbehandler: Eli Merete Velle Oppf\u00f8lging - forenklet etterlevelseskontroll med \u00f8konomiforvaltningen 2024 - internkontroll med utl\u00e5n som forvaltes av Intrum Hva saken gjelder: Regnskapsrevisor har gjennomf\u00f8rt forenklet etterlevelseskontroll med \u00f8konomiforvaltningen. Form\u00e5let med kontrollen er \u00e5 bist\u00e5 i kontrollutvalget sitt arbeid med \u00e5 f\u00f8re kontroll med at den \u00f8konomiske forvaltningen foreg\u00e5r i samsvar med gjeldende bestemmelser og vedtak, jf. kommuneloven \u00a7 24-9. If\u00f8lge kommunelovens forarbeider1 skal kontrollen rette seg mot de delene av \u00f8konomiforvaltningen som ikke er gjennomg\u00e5tt ved regnskapsrevisjonen etter kommuneloven \u00a7 24-5. Forutsetningene i kommuneloven og forarbeidene er at kontrollen skal skje med enkle kontrollhandlinger og at uttalelsen fra regnskapsrevisor skal konkludere med moderat sikkerhet. Kontrollutvalget behandlet i m\u00f8tet 23.04.24 sak 33/24 forenklet etterlevelseskontroll av internkontroll av utl\u00e5n som forvaltes av Intrum. Regnskapsrevisor Deloitte konkluderte med: \u00abBasert p\u00e5 de utf\u00f8rte handlingene og innhentede bevis har vi blitt oppmerksomme p\u00e5 forhold som gir oss grunn til \u00e5 tro at Bergen kommune ikke i det alt vesentlige har etterlevd bestemmelsene i kommuneloven \u00a7 25-1, 3. ledd bokstav b) knyttet til internkontroll for utl\u00e5n som forvaltes av Intrum.\u00bb Det f\u00f8lger av revisjonsstandarden RSK 301 pkt. 17 at avvik som f\u00f8rer til en modifisert uttalelse, skal kommuniseres til kontrollutvalget i et nummerert brev. Dette ble gjort i revisjonsrapport nr. 4, som er et felles nummerert brev for \u00e5rsoppgj\u00f8rsrevisjonen og forenklet etterlevelseskontroll, se vedlegg. Der st\u00e5r det blant annet: \u00abKontrollen har avdekket indikasjoner p\u00e5 at det foreligger avvik. Konklusjonen baseres p\u00e5 flere forhold: a) kommunen har i forkant av revisjonen ikke innhentet ISAE 3402 Type II rapport fra Intrum. b) det foreligger ingen formaliserte skriftlige rutiner for oppf\u00f8lging av avtalen med Intrum knyttet til internkontroll. c) kommunen har ikke fulgt opp bestemmelsene knyttet til internkontroll i avtalen med Intrum.\u00bb Kontrollutvalget vedtok f\u00f8lgende i sak 33/24 pkt. 2: \u00abKontrollutvalget ber om skriftlig tilbakemelding fra byr\u00e5det innen 31. mai, om hvordan revisors konklusjon f\u00f8lges opp. N\u00e5r skriftlig tilbakemelding foreligger, vurderer kontrollutvalget om saken skal sendes til bystyret og/eller f\u00f8lges opp p\u00e5 annen m\u00e5te.\u00bb Tilbakemelding fra ansvarlig byr\u00e5d for barnevern, sosiale tjenester og mangfold, Charlotte Spurkeland, er mottatt i vedlagte brev datert 4. juni (etter foresp\u00f8rsel fra byr\u00e5dsavdelingen 1 Prop. 46 L (2017-2018) s. 307 1 hadde sekretariatet innvilget utsatt frist). I brevet fremg\u00e5r det at det er boligetaten som har ansvar for saksfeltet. Der det vil bli satt i verk endringer eller nye rutiner, har sekretariatet satt teksten i uthevet skrift. Tilbakemeldingen lyder blant annet slik: \u00ab(...) Revisjonsrapporten fremhever ogs\u00e5 f\u00f8lgende: Konklusjonen fra forenklet etterlevelseskontroll med \u00f8konomiforvaltningen har ingen konsekvens for regnskapet som avlegges for 2023 eller revisjonsberetningen for 2023. Avviket som p\u00e5pekes retter seg utelukkende mot byr\u00e5dets ansvar for internkontroll. Selv om det ikke er etablert skriftlige rutiner for oppf\u00f8lging av avtalen med Intrum, har kommunen en tilfredsstillende praksis for oppf\u00f8lging av de enkelte l\u00e5n. Revisor har mottatt tilfredsstillende dokumentasjon til \u00e5 konkludere med at l\u00e5nene som forvaltes av Intrum, og rapporteringen av disse i regnskapet er uten vesentlige feil. Boligetatens svar p\u00e5 de indikerte avvikene: Vedr\u00f8rende punkt a) \u00abkommunen har i forkant av revisjonen ikke innhentet ISAE 3402 Type II rapport fra Intrum\u00bb Vi ble f\u00f8rst gjort kjent med ISAE 3402 Type II rapport i mars 2023, i forbindelse med at kommunens revisor, Deloitte, etterspurte rapporten ved revisjon av regnskapet for 2022. I henvendelse p\u00e5 e-post beskrev revisor rapporten p\u00e5 f\u00f8lgende vis: \u00abDenne er ikke kritisk \u00e5 ha p\u00e5 plass for ferdigstillelse av \u00e5rets revisjon, men det er likevel fint om dere kan be om denne n\u00e5 da dette trolig er en rapport som vi forventer at de allerede har tilgjengelig\u00bb. Boligetaten etterspurte videre rapporten fra Intrum, hvor produktsjef for l\u00e5n hos Intrum svarte f\u00f8lgende: \u00abVi har unders\u00f8kt med v\u00e5r revisor Deloitte at en ISAE 3402 type 2 rapport m\u00e5 bestilles s\u00e6rskilt og ikke er noe vi har inkludert i dagens avtale med dem. Vi har heller ikke hatt noe behov for denne type rapport tidligere. Dersom Bergen kommune mener at vi m\u00e5 ha denne type rapport p\u00e5 vegne av dere, gi meg beskjed s\u00e5 skal jeg ta dette opp med v\u00e5r Complianceavdeling for \u00e5 f\u00e5 det p\u00e5 plass til neste rapportering\u00bb. Som f\u00f8lge av at dette er en rapport som Intrum ikke har tilgjengelig, ans\u00e5 vi det ikke som hensiktsmessig \u00e5 ettersp\u00f8rre denne i forbindelse med \u00e5rsregnskapet for 2023. Generelt sett kan vi heller ikke se det spesifikke behovet for rapporten, sett i lys av f\u00f8lgende grunner: - Etter v\u00e5r mening foreligger det ikke indikasjoner p\u00e5 feil eller mangler i Intrum sine rapporter eller systemer som rettferdiggj\u00f8r et plutselig og s\u00e6rskilt behov for denne rapporten - Rapporten er ikke kritisk for revisjon av \u00e5rsregnskapet, if\u00f8lge revisors beskrivelser - Ingen andre kommuner som benytter Intrum som l\u00e5neforvalter har etterspurt denne rapporten Vedr\u00f8rende punkt b) \u00abdet foreligger ingen formaliserte skriftlige rutiner for oppf\u00f8lging av avtalen med Intrum knyttet til internkontroll\u00bb N\u00e5r det gjelder dette punktet er det viktig \u00e5 p\u00e5peke at det indikerte avviket retter seg mot oppf\u00f8lging av avtalen med Intrum knyttet til internkontroll. Avtalen ellers som helhet og de enkelte l\u00e5n f\u00f8lges opp sv\u00e6rt tett gjennom den daglige driften av utl\u00e5nsvirksomheten. Dette er ogs\u00e5 fremhevet i revisjonsrapporten. Det nevnte avviket dreier seg derfor om Boligetatens manglende skriftlige rutiner knyttet til \u00e5 ettersp\u00f8rre dokumentasjon p\u00e5 at internkontroll hos Intrum er overholdt og gjennomf\u00f8rt i henhold til det som er nevnt i avtalen. Vi har tidligere mottatt en \u00e5rlig bekreftelse p\u00e5 internrevisjon fra Intrum, men vi har ikke hatt en nedskrevet og formalisert rutine p\u00e5 \u00e5 ettersp\u00f8rre dette. Boligetaten vil f\u00f8lge dette opp videre, og en ny rutine for oppf\u00f8lging av avtalen med Intrum og 2 internkontroll vil v\u00e6re ferdig innen 30. juni 2024. Rutinen vil bli publisert i BkKvalitet n\u00e5r den er ferdigstilt, i likhet med etatens \u00f8vrige rutiner. Vedr\u00f8rende punkt c) \u00abkommunen har ikke fulgt opp bestemmelsene knyttet til internkontroll i avtalen med Intrum\u00bb Boligetaten var i utgangspunktet usikker p\u00e5 hvilke bestemmelser det henvises til her, da vi ikke kan se at det foreligger spesifikke bestemmelser i avtalen knyttet til internkontroll. Vi sendte derfor en henvendelse til Deloitte, hvor Deloitte i e-post datert 21.05.2024 svarer: \u00abKommentaren v\u00e5r knyttet til oppf\u00f8lging av internkontrollen, gjelder at kommunen ikke p\u00e5 eget initiativ har bedt Intrum gjennomf\u00f8re ROS-analyse\u00bb. I avtalen med Intrum st\u00e5r det spesifisert at: \u00abBergen kommune som oppdragsgiver kan p\u00e5 eget initiativ be om at Lindorff (n\u00e5 Intrum) gjennomf\u00f8rer en risiko- og s\u00e5rbarhetsanalyse ut fra kriterier satt av Bergen kommune \u00e5rlig\u00bb. Etter v\u00e5rt syn er ikke dette en bestemmelse. Boligetaten tar likevel punkt c) til orientering, og vil i fremtiden ettersp\u00f8rre en risiko- og s\u00e5rbarhetsanalyse fra Intrum for l\u00e5netjenesten, p\u00e5 \u00e5rlig basis. Dette vil bli en del av ovennevnte rutine knyttet til oppf\u00f8lging av avtalen med Intrum. Boligetaten vil g\u00e5 i dialog med Intrum om \u00e5 hente inn en ISAE 3402 Type II rapport i henhold til kommuneloven \u00a7 25-1, 3. ledd bokstav b), og vil etterleve det framover i tid og innta det i ovennevnte rutine.\u00bb Sekretariatets vurdering: Forskrift om kontrollutvalg og revisjon \u00a7 3 siste ledd lyder slik: \u00abKontrollutvalget skal p\u00e5se at regnskapsrevisorens p\u00e5pekinger etter kommuneloven \u00a7 24-7 til \u00a7 24-9 blir rettet eller fulgt opp. Hvis p\u00e5pekingene ikke blir rettet eller fulgt opp, skal kontrollutvalget rapportere det til kommunestyret eller fylkestinget.\u00bb P\u00e5 bakgrunn av byr\u00e5dens tilbakemelding av 4. juni anbefaler sekretariatet at kontrollutvalget legger til grunn at regnskapsrevisors p\u00e5pekninger blir fulgt opp p\u00e5 en tilfredsstillende m\u00e5te. Sekretariatet kan ikke se at det er grunnlag for \u00e5 sende saken til bystyret eller sette i gang n\u00e6rmere unders\u00f8kelser. I dette tilfellet vurderer sekretariatet at saken gjelder en avgrenset problemstilling, og at byr\u00e5den har rapportert tilbake p\u00e5 at de p\u00e5pekte forholdene vil bli fulgt opp. Vi foresl\u00e5r derfor at kontrollutvalget tar byr\u00e5dsavdelingens oppf\u00f8lging til orientering. Sekretariatet foresl\u00e5r videre at kontrollutvalget ber om at regnskapsrevisor ved revisjonen for 2024 kontrollerer at tiltakene faktisk er fulgt opp, jf. kommuneloven \u00a7 24-7 siste ledd. Forslag til vedtak: 1. Kontrollutvalget tar tilbakemeldingen fra byr\u00e5d for barnevern, sosiale tjenester og mangfold datert 4. juni, om oppf\u00f8lging av forenklet etterlevelseskontroll av internkontroll av utl\u00e5n som forvaltes av Intrum, til orientering. 2. Kontrollutvalget ber om at regnskapsrevisor ved revisjonen for 2024 kontrollerer at tiltakene som fremg\u00e5r av tilbakemeldingen fra byr\u00e5dsavdelingen er fulgt opp. Dato: 7. juni 2024 Eli M. Velle - Leder Dokumentet er godkjent elektronisk. Vedlegg: 3 1. Tilbakemelding fra byr\u00e5d for barnevern, sosiale tjenester og mangfold Charlotte Spurkeland datert 4. juni 2024 2. Signert uttalelse revisor FE\u00d8 2023 3. Signert revisjonsrapport 2023 (nummerert brev nr. 4) 4 "
}