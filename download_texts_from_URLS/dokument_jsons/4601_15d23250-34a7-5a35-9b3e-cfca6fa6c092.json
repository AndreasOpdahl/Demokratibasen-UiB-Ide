{
  "dokument_id": "15d23250-34a7-5a35-9b3e-cfca6fa6c092",
  "doc_type": "case_presentation",
  "kommune": 4601,
  "tittel": "Forslag til nye retningslinjer og kriterier for tilskuddsordninger innenfor idrett",
  "url": "https://bergen.kommune.no/politikere-utvalg/api/fil/bk360/9751462/Framstilling-Forslag-til-nye-retningslinjer-og-kriterier-for-tilskuddsordninger-innenfor-idrett",
  "tekst": " BYR\u00c5DET Byr\u00e5dssak /24 Saksframstilling V\u00e5r referanse: 2024/11756-1 Retningslinjer og kriterier for tilskuddsordninger p\u00e5 idrettsfeltet Hva saken gjelder: Bystyret skal, i f\u00f8rste kvartal etter et kommunevalg, vedta retningslinjer og kriterier for tilskuddsordninger til lag, organisasjoner og privatpersoner. I denne saken gjennomg\u00e5s tilskuddsordningene p\u00e5 idrettsfeltet i Bergen kommune. I saken legges det ogs\u00e5 frem en evaluering av \u00abSt\u00f8tte til klubbeide idrettsanlegg\u00bb, en tilskuddsordning som ble gjort gjeldende fra og med 1. mars 2023. Da ordningen ble vedtatt i bystyresak 44/23, vedtok bystyret ogs\u00e5 at den skulle evalueres etter ett \u00e5r. Bergen kommune har f\u00f8lgende tilskuddsordninger p\u00e5 idrettsfeltet: Tilskuddsordning Budsjett 2024 (kr.) 1. Stipend og priser 859.000 2. Talentutviklingsmidler 318.000 3. Arrangementsst\u00f8tte -idrett 1.026.000 4. Barne- og ungdomsmidler for idrett 13.292.000 5. Nye idrettstiltak og egenorganisert fysisk aktivitet 1.026.000 6. Stimuleringsmidler til aktivitet og inkludering 1.488.000 7. Spillemidler til idretts- og friluftsanlegg 8. Tilskudd til private anlegg / klubbeide anlegg 27.000.000 \u00d8konomiske konsekvenser: Ingen \u00f8konomiske konsekvenser utover vedtatt handlings- og \u00f8konomiplan 2024-2027. Byr\u00e5dets vurdering og anbefaling/konklusjon: Byr\u00e5det foresl\u00e5r endringer av kriterier og retningslinjer for f\u00f8lgende tilskuddsordninger: Stipend og priser: Det foresl\u00e5s \u00e5 f\u00f8lge kriteriene til Olympiatoppen n\u00e5r det gjelder inntektsgrenser for tildeling av stipend til toppidrettsut\u00f8vere. Utdeling av toppidrettsstipend fra Olympiatoppen er gjenstand for behovspr\u00f8ving, og den enkelte ut\u00f8ver plikter \u00e5 gi riktige opplysninger om sitt inntektsforhold. Inntekter skal oppgis det \u00e5ret de er opptjent, uavhengig av om midlene settes inn p\u00e5 fond eller ikke. Toppidrettsut\u00f8vere som tjener over den \u00e5rlige inntektsgrensen satt av Olympiatoppen, vil ikke bli prioritert. I tillegg foresl\u00e5r byr\u00e5det at s\u00f8kerne m\u00e5 representere en idrettsklubb som h\u00f8rer hjemme i Bergen, slik at ut\u00f8verne f\u00e5r gode forutsetninger for \u00e5 bo, trene og ta utdannelsen sin i Bergen. Det kan gj\u00f8res unntak fra denne hovedregelen i s\u00e6regne tilfeller. Dette er en 1 innstramming av kriteriet som tidligere ogs\u00e5 inkluderte s\u00f8kere som er \u00abet forbilde i idrettsmilj\u00f8et i Bergen\u00bb. Det foresl\u00e5s i tillegg \u00e5 endre dato for utlysing av midler fra tilskuddsordningen til 01.10, og frist for s\u00f8knad til 01.11. Arrangementsst\u00f8tte \u2013 idrett Det er gjort mer tydelig hvilke arrangementer som kan tildeles st\u00f8tte gjennom ordningen. Barne- og ungdomsmidler: Utbetaling gj\u00f8res direkte til idrettslagene uten s\u00f8knad. Utbetalingen er basert p\u00e5 medlemslister fra Norges Idrettsforbund. Dette er utpr\u00f8vd i 2022 og i 2023 og har fungert meget godt, og \u00f8nskes videref\u00f8rt som permanent prosedyre. Det inneb\u00e6rer ikke en endring i kriteriene for tildeling. Stimuleringsmidler til aktivitet og inkludering Byr\u00e5det foresl\u00e5r \u00e5 inkludere tilskudd til refusjon av kontingent og treningsavgift i denne ordningen. Form\u00e5let er \u00e5 stimulere til fysisk aktivitet for barn og unge rettet mot lavinntektsfamilier og utjevning av \u00f8konomiske forskjeller i Bergen. Tilskudd for private anlegg / klubbeide idrettsanlegg1: Vedlagt er en evaluering av tilskuddsordningen som Etat for idrett har gjort sammen med en arbeidsgruppe med deltakelse fra Idrettsr\u00e5det, \u00c5sane Arena, Fana Arena og \u00f8vrige klubbrepresentanter. M\u00e5let for arbeidsgruppen var \u00e5 utarbeide et datagrunnlag og forslag til justerte kriterier og retningslinjer. Byr\u00e5det foresl\u00e5r at kriteriene i ordningen justeres i tr\u00e5d med anbefalingene i evalueringen. Klubbeide anlegg (kategori A) skal n\u00e5 ikke s\u00f8ke gjennom Bergen kommunes tilskuddsportal, men vil f\u00e5 et \u00e5rlig tilskudd fra Bergen kommune i henhold til anleggets st\u00f8rrelse og beskaffenhet. Klubber som leier tid i private anlegg (kategori B) kan f\u00e5 tilskudd etter s\u00f8knad. Basert p\u00e5 evalueringen, foresl\u00e5r byr\u00e5det f\u00f8lgende justeringer i tilskuddsordningen for de syv undergruppene i kategori A: Kategori Fra Til Kommentar A1 45% 45,5% \u00d8kt i henhold til renhold av klister. A2 30% 32,8% \u00d8kt st\u00f8tte til to anlegg, samt renhold av klister. A3 2% 1% Basert p\u00e5 reduksjon i antall anlegg. A4 9% 5,5% Redusert st\u00f8tte sammenlignet med A6. A5 3% 3% Opprettholdes. A6 4,7% 6,7% \u00d8kt st\u00f8tte sammenlignet med A4. A7 6,3% 5,5% Flytting av Fanahytten til kategori A4. TOTALT 100% 100% Basert p\u00e5 evalueringen, foresl\u00e5r byr\u00e5det i tillegg: 1 I 2023 ble det utbetalt kr. 14.868.000 i 2023 til klubbeide idrettsanlegg i kategori A, og kr. 2.623.000 for leide anlegg i kategori B. Medregnet kr. 690.500 p\u00e5 egen linje i budsjettet som overgangsordning til to klubber som tilh\u00f8rer kategori B (Bergen Kickboxingklubb og Laksev\u00e5g bordtennisklubb), ble det totalt utbetalt kr. 3.314.000 til klubber som s\u00f8kte om tilskudd for bruk av anlegg som de leier. Den samlede tilskuddspotten for ordningen \u00f8kte til kr. 20 mill. i innstilling 1 til budsjett 2024. I budsjettforliket mellom H, FrP, Sp, BL, InP og PP ble det gitt ytterligere kr. 7 mill. som et engangstilskudd i 2024. Total ramme er derfor kr. 27 mill. i 2024. 2 \u2022 I 2024 endres andelen til kategori A fra 85 % til 84 %, og andelen til kategori B fra 15 % til 16%. \u2022 Tilskuddene til Bergen Kickboxingklubb og Laksev\u00e5g Bordtennisklubb vil bli foresl\u00e5tt overf\u00f8rt fra egen linje i budsjettet til tilskuddsordningens kategori B fra 2025.2, se avsnitt om overgangsperiode under. Samtidig endres andelen til kategori A til 80,6% og andelen til kategori B til 19,4%. \u2022 I kategori B er det netto kostnad som danner grunnlaget for s\u00f8knadene. Klubbene m\u00e5 i tilknytning til dette redegj\u00f8re for eventuelle inntekter de har fra eventuell fremleie. Begrunnelse for framleggelse til bystyret: Reglement for Bergen bystyre og utvalgene 2023-2027 5.8.5 Retningslinjer og kriterier for tilskuddsordninger: \u00abBystyret vedtar i f\u00f8rste kvartal \u00e5ret etter kommunevalg retningslinjer og kriterier for tilskuddsordninger til lag, organisasjoner og privatpersoner\u00bb. Byr\u00e5det innstiller til bystyret \u00e5 fatte f\u00f8lgende vedtak: 1. Bystyret vedtar retningslinjer og kriterier for tilskuddsordninger p\u00e5 idrettsfeltet slik disse fremkommer i saken. 2. Byr\u00e5det gis myndighet til \u00e5 gj\u00f8re mindre endringer av ikke-prinsipiell karakter i retningslinjene for de ulike tilskuddsordningene. Dato: 21. februar 2024 Christine Meyer Reidar Digranes Byr\u00e5dsleder Byr\u00e5d for n\u00e6ring, kultur og idrett Dokumentet er godkjent elektronisk. Vedlegg: Evaluering av st\u00f8tte til klubbeide idrettsanlegg 2 Laksev\u00e5g Bordtennisklubb vil flytte inn i nye lokaler i kommunal hall (Alv\u00f8en idrettshall) n\u00e5r denne st\u00e5r ferdig h\u00f8sten 2025. 3 Saksframstilling: Det foresl\u00e5s endringer i f\u00f8lgende tilskuddsordninger p\u00e5 idrettsfeltet: - Stipend og priser - Arrangementsst\u00f8tte - idrett - Barne- og ungdomsmidler - Tilskudd til klubbeide og leide idrettsanlegg F\u00f8lgende er felles for alle tilskuddsordningene p\u00e5 idrett, med unntak av spillemidler til idretts- og friluftsanlegg: Likestilling Bergen skal v\u00e6re et likestilt samfunn hvor ingen blir diskriminert eller trakassert. Bergen er en kommune der alle skal kunne v\u00e6re seg selv og samtidig sikres likeverdige tjenester og muligheter. Bergen kommune vil derfor i sin vurdering vektlegge hvordan tilskuddsmottaker ivaretar disse perspektivene. Krav til rapportering Tilskuddsmottaker rapporterer til kommunen i tr\u00e5d med rapporteringsplikt angitt i tilskuddsbrevet. Eget rapporteringsskjema sendes ut til s\u00f8ker i etterkant av tiltaket. Bergen kommunes kontrolladgang Bergen kommune kan ut\u00f8ve kontroll med bruken av tilskuddsmidler, bl.a. gjennom rett til innsyn i budsjett, regnskap, dokumentasjon og oppsyn av tiltaket det er tildelt st\u00f8tte for. Tilbakebetaling eller bortfall av tilskudd Tilskudd ytes til de aktiviteter og m\u00e5l som fremkommer i s\u00f8knaden om tilskudd. Gjennom disse bidrar tilskuddsmottaker til \u00e5 oppfylle m\u00e5l og planer vedtatt av Bergen kommune, slik det fremg\u00e5r av tilskuddsbrevet. Hvis tilskudd ikke brukes til oms\u00f8kt form\u00e5l, tilbakef\u00f8rer tilskuddsmottaker midlene til Bergen kommune. Tilskuddsmottaker kontakter kommunen dersom det oppst\u00e5r uforutsette hendelser som gj\u00f8r det vanskelig \u00e5 bruke midlene i samsvar med form\u00e5let. Bevilget tilskudd som enda ikke er utbetalt, blir holdt tilbake, og kan bortfalle, ved brudd p\u00e5 betingelsene. Synliggj\u00f8ring av Bergen kommune Bergen kommune synliggj\u00f8res som tilskuddsgiver i program, annonser, publikumsareal, rapporter, trykksaker, nettsider m.m. Som hovedregel skal synliggj\u00f8ringen samsvare med tilskuddets st\u00f8rrelse i forhold til bidrag fra andre finansieringskilder. Saksbehandling Forvaltningslovens regler for saksbehandling ligger til grunn. I tillegg har Bergen bystyre vedtatt ytterligere saksbehandlingsregler og meroffentlighet. S\u00f8knader er offentlige. Alle s\u00f8knader vil behandles i forhold til gjeldende idrettspolitikk for Bergen kommune. S\u00f8knadene behandles administrativt. Saksbehandlingstid S\u00f8kere kan forvente svar innen 4 uker. Svar p\u00e5 s\u00f8knaden sendes til e-post adressen som er oppgitt i s\u00f8knaden. I noen tilfeller kan s\u00f8kere av praktiske og politiske hensyn m\u00e5tte vente noe lengre p\u00e5 svar p\u00e5 s\u00f8knaden. Det gjelder spesielt tilskuddsordningen stipend og priser, da det gjennomf\u00f8res en \u00abmini idrettsgalla\u00bb i forbindelse med utdelingen p\u00e5 slutten av \u00e5ret. Veiledning S\u00f8ker m\u00e5 besvare alle obligatoriske felt. Sp\u00f8rsm\u00e5l om utfylling av s\u00f8knaden kan rettes til Etat for idrett, eller til byr\u00e5dsavdeling for n\u00e6ring, kultur idrett n\u00e5r det gjelder ordningen for stipender og priser. 4 Klage p\u00e5 vedtak Som s\u00f8ker har mottaker if\u00f8lge forvaltningsloven \u00a7 29 rett til \u00e5 klage p\u00e5 vedtak man ikke er enig i. Klagen m\u00e5 rettes til Bergen kommune ved Etat for idrett innen 3 uker etter at s\u00f8ker har mottatt svaret. N\u00e5r det gjelder tilskuddsordningen stipend og priser, sendes klagen med begrunnelse til byr\u00e5dsavdelingen for n\u00e6ring, kultur og idrett innen 3 uker etter at svar er mottatt. F\u00f8lgende gjelder for den enkelte tilskuddsordning: 1. Stipend og priser Utlysningsdato: 01.10 S\u00f8knadsfrist: 01.11 Form\u00e5l Form\u00e5let med idrettsstipendene er \u00e5 anerkjenne Bergens fremste toppidrettsut\u00f8vere, idrettstalenter, lag, trenere, ledere og dommere. I tillegg deles det ut 3-5 ulike priser. Ordningen skal bidra til \u00e5 optimalisere forholdene for toppidretten og unge lovende idrettsut\u00f8vere, slik at ut\u00f8verne f\u00e5r gode forutsetninger for \u00e5 bo, trene og ta utdannelsen sin i Bergen. Mottakere st\u00e5r fritt til \u00e5 bruke stipendet /prisen til videreutvikling innenfor sin idrett. Forslagsrett Alle organisasjonsledd innenfor Vestland Idrettskrets og enkeltpersoner kan fremme forslag p\u00e5 kandidater via Bergen kommunes tilskuddsportal. Vurderingsansvar Byr\u00e5dsavdeling for n\u00e6ring, kultur og idrett ved avdeling idrett samarbeider med idrettens egne fagorgan Olympiatoppen Vest og Idrettsr\u00e5det i Bergen i behandlingen av s\u00f8knadene, og tilrettelegger for tildelingsvedtak. Begrensninger Erfaring fra arbeidet med talent- og toppidrett i Bergen er at de \u00f8konomiske forutsetningene for \u00e5 n\u00e5 frem kan variere fra idrett til idrett, fra milj\u00f8 til milj\u00f8, og fra ut\u00f8ver til ut\u00f8ver. Det kan derfor gj\u00f8res en \u00f8konomisk behovspr\u00f8ving ved tildelinger i tilskuddsordningen. Bergen kommune f\u00f8lger kriteriene til Olympiatoppen n\u00e5r det gjelder inntektsgrenser for tildeling av stipend til toppidrettsut\u00f8vere. Den enkelte ut\u00f8ver plikter \u00e5 gi riktige opplysninger om inntektsforholdet. Inntekter skal oppgis det \u00e5ret de er opptjent, uavhengig av om midlene settes inn p\u00e5 fond eller ikke. Bergen kommune kan velge \u00e5 trekke tilbake tildelingen om det kommer frem at mottaker(e) har brukt og blir d\u00f8mt for bruk av doping. Kriterier for tildeling av toppidrettsstipend Ved tildeling av toppidrettsstipend legges det vekt p\u00e5: \u2022 Oppn\u00e5dde resultater, prim\u00e6rt p\u00e5 internasjonalt seniorniv\u00e5 \u2022 Uttalelser fra trener/leder/krets/forbund \u2022 Kortfattet trenings- og konkurranseplaner for videre satsing Hvem kan f\u00e5 stipend og priser De som tildeles stipend/pris skal som hovedregel representere en idrettsklubb hjemmeh\u00f8rende i Bergen. 5 Hva er endret fra tidligere retningslinjer \u2022 Bergen kommune f\u00f8lger kriteriene til Olympiatoppen n\u00e5r det gjelder inntektsgrenser for tildeling av stipend til toppidrettsut\u00f8vere. \u2022 Dato for utlysing er 01.10, og frist for \u00e5 foresl\u00e5 kandidater er 01.11. \u2022 Mottakere m\u00e5 representere en idrettsklubb hjemmeh\u00f8rende i Bergen \u2013 det er ikke tilstrekkelig \u00e5 v\u00e6re fra Bergen. Endringene foresl\u00e5s i samarbeid med Olympiatoppen Vest. 2. Talentutviklingsmidler Utlysningsdato: 01.04 15.04 for 2024 S\u00f8knadsfrist: 31.04 15.05 for 2024 Form\u00e5l Milj\u00f8er som har en talentutviklingskultur kan s\u00f8ke om talentutviklingsmidler. Midler kan gis til konkrete tiltak som skal optimalisere talent- og toppidrettsutviklingen i idrettslaget eller talentutviklingsmilj\u00f8er i Bergen. Med optimalisering menes konkrete tiltak utover det daglige treningsarbeidet som skal ha som m\u00e5l \u00e5 l\u00f8fte ut\u00f8veren(e) opp mot h\u00f8yeste niv\u00e5. Eksempler p\u00e5 dette kan f.eks. v\u00e6re treningsleir, ekstra trenerkompetanse og samarbeid med andre talentutviklingsmilj\u00f8er. Hvem kan s\u00f8ke Treningsmilj\u00f8er som jobber med konkrete tiltak innen talentutvikling. Treningsmilj\u00f8er er her definert som idrettslag eller treningsgrupper p\u00e5 tvers av klubbgrenser. Det er et m\u00e5l for Bergen kommune \u00e5 satse p\u00e5 talenter i et begrenset utvalg av idretter, for \u00e5 oppn\u00e5 en spissing av toppen. Kriterier for tildeling \u2022 S\u00f8knaden m\u00e5 inneholde en beskrivelse av hvilke konkrete tiltak det s\u00f8kes talentutviklingsmidler til, med en tiltaksplan med budsjett og m\u00e5lsettinger. \u2022 Gruppen/laget m\u00e5 v\u00e6re godt organisert og ha klare ansvarsfordelinger i trener- og st\u00f8tteapparatet. \u2022 Treneren eller sportslig leder for gruppen er ansvarlig for at talentutviklingsmidlene brukes i henhold til s\u00f8knad, og har rapporteringsplikt. \u2022 Et nytt talentutviklingsprosjekt som utvikler seg til \u00e5 bli et \u00e5rlig tiltak i idrettslaget/milj\u00f8et, kan ikke motta tilskudd fra denne ordningen over flere \u00e5r. Ved tildeling legges det vekt p\u00e5: \u2022 Det prioriteres tilskudd til ut\u00f8vere og milj\u00f8er som klassifiseres som junior og oppover. \u2022 Tilskudd kan gis til milj\u00f8er som har en eksisterende talentutviklingskultur, og skal benyttes til tiltak som direkte eller indirekte p\u00e5virker ut\u00f8verens muligheter til prestasjonsforbedring p\u00e5 kort eller lengre sikt. \u2022 Det kan bli vurdert \u00e5 gi st\u00f8rre bel\u00f8p til ut\u00f8vere og milj\u00f8er som er p\u00e5 et nasjonalt eller n\u00e6rmer seg internasjonalt niv\u00e5, og/eller ut\u00f8vere og milj\u00f8er som forbereder seg til internasjonale mesterskap. \u2022 Det kan gis tilskudd til ut\u00f8vere som har flyttet ut av Bergen for \u00e5 optimalisere treningen / treningsmilj\u00f8et, men det er en forutsetning at disse ut\u00f8verne representerer en klubb i Bergen. \u2022 Det kan gis tilskudd til \u00e5 profesjonalisere kompetansen i trener- og st\u00f8tteapparat, treningssamlinger og konkurranser. 6 \u2022 Det er en fordel at tiltaket og/eller treningsmilj\u00f8et/ treningsgruppen har forankring i toppidrettens eget lokale fagorgan Olympiatoppen Vest (OLTV), men det vil ogs\u00e5 v\u00e6re fokus p\u00e5 milj\u00f8er som per i dag ikke er forankret i OLTV. . 3. Arrangementsst\u00f8tte \u2013 idrett S\u00f8knadsfrist: L\u00f8pende, siste frist 14.12 Form\u00e5l Form\u00e5let med tilskuddsordningen er \u00e5 fremme m\u00e5l og ambisjoner i vedtatt Idrettsplan: Idrettsarrangement skal bidra til idrettsutvikling, merkevarebygging og skape minneverdige opplevelser for ut\u00f8vere, trenere, ledere, tilreisende og innbyggerne i Bergen og bergensregionen. Det et m\u00e5l \u00e5 etablere og videreutvikle nasjonale og internasjonale arrangement for toppidrettsut\u00f8vere, talenter og unge i Bergen. Hvem kan s\u00f8ke Ordningens m\u00e5lgruppe er medlemmer av et idrettslag/s\u00e6rforbund under Norges idrettsforbund i Bergen kommune, som arrangerer topp- og breddearrangement i Bergen og/eller bergensregionen. S\u00f8ker m\u00e5 ha organisasjonsnummer. Kriterier for tildeling \u2022 S\u00f8knaden m\u00e5 inneholde forslag til budsjett for arrangementet med inntekter og utgifter. \u2022 Arrangementet m\u00e5 v\u00e6re offentlig tilgjengelig. \u2022 Arrangementet m\u00e5 v\u00e6re formelt forankret i idrettslagets/ idrettsorganisasjonens styre og godkjent av det aktuelle s\u00e6rforbund/-krets eller region. \u2022 S\u00f8knaden m\u00e5 inneholde opplysninger om eventuell annen offentlig st\u00f8tte. \u2022 Arrangementet m\u00e5 v\u00e6re et nasjonalt eller internasjonalt topp- eller breddearrangement. Ved tildeling legges det vekt p\u00e5: \u2022 Det vil bli tatt hensyn til dersom ut\u00f8vere fra Bergen, regionen eller Norge har realistiske muligheter for \u00e5 hevde seg i nasjonal og internasjonal toppidrett i det aktuelle arrangementet. \u2022 Treningssamlinger, graderinger, lokale cuper, mosjonsl\u00f8p og turneringer etc. dekkes ikke av ordningen. Hva er endret fra tidligere retningslinjer \u2022 Det er gjort mer tydelig hvilke arrangementer som kan tildeles st\u00f8tte gjennom ordningen. 4. Barne- og ungdomsmidler Frist for \u00e5 registrere antall medlemmer: 30.04 Form\u00e5l Barne- og ungdomsmidlene skal underst\u00f8tte frivilligheten og brukes p\u00e5 barn og ungdom i idrettslagene. Ungdom er en prioritert m\u00e5lgruppe og vektes ekstra. St\u00f8tteordningen er basert p\u00e5 lagenes aktive medlemmer f.o.m. 6 \u00e5r t.o.m. 19 \u00e5r. Hvem kan f\u00e5 midler fra ordningen 7 Utbetaling gj\u00f8res direkte til idrettslagene uten at de trenger \u00e5 s\u00f8ke. Alle idrettslag i Bergen som er tilsluttet Norges idrettsforbund vil f\u00e5 midler fra ordningen basert p\u00e5 medlemslister fra Norges idrettsforbund. Kriterier for tildeling \u2022 Idrettslaget m\u00e5 ha aktive medlemmer i aldersgruppen 6-12 \u00e5r og/eller 13-19 \u00e5r. \u2022 Byr\u00e5dsavdeling for n\u00e6ring, kultur og idrett ved Etat for idrett innhenter tall fra idrettens medlems- og organisasjonsregister i Norges idrettsforbund. Dette er tall som idrettslagene selv skal registrere innen 30. april. Ved tildeling legges det vekt p\u00e5: \u2022 Medlemmer i aldersgruppen 13-19 \u00e5r vektlegges ekstra i tildelingen \u2013 faktor 1,5 \u2022 Det gis kr. 1.000 til idrettslag som er registrert som \"rent idrettslag\" gjennom Antidoping Norge (ikke obligatorisk) Rent idrettslag. Hva er endret fra tidligere retningslinjer \u2022 Utbetalingen gj\u00f8res direkte til idrettslagene uten at de trenger \u00e5 s\u00f8ke. Utbetalingen er basert p\u00e5 medlemslister fra Norges Idrettsforbund. Dette er utpr\u00f8vd i 2022 og 2023 og har fungert meget godt. 5. Nye idrettstiltak og egenorganisert fysisk aktivitet Utlysningsdato: 15.04 S\u00f8knadsfrist: 15.05 Form\u00e5l Form\u00e5let med ordningen er \u00e5 f\u00e5 flere i fysisk aktivitet i Bergen kommune ved \u00e5 utvikle aktivitetsfremmende prosjekter. Det gis tilskudd b\u00e5de til nyskapende idrettsaktivitet og prosjekter, og forbedring av kvaliteten i eksisterende virksomhet. Hvem kan s\u00f8ke Idrettslag, idrettsorganisasjoner, friluftsorganisasjoner og andre ikke-kommersielle akt\u00f8rer i Bergen kommune. S\u00f8ker m\u00e5 ha organisasjonsnummer. Kriterier for tildeling \u2022 Tiltaket skal v\u00e6re formelt forankret hos idrettslagets / organisasjonens / akt\u00f8rens styre eller formelle organisering. \u2022 S\u00f8ker skal legge ved et budsjett for tiltaket det s\u00f8kes om, som viser inntekter og utgifter. \u2022 Tiltaket m\u00e5 v\u00e6re et breddetiltak. Ved tildeling legges det vekt p\u00e5: \u2022 Tiltak for barn og ungdom i alder 6-19 \u00e5r. \u2022 S\u00e6rlige satsinger p\u00e5 \u00f8kt deltakelse og inkludering av paraut\u00f8vere, ungdommer og flerkulturelle. \u2022 Tiltak for ungdommer 13-19 \u00e5r. \u2022 Tiltak for flerkulturelle. \u2022 Tiltak for en bedring av kj\u00f8nnsbalansen blant aktive ut\u00f8vere og trenere. \u2022 Mangfold i aktiviteter og kreativitet. \u2022 Lavterskeltiltak for inaktive barn, ungdom, voksne og familier. \u2022 N\u00e6rmilj\u00f8satsing \u2013 \u00e5pne aktivitetstiltak i n\u00e6rmilj\u00f8et, h\u00f8y grad av inkludering og gratis eller lav egenandel. 8 \u2022 Ved tiltak/prosjekt som g\u00e5r over flere \u00e5r vektlegges det at s\u00f8knad inneholder en plan for videre finansiering uten kommunal st\u00f8tte. Det blir en prosentvis nedtrapping for tildeling av tilskudd flere \u00e5r p\u00e5 rad. \u2022 SFO-tiltak blir ikke prioritert. 6. Stimuleringsmidler til aktivitet og inkludering S\u00f8knadsfrist: L\u00f8pende, siste frist 30.10 Form\u00e5l Form\u00e5let med ordningen er \u00e5 stimulere til \u00f8kt aktivitet for paraidretten, tiltak rettet mot lavinntektsfamilier og utjevning av \u00f8konomiske forskjeller i Bergen kommune. Hvem kan s\u00f8ke S\u00f8ker m\u00e5 v\u00e6re et idrettslag, en idrettsorganisasjon eller friluftsorganisasjon i Bergen med eget organisasjonsnummer. Tiltakene skal prim\u00e6rt v\u00e6re for befolkningen i Bergen. 6.1 Oppstartsmidler nye paraidrettstilbud \u2013 maks. s\u00f8knadsbel\u00f8p kr. 10.000 M\u00e5lgruppe Barn og ungdom mellom 6-25 \u00e5r. Kriterier for tildeling \u2022 Tiltaket skal v\u00e6re formelt forankret hos idrettslagets / organisasjonens / akt\u00f8rens styre eller formelle organisering. \u2022 Tiltaket skal fremme inkludering og integrering av barn og ungdommer. Ved tildeling legges det vekt p\u00e5: \u2022 Nyskapende tiltak som fremmer organisert aktivitet i n\u00e6rmilj\u00f8et prioriteres. \u2022 For \u00e5 kvalifisere til oppstartsmidler, m\u00e5 treningsgruppen v\u00e6re opprettet og treningene etablert. \u2022 Nyoppstartede grupper kan s\u00f8ke om oppstartsmidler p\u00e5 kr. 5.000 pr. 1\u20442 \u00e5r f\u00f8rste drifts\u00e5r. \u2022 Lag som mottar midler fra forbund, er unntatt denne ordningen. \u2022 Det er kun mulig \u00e5 s\u00f8ke om midler en gang pr. gruppe i et idrettslag. 6.2 Aktivitetstiltak for mennesker med funksjonsnedsettelse \u2013 maks. s\u00f8knadsbel\u00f8p kr. 30.000 M\u00e5lgruppe Mennesker med utviklingshemming eller fysisk funksjonsnedsettelse. Kriterier for tildeling \u2022 Tiltaket m\u00e5 v\u00e6re \u00e5pent for alle i m\u00e5lgruppen. \u2022 Tiltak som blir tildelt oppstartsmidler, kan ikke motta st\u00f8tte p\u00e5 denne ordningen det samme \u00e5ret. Ved tildeling legges det vekt p\u00e5: \u2022 Faste, ukentlige tilbud og aktiviteter i ferier vil bli prioritert. Driftsst\u00f8tte til aktivitet for mennesker med utviklingshemming: Grupper kan s\u00f8ke om driftsst\u00f8tte for et \u00e5r av gangen, med f\u00f8lgende fordeling: 9 \u2022 Opptil 10 spillere: kr. 10.000 \u2022 Over 10 spillere: kr. 1.000 per aktivt medlem Driftsst\u00f8tte aktivitet for mennesker med fysisk funksjonsnedsettelse: Grupper kan s\u00f8ke om driftsst\u00f8tte for et \u00e5r av gangen, med f\u00f8lgende fordeling: \u2022 St\u00f8tte pr. aktivt medlem opp til 25 \u00e5r: kr. 1.000 \u2022 Det er ikke mulig \u00e5 s\u00f8ke st\u00f8tte fra begge ordningene p\u00e5 samme kalender\u00e5r. \u2022 Oppstartsst\u00f8tte skal bidra til driften det f\u00f8rste drifts\u00e5ret. 6.3 Tilskudd til refusjon av reiseutgifter M\u00e5lgruppe Mennesker med fysisk funksjonsnedsettelse mellom 13-25 \u00e5r og som trener m\u00e5lbevisst mot st\u00f8rre mesterskap. Kriterier for tildeling \u2022 Det gis st\u00f8tte til delvis refusjon av reiseutgifter til st\u00f8rre nasjonale og internasjonale arrangementer, stevner eller mesterskap. \u2022 S\u00f8knadene blir behandlet etter 01.12. 6.4 Tilskudd til aktivitetsutstyr for mennesker med funksjonsnedsettelser M\u00e5lgruppe Paratilbud for mennesker med fysisk funksjonsnedsettelse 6 \u2013 25 \u00e5r. Kriterier for tildeling \u2022 Det gis st\u00f8tte til utstyr som kan medvirke til at flere kan f\u00e5 delta i et tilrettelagt paratilbud. \u2022 Det gis st\u00f8tte til l\u00e5neutstyr til nye deltakere. 6.5 Utviklingsprosjekter \u2013 inkludering M\u00e5lgruppe Barn og unge mellom 6-25 \u00e5r. Kriterier for tildeling \u2022 Tiltakene tilrettelegges av idrettslag/s\u00e6rforbund/idrettskrets eller andre frivillige organisasjoner som fremmer idrett og fysisk aktivitet. \u2022 Aktivitetstiltakene skal ha et langsiktig perspektiv med en regelmessighet minimum en gang pr. uke \u2022 Ordin\u00e6r klubbaktivitet/drift er ikke tilskuddsberettiget. \u2022 Tiltaket arrangeres i samarbeid med Etat for idrett gjennom egne avtaler. 6.6 Refusjon av kontingent/treningsavgift \u2013 kr. 200.000 til disposisjon til form\u00e5let M\u00e5lgruppe M\u00e5lgruppe som prioriteres er barn og unge mellom 6-20 \u00e5r. Kriterier for tildeling Ved tildeling legges det vekt p\u00e5: \u2022 Idrettsaktivitet i omr\u00e5der med levek\u00e5rsutfordringer. 10 \u2022 Idrettsaktivitet i omr\u00e5der som omfattes av omr\u00e5desatsingen (Solheim, Slettebakken, Loddefjord og Olsvik). \u2022 Idrettsaktivitet i omr\u00e5der hvor det er en h\u00f8y andel minoritetsspr\u00e5klige. \u2022 Idrettsaktivitet i omr\u00e5der med lav grad av andre fritidstilbud. Hva er endret fra tidligere retningslinjer Tilskudd til refusjon av kontingent og treningsavgift er inkludert i denne ordningen. Form\u00e5let er \u00e5 stimulere til fysisk aktivitet for barn og unge rettet mot lavinntektsfamilier og utjevning av \u00f8konomiske forskjeller i Bergen. 7. Spillemidler til idretts- og friluftsanlegg S\u00f8knadsfrist: 01.10 Spillemidler som blir tildelt lag, organisasjoner, kommuner og fylkeskommuner, kommer fra overskuddet fra Norsk Tipping. Hvem kan s\u00f8ke Idrettslag, velforeninger, borettslag og organisasjoner tilknyttet det frivillige skyttervesen kan s\u00f8ke om spillemidler til \u00e5 bygge idrettsanlegg i kommunen. Organisasjonen m\u00e5 v\u00e6re registrert i Br\u00f8nn\u00f8ysundregistrene og Frivillighetsregisteret for \u00e5 kunne s\u00f8ke spillemidler og momskompensasjon. Alle anlegg skal utformes slik at de tilfredsstiller st\u00f8rrelser og funksjoner som er n\u00f8dvendige for \u00e5 gjennomf\u00f8re aktiviteten anlegget er ment for. Bergen kommune kontrollerer s\u00f8knaden, og sender den deretter til Vestland fylkeskommune for behandling. Fornyelser og ventetid St\u00f8rrelsen p\u00e5 overskuddet fra Norsk Tipping, som fordeles blant annet til anleggsutbygging, avgj\u00f8r hvor lenge mottaker m\u00e5 vente p\u00e5 \u00e5 f\u00e5 tildelt midler. Ventetiden p\u00e5 \u00e5 f\u00e5 innvilget spillemidler for ordin\u00e6re anlegg er ca. tre-fire \u00e5r. Ventetiden for n\u00e6rmilj\u00f8anlegg er ett til to \u00e5r. Kriterier for tildeling Kriteriene er omtalt til enhver tid i Kultur- og likestillingsdepartementets bestemmelser om tilskudd til anlegg for idrett og fysisk aktivitet. Klage Klage rettes til Vestland fylkeskommune. 8. Tilskudd til private anlegg / klubbeide anlegg Idrettsanlegg som eies direkte eller indirekte av klubb (kategori A) vil motta en \u00e5rlig st\u00f8tte, mens klubber som leier tid i private anlegg (kategori B) kan f\u00e5 st\u00f8tte etter s\u00f8knad. I kategori A finnes syv undergrupper, se modell for tildeling av st\u00f8tte. Kommunen har gratis leie i sine haller, noe som bidrar til mer aktivitet, samt til \u00e5 holde kontingenten nede. Flere av idrettsanleggene i Bergen er eid av idrettslag. Byr\u00e5det mener det er viktig at gratisprinsippet kan ivaretas ogs\u00e5 i disse anleggene. For kategori B gjelder: Utlysningsdato: 01.04 15.04 for 2024 S\u00f8knadsfrist: 30.04 15.05 for 2024 11 Form\u00e5l Form\u00e5let med ordningen er \u00e5 sikre en rettferdig fordeling av kommunens st\u00f8tte til bruk, drift og vedlikehold av egne anlegg, eller st\u00f8tte til leie av lokaler. Det er viktig for byr\u00e5det at idrettslag som p\u00e5tar seg ansvaret for \u00e5 bygge og drifte idrettsanlegg i tr\u00e5d med kommunens behov, ogs\u00e5 gis gode \u00f8konomiske rammevilk\u00e5r. Hvem kan s\u00f8ke Idrettslag som er tilknyttet Norges idrettsforbund og har leieutgifter for aktivitetsflater i idrettslokaler og -anlegg i Bergen kommune, og som kommer under kategori B. Klubbeide anlegg vil f\u00e5 et \u00e5rlig tilskudd fra Bergen kommune i henhold til anleggets st\u00f8rrelse og beskaffenhet. Kriterier for tildeling \u2022 Det kan kun s\u00f8kes om tilskudd for bruk av anlegg som ikke mottar st\u00f8tte fra Bergen kommune. \u2022 Ordningen gjelder tilskudd til husleie, str\u00f8m og renhold av aktivitetsflater i private anlegg. \u2022 Det gis ikke tilskudd til prosjektering, dugnad, forsikring, vedlikehold, klubbhus og hytter. \u2022 I kategori B er det netto kostnad som danner grunnlaget for s\u00f8knadene. Klubbene m\u00e5 i tilknytning til dette redegj\u00f8re for eventuelle inntekter man har for eventuell fremleie. Fordeling av samlet budsjett i ordningen I 2024 tildeles 84 % til kategori A og 16 % til kategori B. Tilskuddene til Bergen Kickboxingklubb og Laksev\u00e5g Bordtennisklubb overf\u00f8res fra egen linje i budsjettet til tilskuddsordningens kategori B f.o.m. 2025. Da blir fordelingen 80,6% til kategori A og 19,4% til kategori B. Fordeling av budsjett internt i kategori A Kategori Andel A1 45,5% A2 32,8% A3 1% A4 5,5% A5 3% A6 6,7% A7 5,5% TOTALT 100% Hva er endret fra tidligere retningslinjer Bystyret vedtok i 2023 en ny modell for tildeling av tilskudd til private / klubbeide idrettsanlegg. Modellen skulle evalueres etter ett \u00e5r, for \u00e5 kunne fange opp eventuelle ujevnheter i fordelingen. Denne evalueringen er n\u00e5 ferdig. Endringer som foresl\u00e5s i tilskuddordningen, er basert p\u00e5 evalueringen. Klubbeide anlegg skal n\u00e5 ikke s\u00f8ke gjennom Bergen kommunes portal, men vil f\u00e5 et \u00e5rlig tilskudd fra Bergen kommune i henhold til anleggets st\u00f8rrelse og beskaffenhet. 12 I kategori B er det netto kostnad som danner grunnlaget for s\u00f8knadene. Klubbene m\u00e5 i tilknytning til dette redegj\u00f8re for eventuelle inntekter man har for eventuell fremleie. Fordelingen mellom kategori A og B, og fordelingen internt i kategori A, blir justert. Fordeling av midler i kategori A: Fordelingen prosentvis mellom anleggsgruppene i kategori A er gjort p\u00e5 bakgrunn av en kalkulert st\u00f8rrelse og antall anlegg. Det er gjort f\u00f8lgende betraktninger knyttet til evalueringen: Klisterbruk: Noen av de klubbeide idrettsanleggene i kategori A1 og A2 benyttes mye av h\u00e5ndball, hvor det benyttes klister fra og med klassene J/G 15 \u00e5r. Det er en kjensgjerning at dette krever ekstra innsats p\u00e5 renhold (beregnet til 125 000 kr pr bane i \u00e5ret), og gir \u00f8kte driftskostnader for de aktuelle klubbene. Byr\u00e5det foresl\u00e5r at dette hensyntas i fordelingen av st\u00f8tte til de ulike anleggene som f\u00f8lger: Kategori A1 (Store innend\u00f8rs idrettsanlegg): Basert p\u00e5 kostnader til ekstra renhold av klister, foresl\u00e5s det at satsen endres fra 45% til 45,5%. Kategori A2 (Innend\u00f8rs idrettsanlegg med aktivitetsflate): I dialog med Viking TIF (Vikinghallen) og Fr\u00f8ya IL (Fr\u00f8ya Arena) har Etat for idrett hatt en ny befaring p\u00e5 aktuelle anlegg, og foretatt en ny vurdering. I evalueringen er det foresl\u00e5tt en justering p\u00e5 disse to anleggene. Videre er anleggene Fana arena, Framohallen og Nordneshallen identifisert med ekstra renhold av klister, og hensyntatt i forslag til ny fordeling. Det foresl\u00e5s at den totale rammen p\u00e5 anleggene i denne kategorien \u00f8kes fra 30% til 32,8%. Kategori A3 (Utend\u00f8rs kunstgressbaner 11\u2019er st\u00f8rrelse): Med bakgrunn i at antall klubbeide baner i denne kategori vil bli redusert fra to til en, foresl\u00e5s det at kategorien g\u00e5r fra 2% til 1% av totalbel\u00f8pet i kategori A. Kategori A4 (Garderobeanlegg fotball): Antall fotballgarderober driftet av idrettslag var f\u00e6rre enn de f\u00f8rste beregningene som ble foretatt, og bel\u00f8pet pr. anlegg ble derfor relativt sett st\u00f8rre ved tildeling i 2023. Det foresl\u00e5s at garderobeanlegget ved Fanahytten flyttes fra A7 til A4, og videre at kategorien omd\u00f8pes til \u00abGarderobeanlegg\u00bb. Det foresl\u00e5r ogs\u00e5 \u00e5 redusere den prosentvise tildelingen fra 9% til 5,5%. Kategori A5 (Rideanlegg): Foresl\u00e5s opprettholdt med 3% av totalbel\u00f8pet i kategori A. Kategori A6 (Vannsportanlegg): Denne kategorien kom d\u00e5rligere ut av 2023-fordelingen, sett opp mot kategori A4. Dette med utgangspunkt i at vannsportanleggene ogs\u00e5 har garderobeanlegg, i tillegg til aktivitetsanlegg. Det foresl\u00e5s, p\u00e5 bakgrunn av ovenfornevnte, en justering av den prosentvise tildelingen til denne gruppen fra 4,7% til 6,7%. Kategori A7 (\u00d8vrige anlegg): Det foresl\u00e5s \u00e5 redusere denne kategorien fra 6,3% til 5,5%, som f\u00f8lge av flytting av Fanahytten til kategori A4. Kategori 2023-st\u00f8tte 2024-st\u00f8tte Kommentar: A1 45% 45,5% \u00d8kt i henhold til renhold av klister. 13 A2 30% 32,8% \u00d8kt st\u00f8tte til to anlegg, samt renhold av klister. A3 2% 1% Basert p\u00e5 reduksjon i antall anlegg. A4 9% 5,5% Redusert st\u00f8tte sammenlignet med A6. A5 3% 3% Opprettholdes. A6 4,7% 6,7% \u00d8kt st\u00f8tte sammenlignet med A4. A7 6,3% 5,5% Flytting av Fanahytten til kategori A4. TOTALT 100% 100% 14 "
}