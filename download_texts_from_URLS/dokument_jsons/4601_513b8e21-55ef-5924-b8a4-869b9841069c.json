{
  "dokument_id": "513b8e21-55ef-5924-b8a4-869b9841069c",
  "doc_type": "case_attachment",
  "kommune": 4601,
  "tittel": "Vurdering av landbrukstakst Kristoffer S\u00e6le",
  "url": "https://bergen.kommune.no/politikere-utvalg/api/fil/bk360/10612388/Vurdering-av-landbrukstakst-Kristoffer-Saele",
  "tekst": " VURDERING AV LANDBRUKSTAKST Kommune: 4601 Bergen Dato: 10.08.2018 G\u00e5rdsnummer: 275 Befaring: 07.07.2018 Bruksnummer: 2 Tilstede: Kristoffer S\u00e6le Adresse: Romslovegen Hogne Hemre Postnummer: 5264 Garnes Dokumenter \u2022 Landbrukstakst Hugo Vedaa (2012) \u2022 Landbrukstakst Hugo Vedaa (2023) \u2022 Landbrukstakst Eli Bj\u00f8rklid (2023) \u2022 Ambita Infoland Innledning Hogne Hemre kj\u00f8pte i juli 2023 overnevnte eiendom, men verdien som ble lagt til grunn mener han at ikke er korrekt og direkte feil. Hemre \u00f8nsket med dette en uttalelse av enkelte vurderinger som er gjort i Landbrukstakst levert av Hugo Vedaa. Mandat Takstkonsult AS v/Kristoffer S\u00e6le har f\u00e5tt foresp\u00f8rsel p\u00e5 \u00e5 vurdere enkelte forhold som har f\u00e5tt en h\u00f8y verdi i Hugo Vedaa sin rapport som ble vedlagt etter salg. Takstkonsult AS innehar ikke kompetanse til \u00e5 sette Landbrukstakst, men vil allikevel se p\u00e5 f\u00f8lgende forhold: \u2022 Verdivurdering av naust/hytte. \u2022 Verdivurdering av veirett. Naust/hytte I rapport fra Hugo Vedaa s\u00e5 er verdi for disse to byggene satt til 460 000 NOK. Naustet er i dag dels falt sammen og b\u00e6rende konstruksjoner er betydelig r\u00e5teskadet. Naustet er s\u00e5 omfattende skadet at dette m\u00e5 rives, restaurering av dette medf\u00f8rer at b\u00e6rende konstruksjoner m\u00e5 skiftes/utbedres. Noe som medf\u00f8rer at tiltaket blir s\u00f8knadspliktig. Av sikkerhetsmessige \u00e5rsaker s\u00e5 b\u00f8r naustet rives da det er stor fare for kolaps. Avtalen om \u00e5 gjenreise evt. Naust gikk ogs\u00e5 i f\u00f8lge Hogne ut i 2000. Dette er ikke videre unders\u00f8kt av undertegnede. V\u00e5res vurdering er at naust ikke har noen verdi, heller en negativ verdi da det m\u00e5 p\u00e5regnes rivekostnader samt fjerning av materialer. Videre i rapport til Vedaa s\u00e5 henvises det til jakthytte. Det er her snakk om ett mindre bygg/skur som er satt opp av Hogne Hemre ifbm. Jakt. Dette er ikke ett bygg som har nevneverdig verdi annet en materialkostnadene, estimert til 50 000 NOK. Areal er satt til 15 kvm og beskrevet til \u00e5 v\u00e6re i god stand, uten at denne er m\u00e5lt/ unders\u00f8kt. Arealet stemmer ikke, tilstanden kan ikke bekreftes uten befaring. V\u00e5res vurdering av posten naust, hytte i rapporten til Vedaa b\u00f8r settes til 0 NOK, da disse bygningene i dag ikke har noen som helt bruksmulighet og verdi. Naust m\u00e5 i tillegg rives og evt. s\u00f8kes om p\u00e5 nytt. Veirett Det opplyses i rapport fra Vedaa om prosjektert og godkjent veirett. Omr\u00e5de som er indikert som avkj\u00f8rsel er i ett sv\u00e6rt bratt terreng som vil kreve uttalelse vedr. Rasfare. I tillegg s\u00e5 gir ikke en prosjektering grunnlag for verdi etter v\u00e5r mening. Prosjekteringen kan bli avsl\u00e5tt i Bergen Kommune v/en evt. s\u00f8knad om bygging. P\u00e5 kart for vei i Bergen Kommune s\u00e5 er det ikke registrert kommende avkj\u00f8rsel. Bilder viser omr\u00e5de hvor det er vektlagt prosjekter og godkjent avkj\u00f8rsel og vei. Konklusjon I takst fra 2012 s\u00e5 var det f\u00f8lgende som ble vurdert og verdisett: \u2022 Skog. \u2022 Naust. Verdi satt til 500 000 NOK. I oppdatert rapport i 2023 s\u00e5 er f\u00f8lgende lagt til grunn uten befaring: \u2022 Skog. \u2022 Jaktrettigheter, prosjektert vei. \u2022 Naust, hytte. Verdi satt til 1 160 000 NOK. Vedaa har oppdatert verditakst fra 2012 uten ny befaring, dette stiller vi oss sp\u00f8rrende til, spesielt siden hytte, naust og vei har f\u00e5tt verdi uten \u00e5 se eiendommen/byggene. Naustet er som nevnt vurdert sv\u00e6rt h\u00f8yt denne vurderingen, dette tror vi Vedaa ville vurdert annerledes dersom eiendommen hadde blitt befart. I tillegg s\u00e5 har eiendommen mer en dobblet seg i verdi p\u00e5 11 \u00e5r, dette er ikke reelt. Slik vi vurderer denne saken s\u00e5 b\u00f8r ikke oppdatert rapport fra Vedaa legges til grunn i denne saken da det er flere forhold her som ikke stemmer. Takstmann/byggtekniker Kristoffer S\u00e6le Takstkonsult AS "
}