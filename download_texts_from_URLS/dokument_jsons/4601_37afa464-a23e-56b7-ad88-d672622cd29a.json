{
  "dokument_id": "37afa464-a23e-56b7-ad88-d672622cd29a",
  "doc_type": "case_attachment",
  "kommune": 4601,
  "tittel": "Svar p\u00e5 skriftlig sp\u00f8rsm\u00e5l nr. 50 fra Linn Kristin Eng\u00f8 (A) om Varegg Arena - Utvalg for barnehage, skole og idrett",
  "url": "https://bergen.kommune.no/politikere-utvalg/api/fil/bk360/11032732/Svar-pa-skriftlig-sporsmal-nr-50-fra-Linn-Kristin-Engo-A-om-Varegg-Arena-Utvalg-for-barnehage-skole-og-idrett",
  "tekst": " BNKI - stab Til Intern korrespondanse Bystyrets kontor V\u00e5r referanse: 2024/128699-3 Saksbehandler: Gerd Nilsen Fra Dato: 5. september 2024 Byr\u00e5d for n\u00e6ring, kultur og idrett Svar p\u00e5 skriftlig sp\u00f8rsm\u00e5l nr. 50 fra Linn Kristin Eng\u00f8 (A) om Varegg Arena - Utvalg for barnehage, skole og idrett Representanten Linn Kristin Eng\u00f8 (A) har 21.08.2024 sendt inn f\u00f8lgende skriftlige sp\u00f8rsm\u00e5l: I budsjett for 2024 bevilget Bystyret kr 800 000 til Varegg Arena (Benevnt \u00abUtvidet gymtilbud Krohnengen og Rothaugen\u00bb i budsjettet). Bergen kommune sin administrasjon opplyser at de vil benytte kr 400 000 av bevilgningen til form\u00e5let ettersom skolene kun f\u00e5r benyttet gymfasilitetene h\u00f8stsemesteret. Meg bekjent skal det ha v\u00e6rt fors\u00f8kt \u00e5 l\u00f8se ut deler av denne summen som et tilskudd til Varegg Arena slik at det eksempelvis kan brukes p\u00e5 utstyr og liknende. Sp\u00f8rsm\u00e5l: 1. Hva har idrettsbyr\u00e5den foretatt seg i denne saken? 2. Kan Varegg Arena regne med \u00e5 f\u00e5 hele eller deler av den budsjetterte summen som et tilskudd? Svar fra byr\u00e5den: Bystyret bevilget ikke et tilskudd til Varegg arena, men bevilget 800.000 kr. for \u00e5 leie kapasitet i eksterne idrettshaller for gjennomf\u00f8ring av gymtilbud. Byr\u00e5dsavdeling for barnehage og skole benytter bare 400.000 kr. av bevilgningen til form\u00e5let ettersom skolene kun f\u00e5r benyttet gymfasilitetene h\u00f8stsemesteret. I forrige utvalgsm\u00f8te viste skolebyr\u00e5den til at overf\u00f8ringen gjelder et tjenestekj\u00f8p, og at kommunen bare kan betale ut for tjenesten som faktisk mottas. Etter anbud fikk Varegg arena tilsagnet p\u00e5 \u00e5 levere tjenesten, og bel\u00f8pet p\u00e5 kr. 400.000 er utbetalt. Hva gjelder tilskuddsutbetaling, s\u00e5 vil Varegg inng\u00e5 i ordningen for tilskudd til klubbeide idrettsanlegg, og idrettsbyr\u00e5den har ikke vurdert \u00e5 forfordele ekstratilskudd til Varegg ut over det. Reidar Digranes - Byr\u00e5d for n\u00e6ring, kultur og idrett Dokumentet er godkjent elektronisk. "
}