{
  "dokument_id": "375bf2c7-5e56-5ca3-afa5-bb53e02dd9ed",
  "doc_type": "case_attachment",
  "kommune": 4601,
  "tittel": "Orientering-om-KS-styrevervregister - brev fra bystyredirekt\u00f8r til forretningsutvalget 28.04.25",
  "url": "https://bergen.kommune.no/politikere-utvalg/api/fil/bk360/12506612/Orientering-om-KS-styrevervregister-brev-fra-bystyredirektor-til-forretningsutvalget-28-04-25",
  "tekst": " Bystyrets kontor Til Notat V\u00e5r referanse: 2024/33995-8 Forretningsutvalget Saksbehandler: Trine Pettersen Gr\u00f8nbech Ordf\u00f8rer Dato: 28. mars 2025 Fra Bystyrets kontor Orientering om KS styrevervregister Vi viser til sp\u00f8rsm\u00e5l og orientering i Forretningsutvalget om at KS \u00f8nsker \u00e5 avvikle KS styrevervregister i sin n\u00e5v\u00e6rende form. Status for KS sitt styrevervregister: KS viser til at dagens styrevervregister er utdatert teknisk og funksjonelt og m\u00e5 avvikles. Videre opplyser KS at det ikke er mulig \u00e5 drifte dagens styrevervregister etter 01. april 2025. KS \u00f8nsker \u00e5 gjennomf\u00f8re et forprosjekt for \u00e5 vurdere teknologiske muligheter, bruk og behov for et nytt styrevervregister. Det er p.t. enda ikke avklart n\u00e5r et eventuelt forprosjekt kan starte, da KS har s\u00f8kt Kommunal- og distriktsdepartementet om midler til forprosjektet, men ikke f\u00e5tt avklart finansiering. I brev til Oslo kommune, bystyrets sekretariat (vedlagt her) viser KS til at det er behov for mer kunnskap om kommunens behov og bruk, om hvilke digitale muligheter som finnes, og hva en samlet kostnad for dette vil v\u00e6re. Behovene hos kommunene selv, og hos de som s\u00f8ker etter informasjon i registeret vil v\u00e6re viktig kunnskapsgrunnlag. En vurdering er ogs\u00e5 hvor lett aktuell informasjon er tilgjengelig fra andre kilder. KS sitt styrevervregister var ment som en lett tilgjengelig fullstendig oversikt, og sp\u00f8rsm\u00e5let er hvilken merverdi dette gir sammenlignet med muligheten for \u00e5 hente ut relevant informasjon fra andre registre. Midlertidig l\u00f8sning internt i Bergen kommune Bergen bystyre vedtok i sak 232/24 \u00e5 avvikle Bergen kommunes eget \u00f8konomiregister. Medlemmer og varamedlemmer i Bergen bystyre, kontrollutvalget, klagenemnden samt byr\u00e5det oppfordres fra samme dato \u00e5 registrere opplysninger om styreverv, \u00f8konomiske interesser og lignende i KS styrevervregistre. Det ble samtidig vedtatt at bystyret skal \u00e5rlig behandle rapport om registrering, vedlikehold og bruk av registeret. I saken ble det redegjort for at kommunens \u00f8konomiregister var basert p\u00e5 arbeidskrevende og manuelle prosesser med risiko for feilregisteringer, og feil i rapportering. Flere andre kommuner, bl.a. Oslo har lagt nede sine enge registre av samme \u00e5rsak. Bystyrets kontor har gjort en innledende vurdering av mulighetene for \u00e5 utvikle et eget digitalt system, men vurderer dette som for usikkert b\u00e5de mht. funksjonalitet, kostnader og drift. Bystyredirekt\u00f8ren vurderer at det ikke er aktuelt for Bergen kommune \u00e5 selv drifte innsamling og rapportering av opplysningene i en overgangsfase. Tilsvarende vurdering er gjort i Oslo kommune. KS vil erstatte dagens system med et mer funksjonelt system, men det er som vist over uklart n\u00e5r forprosjektet vil kunne starte opp. Opplysningene som er registrert i dagens styrevervregister vil ikke g\u00e5 tapt, og vil bli hentet ut og lagret av bystyrets kontor. Bystyrets kontor, har som bystyrets sekretariat i Oslo kommune, meldt til KS at Bergen kommune \u00f8nsker \u00e5 bidra i et eventuelt forprosjekt, og i utarbeidelsen av et mulig nytt styrevervregister. Dersom KS konkluderer med at det ikke blir etablert et forprosjekt for et nytt styrevervregister, vil bystyredirekt\u00f8ren komme tilbake til forretningsutvalget. Med hilsen Bystyrets kontor Trine Pettersen Gr\u00f8nbech - Bystyredirekt\u00f8r Dokumentet er godkjent elektronisk. "
}