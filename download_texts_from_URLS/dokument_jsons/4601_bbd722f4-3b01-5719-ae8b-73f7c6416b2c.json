{
  "dokument_id": "bbd722f4-3b01-5719-ae8b-73f7c6416b2c",
  "doc_type": "case_attachment",
  "kommune": 4601,
  "tittel": "Statsforvalteren stadfester. Bergen kommune gnr. 189 bnr. 356, Salhusvegen 18. Nybygg bolig",
  "url": "https://bergen.kommune.no/politikere-utvalg/api/fil/bk360/12399185/Statsforvalteren-stadfester-Bergen-kommune-gnr-189-bnr-356-Salhusvegen-18-Nybygg-bolig",
  "tekst": " V\u00e5r dato: V\u00e5r ref: 19.03.2025 2024/14985 Deres dato: Deres ref: SALHUSVEIEN 18 AS Saksbehandler, innvalgstelefon c/o Axer Eiendom AS Bolette brygge 1 Stine Ross Ids\u00f8, 5764 3148 0252 OSLO Bergen kommune gnr. 189 bnr. 356, Salhusvegen 18. Nybygg bolig. Vi viser til oversending av klagesak fra Bergen kommune den 09.10.2024, og klage datert 18.06.2024. Vi beklager lang saksbehandlingstid. Vedtak Statsforvalteren tar ikke klagen til f\u00f8lge. Vi stadfester Bergen kommunes vedtak datert 29.05.2024, ref.nr.: BYGG-2022/24435-31. Sakens bakgrunn Bergen kommune ga i vedtak 29.05.2024, ref.nr.: BYGG-2022/24435-31, avslag p\u00e5 s\u00f8knad om dispensasjon fra byggegrense og byggeh\u00f8yde i gjeldende reguleringsplan for eiendom med gbnr. 189/356. S\u00f8knaden var en endringss\u00f8knad for tidligere gitt rammetillatelse av 27.03.2023 hvor det ble gitt tillatelse til oppf\u00f8ring av fem leilighetsbygg med 82 boenheter. Dere har p\u00e5klaget avslaget i brev datert 18.06.2024. Dere gj\u00f8r i hovedsak gjeldende at vilk\u00e5rene for \u00e5 innvilge oms\u00f8kte dispensasjoner er oppfylt. Videre p\u00e5peker dere at kommunen ikke har gjort de vurderingene som kreves etter pbl. \u00a7 19-2 andre ledd. Vi viser til klagen i sin helhet. Bergen kommune v/Utvalg for milj\u00f8 og byutvikling behandlet klagen i m\u00f8te den 19.09.2024. Klagen ble ikke tatt til f\u00f8lge. Saken er oversendt til Statsforvalteren for endelig behandling. Regelverk Statsforvalteren er delegert myndighet til \u00e5 avgj\u00f8re klager som gjelder enkeltvedtak etter plan- og bygningsloven, se plan- og bygningsloven \u00a7 1-9 femte ledd og rundskriv T-2/09 fra Kommunal- og distriktsdepartementet. Statsforvalteren kan pr\u00f8ve alle sider ved vedtaket, ogs\u00e5 de skj\u00f8nnsmessige vurderingene som kommunen har gjort, jf. forvaltningsloven \u00a7 34. Ved pr\u00f8ving av det kommunale skj\u00f8nnet skal Statsforvalteren legge stor vekt p\u00e5 hensynet til det lokale selvstyret. E-postadresse: Postadresse: Bes\u00f8ksadresse: Telefon: 57 64 30 00 sfvlpost@statsforvalteren.no Nj\u00f8savegen 2 Nj\u00f8savegen 2, Leikanger www.statsforvalteren.no/vl Sikker melding: 6863 Leikanger Solheimsgaten 13, Bergen www.statsforvalteren.no/melding Fjellvegen 11, F\u00f8rde Org.nr. 974 760 665 Side: 2/7 Det framg\u00e5r av plan- og bygningsloven \u00a7 12-4 at reguleringsplanen er juridisk bindende for nye eller utvidelse av eksisterende tiltak. Regler om dispensasjon Tiltak i strid med plan eller bestemmelser i plan- og bygningsloven, kan bare tillates dersom det blir gitt dispensasjon fra bestemmelsen tiltaket strider mot, jf. plan- og bygningsloven kapittel 19. Med hjemmel i plan- og bygningsloven \u00a7 19-2 kan kommunen dispensere fra bestemmelser gitt i eller i medhold av plan- og bygningsloven. Kommunen kan ikke dispensere dersom hensynene bak bestemmelsen det dispenseres fra, eller hensynene i lovens form\u00e5lsbestemmelse, blir vesentlig tilsidesatt. I tillegg m\u00e5 fordelene ved \u00e5 dispensere v\u00e6re klart st\u00f8rre enn ulempene etter en samlet vurdering. Vilk\u00e5rene i plan- og bygningsloven \u00a7 19-2 er rettslige vurderingstema, ikke et kommunalt skj\u00f8nn. Det er derfor ikke anledning til \u00e5 legge nevneverdig vekt p\u00e5 hensynet til det lokale selvstyret. Dispensasjon krever grunngitt s\u00f8knad. Etter forvaltningspraksis skal begrunnelsen for \u00e5 dispensere v\u00e6re spesiell og gjelde s\u00e6rlig for tiltaket, og kommunen skal ikke dispensere ut fra mer generelle vurderinger. Planstatus Eiendommen er regulert til boligbebyggelse, uteoppholdsareal, gatetun, kj\u00f8reveg, gangveg, renovasjon m.m.1 Det f\u00f8lger av reguleringsplanbestemmelse \u00a7 \u00a7 3.1.2.3.a at: Maksimale byggeh\u00f8yder for det enkelte delfelt fremg\u00e5r av plankartet. Byggeh\u00f8yden skal avtrappes innenfor det enkelte delfelt i tr\u00e5d med h\u00f8ydene i kartet. I plankartet fremg\u00e5r det at det for delfelt BBB1 er maks byggeh\u00f8yde p\u00e5 kote + 108. Se utsnitt av plankartet til h\u00f8yre. Det f\u00f8lger av reguleringsplanbestemmelse \u00a7 2.2.1 at: Bebyggelsen skal plasseres innenfor byggegrenser. Der ikke annet er angitt i plankart er form\u00e5lsgrensen byggegrense. Statsforvalterens vurdering Sp\u00f8rsm\u00e5let i saken er om vilk\u00e5rene for dispensasjon etter pbl. \u00a7 19-2 andre ledd er oppfylt for oms\u00f8kte dispensasjoner. Det er i saken s\u00f8kt om dispensasjon fra maksimal byggeh\u00f8yde p\u00e5 kote + 108 i reguleringsplanen for byggefelt BBB1 for \u00e5 bygge en femte etasje p\u00e5 Bygg 1. Koteh\u00f8yden p\u00e5 bygget vil da bli p\u00e5 kote + 111. Videre er det s\u00f8kt om dispensasjon fra byggegrense innenfor delfelt BBB4 for \u00e5 kunne bygge sammen Bygg 4 og Bygg 5. Utsnitt nedenfor, fra reguleringsplanen som viser byggegrense for BBB4 og utsnitt fra situasjonsplanen, illustrerer behovet for dispensasjon fra byggegrensen ved sammenbygging av Bygg 4 og 5. 1 PlanID. 65630000 \u00c5sane, gnr. 189 bnr. 63 mfl. Myrdalshovden. I kraft fra 27.10.2021. Side: 3/7 Avvik fra arealplaner reiser s\u00e6rlige sp\u00f8rsm\u00e5l. De ulike planene er som oftest blitt til gjennom en omfattende prosess, og planene omhandler dessuten konkrete forhold. Det skal ikke v\u00e6re kurant \u00e5 fravike gjeldende plan. Dispensasjoner m\u00e5 heller ikke undergrave planen som informasjons- og avgj\u00f8relsesgrunnlag. Det skal normalt ikke v\u00e6re anledning til \u00e5 gi dispensasjon n\u00e5r hensynene bak bestemmelsene det er s\u00f8kt dispensasjon fra fremdeles gj\u00f8r seg gjeldende med styrke. Det m\u00e5 foreligge s\u00e6regne omstendigheter som skiller seg fra normaltilfellene.2 Den klare hovedregelen er at planer skal f\u00f8lges inntil de oppheves eller endres. Hensynet til demokrati, offentlighet og helhetlig arealbruk gj\u00f8r det viktig at planendring skjer i samsvar med reglene om arealplanlegging og ikke ved en rekke enkeltdispensasjoner.3 Dispensasjon fra byggegrense i delfelt BBB4 Hensynet bak byggegrenser i planer er generelt, som kommunen viser til, \u00e5 s\u00f8rge for en plassering av bygninger p\u00e5 den enkelte tomt i forhold til terreng og omr\u00e5dets bebyggelsesstruktur. Dette for \u00e5 hindre brannspredning til andre byggverk, samt ivareta behovet for luft, lys og utsikt, og hindre innsyn. Kommunen har vist til at byggegrensen for delfelt BBB4, i dette tilfellet, er \u00e5 s\u00f8rge for at bebyggelsen skal oppf\u00f8res uten en tydelig bakside. Kommunen viser her til reguleringsplanbestemmelse \u00a7 1 hvor det fremg\u00e5r: \u00abDet er planens intensjon at bebyggelsen skal oppf\u00f8res uten en tydelig bakside.\u00bb I bestemmelsen g\u00e5r det videre frem at \u00abDette skal sikre attraktive fasader opp mot felles uterom og den eksisterende tilliggende bebyggelsen.\u00bb Slik Statsforvalteren oppfatter form\u00e5let med byggegrensen er denne ogs\u00e5 \u00e5 sikre en todelt blokkbebyggelse p\u00e5 B444, og med dette \u00e5 s\u00f8rge for en mer \u00aboppbrutt opplevelse mot Salhusvegen\u00bb jf. planbeskrivelsen s. 34. I planbeskrivelsen er det videre p\u00e5pekt at \u00abpassasjen mellom de to bygget i BBB4 vil sikre at volumet brytes opp sett fra nr. 12.\u00bb4 (Salhusvegen 12). Det synes ogs\u00e5 som at denne todelingen ogs\u00e5 er valgt for \u00e5 sikre at blokkbebyggelsen st\u00e5r i stil med naboomr\u00e5dene. Vi viser her til planbeskrivelsen hvor det fremg\u00e5r p\u00e5 s 40 at: Valgt bygningsstruktur med blokkbebyggelsen er med p\u00e5 \u00e5 sikre tilfredsstillende st\u00f8yforhold p\u00e5 uteareal og videref\u00f8rer en helhet i omr\u00e5det med volum som tilsvarer det 2 Ot.prp.nr. 32 (2007-2008) p\u00e5 side 242. 3 Se blant annet SOMB-1017-292, jf. ogs\u00e5 uttalelse i Ot.prp. nr.32 (2007-2008) side 242. 4 Sj\u00e5 s. 57 i planbeskrivelsen. Side: 4/7 som er etablert p\u00e5 naboomr\u00e5dene, b\u00e5de p\u00e5 mot vest og mot Ulset sykehjem i og Horisont i s\u00f8r. Samtidig er det sikret grep i volum, fasade og h\u00f8yder som innretter seg etter sm\u00e5husbebyggelsen i vest b\u00e5de slik den er i dag, og slik dette omr\u00e5det kan komme til \u00e5 utvikle seg i fremtiden Kommunen har i avslagsvedtaket vurdert det slik at sammenbygningen av bygg 4 og 5 medf\u00f8rer at: \u00ab...tiltaket (vil) bryte med planens intensjon da man f\u00e5r en langstrakt bakside mot Salhusveien og opp mot eksisterende bebyggelse mot \u00f8st. Blokken BBB4 vil kunne oppleves som en tett og dominerende vegg og f\u00e5r en tydelig bakside.\u00bb Kommunen har p\u00e5 dette grunnlag kommet til at hensynene bak byggegrensen blir vesentlig satt til side av oms\u00f8kt dispensasjon. Til dette er det i klagen gjort gjeldende at baksiden p\u00e5 bebyggelsen er den samme, og at sp\u00f8rsm\u00e5let er om byggene skal deles opp eller v\u00e6re sammenhengende. Lengden er den samme, den eneste forskjellen er en tverrpassasje mellom byggene p\u00e5 seks meter. Slik Statsforvalteren vurderer det vil en sammenbygning av bygg 4 og bygg 5 i dette tilfellet komme i direkte i motstrid med hensynet bak byggegrensen. N\u00e5r byggegrensen er satt nettopp for \u00e5 sikre en todelt blokkbebyggelse, og med dette en oppbrutt opplevelse av blokkbebyggelsen, er det klart at en sammenbygning av bygningene vil medf\u00f8re at hensynet bak byggegrensen blir vesentlig satt til side. N\u00e5r det gjelder anf\u00f8rselen i klagen om at kommunen ikke har gjort de vurderinger som kreves etter pbl. \u00a7 19-2 andre ledd kan vi ikke se at det er hold for dette. Etter v\u00e5rt skj\u00f8nn har kommunen identifisert et sentralt hensyn bak byggegrensen og foretatt en konkret vurdering av at hensynene blir vesentlig satt til side ved oms\u00f8kt dispensasjon. N\u00e5r det f\u00f8rste vilk\u00e5ret for dispensasjon etter pbl. \u00a7 19-2 andre ledd ikke er oppfylt, er det ikke n\u00f8dvendig, verken for kommunen eller Statsforvalteren, \u00e5 ta stilling til om fordelene ved dispensasjonen klart er st\u00f8rre enn ulempene. Det er ogs\u00e5 anf\u00f8rt at kommunen ved dispensasjonsvurderingen har vektlagt irrelevante momenter, herunder f\u00f8ringer som fremg\u00e5r av KPA 18 for arkitektur og byform, og at byggegrenser er blitt vurdert tidlig i planprosessen. Statsforvalteren bemerker at kommunen har vist til de overnevnte momentene i avslagsvedtaket under vurderingen av om de oms\u00f8kte tiltakene er i tr\u00e5d med kravene til visuelle kvaliteter etter pbl. \u00a7 29-2. Vi kan ikke se at kommunen har vektlagt disse momentene under selve dispensasjonsvurderingen, slik det er anf\u00f8rt. I alle tilfeller er momentene etter v\u00e5r vurdering strengt tatt ikke direkte irrelevante ved en dispensasjonsvurdering. Selv om vilk\u00e5rene for dispensasjon skulle v\u00e6re oppfylt, har kommunen et \u00abkan\u00bb- skj\u00f8nn ved om dispensasjon skal innvilges eller ikke. Overnevnte momenter kan i s\u00e5 m\u00e5te v\u00e6re relevant ved en begrunnelse der kommunen ikke \u00f8nsker \u00e5 innvilge dispensasjon. Dispensasjon fra maks koteh\u00f8yde p\u00e5 kote + 108 i delfelt BBB1 Det generelle hensynet bak maksh\u00f8yde bestemmelser er \u00e5 ivareta lys- og utsiktsforhold for tiltaket i seg selv og i forhold til omkringliggende bebyggelse, og sikre tilstrekkelig luft og \u00e5penhet mellom bygninger. Et annet hensyn bak en slik bestemmelse er ogs\u00e5 \u00e5 avgrense bygningsvolumet. At s\u00e6rlig solforhold og avgrensning av bygningsvolum er hensynet bak fastsatt makskote p\u00e5 + 108 i dette tilfellet underbygges ogs\u00e5 av planbehandlingen. Vi viser her til fagnotatet til plan- og Side: 5/7 bygningsetaten den 05.07.20195 hvor ble anbefalt en reduksjon i byggeh\u00f8yde p\u00e5 nordre del av BBB1 som den gang var foresl\u00e5tt med seks etasjer. Fagetaten viste her til at \u00abbebyggelse p\u00e5 6 etasjer er for h\u00f8yt og dominerende, og de h\u00f8yeste volumene m\u00e5 nedskalers.\u00bb Videre synes p\u00e5virkningen p\u00e5 solforholdene s\u00e6rlig \u00e5 ha v\u00e6rt begrunnelsen for en nedskalering fra fem til fire etasjer ved 2. gangs behandlingen av planforslaget. Fagetaten6 viste her til at de vurderte at bebyggelsens nordre del p\u00e5 BBB1 skygget for eget uteareal mot \u00f8st (BUT 1), og anbefalte at denne delen av blokken ble redusert med en etasje, slik at hele BBB1 fikk 4 etasjer. Selv om fagetaten begrunnet anbefalingen om nedskalering fra fem til fire etasjer med solforholdene, er v\u00e5r vurdering at hensynene bak den fastsatte koteh\u00f8yden, som tilsvarer fire etasjer, ikke bare er solforholdene, men ogs\u00e5 s\u00e6rlig bygningsvolumet. Dette s\u00e6rlig sett hen til at bygningsvolumet var et s\u00e6rskilt tema ved den innledende planbehandlingen hvor det generelt ble henvist til at volumet m\u00e5tte nedskaleres fra seks etasjer. I klagen er det gjort gjeldende at kommunens dispensasjonsvurdering ikke er knyttet opp mot de vurderingene som skal gj\u00f8res etter pbl. \u00a7 19-2 andre ledd, men synes \u00e5 vektlegge at en dispensasjon fraviker vedtatt reguleringsplan. I dette tilfellet er Statsforvalteren enig i at kommunen i avslagsvedtaket liten grad har vurdert i hvilken grad hensynene bak maks koteh\u00f8yde blir ber\u00f8rt av oms\u00f8kt dispensasjon. Som dere viser til i klagen er det i dispensasjonsvurderingen til kommunen kun vist til mer generelle utgangspunkter, herunder at reguleringsplanen har g\u00e5tt gjennom en politisk prosess hvor byggeh\u00f8yder har blitt vurdert og sett opp mot omkringliggende omgivelser og at det skal mye til for \u00e5 fravike en ny reguleringsplan m.v. I fagnotatet av 01.07.2024, hvor fagetaten har vurdert klagen, er det foretatt en noe mer konkret vurdering av om hensynene bak byggeh\u00f8yden blir ber\u00f8rt. Kommunen p\u00e5peker her at avviket p\u00e5 3 meter fra maks koteh\u00f8yde p\u00e5 + 108 inneb\u00e6rer en hel etasje, og er en vesentlig overskridelse av fastsatt h\u00f8yde i reguleringsplanen. I utgangspunktet vil en tilvisning til at avviket fra fastsatt bestemmelse kvalitativt sett er relativt stort sjelden v\u00e6re en tilstrekkelig begrunnelse for at hensynet bak bestemmelsen det dispenseres fra blir vesentlig satt til side. Normalt sett m\u00e5 det ogs\u00e5 gj\u00f8res en vurdering av i hvilken grad avviket konkret p\u00e5virker hensynene bak bestemmelsen. I dette tilfellet er imidlertid en avgrensning av bygningsvolumet i seg selv en av de avgj\u00f8rende hensynene bak den fastsatte makskoteh\u00f8yden. I et slikt tilfelle vil derfor en tilvisning til at avviket fra koteh\u00f8yden er relativt stort, og dermed at bygningsvolumet blir st\u00f8rre, etter v\u00e5rt skj\u00f8nn likevel v\u00e6re en tilstrekkelig begrunnelse for at hensynet bak bestemmelsen blir vesentlig satt til side. Statsforvalteren er i dette tilfellet enig med kommunen i at en ekstra etasje p\u00e5 et bygg som er regulert med h\u00f8yde som tilsier fire etasjer p\u00e5virker bygningsvolumet i vesentlig grad. N\u00e5r det gjelder h\u00f8ydens p\u00e5virkning p\u00e5 solforholdene synes det noe uklart om den ekstra oms\u00f8kte etasje p\u00e5virker dette hensynet. Det er i klagen og dispensasjonss\u00f8knaden vist til sol- og skyggediagrammer som illustrerer at den ekstra etasjen, p\u00e5 grunn av orienteringen, har liten effekt p\u00e5 solforholdene p\u00e5 uteoppholdsarealene og p\u00e5 naboeiendommer. Se utsnitt nedenfor. 5 I forbindelse med at planforslaget var ute til offentlig ettersyn. 6 Se fagnotat datert 04.03.2021. Side: 6/7 I fagnotatet ved 2. gangs behandlingen av planen ble det ogs\u00e5 vist til at forslagsstiller hadde p\u00e5pekt at det selv med drastiske reduksjoner i byggeh\u00f8yde var liten eller ingen betydning for solforholdene p\u00e5 felles uteoppholdsareal. Til tross for dette anbefalte fagetaten en reduksjon i antall etasjer fra fem til fire med begrunnelse i nettopp p\u00e5virkningen h\u00f8yden hadde p\u00e5 solforholdene. Det kan derfor synes som om forslagsstiller og kommunen la til grunn ulike faktum i vurderingene, og derfor kom til ulike konklusjoner vedr\u00f8rende byggeh\u00f8ydens p\u00e5virkning p\u00e5 solforholdene. Statsforvalteren ser det ikke n\u00f8dvendig \u00e5 g\u00e5 n\u00e6rme inn i overnevnte ettersom ett av hensynene bak maks fastsatt koteh\u00f8yde, her bygningsvolum, etter v\u00e5r vurdering uansett blir vesentlig satt til side ved oms\u00f8kt dispensasjon. I alle tilfeller viser vi, som nevnt, til at terskelen er h\u00f8y for \u00e5 dispensere fra en nyere reguleringsplan, og kommunen har slik vi oppfatter det ikke et \u00f8nske om \u00e5 innvilge dispensasjon fra byggeh\u00f8yde i denne nylig vedtatte planen, noe de uansett har anledning til \u00e5 nekte etter \u00abkan\u00bb- skj\u00f8nnet med en saklig begrunnelse. Vi viser ogs\u00e5 her til at Milj\u00f8verndepartementet i en uttalelse har lagt til grunn at Statsforvalteren, p\u00e5 generelt grunnlag, skal v\u00e6re \u00absv\u00e6rt tilbakeholden\u00bb med \u00e5 gj\u00f8re om et kommunalt avslag p\u00e5 dispensasjon fra plan.7 Dette gjelder uavhengig av om vedtaket gjelder regionale eller statlige interesser, eller om lokale hensyn er avgj\u00f8rende Dispensasjon kan etter dette ikke gis. Det er derfor ikke n\u00f8dvendig for Statsforvalteren \u00e5 ta stilling til om fordelene ved dispensasjonen er klart st\u00f8rre enn ulempene, da begge vilk\u00e5rene i plan- og bygningsloven \u00a7 19-2 m\u00e5 v\u00e6re oppfylt for \u00e5 kunne gi dispensasjon. Oppsummering Klagen har ikke f\u00f8rt frem. Vi stadfester kommunens avslag i vedtak datert 29.05.2024. Vedtaket er endelig og kan ikke p\u00e5klages, jf. forvaltningsloven \u00a7 28 tredje ledd. 7 UMD-2010-2535 Side: 7/7 Med hilsen Ove Midtb\u00f8 Stine Ross Ids\u00f8 seniorr\u00e5dgiver seniorr\u00e5dgiver Dokumentet er elektronisk godkjent Kopi til: Bergen kommune Postboks 7700 5020 BERGEN "
}