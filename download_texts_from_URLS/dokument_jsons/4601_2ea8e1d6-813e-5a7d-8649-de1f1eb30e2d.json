{
  "dokument_id": "2ea8e1d6-813e-5a7d-8649-de1f1eb30e2d",
  "doc_type": "case_attachment",
  "kommune": 4601,
  "tittel": "Befaring Hegreneset 3. april 2025",
  "url": "https://bergen.kommune.no/politikere-utvalg/api/fil/bk360/12409482/Befaring-Hegreneset-3-april-2025",
  "tekst": "Befaring Hegreneset 3. april 2025 for Utvalg for milj\u00f8 og byutviklling Velkommen til befaring p\u00e5 Hegreneset. Omr\u00e5det dere skal se er stort og vi har anbefalt 3 stopp, et i Nyhavn, et p\u00e5 utbyggingsomr\u00e5det i nord og et p\u00e5 utbyggingsomr\u00e5de i s\u00f8r. P\u00e5 vei ned fra E39 passerer dere barnehagetomten. Den ligger langs veien rett til venstre etter innkj\u00f8ringen til Gamle Bergen. Tomten er kj\u00f8pt av Hegreneset AS og er regulert til barnehage. Utbygger \u00f8nsker \u00e5 fremf\u00f8re sitt budskap, men vi regner med at det ogs\u00e5 kommer naboer til befaringen og regner med leder for utvalget legger det opp slik at alle slipper til i den grad tiden tillater det. Stopp 1 \u2013 Nyhavn Tema: - Renovasjon - Trafikk - Tunnel for personbiler, fotgjengere og syklister Figur 1 Renovasjonsterminal med kontoretasjer. Stopp 2: Parkeringstaket p\u00e5 Hegrenesveien 17a Tema: - Bebyggelsen - Forholdet til Grung-villaene p\u00e5 J\u00e6germyren - Sj\u00f8frontpromenaden og Kruttplassen - Hegreparken Vi er bedt om \u00e5 lage illustrasjoner som viser hvordan den planlagte bebyggelsen p\u00e5virker utsikten fra villaene lengst ut mot kanten av v\u00e5r eiendom og har f\u00e5tt laget 3D-skisser som viser utsikten mot sj\u00f8en fra altanene til de fem fremste eneboligene. Disse f\u00f8lger i vedlagt pdf. Figur 2 Krutthuset, Kruttplassen og badeanlegg. Stopp 3: Neset Tema: - Den nye bebyggelsen - Sj\u00f8fronspromenaden og M\u00f8lleviken - Den verneverdige bebyggelsen Figur 3 Viser bebyggelsen p\u00e5 Neset, med M\u00f8llekvartalet p\u00e5 venstre side. Til saksbehandlingen i utvalg for milj\u00f8 og byutvikling. Hegreneset AS har to forslag til endringer i den innstillingen som kom fra byr\u00e5det: 1. Byr\u00e5dets innstilling: \u00abFasader p\u00e5 nybygg skal v\u00e6re harmoniserende ved plassering av vinduer, balkonger, inngangsparti og fasadedetaljer. Disse elementene skal og inng\u00e5 i et helhetlig m\u00f8nster. Fasadeelementer innenfor samme bygg skal spille p\u00e5 samme formspr\u00e5k og stiluttrykk. Formingsveilederen oppdateres i tr\u00e5d med dette.\" Det er i l\u00f8pet av to \u00e5r utviklet en formingsveileder for prosjektet som legger rammer for arkitekturen. Det har skjedd i samarbeid med byarkitekt, byantikvar, bymilj\u00f8etaten og saksbehandler i PBE. Planbestemmelsene er grundig bearbeidet i samr\u00e5d med jurist i PBE der det ble ryddet unna en del bestemmelser \u2013 blant annet for \u00e5 unng\u00e5 uklare bestemmelser som er vanskelig for byggesak \u00e5 h\u00e5ndtere. Vi mener forslaget til ny bestemmelse fra byr\u00e5det vil v\u00e6re vanskelig \u00e5 h\u00e5ndtere fordi den er uklar og vi foresl\u00e5r derfor at denne strykes. Alternativ kan f\u00f8lgende formulering erstatte denne: \"Fasader p\u00e5 nybygg skal v\u00e6re harmoniserende og inng\u00e5 i et helhetlig m\u00f8nster. Formingsveilederen oppdateres i tr\u00e5d med dette.\" 2. I byr\u00e5dets innstilling foresl\u00e5s det ogs\u00e5 et rekkef\u00f8lgekrav om drift i den regulerte barnehagen i Nyhavnsveien f\u00f8r det kan gis brukstillatelse for mer enn 200 leiligheter i planomr\u00e5det. Bestemmelsen lyder: \u00abBarnehagen p\u00e5 gnr 168 bnr 929, regulert i arealplan 18200003 Nyhavnsveien, m\u00e5 v\u00e6re ferdigstilt med ferdigattest f\u00f8r det kan gis brukstillatelse ut over 200 boenheter innenfor felt KBA1 og KBA2.\u00bb Vi skal s\u00f8rge for at barnehagen etableres. Tomten ble kj\u00f8pt av Hegreneset AS fra Akasia nettopp for \u00e5 sikre barnehage til prosjektet. Beliggenheten er veldig god for form\u00e5let. Det er knyttet noen utfordringer til innstillingen: o Vanligvis vil et krav om tilstrekkelig barnehagedekning v\u00e6re knyttet til at en ikke kan dokumentere tilfredsstillende barnehagekapasitet i omr\u00e5det. N\u00e5 er etablering av barnehagen et absolutt krav, uavhengig av behov. o Barnehagen st\u00e5r ikke i barnehagebruksplanen 2023-2035 og m\u00e5 prioriteres politisk. o Planen regulerer b\u00e5de barnehage og nytt museumsbygg for Gamle Bergen. Vi m\u00e5 gjennomf\u00f8re en omregulering fordi Gamle Bergen ikke lenger bygger nytt og derfor ikke har krav om \u00e5 bygge en stor snusl\u00f8yfe for busser. Det kravet ligger ogs\u00e5 p\u00e5 barnehagen. Vi har ogs\u00e5 krav om \u00e5 sikre p-plasser til Gamle Bergen. Vi vet heller ikke hvordan det stiller seg n\u00e5 og hvem som skal betale. o Vi h\u00e5per \u00e5 f\u00e5 til et samarbeid med nabobarnehagen i Nyhavnsveien slik at denne kan sl\u00e5s sammen med den vi skal bygge (men ikke drive). Uten et slikt samarbeid, vil den planlagte barnehagen mangle n\u00f8dvendig uteareal, gitt at det her b\u00f8r etableres en barnehage for minst 80 barn. o Vi m\u00e5 inng\u00e5 avtale med driver. Dette er uavklart og kan ta tid. o Dersom kravet rekkef\u00f8lgekravet sl\u00e5 inn etter brukstillatelse til 300 boenheter, vil vi f\u00e5 noe bedre tid. Vi vil uavhengig av dette s\u00f8ke \u00e5 komme i gang s\u00e5 raskt som mulig og har allerede startet \u00e5 gj\u00f8re unders\u00f8kelser med tanke p\u00e5 at barnehagen skal ha ferdigattest i god tid f\u00f8r fristen g\u00e5r ut. Figur 4 Barnehagetomten er markert med r\u00f8d ring. Den ligger mellom 500 og 700 meters gange fra planlagte boliger p\u00e5 Hegreneset. Vi ber derfor at rekkef\u00f8lgekravet endres fra 200 boligenheter til 300 boligenheter. Mvh Gunnar Wiederstr\u00f8m Hegreneset AS "
}