{
  "dokument_id": "74d6ac3b-b347-563c-9692-36b17e68a13f",
  "doc_type": "case_attachment",
  "kommune": 4601,
  "tittel": "Uttale fra Statens Vegvesen datert 05.07.2024",
  "url": "https://bergen.kommune.no/politikere-utvalg/api/fil/bk360/11596013/Uttale-fra-Statens-Vegvesen-datert-05-07-2024",
  "tekst": "BERGEN KOMMUNE PLAN- OG BYGNINGSETATEN Postboks 7700 5020 BERGEN Behandlende enhet: Saksbehandler/telefon: V\u00e5r referanse: Deres referanse: V\u00e5r dato: Transport og samfunn Hilde Birgitte Kalleklev / 24/174063-2 BYGG-2024-13059- 05.07.2024 55516386 8 Uttalelse til s\u00f8knadspliktig tiltak - Fj\u00f8sangerveien 30 - gnr. 162 bnr. 30 - Bergen kommune Viser til brev mottatt 26.06.2024. Om saken Det s\u00f8kes om bruksendring fra tannlegekontor til bolig (to leiligheter) p\u00e5 Danmarksplass i \u00c5rstad bydel. Eiendommen grenser til bybanelinje og E39 Fj\u00f8sangerveien. Tiltaket er avhengig av dispensasjon fra kommuneplanens arealdel (KPA2018) \u00a7 3.1 om plankrav og \u00a7 22 om st\u00f8y. Statens vegvesen har rett til \u00e5 uttale seg i saker som ber\u00f8rer v\u00e5rt saksomr\u00e5de, jf. plan- og bygningsloven \u00a7 19-1. Uttale Det s\u00f8kes om dispensasjon fra plankrav for bruksendring fra tannlege til to leiligheter, en av leiligheten mangler stille side og trenger derfor ogs\u00e5 dispensasjon fra bestemmelse \u00a7 22 i KPA2018 om st\u00f8y. Statens vegvesen vil ikke motsette seg at det gis dispensasjon fra plankrav til bruksendring for leilighet der st\u00f8ykrav er tilfredsstilt. Vi ber kommunen gj\u00f8re vurderinger av luftkvalitet og krav i KPA1018, bestemmelse \u00a7 23. Statens vegvesen vil frar\u00e5de at det gis dispensasjon fra plankrav og st\u00f8ykrav i KPA2018 for bruksendring for leilighet som mangler stille side. Postadresse Telefon: 22 07 30 00 Kontoradresse Fakturaadresse Statens vegvesen Nyg\u00e5rdsgaten 112 Statens vegvesen Transport og samfunn firmapost@vegvesen.no 5008 BERGEN Fakturamottak DF\u00d8 Postboks 1010 Nordre \u00c5l Postboks 4710 Torgarden 2605 LILLEHAMMER Org.nr: 971032081 7468 Trondheim 2 St\u00f8y Statens vegvesen arbeider for \u00e5 redusere og forebygge st\u00f8yplager knyttet til vegtrafikk. Vi frar\u00e5der generelt at det gis dispensasjon fra st\u00f8ybestemmelsene i kommuneplanen. Eiendommer som krever slike dispensasjoner er etter v\u00e5r vurdering lite egnet for etablering av nye boliger, da st\u00f8y fra vegtrafikk kan p\u00e5virke b\u00e5de helse og trivsel negativt. St\u00f8ysituasjonen her er betydelig og vil gi helseproblemer og svekket livskvalitet. Spesielt vil vi p\u00e5peke at nattest\u00f8y anses som spesielt helseskadelig og at E39 medf\u00f8rer st\u00f8y gjennom d\u00f8gnet. Det er et viktig samfunnsm\u00e5l \u00e5 redusere antallet mennesker som utsettes for helseskadelig st\u00f8y, bruksendring fra n\u00e6ring til bolig her vil v\u00e6re i strid med dette m\u00e5let. Det argumenteres i dispensasjonss\u00f8knad med at mennesker som velger \u00e5 bosette seg i senteromr\u00e5der er villige til \u00e5 akseptere en h\u00f8yere st\u00f8ybelastning enn de som bor i \u00f8vrige soner. KPA2018 \u00a7 22.3 tillater mer st\u00f8y i senteromr\u00e5de S1-8 enn i andre arealfom\u00e5l, forutsatt at krav til planl\u00f8sning, stille side og uteoppholdsareal er oppfylt. Slik sett er det innbakt i KPA at toleransegrensen for st\u00f8y er h\u00f8yere i de mest sentrale omr\u00e5dene, som Danmarksplass. Statens vegvesen vil frar\u00e5de at det dispenseres fra allerede lempede st\u00f8ykrav. Luft Eiendommen ligger i r\u00f8d sone for luftforurensning, det er lite redegjort for denne problemstillingen. R\u00f8d sone angir et omr\u00e5de som p\u00e5 grunn av h\u00f8ye luftforurensningsniv\u00e5er er lite egnet til bebyggelse med bruksform\u00e5l som er f\u00f8lsomt for luftforurensning. I r\u00f8d sone b\u00f8r kommunen derfor ikke tillate etablering av helseinstitusjoner, barnehager, skoler, boliger, lekeplasser og utend\u00f8rs idrettsanlegg, samt gr\u00f8nnstruktur, jf retningslinje for behandling av luftkvalitet i arealplanlegging, T-1520. I senteromr\u00e5der kan kommunen vurdere f\u00f8lsomt bruksform\u00e5l i r\u00f8d sone av hensyn til samordnet areal- og transportplanlegging. I slike tilfeller b\u00f8r f\u00f8lgende forhold oppfylles: Det skal legges vekt p\u00e5 at bebyggelsen og spesielt uteoppholdsarealene f\u00e5r s\u00e5 god luftkvalitet som mulig innen sonen, det vil generelt bety s\u00e5 langt unna hovedkilden(e) som mulig. Det skal legges vekt p\u00e5 et godt inneklima for \u00e5 redusere den totale eksponeringen Ber\u00f8rt anleggseier skal ha anledning til \u00e5 uttale seg vedr\u00f8rende planene. Samspillseffekten Summen av st\u00f8y og luftforurensning kan gi \u00f8kte helse problemer og redusert livskvalitet. Denne samspillseffekten mellom r\u00f8d sone for luftkvalitet og r\u00f8d sone for st\u00f8y m\u00e5 tillegges vekt. Statens vegvesen mener at hensynet til luft og st\u00f8y ikke m\u00e5 dispenseres fra, men at dette er tema som m\u00e5 avklares i plan. Vi frar\u00e5der derfor at det gis dispensasjon fra plankrav for leilighet som er avhengig av dispensasjon fra bestemmelse \u00a7 22 om st\u00f8y. 3 Konklusjon Statens vegvesen vil frar\u00e5de at det gis dispensasjon fra st\u00f8ykrav i KPA2018 \u00a7 22 og plankrav \u00a7 3 for bruksendring til bolig for leilighet som ikke tilfredsstiller kravet om stille side. Hensynet til luft- og st\u00f8yforurensning m\u00e5 avklares i reguleringsplan. Statens vegvesen vil ikke motsette seg at det gis dispensasjon fra plankrav til bruksendring for leilighet der st\u00f8ykrav er tilfredsstilt. Vi ber kommunen gj\u00f8re vurderinger av luftkvalitet og krav i KPA1018, bestemmelse \u00a7 23. Videre saksbehandling Vi ber om kopi av vedtak i saken for klagevurdering. Transport vest Med hilsen Ingelin Garen fung. seksjonssjef Hilde Kalleklev senioringeni\u00f8r Kopi VESTLAND FYLKESKOMMUNE, Postboks 7900, 5020 BERGEN "
}